<doc id="1922591" url="https://pl.wikipedia.org/wiki?curid=1922591" title="Kawasaki C-2">
Kawasaki C-2

Kawasaki C-2 – japoński samolot transportowy, wybudowany przez Kawasaki Heavy Industries, mający zastąpić używany przez Japońskie Powietrzne Siły Samoobrony transportowiec Kawasaki C-1.
Historia.
 
Geneza.
Używane przez Japonię samoloty Kawasaki C-1 oraz zakupione w latach 80. XX wieku w Stanach Zjednoczonych Lockheed C-130 Hercules z powodzeniem wystarczały do wypełniania zadań transportowych stawianych przed lotnictwem na terenie kraju. Wraz z coraz większym zaangażowaniem Japonii na arenie międzynarodowej, uczestnictwem jej Sił Samoobrony w misjach humanitarnych i akcjach o charakterze policyjnym (jak np. wsparcie działań antypirackich na somalijskich wodach) poza granicami kraju, pojawiła się potrzeba posiadania maszyny transportowej, zdolnej do lotów długodystansowych. 
Pierwsze przymiarki do wprowadzenia na uzbrojenie tego typu maszyn podjęto w latach 90. XX wieku. Podjęto rozmowy z producentami Airbusa A400M, Boeinga C-17 i najnowszej wersji Herculesa C-130J. Pod uwagę brany był również Airbus A310 MRT. Niestety żaden z samolotów nie spełniał oczekiwań. W 2000 roku japońska Agencja Obrony (a od 9 stycznia 2007 roku Ministerstwo Obrony – "Bōei-shō") podjęła więc decyzję o zbudowaniu nowej maszyny w oparciu o rodzimy przemysł. Decyzja miała swoje podstawy, japoński przemysł lotniczy dysponował odpowiednim doświadczeniem. Z jednej strony budowano własne konstrukcje jak C-1 czy cywilny NAMC YS-11, z drugiej, powstawały tu duże samoloty licencyjne Kawasaki P-2J (licencyjna i zmodernizowana wersja Lockheed P-2 Neptune) czy Lockheed P-3 Orion. Równolegle do C-2 powstawał również cywilny Mitsubishi Regional Jet. Program zakładał budowę dwóch typów maszyn. Pierwszą z nich miała być nowa maszyna transportowa. Ten projekt otrzymał kryptonim C-X (Cargo - Experimental lub "jiki yusōki"), znany również jako Duży Taktyczny Samolot Transportowy ("ōgata senjutsu yusōki"). Drugi samolot miał powstać w ramach programu P-X ("jiki kotei yoku shōkaiki" - next fixed-wing anti-submarine patrol aircraft), którego celem było zaprojektowanie i wybudowanie nowego, morskiego samolotu patrolowego mającego zastąpić w linii maszyny P-3 Orion. Nadzór nad realizacją obydwu programów powierzono Instytutowi Badań i Rozwoju Techniki ("Gijutsu Kenkyū Honbu", Technical Research and Development Institute – TRDI). Oczekiwano, że nowy samolot C-X będzie dysponował udźwigiem rzędu 25-26 ton a dzięki zdolności do lotu na dużej wysokości i równie dużej prędkości przelotowej, maszyna będzie podczas swoich misji mogła korzystać z cywilnych korytarzy powietrznych. Dysponując odpowiednio dużym zasięgiem, rzędu 6000 km, miała dokonywać przelotów bez potrzeby międzylądowania w celu uzupełniania paliwa. Charakterystyka długości drogi startu i lądowania miała umożliwić korzystanie z lotnisk o krótkich pasach startowych, niedostępnych z tego powodu dla samolotu C-1. Pierwsze prace projektowe zakładały wybudowanie samolotu transportowego napędzanego czterema silnikami dwuprzepływowymi (podobnie jak w samolocie projektu P-X czyli późniejszym Kawasaki P-1). Tego typu przedsięwzięcie, zakładające budowę dwóch różnych samolotów, tej wielkości, w ramach jednego programu był ewenementem na skale światową. Nikt wcześniej nie zrealizował takiego projektu. Głównym celem przyświecającym Agencji Obrony przy wyborze takiej drogi była minimalizacja kosztów całego projektu. Dzięki zastosowaniu wspólnych podzespołów, elementów konstrukcyjnych i wyposażenia, prace projektowe i badawcze a następnie koszty produkcji i oprzyrządowania produkcyjnego miały znacząco zmaleć. 25 maja 2001 roku Agencja Obrony ogłosiła rozpoczęcie procesu, który miał doprowadzić do wyłonienia głównego wykonawcy nowego samolotu. Zainteresowane projektem firmy mogły składać swoje oferty do 31 lipca tego samego roku. Chęć uczestnictwa wyraziły Ishikawajima-Harima Heavy Industries Co. (od 2007 roku znana jako IHI Corporation), Fuji Heavy Industries, Mitsubishi Heavy Industries, Showa Aircraft Industry, ShinMaywa Industries, NIPPI Corporation oraz Kawasaki Heavy Industries. 26 listopada 2001 r. Ministerstwo Obrony ogłosiło, że za prace projektowe i budowę odpowiedzialna będzie firma Kawasaki Heavy Industries. Poza samolotem transportowym, Kawasaki miała być również odpowiedzialna za budowę następcy samolotu Lockheed P-3 Orion (nowa konstrukcja otrzymała oznaczenie P-X). Realizując przez jednego wykonawce dwóch, zazębiających się projektów równolegle, liczono na dalszą unifikację prac i obniżenie kosztów.
Projekt.
W 2002 roku japoński parlament przyznał pierwszą transzę pieniędzy na sfinansowanie programu, dzięki czemu mogły ruszyć prace projektowe. Kawasaki utworzyło tzw. Zespół Projektowy Wielkich Samolotów ("Ōgataki Sekkei Chīmu" lub MPA nad C-X Engineering Team), w którym początkowo znalazło się 650 inżynierów i techników (nie tylko z wytwórni Kawasaki), na czele którego stanął główny konstruktor Masayuki Kubo. O skali całego projektu może świadczyć fakt, iż przez cały okres istnienia zespołu przewinęło się przez niego około 1800 specjalistów, co stanowi około 1/3 wszystkich pracujących w Japonii w branży lotniczej inżynierów i techników. Wstępne projekty obydwu samolotów P-X i C-X zostały zaakceptowane do dalszej realizacji przez TRDI 12 czerwca 2003 roku. Obie maszyny miały wspólne zewnętrzne części skrzydeł, statecznik poziomy, okna kabiny pilotów oraz część systemów i układów pokładowych – komputer sterowania lotem, system nawigacji bezwładnościowej, pomocniczą jednostkę napędową, system wysuwania i chowania podwozia. Oprzyrządowanie do produkcji obu samolotów jest wspólne w 75%. W 2002 r. podjęto decyzję o rozdzieleniu obydwu programów. Nowy C-X miał być napędzany tylko dwoma silnikami, posiadać układ górnopłatu i większą ładowność. Ogłoszono przetarg na nowe silniki, do którego stanęły firmy General Electric z General Electric CF6 i Rolls-Royce oferujący jednostkę Rolls-Royce Trent 500. Pod uwagę brany był również silnik Pratt &amp; Whitney PW4000. 8 sierpnia 2003 roku wybrano ofertę General Electric i ich silniki General Electric CF6-80C2. Na taki wybór z pewnością miała wpływ wcześniejsza decyzja o wyposażeniu zakupionych przez Siły Samoobrony samolotów E-767 i KC-767J w te same silniki. Aby zmniejszyć koszty budowy podjęto decyzję o zaangażowaniu innych podwykonawców japońskich oraz firm z zagranicy. 
Prace przy budowie pierwszego prototypu nr 01 rozpoczęto w 2003 roku w zakładach Kawasaki mieszczących się w Gifu. Egzemplarz 01 miał być przeznaczony do prób statycznych. 1 czerwca 2004 roku w Gifu ukończono budowę nowej hali produkcyjnej w zakładach Kawasaki, w której miał się odbywać montaż końcowy samolotu C-X. 2 grudnia 2004 roku TRDI wraz z przedstawicielami Agencji Obrony oraz Lotniczych Sił Samoobrony, dokonała inspekcji makiet naturalnej wielkości obydwu samolotów powstających w ramach programu C-X i P-X. Inspekcja wypadła pomyślnie; tym samym Kawasaki otrzymało zielone światło dla budowy latających już prototypów. W 2005 roku ruszyła budowa drugiego prototypu nr 02, przeznaczonego do prób zmęczeniowych. W grudniu 2005 roku płatowiec 01 trafił na stanowisko badawcze, na którym miały zostać przeprowadzone jego badania. 15 marca 2006 roku maszyna została oficjalnie przekazana japońskiej Agencji Obrony. 22 września tego samego roku, będąc już na stanowisku badawczym, płatowiec przeszedł ostatnią inspekcję, która otworzyła drogę do rozpoczęcia sześć dni później prób statycznych. W lipcu 2006 roku modele C-X oraz P-X zaprezentowano publicznie podczas Farnborough International Airshow, a rok później na Międzynarodowym Salonie Lotniczym w Paryżu.
XC-2.
Prace przy dwóch prototypach przeznaczonych do badań w locie rozpoczęto w 2004 roku, pierwszego i 2006 roku, drugiego. W tym samym czasie rozszerzono wymagania, jakie Agencja Obrony stawiała maszynie o możliwość pobierania paliwa w locie oraz przystosowanie kabiny pilotów do używania gogli noktowizyjnych. Wymuszone tym zmiany w konstrukcji samolotu były na tyle duże, że system do tankowania w powietrzu zainstalowano dopiero w drugim lotnym prototypie. Zaawansowanie prac przy pierwszej prototypowej maszynie było już na tyle duże, że nie można tego było uczynić z pierwszym latającym płatowcem. Według wstępnych planów, roll-out pierwszego prototypu miał się odbyć w marcu 2007 roku. Jednak jak 2 lutego 2007 roku poinformował producent, konieczność wymiany kilku tysięcy nitów użytych w konstrukcji samolotu, które okazały się być za mało wytrzymałe jak na oczekiwania projektu, przesunęła w czasie oczekiwania co do terminu oblotu. Problem nitów dotknął również patrolowy P-X. Prototyp, oznaczony teraz jako CX-2, został ukończony w 2007 roku i w dniu 4 lipca uroczyście zaprezentowany po raz pierwszy publicznie wraz z prototypem P-X, oznaczonym teraz jako XP-1 w zakładach Kawasaki w Gifu. W tym samym roku miał się również odbyć dziewiczy lot nowej maszyny. 31 lipca 2007 roku japońskie Ministerstwo Obrony wydało komunikat prasowy, w którym poinformowało opinię publiczną o dodatkowych, dalszych pracach nad samolotem, które opóźnią jego oblot. Praca mają posłużyć wzmocnieniu struktury i pokrycia płatowca. Okazało się, iż w trakcie prowadzonych prób statycznych nielotnego płatowca numer 01, w maju tego samego roku doszło do deformacji pokrycia usterzenie poziomego. W trakcie dalszych badań, tym razem w lipcu 2007 roku doszło do pęknięcia konstrukcji i pokrycia kadłuba w obszarze mocowania zespołów podwozia głównego. Wykryte w strukturze kadłuba pęknięcia, które były wynikiem błędów konstrukcyjnych, zmusiły producenta do przeprojektowania samolotu (między innymi opracowano nowy statecznik pionowy) i ponownym uruchomieniu programu testów naziemnych o czym poinformowano w marcu 2008 roku. Prace zostały ukończone w 2009 roku i prototyp poddano badaniom w tunelu aerodynamicznym. W grudniu 2009 rozpoczęto testy naziemne, a 26 stycznia 2010 roku maszyna po raz pierwszy wzniosła się w powietrze. Pierwszy lot samolotu o numerze ewidencyjnym 08-1201 (wcześniej maszyna otrzymała numer 88-1201 ale z powodu opóźnienie w oblocie musiano go zmienić. Pierwsza cyfra numeru ewidencyjnego oznaczała rok przyjęcia do służby. Cyfra 8 oznaczała 2008 rok a 0 - 2010) trwał 70 minut. W jego trakcie sprawdzono zachowanie się samolotu w powietrzu i podstawowe działanie awioniki i silników. Za sterami prototypu podczas jego oblotu siedzieli piloci doświadczalni wytwórni Satoshi Hasebe i Susuma Ishida. W trakcie lotu towarzyszyło im na pokładzie jeszcze dziewięciu inżynierów i techników lotniczych, monitorujących prawidłowe działanie systemów pokładowych samolotu. 4 lutego XC-2 ponownie wzniósł się w powietrze a 30 marca tego samego roku, samolot trafił w ręce Lotniczych Sił Samoobrony w celu przeprowadzenia wojskowych prób kwalifikujących samolot do służby. 
Rok później, 27 stycznia 2011 roku, w powietrze wzniósł się po raz pierwszy drugi latający prototyp. Maszyna posiadała numer burtowy 202 i ewidencyjny 18-1202. 29 marca tego samego roku samolot dołączył do pierwszego latającego prototypu w celu kontynuacji prób wojskowych. Oba prototypy trafiły do podległego Japońskim Powietrznym Siłom Samoobrony Skrzydła Rozwoju i Badań Lotniczych (Air Development and Test Wing/"Hikō Kaihatsu Jikkendan"). Bezpośrednio Skrzydło podlega Dowództwu Badań i Rozwoju Lotnictwa (Air Development and Test Command/"Kōkū Kaihatsu Jikken Shūdan"). W próbach, wojskowy specjaliści wspierani byli przez cywilnych ekspertów przysłanych przez TRDI. TRDI nadzorowało próby samolotów w locie. Weryfikowane były podstawowe własności lotne samolotu, jego osiągi, parametry startu i lądowania. Próby naziemne obejmujące sprawdzenie zachowania się maszyn podczas rozbiegu, dobiegu i kołowania. Od 15 lutego do 8 marca 2012 roku sprawdzano możliwości zrzutu transportowanego ładunku podczas lotu. 25 kwietnia 2012 roku Ministerstwo Obrony w porozumieniu z wytwórnią Kawasaki i TRDI podjęło decyzję o przedłużeniu prób wojskowych o rok, do końca roku budżetowego 2014, czyli realnie do marca 2015 roku. W tym czasie, między innymi w grudniu 2014 roku weryfikowano zachowanie i sprawność silników w warunkach zimowych. 17 stycznia 2014 roku poinformowano o problemach, które uziemiły obydwa biorące udział w badaniach prototypy. 7 stycznia tego samego roku, podczas prób zmęczeniowych prototypu numer 02 doszło do uszkodzenia struktury tylnej części kadłuba w rejonie styku drzwi ładunkowych i rampy oraz wyrwania drzwi z utrzymujących ich zawiasów. Próby polegały na cyklicznej zmianie ciśnienia w hermetyzowanym wnętrzu kadłuba do wartości 1,5 razy większej niż normalna wartość eksploatacyjna. Obydwa samoloty pozostawały na ziemi do 19 lutego 2014 roku. W efekcie, 4 lipca tego samego roku, Ministerstwo Obrony poinformowało o kolejnym przedłużeniu okresu prób, tym razem o następne dwa lata do końca roku budżetowego 2016 roku, czyli marca 2017. W tym czasie między innymi wzmocniono wręgi tylnej części kadłuba i mocowanie drzwi ładunkowych oraz przeprowadzono kolejne testy wytrzymałościowe.
Transportowiec, oznaczony jako Kawasaki C-2, ma zastąpić wszystkie używane do tej pory maszyny C-1 i zwolnić część C-130H z wypełniania zadań transportowych. W przyszłości planowane jest opracowanie wersji specjalistycznych: walki radioelektronicznej, rozpoznawczych, patrolowo-ratunkowych. Aby obejść zakaz eksportu uzbrojenia obowiązujący w Japonii, Kawasaki planuje budowę również wersji cywilnej, pozbawionej wyposażenia wojskowego. Planowana jest budowa około 44 maszyn. C-2 ma stanowić średni komponent lotnictwa transportowego sił samoobrony. Nadal analizowana jest możliwość zakupu ciężkich samolotów transportowych klasy C-17 oraz lekkich maszyn o ładowności do 10 ton.
14 grudnia 2013 roku japoński rząd przyjął plan zakupów mający wzmocnić potencjał sił zbrojnych, wśród przyjętych propozycji wymieniony jest zakup dziesięciu sztuk samolotu C-2. Pierwsze dwa seryjne samoloty zostały zamówione w roku budżetowym 2011. Obecnie Ministerstwo Obrony planuje zakup 30 samolotów. Liczba ta pozwoli zastąpić wszystkie C-1 a część C-130H przeznaczyć do wypełniania innych zadań niż zadania transportowe. Wśród nich wymieniana jest konwersja Herculesów do wersji KC-130H, samolotów tankowania powietrznego, wspierających w zadaniach poszukiwawczo-ratowniczych śmigłowce UH-60J.
Służba.
Samolot wszedł do służby operacyjnej w japońskich Siłach Samoobrony w marcu 2016 roku. Docelowo planowany jest zakup 40 maszyn typu C-2, mających z jednej strony zastąpić w użyciu maszyny C-130H a z drugiej, uzupełnić flotę ośmiu maszyn Boeing C-17 Globemaster III, których potencjalny zakup jest w Japonii rozważany. 27 sierpnia 2017 roku, japońska prasa ujawniła, iż zakupem transportowców C-2 zainteresowane są Zjednoczone Emiraty Arabskie. Gdyby doszło do realizacji transakcji, byłby to pierwszy sukces eksportowy japońskiego przemysłu zbrojeniowego. 8 lutego 2018 roku w powietrze wzbił się po raz pierwszy nowy wariant samolotu oznaczony jako EC-2. Maszyna ma pełnić funkcję zwiadu i rozpoznania elektromagnetycznego. Do wersji EC-2 przebudowany został drugi latający prototyp C-2. W służbie zastąpi używany przez japońskie siły samoobrony samolot Kawasaki EC-1.
Konstrukcja.
C-2 jest średnim samolotem transportowym, wolnonośnym górnopłatem, napędzanym dwoma dwuprzepływowymi silnikami turbowentylatorowymi. Załoga trzyosobowa składająca się z dwóch pilotów i inżyniera odpowiedzialnego za ładunek. W razie potrzeby, do załogi może dołączyć nawigator. Mają oni do dyspozycji kabinę wyposażoną w sześć kolorowych, wielofunkcyjnych wyświetlaczy LCD. Kapitan i drugi pilot mogą korzystać z podwieszonych pod sufitem wyświetlaczy przeziernych. Kokpit przystosowany jest do pracy w goglach noktowizyjnych. Załoga ma do dyspozycji komputerowy system planowania i zarządzania lotem (Flight Management System), elektryczny układ sterowania (fly-by-wire). Radar pogodowy i nawigacyjny z anteną umieszczoną w dziobie samolotu. Kadłub o konstrukcji półskorupowej z tylną rampą ładunkową, bocznymi drzwiami desantowymi i hermetycznym wnętrzem. Ciśnieniowa kabina ładunkowa o wymiarach 16x4x4 m (długość x szerokość x wysokość) na całej długości dzięki umieszczeniu dźwigarów skrzydła ponad kadłubem. Tylna rampa załadunkowa, o długości 5,5 m, umożliwia samodzielny wjazd i wyjazd przewożonych pojazdów. Wzdłuż obu burt samolotu rozmieszczone są składane fotele, na których samolot może przewozić spadochroniarzy z pełnym wyposażeniem. Statecznik w kształcie litery T. Stateczniki poziome o regulowanym w locie kącie zaklinowania. Dwuczęściowy ster kierunku, w którym część spływowa pełni również funkcję klapki wyważającej. Pod kadłubem, po obu jego stronach na wysokości statecznika umieszczono płetwy aerodynamiczne. Trapezowe skrzydła o ujemnym wzniosie, dwudźwigarowej konstrukcji i skosie 20°, centropłat o prostokątnym obrysie. Skrzydła wyposażone są w sześciosegmntowe skrzela na krawędzi natarcia płata, dwusegmentowe wysuwane klapy szczelinowe na krawędzi spływu. Klapy wewnętrzne, umieszczone bliżej kadłuba są dwuszczelinowe a zewnętrzne, jednoszczelinowe. Na górnej powierzchni każdego z płatów znajdują się czterosegmentowe spoilery. Podwozie chowane trójpodporowe, przednie, dwukołowe, chowane do wnęki w kadłubie oraz główne, po trzy dwukołowe wózki po obu stronach kadłuba, chowane do dużych sponsonów umieszczonych po obu stronach kadłuba. Wielkość sponsonów, nieadekwatne do wielkości chowanego w nich podwozia głównego wynika z zagospodarowania ich wnętrza przez inne elementy i systemy samolotu. Między innymi w prawym sponosnie umieszczono pomocniczą jednostkę napędową. Cyfrowe układy sterujące samolotem. 15% masy konstrukcyjnej C-2 stanowią części i podzespoły wspólne dla obu konstrukcji, patrolowego P-1 oraz transportowca. W przypadku linii montażowych obydwu samolotu współdzielą one aż 75% oprzyrządowania produkcyjnego. Obydwa samoloty mają wspólne końcowe sekcję skrzydeł, usterzenie poziome, okna kabiny załogi, elementy awioniki takie jak system nawigacji bezwładnościowej, komputer systemu sterowania lotem, wyświetlacze przezierne i monitory w kokpicie, światła antykolizyjne, układ sterowania podwoziem, jego wciągania i wypuszczania oraz pomocniczą jednostkę napędową. Samolot ma metalową konstrukcję z fragmentami poszycia wykonanymi z kompozytów z włókien węglowych. C-2 ma możliwość pobierania paliwa w locie poprzez sztywny przewód dzięki wlewowi umieszczonemu na grzbiecie maszyny, tuż za kabiną załogi (pierwszy prototyp jest go pozbawiony). Samolot wyposażony jest w czworo drzwi. Dwoje wejściowych po obu stronach kadłuba w przedniej jego części oraz drzwi desantowe, również po obu stronach kadłuba w jego środkowej części. Drzwi desantowe wyposażono w rozkładane wiatrochrony, ułatwiające opuszczenie samolotu przez skoczka. Samolot wyposażony jest w system samooobrony składający się z czujników wykrywających promieniowanie elektromagnetyczne, wyrzutnie przeciwradiolokacyjnych i termicznych nabojów zakłócających, system ostrzegający o zbliżających się pociskach rakietowych.

</doc>
<doc id="1922593" url="https://pl.wikipedia.org/wiki?curid=1922593" title="Riccardo Pittis">
Riccardo Pittis

Riccardo Pittis (ur. 18 grudnia 1968 w Mediolanie, Włochy) – włoski koszykarz i olimpijczyk.
Kiedy Pittis już w wieku 16 lat mierzył 203 cm wzrostu trenerzy Olimpii Milano zdecydowali się, aby 17 stycznia 1985 roku młody Riccardo po raz pierwszy wybiegł na parkiet Lega Basket A. W zespole z Mediolanu grał nieprzerwanie do 1993 roku, kiedy odszedł do Benettonu Treviso. Tam, jedenaście lat później, zakończył karierę.
Odszedł na emeryturę po sezonie 2003/2004, kiedy miał ukończone 35 lat. W sumie w A1 rozegrał 19 sezonów, zagrał 708 spotkań, zdobył w nich 6637 punktów, grając w sumie 18,455 minut. Do niego należy rekord wszech czasów w ilości przechwytów - 1811.
W wieku 30 lat Pittis doznał kontuzji ścięgna prawej ręki, dlatego został zmuszony zmieć styl grania. Od tamtej pory rzucał lewą ręką.
W sezonie 2005/06 komentował mecze koszykówki dla stacji SKY Sport.

</doc>
<doc id="1922594" url="https://pl.wikipedia.org/wiki?curid=1922594" title="Ricardo Pittis">
Ricardo Pittis



</doc>
<doc id="1922595" url="https://pl.wikipedia.org/wiki?curid=1922595" title="Vitalii Tsurkan">
Vitalii Tsurkan



</doc>
<doc id="1922597" url="https://pl.wikipedia.org/wiki?curid=1922597" title="Samina (paliwo rakietowe)">
Samina (paliwo rakietowe)



</doc>
<doc id="1922600" url="https://pl.wikipedia.org/wiki?curid=1922600" title="TG-02">
TG-02

TG-02 (potoczna nazwa „Samina”) – paliwo będące mieszaniną ksylidyny (mieszanina izomerów dimetyloaniliny) i trietyloaminy.
Właściwości.
Paliwo TG-02 jest łatwo ulatniającą się, oleistą cieczą koloru od żółtego do ciemnobrunatnego o specyficznym zapachu, Paliwo TG-02 jest substancją trującą. Przy działaniu na skórę wywołuje oparzenia.

</doc>
<doc id="1922606" url="https://pl.wikipedia.org/wiki?curid=1922606" title="Marcelo Nicola">
Marcelo Nicola

Marcelo Patricio Nicola Virginio (ur. 12 maja 1971 w Rafaela, Argentyna) – argentyński koszykarz i olimpijczyk, a obecnie trener. Posiada także paszport Włoch i Hiszpanii.
W 1993 roku Houston Rockets wybrali go w drafcie NBA w II rundzie z nr 50. Nigdy w NBA nie zagrał.
Karierę zakończył, grając dla Saski Baskonia w rozgrywkach ligi hiszpańskiej 2006/07. Sezonu jednak nie dokończył, nie rozegrał w klubie ani jednego spotkania, żegnając się z czynną grą w koszykówkę w lutym 2007 roku.
Sukcesy.
Klubowe.
Rozgrywki krajowe.
Hiszpania
Włochy

</doc>
<doc id="1922607" url="https://pl.wikipedia.org/wiki?curid=1922607" title="Thomas Moldestad">
Thomas Moldestad

Thomas Moldestad (ur. 1 marca 1976 w Bergen) − norweski scenarzysta filmowy. Od 2002 absolwent wyższej szkoły filmowej w Lillehammer ().
Wraz z Siv Rajendram otrzymał norweską nagrodę Amandę () za scenariusz do filmu "Varg Veum – Bitre blomster" (2007).

</doc>
<doc id="1922608" url="https://pl.wikipedia.org/wiki?curid=1922608" title="Samina">
Samina



</doc>
<doc id="1922609" url="https://pl.wikipedia.org/wiki?curid=1922609" title="Jon Endre Mørk">
Jon Endre Mørk

Jon Endre Mørk (ur. 4 czerwca 1967 w Oslo) − norweski montażysta filmowy.

</doc>
<doc id="1922610" url="https://pl.wikipedia.org/wiki?curid=1922610" title="Raymond Vieussens">
Raymond Vieussens

Raymond de Vieussens (ur. ±1635 w Vieussens, zm. 16 sierpnia 1715) – francuski lekarz i anatom.
Studiował medycynę na Uniwersytecie Montpellier, doktorem medycyny został w 1670. Następnie był lekarzem w Hôtel Dieu Saint-Eloi w Montpellier.
Zajmował się przede wszystkim anatomią serca i układu nerwowego. Opisane przez niego struktury anatomiczne dawniej były określane na jego cześć odpowiednimi eponimami, takimi jak środek półowalny Vieussensa, zastawka Vieussensa, żyły Vieussensa, pętla Vieussensa, pierścień Vieussensa, rąbek Vieussensa. Był autorem dzieła neuroanatomicznego "Neurographia universalis", ilustrowanego doskonałymi miedziorytami. Był autorem jednego z pierwszych opisów objawów zwężenia zastawki mitralnej.

</doc>
<doc id="1922611" url="https://pl.wikipedia.org/wiki?curid=1922611" title="Raymond De Vieussens">
Raymond De Vieussens



</doc>
<doc id="1922612" url="https://pl.wikipedia.org/wiki?curid=1922612" title="Bombardowanie Frampola">
Bombardowanie Frampola

Bombardowanie Frampola – nalot na Frampol przeprowadzony przez niemieckie lotnictwo (Luftwaffe) podczas kampanii wrześniowej; jest często przywoływane jako przykład terroru niemieckiego lotnictwa.
Przebieg nalotu.
Miasto zostało zniszczone 13 września 1939 około godz. 15:00 przez bombowce 8 Korpusu Lotniczego Luftwaffe Wolframa von Richthofena.
Według dziennikarza „Dziennika Wschodniego” Pawła Puzia i lokalnego historyka Ryszarda Jasińskiego w mieście nie znajdowały się żadne cele wojskowe, nalot miał na celu ocenę skuteczności taktyki bombardowania w warunkach polowych.
9 września samolot zwiadowczy wykonał zdjęcia Frampola. Miasto było celem drobnych nalotów 8, 11 i 12 września. Zdaniem Normana Daviesa, Roberta Horbaczewskiego i Pawła Puzia, Niemcy zdecydowali się wykorzystać unikatową zabudowę miasta. Frampol, ze swoim bardzo regularnym planem ulic i dużym rynkiem, przypominał swoistą tarczę strzelecką. Regularna zabudowa miasta umożliwiała trening i ocenę skuteczności bombardowania, w szczególności z użyciem nowych bomb zapalających (termitowych, na bazie tlenku żelaza i aluminium). Frampol nie miał żadnej obrony przeciwlotniczej. Według naocznych świadków, przed nalotem do miasta mogli też przybyć agenci niemieckiej V kolumny, którzy dodatkowo na rogach rynku rozłożyli krzyże z białego płótna.
Istnieją spore rozbieżności co do liczby samolotów niemieckich – źródła podają od 4 do 125. Samoloty leciały na wysokości 1000 m, z prędkością 200 km/h. Zrzucono bomby burzące i zapalające. Na skutek bombardowania w mieście były ofiary, jednak nieliczne (do 10 osób), gdyż mieszkańcy spodziewali się nalotu i mieli zawczasu przygotowane schrony i plany ucieczki. Spłonęło jednak od 60% do 90% budynków. Norman Davies opisuje kilkugodzinny nalot 125 Dornierów, które w celach treningowych zrzuciły 700 ton bomb zabijając niemal połowę (1500) mieszkańców; następnie piloci niemieckich myśliwców ćwiczyli się w strzelaniu do uciekającej ludności cywilnej.
Niemiecki pisarz Wolfgang Schreyer tak opisał planowe bombardowanie miasta przez Luftwaffe w książce "Die Piratenchronik". "Augen am Himmel" wydanej w 1968 r.:
Kilka dni po nalocie, 18 września, nad miastem przeleciał niemiecki samolot zwiadowczy. Zrobione wówczas zdjęcia poddano analizie skuteczności i rozrzutu bombardowania.

</doc>
<doc id="1922614" url="https://pl.wikipedia.org/wiki?curid=1922614" title="Neurosyfilis">
Neurosyfilis



</doc>
<doc id="1922617" url="https://pl.wikipedia.org/wiki?curid=1922617" title="Nalot na Frampol">
Nalot na Frampol



</doc>
<doc id="1922620" url="https://pl.wikipedia.org/wiki?curid=1922620" title="Bombardowanie Warszawy">
Bombardowanie Warszawy



</doc>
<doc id="1922623" url="https://pl.wikipedia.org/wiki?curid=1922623" title="Claude François Lallemand">
Claude François Lallemand

Claude François Lallemand (ur. 26 stycznia 1790 w Metzu, zm. 25 sierpnia 1854 w Marsylii) – francuski lekarz.
Naukę rozpoczął w rodzinnym mieście; po roku praktyki w szpitalu został lekarzem wojskowym i wziął udział w wojnie francusko-hiszpańskiej. Po powrocie z frontu uczył się w Paryżu u Guillaume Dupuytrena. W 1819 roku otrzymał tytuł doktora medycyny. W tym samym roku został profesorem chirurgii w Szkole Medycznej Montpellier, praktykował też na oddziale chirurgicznym Hôpital civil et militaire Saint-Éloi. Członek Paryskiej Akademii Nauk od 1845.
Lallemand pozostawił wiele cenionych prac na temat fizjologii i patologii układu nerwowego. Innym zagadnieniem, któremu poświęcał wiele uwagi, była masturbacja i jej rzekome szkodliwe dla zdrowia następstwa. Za jego sprawą odżył dawny przesąd, że utrata nasienia (określana przez niego jako spermatorrhoea) może mieć wpływ na stan zdrowia. W celu zaradzenia groźnym skutkom onanizmu Lallemand zalecał obrzezanie.
Historycznie, niewielkie wałeczki śluzu obserwowane w nasieniu określano jako „ciałka Lallemanda”.

</doc>
<doc id="1922624" url="https://pl.wikipedia.org/wiki?curid=1922624" title="Thoth (zespół muzyczny)">
Thoth (zespół muzyczny)

Thoth – wrocławska grupa muzyczna, grająca black metal, założona przez Roba Darkena z Graveland, Necro z Selbstmord oraz Raboryma z Dark Fury w roku 2007. Nazwa zespołu pochodzi od egipskiego boga Księżyca i moralności, patrona mądrości, który nadzorował trzy heroiczne walki pomiędzy dobrem a złem.

</doc>
<doc id="1922625" url="https://pl.wikipedia.org/wiki?curid=1922625" title="Dancouga Nova">
Dancouga Nova



</doc>
<doc id="1922626" url="https://pl.wikipedia.org/wiki?curid=1922626" title="George Hassin">
George Hassin



</doc>
<doc id="1922627" url="https://pl.wikipedia.org/wiki?curid=1922627" title="C/1999 S4 (LINEAR)">
C/1999 S4 (LINEAR)

C/1999 S4 (LINEAR) – kometa najprawdopodobniej jednopojawieniowa, nie powróci już w okolice Słońca.
Odkrycie i orbita.
Kometę tę odkryto w programie LINEAR w roku 1999.
Jej orbita ma kształt hiperboli o mimośrodzie &gt;1. Jej peryhelium znalazło się w odległości 0,765 j.a., nachylenie do ekliptyki to wartość 149,4˚.
Właściwości fizyczne.
Podczas przejścia przez peryhelium jądro rozpadło się na wiele fragmentów, co zostało udokumentowane na zdjęciach z teleskopu Hubble’a.

</doc>
<doc id="1922628" url="https://pl.wikipedia.org/wiki?curid=1922628" title="(136617) 1994 CC">
(136617) 1994 CC

(136617) 1994 CC – planetoida z grupy planetoid bliskich Ziemi typu Apollo. 
Została odkryta 3 lutego 1999 roku w programie Spacewatch. Nazwa planetoidy jest oznaczeniem tymczasowym. 
Właściwości fizyczne.
(136617) 1994 CC ma 0,7 km średnicy i obiegają ją dwa maleńkie księżyce, których wielkość ocenia się na 50 (S/2009 (136617) 1) i 100 metrów (S/2009 (136617) 2). Okrążają one planetoidę w odległości 0,5 km (mniejszy) w czasie ok. 5 godzin i 1,2 km (większy) w czasie ok. 20 godzin.

</doc>
<doc id="1922629" url="https://pl.wikipedia.org/wiki?curid=1922629" title="Urżin Garmajew">
Urżin Garmajew

Urżin Garmajewicz Garmajew, ros. Уржин Гармаевич Гармаев (ur. w 1888 lub 1889 w Togoto w rejonie Czyty, zm. 13 marca 1947 w ZSRR) – oficer sztabu wojsk gen. Grigorija M. Siemionowa podczas rosyjskiej wojny domowej w latach 1918–1921, emigrant wojskowy w Mandżurii, wojskowy Cesarskiej Armii Mandżukuo (generał), dowódca Chingańskiego Północnego Oddziału Ochronnego w służbie Mandżukuo, dowódca X Okręgu Wojskowego, a następnie komendant szkoły wojskowej.
Życiorys.
Był Buriatem. W 1912 ukończył szkołę miejską w Czycie, po czym pracował jako nauczyciel języka rosyjskiego i buriackiego oraz mongolskiej literatury. Nauczał w różnych szkołach wiejskich w okręgu czytyjskim. W 1917 wstąpił do Partii Socjalistów-Rewolucjonistów. Podczas rosyjskiej wojny domowej służył w sztabie atamana gen. Grigorija M. Siemionowa, którego wojska walczyły z bolszewikami na Dalekim Wschodzie. Zajmował się formowaniem oddziałów wojskowych spośród ludności buriacko-mongolskiej. W kwietniu 1919 ukończył szkołę oficerską przy sztabie wojsk gen. G.M. Siemionowa, po czym został młodszym oficerem intendentury w 1 Konnym Pułku Buriacko-Mongolskim. Następnie pełnił funkcję oficera do specjalnych poruczeń w Oddziale Wojskowym Buriacko-Mongolskiej Dumy. W grudniu 1919 został przeniesiony do sztabu Samodzielnego Dywizjonu Kawalerii im. gen. Krymowa, rozbitego przez wojska bolszewickie.
Urżin Gamajew zbiegł do Mongolii Wewnętrznej, po czym przedostał się na rosyjską stronę granicy do swoich rodzinnych stron. W czerwcu 1920 wraz z rodziną zbiegł do Mandżurii, gdzie zajął się hodowlą krów. W 1928 na polecenie chińskich władz sformował oddział zbrojny, złożony z buriackich imigrantów, który współdziałał z wojskami rządowymi w zwalczaniu powstania ludności Mongolii Wewnętrznej. Od 1932 stał na czele całej buriackiej emigracji w Chinach. Podczas wojny japońsko-chińskiej ukrył u siebie 7 Japończyków, czym zdobył zaufanie władz japońskich. Po utworzeniu przez Japończyków marionetkowego państwa Mandżukuo na początku 1933, Gamajew został w stopniu pułkownika dowódcą oddziałów ochronnych, złożonych z buriackich i mongolskich imigrantów. W ich skład wchodziły dwa pułki kawalerii i pułk ochrony kolejowej. Uczestniczyły one w walkach z chińskimi partyzantami. W kwietniu 1934 został awansowany do stopnia generała-majora, zaś w 1938 generała-lejtnanta. W czerwcu 1939 oddziały, dowodzone przez niego, połączono w Chingański Północny Oddział Ochronny. Wziął on udział w walkach nad Chałchin-Goł, podczas których 1. Pułk Kawalerii został prawie całkowicie rozbity.
Od jesieni 1940 pełnił funkcję dowódcy X Okręgu Wojskowego Mandżukuo z siedzibą w Hailarze. W grudniu 1944 został komendantem szkoły wojskowej w marionetkowym państwie Mengjiang, w której kształcili się mongolscy oficerowie. Wobec ofensywy Armii Czerwonej na Armię Kwantuńską w Chinach, gen. U.G. Gamajew sformował spośród kursantów szkoły zbiorczy pułk, który został podporządkowany japońskiej 2. Dywizji Kawalerii. 12 sierpnia bronił on miasta Solun przed atakami radzieckiego 5. Gwardyjskiego Korpusu z 39. Armii. Po zdobyciu miasta większość pułk oddała się do niewoli. Natomiast gen. U.G. Gamajew przedostał się z częścią podkomendnych na tyły wojsk sowieckich, skąd atakował je. Dopiero 31 sierpnia w Changchun dobrowolnie oddał się w ręce Sowietów. W październiku przewieziono go do Moskwy, gdzie w marcu 1947 został skazany na karę śmierci przez rozstrzelanie, wykonaną 13 marca tego roku. W 1992 w Rosji został pośmiertnie zrehabilitowany.

</doc>
<doc id="1922630" url="https://pl.wikipedia.org/wiki?curid=1922630" title="Fort Jakuba w Toruniu">
Fort Jakuba w Toruniu

Fort Jakuba w Toruniu (nazwa niemiecka "Jacobsfort") – fort w strukturze umocnień Twierdzy Toruń, przyszła siedziba Centrum Historycznego im. gen. E. Zawackiej.
Lokalizacja.
Fort znajduje się w prawobrzeżnej części miasta, w dzielnicy Jakubskie Przedmieście, przy ulicy gen. J. Sowińskiego, w sąsiedztwie dworca kolejowego Toruń Miasto.
Historia.
Fort na wzniesieniu zwanym Górą św. Jakuba powstał w latach 1828-1833 i był częścią tzw. wewnętrznego pierścienia przyszłej Twierdzy Toruń. Zbudowano go jako samodzielną cytadelę, otwartą od strony miasta. Jej centralną częścią była 3-kondygnacyjna, trójskrzydłowa reduta koszarowa na planie podkowy. Od wschodu była ona osłonięta wałem ziemnym o grubości ponad 30 m, który z kolei od zewnątrz poprzedzony był fosą. Fort miał za zadanie obronę miasta od wschodu. Warto dodać, że wówczas w sąsiedztwie Torunia przebiegała granica Królestwa Prus z Rosją, ustalona w wyniku postanowień Kongesu Wiedeńskiego w 1815 roku. W okresie międzywojennym fort stracił swoje pierwotne przeznaczenie. Zasypano wówczas jego fosę oraz rozebrano pewne elementy budowli. W okresie PRL zaadaptowano go na mieszkania, zaś na jego przedpolu urządzono Park Glazja. 17 marca 2017 CBŚP rozbiło działającą w budynku grupę przestępczą handlującą narkotykami, znaleziono znaczną ilość marihuany, amfetaminy i tabletek ecstasy. Pod koniec 2017 zakończył się program wykwaterowań mieszkańców trwający od 2010.
Obecnie opuszczony fort popadł w ruinę. W przyszłości ma zostać wyremontowany i przekształcony w Centrum Historyczne im. gen. Elżbiety Zawackiej.

</doc>
<doc id="1922632" url="https://pl.wikipedia.org/wiki?curid=1922632" title="Kościół św. Mikołaja w Papowie Biskupim">
Kościół św. Mikołaja w Papowie Biskupim

Kościół św. Mikołaja w Papowie Biskupim – kościół w Papowie Biskupim. Kościół budowano na przełomie XIII i XIV wieku. Obiekt wpisany na listę rejestru zabytków (Nr rej: A/331 z 13.07.1936).
Kościół jest murowany, wykonany głównie z wiórów kamieni i kamieni polnych, częściowo także z cegieł. Do kościoła można wejść głównymi drzwiami (od strony plebanii) i od strony północnej drzwiami bocznymi (prowadzi tam też droga do zakrystii).
W kościele znajdują się trzy drewniane rzeźby powstałe w średniowieczy. Są to rzeźby: Madonny z Dzieciątkiem Jezus (w ołtarzu głównym), św. Katarzyny i św. Barbary (oba dzieła sztuki znajdują przy wejściu do kaplicy św. Huberta). Rzeźby powstały ok. 1520 roku. Początkowo wszystkie figurki znajdowały się w szafie środkowego tryptyky (nieistniejącego dzisiaj). W XV wieku powstał drewniany relikwiarz, który jest zrobiony w formie figurki św. Mikołaja. Umieszczone w kruchtach kościołach i wmurowane częściowo w ścianę kropielnice pochodzą prawdopodobnie z XIV wieku. Wykonano je z czerwonego granitu, w formie kuli ze ściągniętą górną częścią i wydrążonym półkolistym wgłębieniem. Kropielnice wmurowano częściowo w ścianę.
Historia.
Kościół powstał na przełomie XIII i XIV wieku. W średniowieczu był to kościół parafialny, któremu podlegały tereny, które później weszły w skład parafii: chełmżyńskiej, lisewskiej, czyścieńskiej i prawdopodobnie płużnickiej.
Najstarszy zachowany opis wyposażenia kościoła pochodzi z 1641 roku. Według inwentarzu, w świątyni znajdowały się 4 ołtarze (główny poświęcony Najświętszej Maryi Pannie, boczne: Najświętszej Maryi Panny (najprawdopodobniej poświęcony Matce Bożej Bolesnej, Trójcy Świętej i św. Mikołaja). W ołtarzu głównym znajdowała się figura Matki Bożej. Według spisu z 1641 roku, w kościele znajdowały się m.in.: wyroby ze srebra (monstrancja z krzyżem, dwa pozłacane wielkie srebrne kielichy, relikwiarz św. Mikołaja i św. Andrzeja, kielich mniejszy srebrny, pacyfikał mosiężny, hebanowy krzyż, na którym znajdowała się pozłacana srebrna pasyjka, pozłacana srebrna miseczka dla chorych. W 1676 roku namalowano obraz św. Huberta.
W XVII wieku powstał świecznik w kształcie głowy jelenia, pełniący rolę barometru. Według legend w jego łańcuch wpleciono konopne sznury i włosy niewiast, dzięki którym obraca się głowa jelenia. Kiedy zapowiada się pogodny dzień, a powietrze jest suche, jeleń zwraca głowę w stronę ołtarza głównego. Kiedy jest wilgotno i zanosi się na deszcz, głowa spogląda w kierunku wyjścia.
W 1768 roku dobudowano boczną kaplicę (od południowej strony). Jej fundatorem był Zakrzewa Jakub Zalewski. Dobudowana kaplica była poświęcona św. Hubertowi. W XVII i XVIII wieku powstały ołtarze, obrazy i drewniane sklepienie, które zachowało się do dzisiaj. W tym czasie powstała prawdopodobnie dolna część wieży (górną dobudowano w 1841 roku).
Podczas II wojny światowej niemieccy okupanci niszczyli krzyże, figury przydrożne i wyposażenie kościoła. Część przedmiotów sakralnych ukryli mieszkańcy parafii. Zabytkowa rzeźba Matki Boskiej z Dzieciątkiem (która znajdowała się w ołtarzu głównym), inne figury i wyposażenie liturgiczne ukrył kościoły Franciszek Araszewski. W 1942 roku Niemcy zabrali z kościoła dwa dzwony. W 1945 roku wieża kościelna była wykorzystywana przez Niemców do walki z sowiecką armią.
7 listopada 1945 roku ks. Józef Lemańczyk stworzył sprawozdanie opisujące szkody wyrządzone podczas wojny. Pokryty dachówką dach był przestrzelony od pocisków armatnich, uszkodzono gotycką fasadę. Drewniana piętro wieży było przestrzelone i zniszczone, a boki wieży mocno nadwyrężone. Część okien wybito. Według sprawozdania ks. Lemańczyka z 1951 roku wstawiono nowe witrażowe okna za 7 tys. złotych. Wówczas przebudowywano kominy na plebanii i w kościele, a na budynkach kościelnych poprawiono tynki. Liczne remonty przeprowadzono po 1965 roku – wnętrze świątyni dostosowano do wskazań odnowy liturgicznej po II Soborze watykańskim. Organizatorem remontów był ks. Henryk Bagiński.
Po nominowaniu ks. Stanisława Szucy na proboszcza parafii św. Mikołaja kontynuowano remonty. W 2003 roku parafia kupiła cztery nowe dzwony, które wykonano w odlewni ludwisarskiej Janusza Felczyńskiego z Przemyśla. Dzwony otrzymały następujące imiona: św. Mikołaj (głos F – 970 kg), Matka Boża Papowska (głos Gis – 580 kg), św. Stanisław Kostka (głos C – 290 kg), św. Izydor Oracz (głos F – 130 kg). W 2004 roku rozpoczęto pracę rozbiórkowe starej (drewnianej) wieży, po czym rozpoczęto budowę nowej, ceglanej. Podczas budowy zużyto ok. 45 tys. cegieł. Pracę zakończono wiosną 2005 roku. Rok wcześniej na wieży (podczas pierwszego etapu prac) umieszczono stary średniowieczny dzwon, który odlano ok. 1370 roku. 29 maja 2005 roku w kościele odbyła się uroczysta msza święta, podczas której poświęcono krzyż i starą kulę hełmową wieńczącą szczyt wieży. Uroczyste poświęcenie wieży nastąpiło 16 czerwca 2009 roku.
W 2001 roku założono nowe nagłośnienie w kościele, w 2002 roku wymieniono ziemne połączenie prądu do kościoła, częściowo wyremontowano dach na kościele oraz wykonano nowy tron biskupi. W 2003 roku wykonano nową ambonkę w kościele według projektu prof. Jana Tajchmana. 26 grudnia 2005 roku wewnątrz kruchty kościoła po lewej stronie przy wejściu na wieżę umieszczono tablicę upamiętniającą ks. Bagińskiego. W 2007 roku wymieniono instalację elektryczną w kościele, założono elektroniki przy dzwonach. W 2008 roku przeprowadzono generalny remont organów i prospektu organowego.

</doc>
<doc id="1922633" url="https://pl.wikipedia.org/wiki?curid=1922633" title="Parafia św. Mikołaja w Papowie Biskupim">
Parafia św. Mikołaja w Papowie Biskupim

Parafia św. Mikołaja w Papowie Biskupim parafia w Papowie Biskupim obejmująca obszar gminy Papowo Biskupie. Parafia została założona w drugiej połowie XIII wieku pod patronatem krzyżackim. Należy do dekanatu chełmżyński.
Miejscowości należące do parafii.
Papowo Biskupie, Bartlewo, Dubielno, Falęcin, Folgowo, Kucborek, Niemczyk, Nowy Dwór Królewski, Parowa Falęcka, Skąpe, Staw, Wrocławki, Zegartowice, Żygląd

</doc>
<doc id="1922636" url="https://pl.wikipedia.org/wiki?curid=1922636" title="Tönning">
Tönning

Tönning (dolnoniem. "Tönn", "Tönnen" lub "Tünn"; północnofryz. "Taning"; duń. "Tønning") – miasto w Niemczech, w kraju związkowym Szlezwik-Holsztyn, w powiecie Nordfriesland.

</doc>
<doc id="1922637" url="https://pl.wikipedia.org/wiki?curid=1922637" title="Tönn">
Tönn



</doc>
<doc id="1922638" url="https://pl.wikipedia.org/wiki?curid=1922638" title="Toenn">
Toenn



</doc>
<doc id="1922639" url="https://pl.wikipedia.org/wiki?curid=1922639" title="Toenning">
Toenning



</doc>
<doc id="1922640" url="https://pl.wikipedia.org/wiki?curid=1922640" title="Tönnen">
Tönnen



</doc>
<doc id="1922641" url="https://pl.wikipedia.org/wiki?curid=1922641" title="Toennen">
Toennen



</doc>
<doc id="1922642" url="https://pl.wikipedia.org/wiki?curid=1922642" title="Tünn">
Tünn



</doc>
<doc id="1922643" url="https://pl.wikipedia.org/wiki?curid=1922643" title="Tuenn">
Tuenn



</doc>
<doc id="1922644" url="https://pl.wikipedia.org/wiki?curid=1922644" title="Taning">
Taning



</doc>
<doc id="1922645" url="https://pl.wikipedia.org/wiki?curid=1922645" title="Tønning">
Tønning



</doc>
<doc id="1922647" url="https://pl.wikipedia.org/wiki?curid=1922647" title="Reußenköge">
Reußenköge

Reußenköge (duń. "Reussenkog") – gmina w Niemczech, w kraju związkowym Szlezwik-Holsztyn, w powiecie Nordfriesland. Siedziba gminy znajduje się w mieście Bredstedt.

</doc>
<doc id="1922648" url="https://pl.wikipedia.org/wiki?curid=1922648" title="Reussenkoege">
Reussenkoege



</doc>
<doc id="1922649" url="https://pl.wikipedia.org/wiki?curid=1922649" title="Reussenkog">
Reussenkog



</doc>
<doc id="1922656" url="https://pl.wikipedia.org/wiki?curid=1922656" title="Westerland">
Westerland

1 miejscowość w Holandii:
1 dzielnica gminy w Niemczech:

</doc>
<doc id="1922657" url="https://pl.wikipedia.org/wiki?curid=1922657" title="Eugenia Rzymska">
Eugenia Rzymska

Eugenia, męczennica rzymska, również Eugenia z Rzymu, gr. "Ευγενια", cs. "Prepodobnomuczenica Jewgienija Rimskaja" (zm. ok. 262) – mniszka, męczennica, święta Kościoła katolickiego i prawosławnego.
Żywot świętej.
Eugenia była Rzymianką, córką zarządcy Aleksandrii św. Filipa i jego żony św. Klaudii, osobą bardzo zdolną i pojętną. Była też piękną kobietą, co sprawiało, że wielu mężczyzn ubiegało się o jej rękę, lecz ona „miłując czystość i unikając małżeństwa”, wszystkim odmawiała.
Według legendy pewnego razu Eugenia przypadkowo przeczytała list apostoła Pawła i zapałała miłością do Chrystusa. Postanowiła poświęcić się służbie Bogu. W tamtych czasach mnichem mógł zostać jedynie mężczyzna, więc założyła męskie szaty i wraz z dwoma służącymi - Protem i Joakintem, udała się do jednego z monasterów w Egipcie. Poprosiła zamieszkującego tam biskupa Elipiusza, aby udzielił im chrztu. Złożyła śluby zakonne i zamieszkała w niewielkiej wspólnocie.
W monasterze stała się wzorem pokory i świętości życia, podobno obdarzona była też darem uzdrawiania.
Trzy lata później, po śmierci igumena, została przełożoną wspólnoty. Gdy kierowała klasztorem, oskarżono ją o niemoralność, lecz oczyściła się z zarzutów, ujawniając swoją prawdziwą płeć. Odwiedziła również swych rodziców i nawróciła ich na chrześcijaństwo.
Po śmierci ojca Eugenia wraz z matką udała się do Rzymu i tam nawracała mieszkańców na chrześcijaństwo, działając głównie w środowisku kobiet.
Za swe przekonania została ścięta mieczem około 262 roku. Pochowano ją w Rzymie na cmentarzu Aproniana przy Via Latina.
Kult.
Eugenia Rzymska czczona jest głównie przez Cerkiew prawosławną, która wspomina świętą mniszkę 24 grudnia/6 stycznia, tj. 6 stycznia według kalendarza gregoriańskiego.
Jej wspomnienie liturgiczne w Kościele katolickim obchodzone jest 25 grudnia.
W ikonografii Eugenia przedstawiana jest zwykle w ciemnych szatach mniszki z krzyżem w ręku. Na niektórych wizerunkach obiema rękoma błogosławi.

</doc>
<doc id="1922660" url="https://pl.wikipedia.org/wiki?curid=1922660" title="Brahim Zafour">
Brahim Zafour

Brahim Zafour (ar. إبراهيم زافور, ur. 30 listopada 1977 w Tizi Wuzu) - algierski piłkarz grający na pozycji środkowego obrońcy.
Kariera klubowa.
Zafour pochodzi z miasta Tizi Wuzu. Karierę piłkarską rozpoczął w tamtejszym klubie Jeunesse Sportive de Kabylie. W 1998 roku zadebiutował w jego barwach w pierwszej lidze algierskiej. W 2000 roku osiągnął z Kabylie swój pierwszy sukces w karierze, gdy zdobył z nim Puchar CAF. Rozgrywki te wygrał także w dwóch kolejnych sezonach. W 2002 roku został wicemistrzem kraju, a w 2004 roku po raz pierwszy w karierze - mistrzem Algierii. Z kolei w 2005 roku wywalczył wicemistrzostwo kraju.
Latem 2005 roku Zafour przeszedł do katarskiego klubu Al-Sailiya z miasta Doha. Grał w nim przez sezon i następnie wrócił do JS Kabylie. W 2008 roku wywalczył z nim swoje drugie mistrzostwo kraju w karierze, a po tym sukcesie odszedł do innego pierwszoligowego klubu, JSM Bejaïa.
Kariera reprezentacyjna.
W reprezentacji Algierii Zafour zadebiutował 4 listopada 1998 roku w zremisowanym 0:0 towarzyskim spotkaniu z Bułgarią. W 2002 roku podczas Pucharu Narodów Afryki 2002 wystąpił w 2 meczach: z Nigerią (0:1) i z Mali (0:2). Natomiast w 2004 roku w Pucharze Narodów Afryki 2004 jako podstawowy zawodnik rozegrał 4 spotkania: z Kamerunem (1:1 i gol w 51. minucie), z Egiptem (2:1), z Zimbabwe (1:2) i ćwierćfinał z Marokiem (1:3). Od 1998 do 2005 roku rozegrał w kadrze narodowej 27 spotkań i strzelił 1 gola.

</doc>
<doc id="1922661" url="https://pl.wikipedia.org/wiki?curid=1922661" title="Marek Wydmuch">
Marek Wydmuch

Marek Wydmuch (ur. 18 sierpnia 1949 w Warszawie, zm. 2 listopada 1987) – polski krytyk literacki, historyk i teoretyk literatury science-fiction, pisarz.
Urodził się w Warszawie. W 1972 ukończył germanistykę na Uniwersytecie Warszawskim. W okresie studiów członek Zrzeszenia Studentów Polskich. Po uzyskaniu tytułu magistra rozpoczął pracę jako asystent w Zakładzie Literatury Instytutu Germanistyki UW. Był jednym z redaktorów warszawskiej „Kultury”. Na jej łamach publikował teksty krytyczne. Współpracował z PIW-em i Czytelnikiem (1978–1984). Pisał m.in. do „Nowych Książek”, „Literatury na Świecie”. Zajmował się twórczością Tomasza Manna i Franza Kafki. Przełożył powieść Leo Parutza „Mistrz Sądu Ostatecznego”.
Jako autor SF debiutował – pod pseudonimem Piotr Rankiewicz – opowiadaniem "Der Garten" w niemieckim zbiorze "Gespenstergeschichten aus Polen" (1978). Był miłośnikiem twórczości Stefana Grabińskiego.
W 1975 opublikował książkę "Gra ze strachem" poświęconą literaturze horroru. Omówił w niej twórczość: Williama Thomasa Beckforda, Howarda Phillipsa Lovecrafta, Allana Edgara Poego.
Był żonaty z Anną Brzozowską-Wydmuch. Pochowany na cmentarzu Powązkowskim (kwatera 115-5-5).

</doc>
<doc id="1922668" url="https://pl.wikipedia.org/wiki?curid=1922668" title="Andrij Kupcow">
Andrij Kupcow

Andrij Serhijowycz Kupcow, ukr. Андрій Сергійович Купцов, ros. Андрей Сергеевич Купцов, "Andriej Siergiejewicz Kupcow" (ur. 23 stycznia 1971 w Krzywym Rogu) – ukraiński piłkarz grający na pozycji obrońcy, a wcześniej pomocnika, trener piłkarski.
Kariera piłkarska.
Kariera klubowa.
Jego ojciec Serhij Kupcow oraz brat Ołeksij Kupcow również znani piłkarze. Wychowanek klubu Krywbasa Krzywy Róg, w którym rozpoczął karierę piłkarską. W 1989 przeszedł do Szachtara Donieck, w którym występował do końca 1994. W 1995 razem z trenerem Wałerijem Jaremczenkiem przeniósł się do rosyjskiego Kołosa Krasnodar, po czym latem powrócił do Krywbasa. Potem bronił barw Kreminia Krzemieńczuk i Karpat Lwów, aby w 1998 ponownie powrócić do Krywbasa. Następnie występował w klubach Torpedo Zaporoże i Metałurh Donieck, w którym w kwietniu 2001 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Najpierw pomagał trenować Krywbas Krzywy Róg. W listopadzie-grudniu 2004 pełnił obowiązki głównego trenera pierwszej drużyny. W sezonie 2006/2007 prowadził młodzieżową drużynę Krywbasa. Potem pracował na stanowisku asystenta głównego trenera w azerskim klubie İnter Baku. Od 9 kwietnia 2012 pełnił funkcję głównego trenera w FK Ołeksandrija. 13 maja 2013 roku podał się do dymisji.

</doc>
<doc id="1922669" url="https://pl.wikipedia.org/wiki?curid=1922669" title="Sylt (gmina)">
Sylt (gmina)

Sylt – gmina uzdrowiskowa w Niemczech na wyspie Sylt, w kraju związkowym Szlezwik-Holsztyn, w powiecie Nordfriesland, siedziba urzędu Landschaft Sylt.
Dzielnice:

</doc>
<doc id="1922670" url="https://pl.wikipedia.org/wiki?curid=1922670" title="Söl">
Söl



</doc>
<doc id="1922671" url="https://pl.wikipedia.org/wiki?curid=1922671" title="Soel">
Soel



</doc>
<doc id="1922672" url="https://pl.wikipedia.org/wiki?curid=1922672" title="Sild">
Sild



</doc>
<doc id="1922674" url="https://pl.wikipedia.org/wiki?curid=1922674" title="Olga Olgina">
Olga Olgina

Olga Olgina Mackiewicz (ur. 24 czerwca 1904 w Jarosławiu nad Wołgą, zm. 31 stycznia 1979 w Łodzi) – polska śpiewaczka operowa (sopran koloraturowy), pedagog, propagator kultury muzycznej. 
Dzieciństwo spędziła w Petersburgu, gdzie ukończyła Konserwatorium Muzyczne. Studiowała w klasie fortepianu u profesorów: Drozdowa, Blumenfelda i Ławrowa. Wybuch rewolucji w Rosji, prześladowania rodzin „burżuazyjnych” wpłynęły na decyzję przedostania się do odrodzonej Polski. 
W 1920 roku, po uzyskaniu dyplomu, po wielu perypetiach (trwa wojna polsko-bolszewicka) Olga Olgina przyjechała ze swoją matką do Wilna. Tu poświęciła się swojej największej pasji - śpiewowi. 1 grudnia 1922 roku debiutowała w Wilnie jako Violetta w "Traviacie" G. Verdiego, co otworzyło jej drogę do kariery. Została zaangażowana (w wieku 18 lat) do Opery Wileńskiej, gdzie śpiewała pierwszoplanowe role koloraturowe. W latach 1925–1926 odbyła pierwsze tournée – po Jugosławii i Austrii. Od połowy lat 20. śpiewała w Operze Warszawskiej, w 1934 przeniosła się do Poznania. Przez cały czas koncertowała w wielu krajach Europy.
Nagrała jedną płytę – podczas tournée po Wielkiej Brytanii; nagrania dokonała firma Decca Records.
Po ślubie 30 grudnia 1936 zrezygnowała ze sceny. Osiadła z mężem, rotmistrzem kawalerii, w małym miasteczku na Wileńszczyźnie. Po wybuchu wojny i mobilizacji męża Olga Olgina wróciła do Wilna, gdzie podjęła pracę w Konserwatorium. Po wkroczeniu Niemców i zamknięciu uczelni prowadziła ożywioną działalność muzyczną w swoim domu. Współpracowała z wileńskim okręgiem Armii Krajowej, wielokrotnie przechowując u siebie łączników i oficerów AK, za co po wojnie uhonorowano ją odznaczeniem oficerskim. 
Po wejściu wojsk sowieckich do Wilna w 1944 roku wróciła do pracy w Konserwatorium Wileńskim. W 1945 roku zdecydowała się na wyjazd do Łodzi. Właśnie w Łodzi 9 marca 1947 roku wystąpiła po raz ostatni z publicznym recitalem. Odtąd poświęciła się pedagogice i tworzeniu klasy śpiewu w łódzkim konserwatorium. Jej wychowankami były m.in. Teresa Żylis-Gara, Teresa Wojtaszek-Kubiak, Aldona Orłowska, Teresa Mulawa.
Grób Olgi Olginy znajduje się na Cmentarzu Prawosławnym Doły w Łodzi przy ulicy Telefonicznej.

</doc>
<doc id="1922676" url="https://pl.wikipedia.org/wiki?curid=1922676" title="Buddyzm w Tybecie – kalendarium">
Buddyzm w Tybecie – kalendarium

Wstęp.
Powstanie i rozwój buddyzmu w Tybecie ściśle zbiega się z ostatnim etapem rozwoju buddyzmu na terenach, gdzie obecnie znajdują się Nepal, Indie, Pakistan i Afganistan, a ówcześnie znajdowały się królestwa indyjskie oraz Oddijana, kiedy podczas rządów króla Trisong Decena (755–797 r. n.e.) buddyzm stał się religią narodową i w tej formie przetrwał w ramach „starożytnych przekazów” ningma do czasów obecnych, a w XI wieku nastąpiło drugie przeniesienie i rozwój nauk i przekazów buddyjskich z Indii w ramach tzw. „nowożytnych przekazów” sarma przez wielu tłumaczy i mahasiddhów indyjskich i tybetańskich, kładąc podwaliny pod trzy nowe główne tradycje sakja, kagju i gelug. Buddyzm tybetański w odróżnieniu od innych odmian buddyzmu przechował do czasów obecnych cały zakres rozwoju buddyzmu w Indiach, gdzie rozwijano przekazy hinajana, mahajana i wadżrajana.
Kulminacyjnym tybetańskim etapem owego rozwoju były synteza sutr i tantr wykonana przez Dzie Tsongkhapę (1357–1419 r. n.e.), który zjednoczył wszystkie istotne „nowożytne przekazy” w ramach jednej kombinacji monastycznych studiów i praktyk tradycji gelug oraz rewitalizowanie nauk sutr i tantr w ramach wielu kolekcji sarma i ningma scholastyka Dziamgon Kongtrul Lodro Thaje (1813-1899) związanych z ruchem rime, który w odróżnieniu od syntezy Tsongkhapy zebrał przekazy tantr, term i nauk uwzględniając ich różnorodność, odrębność i oryginalność. Z tego względu do czasów obecnych stosuje się podział buddyzmu Tybetu na osiem wielkich systemów praktyk oraz syntezę praktyk w ramach tradycji gelug. Od roku 1959 na skutek inwazji Tybetu i aneksji tego wówczas niepodległego państwa przez komunistyczne Chiny Dalajlama XIV i wielu wybitnych uczonych i mistrzów buddyzmu tybetańskiego zmuszonych zostało do opuszczenia Tybetu i udania się na emigrację. Buddyzm tybetański wkroczył wówczas w nową erę rozwoju we wcześniej niedostępnych dla buddyzmu krajach Zachodu oraz w pozostałych buddyjskich i niebuddyjskich krajach świata. Obecnie jest główną religią Tybetu i jego regionów sąsiadujących (np. Bhutanu, Nepalu, Sikkimu i Ladakhu) oraz główną religią Mongolii i kilku republik autonomicznych Federacji Rosyjskiej (np. Buriacji i Kałmucji).
Kalendarium.
około roku 173 – Zainicjowany został przekaz buddyzmu do Tybetu za czasów panowania króla Lha Thothori Nyantsen.
do 650 – król Soncen Gampo wybudował dwie główne świątynie w Lhasie Rasa Trulnang Tsuglag Kbang i Ramoche Tsuglag Khang. Wysłał ministra i tłumacza Thonmi Sambhotę (wylie. thon mi sam bho Ta, ur. ok. 619 r. n.e.) do Indii, który utworzył alfabet tybetański oraz zaprosił Acharya Kumara, Shankara i nepalskiego Acharya Shilmanju w celu tłumaczenia i popularyzowania buddyjskich pism. Zawarł małżeństwo z chińską księżniczką o imieniu Wencheng, sprowadził posąg buddy Siakjamuniego zwany Dzioło Dzie oraz poślubił nepalską buddyjską księżniczką o imieniu Bhirkuti i założył pierwsza tybetańską świątynię buddyjską ku czci Awalokiteśwary.
do 797 – Król Trisong Decen (755- r.n.e.) oficjalnie ustanowił buddyzm jako religię państwową Tybetu. W tym celu zaprosił wielu uczonych buddyjskich oraz mnichów, którzy zapoczątkowali rozwój ordynacji mnisiej według tradycji sarvastivada oraz przekaz sutr (patrz artykuł hinajana w buddyzmie tybetańskim), założył pierwszy klasztor Samje niedaleko od Lhasy oraz zapoczątkował rozwój wadżrajany i aktywność wielu tłumaczy buddyjskich i adeptów tantr wśród których był tybetański tłumacz Wajroczana. Głównym z zaproszonych był indyjski pandita Śāntarakṣita, opat indyjskiego centrum monastycznego Nalanda, który odpowiadał za pełną edukację Tybetańczyków z pism buddyjskich, oraz wielki mahasiddha Padmasambhawa, który odpowiadał za pełny przekaz wadżrajany do Tybetu.
do 841 – Król Langdarma, który sympatyzował z szamańską religią bön, doprowadził buddyzm w Tybecie niemal do zaniku. Przekaz z okresów Trisong Detsena przetrwał głównie poprzez odnajdywanie „ukrytych skarbów” zwanych termami, którym „starożytne przekazy” ningma zawdzięczają swoje późniejsze odrodzenie za sprawą takich uczonych jak Longczenpa (1308–1363 r. n.e.), oraz nieliczne unikalne przekazy świeckich adeptów i nielicznych mnichów, np. w „starożytnych” przekazach szkoły sakja.
do 1054 – Prekursorem kadam jest zaproszony do Tybetu Dżoło Dzie Atiśa (bengali. Ôtish Dipôngkor Srigên) pandita z bengalskiego centrum monastycznego Vikramashila, drugiego obok Nalandy najbardziej znaczącego centrum edukacji buddyjskiej w Indiach oraz jego dzierżawca i tybetański tłumacz Dromton (wylie. Drom-tön Gyal-we Jungne, 1005–1064 r. n.e.).
do 1077 – Prekursorem sakja „nowożytnego przekazu” (sarma (buddyzm)) jest Drokmi Lotsała Shakya Yeshe.
do 1097 – Prekursorem kagju jest tłumacz kształcony m.in. przez Drogmi Lotsałę jogin Marpa Lotsała Chökyi Lodro.
do 1109 – Tybetański tłumacz Ngok Lotsała Loden Sherab (rngog lo tsA ba blo ldan shes rab) na podstawie wielu spotkań z indyjskimi panditami przełożył wiele dzieł filozoficznych m.in. o prawomocnym poznaniu (sanskryt. pramana, ang. logic/valid cognition).
do 1139 – Prekursorem szangpa jest Khyngpo Naljor.
do 1098 – Za sprawą takich tybetańskich mistrzów jak Ra Chörab zainicjowany został przekaz Jordruk najbardziej rozbudowanej w buddyzmie tantry Kalaczakra.
ok. 1150 – Tybet odwiedzał mahasiddha Pa Dampa Sangye (wylie. Dam pa sangs rgyas) zapoczątkowując przekaz linii Shije oraz czöd.
ok. 1204 – Tybetański tłumacz Tropu Lotsała (Khro-phu Lo-tsa-ba Byams-pa dpal) zaprosił do Tybetu indyjskiego mistrza Shakyashribhadra, ostatniego dzierżawcy tronu sławnego instytutu monastycznego Nalanda tuż sprzed inwazji muzułmańskich, który w towarzystwie swoich mnichów przekazał ponownie ordynację mnisią Vinaji sarvastivada do Tybetu, gdzie najbardziej znanym mnichem został Sakja Pandita oraz potwierdził autentyczność przekazu ningma w Indiach, np. tantry Guhyagharba.
do 1251 – Królem Tybetu zostaje Sakja Pandita Kunga Gyeltsen z sakja. Kubilaj-chan (1215–1294 r. n.e.) uznaje w 1253 r. n.e. Drogön Chögyal Phagpa (1235–1280 r. n.e.), bratanka Sakja Pandity, jako swojego najwyższego mistrza duchowego i doradcę w sprawach politycznych i tym samym Sakja Pandita inicjuje początek długich związków między duchowymi przywódcami Tybetu a mongolskimi władcami, które wieki później zastąpili dalajlamowie oraz buddyzm tybetański jako główną religię Mongolii i związanej z nią Buriacji.
do 1364 – „Nowożytne przekazy” sarma (buddyzm) ugruntował wielki scholastyk Buton Rinczen Drup ze szkoły sakja, który zebrał wszystkie nauki zweryfikowane wtedy jako pochodzenia od Buddy Siakjamuniego w kolekcji Kangjur oraz buddyjskie traktaty i tantry w kolekcji Tengjur.
do 1419 – Synteza sutr i tantr wykonana przez Dzie Tsongkhapę, który zjednoczył wszystkie istotne „nowożytne przekazy” w ramach jednej kombinacji monastycznych studiów i praktyk tradycji gelug.
1450 – w Bhutanie urodził się Pema Lingpa, czwarty z pięciu głównych tertonów w buddyzmie, który utworzył w pełni bhutańską odmianę tradycji ningma
do 1478 – Ze względu, że wiele niezweryfikowanych nauk i tantr czasów Trisong Detsena oraz term nie znalazło się w tych kolekcjach terton i scholastyk Ratna Lingpa (1403–1478 r. n.e.) zebrał je w alternatywnej kolekcji „Zebranych Tantr Ningma” (transliteracja Wyliego: sNying ma rgyud 'bum).
od 1616 – Ngawang Namgyal przybył do Bhutanu, zjednoczył kraj wprowadzając system dwuwładzy świeckiej i religijnej oraz ustanowił tradycję drukpa kagju jako główną bhutańską odmianę buddyzmu tybetańskiego do czasów obecnych.
do 1635 – Tāranātha ugruntował nową tradycję dzionang wywodzącą się od Dolpopa Sherab Gyaltsen (1292-1361 r. n.e.).
do 1899 – Rewitalizowanie nauk sutr i tantr w ramach wielu kolekcji scholastyka Dziamgon Kongtrul Lodro Thaje związanych z ruchem rime, który w odróżnieniu od syntezy Tsongkhapy zebrał przekazy tantr, term i nauk uwzględniając ich różnorodność, odrębność i oryginalność. Z tego względu do czasów obecnych stosuje się podział buddyzmu Tybetu na osiem wielkich systemów praktyk oraz syntezę praktyk w ramach tradycji gelug. W tym okresie Tybetem zaczęli władać dalajlamowie.
od 1959 – Współczesny rozwój buddyzmu tybetańskiego na skutek inwazji Tybetu i aneksji tego wówczas niepodległego państwa przez komunistyczne Chiny Dalajlama XIV, kiedy wielu wybitnych uczonych i mistrzów buddyzmu tybetańskiego zmuszonych zostało do opuszczenia Tybetu i udania się na emigrację.
Buddyzm tybetański wkracza w nową erę rozwoju we wcześniej niedostępnych dla buddyzmu krajach Zachodu oraz w pozostałych buddyjskich i niebuddyjskich krajach świata. Pierwszymi z mistrzów początkujących tę erę, którzy zdobyli popularność na Zachodzie byli mówiący w j. angielskim Chögyam Trungpa Rinpoche (1939–1987 r. n.e.) z kagju, który przeprowadził się do Stanów Zjednoczonych w 1970 r i lama Thubten Yeshe (1935–1984 r. n.e.) z gelug. Położyli oni grunt pod trwającą do dziś popularność tej religii na Zachodzie i wizyty najwyższych rangą tybetańskich mistrzów tantrycznych takich jak Karmapa Rangdziung Rigpe Dordże (1924–1981 r. n.e.), Kalu Rinpocze (1905–1989 r. n.e.) z kagju, Kjabdzie Ling Rinpoche (1903–1983 r. n.e.), Kjabdzie Trijang Rinpoche (1900–1981 r. n.e.) z gelug, Dudziom Rinpocze (1904–1987 r. n.e.), Dilgo Khyentse Rinpocze (1910–1991 r. n.e.), Czogjal Namkhai Norbu (ur. 1938) z ningma, oraz mistrzowie z sakja Sakja Trizin (ur. 1945) i Dezhung Rinpocze (1906–1987 r. n.e.), który mieszkał w Seattle od 1960 r.

</doc>
<doc id="1922677" url="https://pl.wikipedia.org/wiki?curid=1922677" title="USS Abraham Lincoln (SSBN-602)">
USS Abraham Lincoln (SSBN-602)

USS Abraham Lincoln (SSBN-602) - amerykański okręt podwodny z napędem atomowym typu "George Washington". W czasie swojej służby w amerykańskiej marynarce wojennej w latach 1961-1981 jednostka ta przenosiła 16 pocisków balistycznych SLBM typu Polaris - kolejno "Polaris" A-1 i "Polaris" A-3.
USS "Abraham Lincoln" (SSBN-602) był piątą jednostką pierwszego typu amerykańskich strategicznych okrętów podwodnych, zbudowanego w ramach programu "Fleet Ballistic Missile" "41 for Freedom".

</doc>
<doc id="1922679" url="https://pl.wikipedia.org/wiki?curid=1922679" title="Księstwo Siewierskie">
Księstwo Siewierskie



</doc>
<doc id="1922681" url="https://pl.wikipedia.org/wiki?curid=1922681" title="USS Theodore Roosevelt (SSBN-600)">
USS Theodore Roosevelt (SSBN-600)

USS Theodore Roosevelt (SSBN-600) - amerykański okręt podwodny z napędem atomowym typu "George Washington". W czasie swojej służby w amerykańskiej marynarce wojennej w latach 1961-1982 jednostka ta przenosiła 16 pocisków balistycznych SLBM typu Polaris - kolejno "Polaris" A-1, "Polaris" A-2 i "Polaris" A-3.
USS "Theodore Roosevelt" (SSBN-600) był trzecią jednostką pierwszego typu amerykańskich strategicznych okrętów podwodnych, zbudowanego w ramach programu "Fleet Ballistic Missile" "41 for Freedom".

</doc>
<doc id="1922682" url="https://pl.wikipedia.org/wiki?curid=1922682" title="Konstantin Siergiejew">
Konstantin Siergiejew

Konstantin Michajłowicz Siergiejew, ros. Константин Михайлович Сергеев, ur. 5 marca 1910 (według kalendarza juliańskiego - 20 lutego) w Petersburgu, zm. 1 kwietnia 1992 tamże - rosyjski tancerz baletowy i choreograf, wieloletni kierownik artystyczny Teatru Opery i Baletu im. S. Kirowa w Leningradzie, Ludowy Artysta ZSRR (1957), wielokrotny laureat Nagrody Stalinowskiej (1946, 1947, 1949, 1951), Bohater Pracy Socjalistycznej (1990).

</doc>
<doc id="1922683" url="https://pl.wikipedia.org/wiki?curid=1922683" title="Beata Szałwińska">
Beata Szałwińska

Beata Szałwińska – polska pianistka mieszkająca w Luksemburgu, urodzona w Warszawie.
Kształciła się muzycznie w Warszawie w Uniwersytecie Muzycznym im. Fryderyka Chopina w klasie fortepianu, u Barbary Muszyńskiej. Była stypendystka rządu francuskiego podczas nauki w Ecole Normale de Musique w Paryżu. Oprócz wykonywania repertuaru klasycznego Beata Szałwińska założyła Beata Szałwińska's Aconcagua Project specjalizujące się m.in. w repertuarze Astora Piazzolli. 
Oprócz działalności koncertowej w Europie była profesorem w Konserwatorium Muzycznym w Luksemburgu Conservatoire de Musique du Nord.
Jej kariera muzyczna rozpoczęła się jeszcze na studiach w Polsce, kiedy to na ostatnim roku wygrała konkurs na najlepsze wykonanie koncertu fortepianowego. Nagrodą był debiut w Filharmonii Narodowej w Warszawie, gdzie wykonała IV Symfonię Karola Szymanowskiego. Tam zwrócił na nią szczególną uwagę Krzysztof Baculewski, który na łamach „Ruchu Muzycznego” po koncercie napisał: "„Już pierwsze wejście solistki zafrapowało romantyczną frazą o chopinowskim niemal dźwięku, urzekała pomysłami interpretacyjnymi kolorystycznymi. Koncepcja wykonawcza zmierzała, jak się zdaje, w stronę klasycznej formy, ale ożywionej nieoczekiwanymi pomysłami artykulacyjnymi, atrakcyjnym frazowaniem i w ogóle innym świeżym podejściem. Niewątpliwie Beata Szałwińska jest nadzwyczaj uzdolnioną pianistką, co potwierdziła również owacja po wykonaniu Symfonii”"
Pianistka ta jest laureatką i finalistką wielu prestiżowych konkursów muzyki klasycznej, w tym pierwszej nagrody 11 Tournoi International de Musique w Belgii. Koncertuje w całej Europie, z naciskiem na Niemcy, Belgię, Danię, Luksemburg, Szwecję i Francję. Ma na swoim koncie udział w kilkudziesięciu międzynarodowych imprezach pianistycznych oraz dużych koncertach. Niezwykłym był ten z okazji 150-lecia orkiestry w Ettelbruck w Luksemburgu, gdzie w obecności księcia i księżnej Luksemburga wykonała Błękitną Rapsodię George'a Gerschwina.
Beata Szałwińska dziś kontynuuje działalność koncertową jako solistka, kameralistka oraz pedagog; przez wiele lat współpracowała z prof. Ryszardem Karczykowskim, jednym z najlepszych polskich tenorów. 
W 2010 roku artystka towarzyszyła kwintetowi "Soledad". Wspólne koncerty zespołu reprezentowały Luksemburg podczas festiwali w Luksemburgu, Francji, Niemczech i Finlandii  z produkcją "Life", stworzoną przez fińskiego tancerza i choreografa  Anu Sistonena. Następnie Beata Szalwinska i Anu Sistonen przygotowali kolejną produkcję, zatytułowaną "Two Alone ", w którym pianistka wykonuje 9 preludiów op. 1 autorstwa Karola Szymanowskiego, z premierą w Luksemburgu w czerwcu 2012.
Rok 2012 rozpoczął się wraz z wydaniem drugiego albumu; światowa premiera najnowszej wersji "Aconcagua Concerto "Astora Piazzolli, na fortepian solo i sekstet. Projekt jest wynikiem współpracy "Aconcagua Quintet" i "Aconcagua Quintet" z "Salą Koncertową Kinneksbond" w Mamer w Luksemburgu. Album, w  którym  są także inne utwory zinterpretowane w duecie z Gilberto Pereyra, został bardzo dobrze przyjęty przez opinię publiczną i krytykę.
W lutym 2014 r. odbył się występ muzyczny i taneczny "Powódź", owoc współpracy z Anu Sistonen, na którym została wykonana III sonata Fryderyka Chopina.
Od 2015 roku Beata Szałwińska gra w duecie z rosyjskim śpiewakiem operowym Alexandrem Anisimovem (bas). Artyści podczas koncertów prezentują romanse S. Rachmaninowa m.in.: w Filharmonii w Luksemburgu, w Warszawie (zaproszony przez Pierwszego Doradcę ds. Kultury Prezydent RP, na recital transmitowany na żywo przez polskie radio), w The Bonbonnière Theatre w Maastricht, Holandia. Następnie w The Bonbonnière Theatre w Maastricht, Holandia w Salle Cortot w  Paryżu, Carnegie Hall w Nowym Jorku.
Występowała na Festiwal im. Jana Kiepury w 2019 roku

</doc>
<doc id="1922685" url="https://pl.wikipedia.org/wiki?curid=1922685" title="USS Robert E. Lee (SSBN-601)">
USS Robert E. Lee (SSBN-601)

USS Robert E. Lee (SSBN-601) - amerykański okręt podwodny z napędem atomowym typu "George Washington". W czasie swojej służby w amerykańskiej marynarce wojennej w latach 1960-1983 jednostka ta przenosiła 16 pocisków balistycznych SLBM typu Polaris - kolejno "Polaris" A-1 i "Polaris" A-3.
USS "Robert E. Lee" (SSBN-601) był czwartą jednostką pierwszego typu amerykańskich strategicznych okrętów podwodnych, zbudowanego w ramach programu "Fleet Ballistic Missile" "41 for Freedom".

</doc>
<doc id="1922686" url="https://pl.wikipedia.org/wiki?curid=1922686" title="USS Patrick Henry (SSBN-599)">
USS Patrick Henry (SSBN-599)

USS Patrick Henry (SSBN-599) - amerykański okręt podwodny z napędem atomowym typu "George Washington". W czasie swojej służby w amerykańskiej marynarce wojennej w latach 1960-1984 jednostka ta przenosiła 16 pocisków balistycznych SLBM typu Polaris - kolejno "Polaris" A-1 i "Polaris" A-3.
USS "Patrick Henry" (SSBN-599) był drugą jednostką pierwszego typu amerykańskich strategicznych okrętów podwodnych, zbudowanego w ramach programu "Fleet Ballistic Missile" "41 for Freedom".

</doc>
<doc id="1922687" url="https://pl.wikipedia.org/wiki?curid=1922687" title="Jarosława Bandera">
Jarosława Bandera

Jarosława Bandera, z domu Opariwśka, tymczasowo Hankowska ukr. Ярослава Бандера (Опарівська / Ганківська), (ur. 14 października 1917 w Sanoku, zm. 17 sierpnia 1977 w Toronto) – ukraińska sportsmenka, członkini OUN oraz Sokoła (Сокола Батька) we Lwowie i Związku Ukraińskich Organizacji Studenckich w Polsce do 1939; działaczka ukraińskich organizacji społeczno-kulturalnych w Sanoku i Toronto. Żona Stepana Bandery, jednego z przywódców Organizacji Ukraińskich Nacjonalistów.
Życiorys.
Jarosława Bandera urodziła się w Sanoku w rodzinie wyznania greckokatolickiego. Jej ojcem był ks. Wasyl Opariwśki (pol. Bazyli, ur. 15 października 1890 w Bonarówce, absolwent C. K. Gimnazjum w Sanoku z 1912, kapelan Ukraińskiej Armii Halickiej, poległy w walkach z Polakami w czasie wojny polsko ukraińskiej 22 czerwca 1919). Matka Jarosławy, Julia Hankiwśka (pol. Hankowska), była córką inspektora szkolnego z Sanoka, ukończyła seminarium nauczycielskie w Sanoku, a następnie pracowała w przysiółku Zawada niedaleko Pietruszej Woli, 26 lipca 1944 została zastrzelona w Bonarówce, prawdopodobnie przez bojówkę Armii Ludowej i tam została pochowana. Jej brat Lew został zastrzelony przez Niemców w 1942 w Żółkwi.
Uczyła się od 1930 do 1932 w Gimnazjum Żeńskim im. Błogosławionej Jolanty w Jaśle. Od 1932 kształciła się w Polskim Gimnazjum Żeńskim im. Emilii Plater w Sanoku, które ukończyła w 1936 zdając egzamin dojrzałości. Podjęła studia na Politechnice Lwowskiej. We Lwowie w 1936 wstąpiła do Organizacji Ukraińskich Nacjonalistów (OUN). Za uczestnictwo w manifestacjach studenckich była aresztowana we Lwowie w kwietniu 1939.
Podczas pobytu w Krakowie Jarosława Oparowska poznała swojego późniejszego męża – Stepana Banderę. 2 czerwca 1940 w Cerkwi Podwyższenia Krzyża Świętego w Krakowie pobrali się. Sakramentu udzielił o. Stepan Hrab, świadkami byli Luba Łemyk i Wasyl Bandera, uroczystości ślubne „były skromne i bez alkoholu”. Następnie z powodu zagrożenia aresztowaniem przez Niemców, lub zamachem ze strony OUN-M po rozłamie w OUN, przenieśli się do Warszawy, gdzie zamieszkali w mieszkaniu wynajętym przez Mykołę Łebedia, pod fałszywym nazwiskiem Hucuł. Na początku 1941 Stepan powrócił do Krakowa, a żona do rodzinnego Sanoka. 22 maja 1941 NKWD, w związku z działalnością męża, aresztowało jej teścia i ojca Stepana Bandery – ks. Andrija Banderę (po śledztwie został zamordowany w Kijowie 10 lipca 1941).
15 października 1959 w Niemczech Zachodnich jako pierwsza zawiadomiła Łenkawskiego o zabójstwie męża. Wychowywała sama trójkę dzieci: Natalię (ur. 26 maja 1941 w Sanoku, zm. 13 stycznia 1985 w Monachium), Andrija (ur. 16 maja 1946 w Monachium, zm. 19 lipca 1984 w Toronto), Ołeksandrę (ur. 1948 w Monachium, zm. 2011). Jako wdowa wraz z dziećmi wyemigrowała w 1961 z Niemiec do Kanady.
Jarosława Bandera uważana jest przez wiele środowisk ukraińskich za „symbol matki i żony Ukrainki”.
Wnuk Jarosławy, również Stepan (ur. 1970 w Winnegam w Kanadzie), w styczniu 2010 przyjął z rąk prezydenta Ukrainy Wiktora Juszczenki najwyższe ukraińskie odznaczenie państwowe: Order Państwa, nadany dziadkowi wraz z tytułem Bohatera Ukrainy.

</doc>
<doc id="1922688" url="https://pl.wikipedia.org/wiki?curid=1922688" title="Tomasz Maria Dąbek">
Tomasz Maria Dąbek

Tomasz Maria Dąbek OSB (ur. 28 kwietnia 1952 w Będzinie) – teolog, profesor Uniwersytetu Papieskiego Jana Pawła II w Krakowie.
Życiorys.
Wstąpił do zakonu w klasztorze tynieckim w 1971. Święcenia kapłańskie przyjął 29 kwietnia 1979. Ukończył studia teologiczne na Papieskim Wydziale Teologicznym w Krakowie w 1979. Pracę doktorską obronił w 1982, habilitacyjną w 1987. Tytuł profesora nauk teologicznych otrzymał w 1998. W latach 1984-2003 był proboszczem w Tyńcu, a w latach 1985-99 i IX 2003 – II 2005 pełnił funkcję przeora. Redagował m.in. opracowania muzyczne do odnowionej liturgii benedyktyńskiej. Pełnił funkcję cenzora w archidiecezji krakowskiej. Zajmuje się egzegezą Nowego Testamentu, teologią biblijną, a w latach 1980-2004 także muzykę kościelną. Autor około 180 opracowań naukowych i popularnonaukowych, w tym także książek. W latach 1978-1982 oraz 1987-1997 pełnił w Tyńcu funkcję magistra chóru i redagował zbiory śpiewów do odnowionej liturgii polskiej i łacińskiej. Jest kierownikiem katedry teologii biblijnej Wydziału Teologicznego Uniwersytetu Papieskiego Jana Pawła II w Krakowie.

</doc>
<doc id="1922691" url="https://pl.wikipedia.org/wiki?curid=1922691" title="Baryczka (dopływ Sanu)">
Baryczka (dopływ Sanu)

Baryczka – potok, lewobrzeżny dopływ Sanu o długości 20,95 km i powierzchni zlewni 57,25 km².
Źródło potoku znajduje się na południe od miejscowości Barycz (na pograniczu z Magierowem), na wysokości około 440 m n.p.m.

</doc>
<doc id="1922692" url="https://pl.wikipedia.org/wiki?curid=1922692" title="Ropik">
Ropik



</doc>
<doc id="1922693" url="https://pl.wikipedia.org/wiki?curid=1922693" title="Sverre Kolterud">
Sverre Kolterud

Sverre Cristiansen Kolterud (ur. 15 marca 1908 r. w Dokka, zm. 7 listopada 1996 r. w Oslo) − norweski dwuboista klasyczny, dwukrotny wicemistrz świata.
Kariera.
Kolterud pochodził z rodziny o tradycjach narciarskich, dwóch jego braci stawało na podium zawodów Holmenkollen Ski Festival. Pierwszy sukces w swojej karierze osiągnął w 1931 roku, kiedy na mistrzostwach świata w Oberhofie wywalczył w kombinacji srebrny medal, ustępując tylko swemu rodakowi Johanowi Grøttumsbråtenowi. Trzeciego w zawodach Hansa Vinjarengena, ówczesnego wicemistrza olimpijskiego, także reprezentanta Norwegii, Sverre wyprzedził o zaledwie 1 punkt.
Rok później, podczas igrzysk olimpijskich w Lake Placid uzyskał piąty wynik w skokach oraz siódmy na trasie biegu, co dało mu w efekcie czwarte miejsce. Walkę o brązowy medal przegrał z Vinjarengenem. Ostatni sukces osiągnął na mistrzostwach świata w Sollefteå w 1934 roku. Ponownie wywalczył srebrny medal, tym razem wyprzedził go Oddbjørn Hagen, a trzecie miejsce przypadło Vinjarengenowi. Kolterud był także członkiem reprezentacji Norwegii na igrzyska olimpijskie w Garmisch-Partenkirchen w 1936 roku, ale z powodu kontuzji nie wystąpił w zawodach.

</doc>
<doc id="1922694" url="https://pl.wikipedia.org/wiki?curid=1922694" title="Blok Wszechniemiecki/Blok Wypędzonych ze Stron Ojczystych i Pozbawionych Praw">
Blok Wszechniemiecki/Blok Wypędzonych ze Stron Ojczystych i Pozbawionych Praw

Blok Wszechniemiecki/Związek Wypędzonych ze Stron Ojczystych i Pozbawionych Praw (niem. "Gesamtdeutscher Block/Bund der Heimatvertriebenen und Entrechteten", "GB/BHE") – niemiecka partia działająca w latach 1950–1961. W 1961 razem z Deutsche Partei (DP) utworzyła Gesamtdeutsche Partei (GDP).
Działaczem partii był zbrodniarz wojenny Heinz Reinefarth.

</doc>
<doc id="1922695" url="https://pl.wikipedia.org/wiki?curid=1922695" title="Wäästerlön">
Wäästerlön



</doc>
<doc id="1922696" url="https://pl.wikipedia.org/wiki?curid=1922696" title="Waeaesterloen">
Waeaesterloen



</doc>
<doc id="1922697" url="https://pl.wikipedia.org/wiki?curid=1922697" title="Weesterlön">
Weesterlön



</doc>
<doc id="1922698" url="https://pl.wikipedia.org/wiki?curid=1922698" title="Weesterloen">
Weesterloen



</doc>
<doc id="1922699" url="https://pl.wikipedia.org/wiki?curid=1922699" title="Vesterland">
Vesterland



</doc>
<doc id="1922702" url="https://pl.wikipedia.org/wiki?curid=1922702" title="Nassim Akrour">
Nassim Akrour

Nassim Akrour (ar. نسيم أكرور, ur. 10 lipca 1974 w Courbevoie) – algierski piłkarz grający na pozycji napastnika.
Kariera klubowa.
Akrour urodził się we Francji, w rodzinie pochodzenia algierskiego. Karierę piłkarską rozpoczął w amatorskim klubie Olympique Noisy-le-Sec, gdzie grał w latach 1995-1997. Następnie grał w angielskich Sutton United i Woking, a w 2000 roku wrócił do Francji i został zawodnikiem trzecioligowego FC Istres. W 2001 roku awansował z nim z trzeciej do drugiej ligi. Latem 2002 Algierczyk odszedł do pierwszoligowego Troyes AC. W jego barwach zadebiutował 24 sierpnia 2002 w zremisowanym 0:0 wyjazdowym spotkaniu z Lille OSC. W 2003 roku spadł z Troyes z Ligue 1 do Ligue 2.
W 2004 roku Akrour przeszedł z Troyes do Le Havre AC, innego drugoligowca. W nim zadebiutował 6 sierpnia 2004 w meczu z Chamois Niortais. W Le Havre spędził rundę jesienną sezonu 2004/2005, a zimą odszedł do Grenoble Foot 38. W Grenoble po raz pierwszy wystąpił 11 stycznia 2005 w spotkaniu z Chamois Niortais (5:1) i w debiucie zdobył gola. W sezonie 2007/2008 wywalczył z Grenoble awans z Ligue 2 do Ligue 1. Łącznie przez 5,5 roku dla Grenoble w 194 ligowych pojedynkach zdobył 54 gole.
Latem 2010 roku Akrour powrócił do FC Istres, gdzie grał od 2010 do 2013 roku. Następnie występował w Grenoble Foot 38, a w 2016 przeszedł do Annecy FC.
Kariera reprezentacyjna.
W reprezentacji Algierii Akrour zadebiutował 6 grudnia 2001 roku w zremisowanym 0:0 towarzyskim spotkaniu z Ghaną. W 2002 roku podczas Pucharu Narodów Afryki 2002 wystąpił w 3 meczach: z Nigerią (0:1), z Liberią (2:2 i gol w 45. minucie) i z Mali (0:2). Natomiast w 2004 roku w Pucharze Narodów Afryki 2004 rozegrał 2 spotkania: z Zimbabwe (1:2) i ćwierćfinałowe z Marokiem (1:3). Od 2001 do 2004 roku rozegrał w kadrze narodowej 18 spotkań i strzelił 6 goli.

</doc>
<doc id="1922705" url="https://pl.wikipedia.org/wiki?curid=1922705" title="List (ujednoznacznienie)">
List (ujednoznacznienie)



</doc>
<doc id="1922706" url="https://pl.wikipedia.org/wiki?curid=1922706" title="Harald Bosio">
Harald Bosio

Harald Bosio (ur. 2 stycznia 1906 w Judenburgu, zm. 2 grudnia 1980 w Salzburgu) – austriacki skoczek narciarski, biegacz narciarski i specjalista kombinacji norweskiej, trzykrotny olimpijczyk (1928, 1932, 1936), brązowy medalista mistrzostw świata w kombinacji.
Kariera.
Pierwszą duża imprezą w jego karierze były igrzyska olimpijskie w Sankt Moritz w 1928, gdzie zajął 28. miejsce w konkursie skoków. Cztery lata później, podczas igrzysk olimpijskich w Lake Placid zajął 21. miejsce w biegu na 18 km techniką klasyczną, 29. miejsce w kombinacji, a rywalizacji w skokach nie ukończył.
Największy sukces w swojej karierze osiągnął w 1933 na mistrzostwach świata w Innsbrucku. Wywalczył tam brązowy medal w kombinacji, ustępując tylko zwycięzcy Svenowi Selångerowi oraz srebrnemu medaliście Antonínowi Bartoňowi. Brał także udział w igrzyskach olimpijskich w Garmisch-Partenkirchen w 1936, zajmując 28. miejsce w biegu na 18 km stylem klasycznym, a wraz z kolegami z reprezentacji był ósmy w sztafecie 4x10 km.

</doc>
<doc id="1922707" url="https://pl.wikipedia.org/wiki?curid=1922707" title="Bobsleje na Zimowych Igrzyskach Olimpijskich 2002 - dwójki mężczyzn">
Bobsleje na Zimowych Igrzyskach Olimpijskich 2002 - dwójki mężczyzn

Bobslejowe dwójki mężczyzn na Zimowych Igrzyskach Olimpijskich 2002 

</doc>
<doc id="1922708" url="https://pl.wikipedia.org/wiki?curid=1922708" title="Knut Lunde">
Knut Lunde

Knut Lunde (ur. 22 lutego 1905 r. w Asker – zm. 31 maja 1960 r. w Arendal) − norweski dwuboista klasyczny, brązowy medalista mistrzostw świata.
Kariera.
Największy sukces w swojej karierze osiągnął na mistrzostwach świata w Oslo w 1930 roku, gdzie rywalizację w kombinacji norweskiej zdominowali reprezentanci gospodarzy. Lunde zajął tam trzecią pozycję, ustępując tylko dwóm rodakom: zwycięzcy Hansowi Vinjarengenowi oraz srebrnemu medaliście Leifowi Skagnæsowi. Lunde wyraźnie przegrał z oboma tymi zawodnikami, a w walce o brązowy medal wyprzedził kolejnego Norwega, Pedera Belguma o zaledwie 0.08 punktu. Był to jego jedyny sukces na arenie międzynarodowej.

</doc>
<doc id="1922709" url="https://pl.wikipedia.org/wiki?curid=1922709" title="Leif Skagnæs">
Leif Skagnæs

Leif Skagnæs (ur. 20 listopada 1903 w Norderhov – zm. 1 lipca 1956 tamże) − norweski dwuboista klasyczny, srebrny medalista mistrzostw świata.
Kariera.
Uczestniczył w zawodach w latach 20. i 30. XX wieku. W 1928 roku brał udział w igrzyskach olimpijskich w Sankt Moritz, gdzie wspólnie z Ole Reistadem, Ole Stenenem i Reidarem Ødegaardem zwyciężył w pokazowych zawodach w patrolu wojskowym.
Dwa lata później wystartował na mistrzostwach świata w Oslo, gdzie rywalizację w kombinacji norweskiej zdominowali reprezentanci gospodarzy. Skagnæs zajął drugą pozycję, ustępując tylko Hansowi Vinjarengenowi, a wyprzedzając innego Norwega Knuta Lunde.

</doc>
<doc id="1922710" url="https://pl.wikipedia.org/wiki?curid=1922710" title="Modyfikacja gier komputerowych">
Modyfikacja gier komputerowych



</doc>
<doc id="1922712" url="https://pl.wikipedia.org/wiki?curid=1922712" title="Gustl Berauer">
Gustl Berauer



</doc>
<doc id="1922713" url="https://pl.wikipedia.org/wiki?curid=1922713" title="Serhij Kupcow">
Serhij Kupcow

Serhij Ołeksijowycz Kupcow (ukr. Сергій Олексійович Купцов, ros. Сергей Алексеевич Купцов, "Siergiej Aleksiejewicz Kupcow"; ur. 1947 w Krzywym Rogu) – ukraiński piłkarz grający na pozycji napastnika, a wcześniej pomocnika, trener piłkarski.
Kariera piłkarska.
Kariera klubowa.
Wychowanek klubu Krywbasa Krzywy Róg, w którym rozpoczął karierę piłkarską. Pierwszy trener Wołodymyr Tkaczenko. W 1969 przeszedł do Szachtara Donieck, w którym występował w drużynie juniorskiej. W meczu z Pachtakorem Taszkent debiutował w Wyższej lidze ZSRR. Ale potem doznał ciężkiej kontuzji nogi i był zmuszony opuścić doniecki klub. Rehabilitował się w Krywbasie, potem dwa lata "służył w wojsku" w klubie Hranit Czerkasy. W 1975 zakończył karierę piłkarską w Krywbasie po kolejnej kontuzji nogi.
Kariera trenerska.
Po zakończeniu kariery piłkarskiej pracował najpierw w branży handlowej. Dopiero w 1985 zgodził się objąć stanowisko kierownika klubu Krywbas Krzywy Róg. W rundzie jesiennej sezonu 1987 prowadził pierwszą drużynę Krywbasa. Potem kontynuował pracę na stanowisku kierownika

</doc>
<doc id="1922714" url="https://pl.wikipedia.org/wiki?curid=1922714" title="Magierów">
Magierów



</doc>
<doc id="1922717" url="https://pl.wikipedia.org/wiki?curid=1922717" title="Magierów (Wesoła)">
Magierów (Wesoła)

Magierów - przysiółek wsi Wesoła w Polsce, położony w województwie podkarpackim, w powiecie brzozowskim, w gminie Nozdrzec.
W latach 1975–1998 przysiółek administracyjnie należał do województwa krośnieńskiego.
Przysiółek należy do parafii św. Katarzyny w Wesołej należącej do dekanatu Dynów. 

</doc>
<doc id="1922719" url="https://pl.wikipedia.org/wiki?curid=1922719" title="Urząd Eiderstedt">
Urząd Eiderstedt

Urząd Eiderstedt (niem. "Amt Eiderstedt") - urząd w Niemczech w kraju związkowym Szlezwik-Holsztyn, w powiecie Nordfriesland. Siedziba urzędu znajduje się w mieście Garding.
W skład urzędu wchodzi 16 gmin:

</doc>
<doc id="1922720" url="https://pl.wikipedia.org/wiki?curid=1922720" title="Eiderstedt">
Eiderstedt



</doc>
<doc id="1922722" url="https://pl.wikipedia.org/wiki?curid=1922722" title="Ołeksij Kupcow">
Ołeksij Kupcow

Ołeksij Serhijowycz Kupcow, ukr. Олексій Сергійович Купцов (ur. 2 września 1977 w Krzywym Rogu) – ukraiński piłkarz grający na pozycji obrońcy.
Kariera piłkarska.
Kariera klubowa.
Jego ojciec Serhij Kupcow oraz brat Andrij Kupcow również znani piłkarze. Wychowanek klubu Dnipra Dniepropetrowsk, w którym rozpoczął karierę piłkarską. W 1996 przeszedł do Krywbasa Krzywy Róg, skąd wyjechał do Niemiec, gdzie bronił barw drugoligowego SV Meppen. Po tym jak doznał ciężką kontuzję nogi powrócił do Krywbasa, gdzie rehabilitował się w drugiej drużynie. W 2000 przeniósł się do Metałurha Donieck, ale występował w farm-klubie Maszynobudiwnyk Drużkiwka. Następnie ponownie wrócił do Krywbasa, w którym w końcu 2003 zakończył karierę piłkarską.
Kariera reprezentacyjna.
Występował w juniorskiej i młodzieżowej reprezentacjach Ukrainy.

</doc>
<doc id="1922725" url="https://pl.wikipedia.org/wiki?curid=1922725" title="Tippeligaen (1992)">
Tippeligaen (1992)

Sezon (1992) był 48. sezonem o mistrzostwo Norwegii w piłce nożnej. Rozgrywki rozpoczęły się 25 kwietnia 1992 i trwały do 18 października 1992. Tytułu nie obroniła drużyna Viking FK. Nowym mistrzem Norwegii został zespół Rosenborg BK. Tytuł króla strzelców zdobył Kjell Roar Kaasa, który w barwach klubu Kongsvinger IL strzelił 17 goli.

</doc>
<doc id="1922729" url="https://pl.wikipedia.org/wiki?curid=1922729" title="Urząd Föhr-Amrum">
Urząd Föhr-Amrum

Urząd Föhr-Amrum (niem. "Amt Föhr-Amrum") - urząd w Niemczech w kraju związkowym Szlezwik-Holsztyn, w powiecie Nordfriesland, obejmuje swoim zasięgiem dwie wyspy: Föhr oraz Amrum. Siedziba urzędu znajduje się w mieście Wyk auf Föhr.
W skład urzędu wchodzi 15 gmin, z czego 12 położonych jest na wyspie Föhr a trzy na wyspie Amrum: 

</doc>
<doc id="1922730" url="https://pl.wikipedia.org/wiki?curid=1922730" title="Föhr-Amrum">
Föhr-Amrum



</doc>
<doc id="1922731" url="https://pl.wikipedia.org/wiki?curid=1922731" title="Foehr-Amrum">
Foehr-Amrum



</doc>
<doc id="1922732" url="https://pl.wikipedia.org/wiki?curid=1922732" title="Doroteusz z Gazy">
Doroteusz z Gazy

Św. Doroteusz z Gazy (ur. 505 w Antiochii, zm. 565 lub 620 w Gazie) – chrześcijański mnich, święty, pisarz.
Przebywał w jednym z monasterów koło Gazy w Palestynie nad Morzem Śródziemnym. Około 540 założył w tej samej okolicy swój własny klasztor, którego został przełożonym. Napisał szereg reguł, którymi mieli kierować się jego naśladowcy. Nauki te łączono później w zbiory.

</doc>
<doc id="1922742" url="https://pl.wikipedia.org/wiki?curid=1922742" title="Głowica (heraldyka)">
Głowica (heraldyka)

Głowica (fr. "chef", ros., ukr. "gława", ang. "chief", niem. "Schildhaupt") – heraldyczna figura zaszczytna powstała przez zastosowanie cięcia linią poziomą (w pas) w górnej partii tarczy herbowej. Głowica ma wysokość nie większą niż 1/3 wysokości tarczy herbowej. 
Głowica może zostać podparta lub pokryta inna figurą np. listwą. Głowica może powstać poprzez zastosowanie cięcia różnymi liniami. Przykład: głowica cięta (np. blankami, falami, gontem, jodełką, karbowanym gontem). Od podstawowej wersji głowicy wywodzą się także inne warianty (głowica prawoskośna, lewoskośna i głowica w klin), powstałe przez zastosowanie cięć głowicy wyprowadzonych z odpowiednich górnych narożników tarczy.
Blazonując herb, głowicę opisuje się w następnej kolejności, po opisaniu zasadniczej części tarczy. Określenia "w głowicy" używa się również przy opisie herbu, dla umiejscowienia drobnych godeł umieszczonych w tym miejscu tarczy niedzielonej.
W głowicy umieszczane są często udostojnienia herbu lub oznaki przynależności korporacyjnej, np. zakonnej. W heraldyce włoskiej w głowicy umieszczano od średniowiecza oznaki przynależności politycznej do jednej frakcji politycznych, gibelinów (wł. "Capo dell`Imperio") i gwelfów (wł. "Capo d`Angio"). Heraldyka napoleońska w głowicy umieszczała oznaczenia rangi książąt cesarstwa.
W polskiej heraldyce stosunkowo rzadko występująca, głównie w herbach obcego pochodzenia, lub późnych nobilitacjach.

</doc>
<doc id="1922743" url="https://pl.wikipedia.org/wiki?curid=1922743" title="Marian Grzegorzewski">
Marian Grzegorzewski

Marian Grzegorzewski (1869-1941) – prawnik, działacz endecki, społecznik, działacz oświatowy.
W 1887 ukończył gimnazjum rządowe w Kielcach. Studia prawnicze odbywał w Warszawie. Był jednym z organizatorów manifestacji w stulecie (1891) uchwalenia Konstytucji 3 maja. Z tego powodu znalazł się w grupie 30 studentów relegowanych z uniwersytetu z wilczymi biletami. Po kilku latach ułaskawiony przez carskiego ministra oświaty, mógł ukończyć edukację poza Warszawą. Członek "Zet".
Po osiedleniu się w Kielcach w 1900 zorganizował tu Kasę Oszczędnościowo-Pożyczkową, zakładał kasy gminne po wsiach. Napisał książkę "Reforma kas gminnych pożyczkowo – oszczędnościowych w Królestwie Polskim" (1907).
Działacz Polskiej Macierzy Szkolnej. Był jednym z głównych inicjatorów założenia w Kielcach 5 lipca 1906 PMS i to w jego domu odbywały się poufne spotkania, po których część nauczycieli decydowała się wykładać po polsku w szkołach elementarnych.
Zorganizował spółkę, która 22 stycznia 1918 zakupiła od Katarzyny Gorbaczewiczowej podkielecki majątek ziemski Szydłówek i dokonała jego parcelacji. Najcenniejsza, miejska część gruntów została podzielona na działki budowlane, sprzedawane na dogodnych warunkach i na długoletnie raty. Jako zdeklarowany endek Grzegorzewski wpisywał do aktów notarialnych zastrzeżenia wzbraniające nabywcy dalszej odsprzedaży w niepolskie ręce. Postawiona na tych ziemiach figura zaopatrzona była napisem: "Oby ziemia tutejsza nigdy nie trafiła w obce, niepolskie ręce".
Grzegorzewski znany był z patriotyzmu, o czym świadczy między innymi "sprawa Psiarni". Był to folwark o obszarze ok. 50 ha, ciągnący się od ul. Ogrodowej do cmentarza i Kadzielni. Został on po powstaniu styczniowym nadany przez cara księciu Szachowskiemu, między innymi za zasługi w tłumieniu powstania. Po rewolucji październikowej słuch po Szachowskim zaginął. Pieczę nad majątkiem objął adwokat Grzegorzewski. W połowie lat trzydziestych XX w. pretensje do spadku zgłosił mieszkający w Paryżu baron Keller. Reprezentował go kielecki adwokat Rogoyski. Sprawa była prosta. Niespodziewanie jednak zaprotestował Grzegorzewski. Administrowanie majątkiem nic mu nie przynosiło prócz kłopotów. W razie likwidacji miał nawet prawo spodziewać się większego wynagrodzenia od nabywcy spadku. Mimo to sprzeciwił się przekazaniu włości Kellerowi i zaczął zaciekle bronić praw skarbu państwa do tego majątku. Po latach wygrał. Sam nie odniósł żadnej korzyści, natomiast miasto wybudowało na obronionych ziemiach majątku, kosztem 9 milionów złotych, Dom Przysposobienia Wojskowego i Wychowania Fizycznego (obecnie Wojewódzki Dom Kultury).

</doc>
<doc id="1922744" url="https://pl.wikipedia.org/wiki?curid=1922744" title="Mohamed Benhamou">
Mohamed Benhamou

Mohamed Benhamou (ar. محمد بن حمو, ur. 17 grudnia 1979 w Paryżu) – algierski piłkarz grający na pozycji bramkarza.
Kariera klubowa.
Benhamou urodził się w Paryżu, w rodzinie pochodzenia algierskiego. Karierę piłkarską rozpoczął w klubie Red Star 93, gdzie grał w sezonie 2000/2001. Następnie został zawodnikiem Paris Saint-Germain. W zespole PSG nie przebił się do podstawowego składu i przez 5 lat przegrywał rywalizację z takimi zawodnikami jak: Jérôme Alonzo i Lionel Letizi. Nie zadebiutował w Ligue 1 i występował jedynie w rezerwach PSG. W 2006 roku odszedł do AS Cannes i przez rok grał w trzeciej lidze francuskiej.
W 2007 roku Benhamou przeszedł z Cannes do algierskiego MC Algier. W stołecznym zespole przez 2 lata był pierwszym bramkarzem, a latem 2009 roku odszedł do MC Oran. W nowym zespole został dublerem dla Hichama Mezaira, także byłego reprezentanta kraju. W styczniu 2011 ponownie zmienił barwy klubowe, zostając piłkarzem ES Sétif. Następnie grał w USM Annaba, a w 2014 trafił do ES Viry-Châtillon. W 2018 odszedł do US Lusitanos Saint-Maur, w którym rok później zakończył karierę.
Kariera reprezentacyjna.
W reprezentacji Algierii Benhamou zadebiutował 28 kwietnia 2004 roku w przegranym 0:1 towarzyskim spotkaniu z Chinami. W tym samym roku został powołany do kadry na Puchar Narodów Afryki 2004, gdzie był rezerwowym dla Lounèsa Gaouaouiego i nie rozegrał żadnego spotkania. Ogółem w kadrze narodowej wystąpił 7 razy.

</doc>
<doc id="1922747" url="https://pl.wikipedia.org/wiki?curid=1922747" title="Mistrzostwa Europy w Wioślarstwie 2008 - dwójka podwójna wagi lekkiej kobiet">
Mistrzostwa Europy w Wioślarstwie 2008 - dwójka podwójna wagi lekkiej kobiet

Dwójka podwójna wagi lekkiej kobiet (LW2x) – konkurencja rozgrywana podczas Mistrzostw Europy w Wioślarstwie 2008 w Atenach między 19 a 20 września.

</doc>
<doc id="1922755" url="https://pl.wikipedia.org/wiki?curid=1922755" title="Ray Anthony">
Ray Anthony

Ray Anthony, właśc. Raymond Antonini (ur. 20 stycznia 1922 w Bentleyville) – amerykański trębacz, bandlider, kompozytor i aktor.
Życiorys.
Jako dziecko przeprowadził się z rodzicami do Cleveland (Ohio). Gry na trąbce nauczył go ojciec, wpływając w ten sposób na wybór zawodu.
W 1938 rozpoczął karierę w zespole Ala Donahue, a latach 1940–1941 grał w orkiestrze Glenna Millera, z którą wystąpił w filmie "Serenada w Dolinie Słońca" ("Sun Valley Serenade"). W 1941 przez kilka miesięcy był członkiem big bandu Tommy’ego Dorseya, potem wstąpił do U.S. Army i do końca II wojny światowej kierował orkiestrą, występując dla żołnierzy amerykańskich walczących w rejonie Pacyfiku. W 1946 zespół zdjął mundury i przybrał nazwę Ray Anthony and his Orchestra.
Na początku lat 50. grający muzykę taneczną big band zyskał dużą popularność, m.in. dzięki utworom "The Bunny Hop" i "Hokey Pokey" oraz przewodniemu tematowi muzycznemu z serialu telewizyjnego "Dragnet". W 1952 jego wersja utworu Millera "At Last" (z filmu "Orchestra Wives") trafiła na 2 miejsce listy przebojów tygodnika "Billboard". Do pierwszej dziesiątki tego zestawienia dotarł w 1958 wykonywany przez jego orkiestrę kolejny temat filmowy "Ben Gunn". W latach 1953–1954 był kierownikiem muzycznym programu telewizyjnego "TV`s Top Tunes". W 1955 zagrał samego siebie w filmie "Daddy Long Legs". Przez następnych pięć lat obok działalności muzycznej zajmował się aktorstwem. W 1956 pojawił się wraz ze swoją orkiestrą w obrazie "The Girl Can’t Help It", w którym główną rolę grała Jayne Mansfield. Ponadto prowadził swój program telewizyjny "The Ray Anthony Show" (1956–1957). Wystąpił w filmach: "High School Confidential" (1958), "The Five Pennies" (zagrał rolę Jimmy’ego Dorseya) (1959), "Girls Town" (1959) i jednym z odcinków sensacyjnego serialu "Five Fingers".
Wkrótce zakończył karierę filmową, koncentrując się wyłącznie na muzyce. Skomponował wiele popularnych utworów, m.in. "Thurderbird", "Bunny Hop", "Trumpet Boogie", "Big Band Boogie" i "Mr. Anthony's Boogie". W 1952 nagrał w studiu Capitol Records piosenkę o Marilyn Monroe pt. "Marilyn" (autorstwa Ervina Drake'a i Jimmy'ego Shirla, a zaśpiewaną przez Tommy'ego Mercera), którą wraz z Mickeyem Rooneyem zaprezentował aktorce podczas bankietu w swoim hollywoodzkim domu.
Pozostaje aktywnym muzykiem, jest zarazem najstarszym żyjącym amerykańskim bandliderem. Został uhonorowany gwiazdą w hollywoodzkiej Alei Sław.
Życie prywatne.
W 1955 ożenił się z aktorką Mamie Van Doren, uchodzącą wówczas za symbol seksu, z którą rozwiódł się 6 lat później.

</doc>
<doc id="1922756" url="https://pl.wikipedia.org/wiki?curid=1922756" title="Mistrzostwa Europy w Wioślarstwie 2008 - czwórka bez sternika mężczyzn">
Mistrzostwa Europy w Wioślarstwie 2008 - czwórka bez sternika mężczyzn

Czwórka bez sternika mężczyzn (M4-) – konkurencja rozgrywana podczas Mistrzostw Europy w Wioślarstwie 2008 w Atenach między 19 a 20 września.

</doc>
<doc id="1922758" url="https://pl.wikipedia.org/wiki?curid=1922758" title="Weißspitze (Venedigergruppe)">
Weißspitze (Venedigergruppe)

Weißspitze (Weissspitze, Weißspitz) – szczyt w grupie górskiej Venedigergruppe w Wysokich Taurach w Centralnych Alpach Wschodnich o wysokości 3300 m n.p.m. Położony w Tyrolu w Austrii, 5 km w linii prostej na południowy wschód od Großvenediger. Szczyt jest otoczony przez lodowce: Frosnitzkees na północnym wschodzie, Mullwitzkees na północnym zachodzie, Zettalunitzkees na zachodzie, oraz mocno zmniejszający się Garaneberkees na południu. Najłatwiejsza droga na szczyt prowadzi ze schroniska Defreggerhaus (2963 m n.p.m.)(część trasy po lodowcu), oraz schroniska Eisseehütte (2521 m n.p.m.). Na szczycie znajdują się dwa krzyże i książka wejść. 

</doc>
<doc id="1922761" url="https://pl.wikipedia.org/wiki?curid=1922761" title="Mistrzostwa Świata w Łyżwiarstwie Szybkim w Wieloboju Kobiet 1953">
Mistrzostwa Świata w Łyżwiarstwie Szybkim w Wieloboju Kobiet 1953

11. mistrzostwa świata w łyżwiarstwie szybkim w wieloboju kobiet odbyły się w dniach 21–22 lutego 1953 roku w norweskim Lillehammer. Zawodniczki startowały na naturalnym lodowisku na Lillehammer Stadion. Łyżwiarki startowały na czterech dystansach: 500 m, 1000 m, 3000 m, 5000 m. Mistrzynią świata została reprezentantka ZSRR Chalida Szczegolejewa. O tym, które miejsca zajmowały zawodniczki decydowała mniejsza liczba punktów uzyskana z czterech biegów.
Uczestnicy.
W zawodach wzięło udział 16 łyżwiarek z 4 krajów. Wszystkie zostały sklasyfikowane.

</doc>
<doc id="1922763" url="https://pl.wikipedia.org/wiki?curid=1922763" title="We Are the World 25 for Haiti">
We Are the World 25 for Haiti

We Are the World 25 for Haiti – singel charytatywny wykonany w 2010 roku przez formację Artists for Haiti, którego celem było zebranie pieniędzy na pomoc dla ofiar trzęsienia ziemi na Haiti. Jest to nowa wersja singla We Are the World. Nagranie odbyło się w tym samym studio, co wcześniejsza wersja. Singel nagrano 1 lutego 2010 roku. Premiera utworu odbyła się 12 lutego 2010 podczas relacji z otwarcia zimowych igrzysk olimpijskich w Vancouver.

</doc>
<doc id="1922767" url="https://pl.wikipedia.org/wiki?curid=1922767" title="Mark Linkous">
Mark Linkous

Mark Linkous (ur. 9 września 1962, zm. 6 marca 2010) – amerykański piosenkarz, kompozytor i muzyk, lider Sparklehorse. Współpracował z artystami takimi jak Daniel Johnston, Danger Mouse, David Lynch, Radiohead, PJ Harvey i Tom Waits. Pochodził z Wirginii, ale mieszkał w Karolinie Północnej, gdzie w Hayesville założył Static King Studio .
Życiorys.
Wczesne lata życia.
Mark Linkous urodził się w Arlington, w stanie Wirginia w 1962. Był synem Glorii Hughes Thacker i Frederika Linkous. Miał trzech braci: Matta, Paula i Daniela. Jego rodzice rozwiedli się zanim skończył 13 lat. Wielu członków jego rodziny było górnikami, ale Linkous chciał uniknąć pracy w kopalni i po części wybrał karierę muzyczną.
Później, już jako nastolatek, został członkiem gangu motocyklowego i określał się mianem „młodocianego przestępcy”. Mark dorastał w Carrsbrook (st. Wirginia), w domu swoich dziadków ze strony ojca. Uczęszczał do Albemarle High School w pobliżu Charlottesville. Jak sam mówił: „do szkoły chodziłem zobaczyć się z przyjaciółmi – to jedyny powód, dla którego jej nie rzuciłem”. W tym czasie zaczął nadużywać alkohol i marihuanę.
The Dancing Hoods.
Wkrótce po ukończeniu szkoły średniej, na początku lat 80, Linkous przeprowadził się do Nowego Jorku, gdzie został współzałożycielem grupy Dancing Hoods. Oprócz Marka (wokal i gitara) zespół tworzyli: Bob Bortnick (wokal i gitara), Don Short (perkusja) i Mike Garacino. W 1984 grupa wydała swój pierwszy minialbum, a rok później album pt. "12 Jealous Roses Relativity Records", który otrzymał wiele pozytywnych opinii.
W 1988 Dancing Hoods wydali drugi album, "Hallelujah Anyway". Pochodzący z niego singiel "Baby's Got Rockets" stał się małym hitem rozgłośni akademickiej, a wideoklip został zaprezentowany w programie "120 Minutes", emitowanym przez telewizję MTV. W tym samym roku, w nadziei na większy sukces, grupa przeniosła się do Los Angeles. Wkrótce po tym została rozwiązana.
Śmierć.
Mark Linkous popełnił samobójstwo 6 marca 2010. Zginął strzelając sobie w serce, na zewnątrz domu swoich przyjaciół w Knoxville (stan Tennessee). Zgon stwierdzono na miejscu. Linkous miał 47 lat. Jeszcze tego samego dnia publicysta Marka, potwierdził doniesienia o jego śmierci. W kilka godzin po śmierci artysty, na oficjalnej stronie internetowej Sparklehorse, jego rodzina umieściła informację: "„Z wielkim smutkiem dzielimy się wiadomością, że nasz drogi przyjaciel i członek rodziny, Mark Linkous, odebrał sobie dzisiaj życie. Jesteśmy mu wdzięczni za czas jaki z nami spędził. Na zawsze pozostanie w naszych sercach. Niech jego podróż będzie spokojna, szczęśliwa i swobodna. Jest Niebo i jest gwiazda dla Ciebie”".

</doc>
<doc id="1922768" url="https://pl.wikipedia.org/wiki?curid=1922768" title="Centrum Konferencyjne Tel Awiwu">
Centrum Konferencyjne Tel Awiwu

Centrum Konferencyjne Tel Awiwu (hebr. מרכז הירידים תל אביב; ang. "Tel Aviv Convention Center"), (alternatywna nazwa Expo Tel-Awiw, dawniej jako Targi Izraela &amp; Centrum Kongresowe) – zespół hal wystawienniczych położony w osiedlu Kirjat ha-Muze’onim w mieście Tel Awiw, w Izraelu.
Targi Izraela istnieją od 1932 i są jednym z najdłużej działających na Bliskim Wschodzie organizatorów targów. Obecnie kalendarz targowy obejmuje niemal 60 wydarzeń. Każdego roku imprezy odwiedza blisko 2,5 miliona zwiedzających.
Położenie.
Nowoczesny kompleks targowy jest położony na północ od rzeki Jarkon, w bezpośrednim sąsiedztwie Kampusu Uniwersytetu Telawiwskiego i Muzeum Ziemi Izraela.
Historia.
Centrum wystawiennicze zostało utworzone w 1932, przed przygotowywanymi na 1934 targami bliskowschodnimi w Tel Awiwie. Szereg pawilonów wystawowych ustawiono wówczas w rejonie ulicy Dizengoffa, przy porcie Tel Awiwu.
W 1959 Centrum zostało przeniesione na swoje obecne miejsce, na północ od Parku Jarkon. Od 1970 istnieje tutaj wesołe miasteczko "Luna Park Tel Awiw". W 1983 otworzono duże Centrum Kongresowe. Pod koniec 2003 otworzono "Pawilon 1", natomiast w 2015 został oddany do użytku "Pawilon 2". Centrum posiada 20 000 m² powierzchni wystawienniczej. Jest to największy tego rodzaju obiekt w Izraelu i we wschodnim basenie Morza Śródziemnego.
Wykorzystanie.
Na terenie Centrum są organizowane liczne wystawy o charakterze ekonomicznym. Dodatkowo budynki są wykorzystywane do szeroko rozumianej działalności kulturalno-rekreacyjnej. Są tutaj organizowane spektakle kulturalne, pokazy filmów, imprezy biznesowe, pokazy mody oraz różnego typu imprezy prywatne.
Najważniejszą imprezą odbywającą się każdego roku jest Wystawa Jubileuszowa, organizowana w każdą rocznicę powstania Państwa Izraela. Są to targi międzynarodowe, podczas których prezentowane są pojazdy, osiągnięcia naukowe, rozwiązania rolnicze, komunikacyjne i wiele innych.
Kilkakrotnie Centrum Kongresowe było wykorzystywane przez partie polityczne. Między innymi w 1997 odbyła się tutaj Konferencja Likudu.
Rozrywka.
Poza imprezami targowymi odbywają się tutaj także liczne koncerty. Na tutejszych scenach wystąpili między innymi: Pet Shop Boys, Faith No More, Iggy Pop i The Stooges, Dream Theater, Chris Cornell, Morrissey, Nine Inch Nails, Kaiser Chiefs, Lady Gaga, Simple Plan, Erykah Badu, MGMT, Balkan Beat Box oraz Tokio Hotel.
Istnieje tutaj duży kompleks wesołego miasteczka "Luna Park Tel Awiw". Jest to jedno z najbardziej popularnych wesołych miasteczek w Izraelu. Na powierzchni ponad 12 akrów terenów zielonych umieszczono liczne atrakcje dla dzieci.
W 2019 odbył się tu 64. Konkurs Piosenki Eurowizji.
Transport.
W celu poprawienia komunikacji w obrębie Centrum, w 2000 uruchomiono położoną tuż obok stację kolejową Tel Awiw Uniwersytet obsługiwaną przez Rakewet Jisra’el. Stacja jest tak zbudowana, że posiada dwa wyjścia: na Centrum Targi Izraela i na Kampus Uniwersytetu Telawiwskiego.

</doc>
<doc id="1922769" url="https://pl.wikipedia.org/wiki?curid=1922769" title="Stephen Collins Foster">
Stephen Collins Foster

Stephen Collins Foster (ur. 4 lipca 1826 w Lawrenceville (Pensylwania), zm. 13 stycznia 1864 w Nowym Jorku) – amerykański kompozytor sprzed wojny secesyjnej. 
Pochodził z muzykującej rodziny, z domu wyniósł podstawowe wykształcenie muzyczne.
Napisał ok. 200 pieśni, wśród których można wyróżnić tzw. minstrel songs oraz tzw. pieśni domowe. Komponował głównie do własnych tekstów, często stosował dialekt murzyński. Był innowatorem w adoptowaniu murzyńskich melodii i rytmów – nabył rozległą znajomość ich repertuaru podczas wieloletniego pobytu w Cincinnati. Wiele jego utworów zdobyło trwałą popularność. Zmarł w skrajnej nędzy.

</doc>
<doc id="1922770" url="https://pl.wikipedia.org/wiki?curid=1922770" title="Big Van Vader">
Big Van Vader

Leon Allen White (ur. 14 maja 1955 w Lynwood, Kalifornia, zm. 18 czerwca 2018 w Denver, Kolorado) – amerykański wrestler i aktor. W przeszłości również zawodnik futbolu amerykańskiego. We wrestlingu bardziej znany spod pseudonimu ringowego Big Van Vader lub Vader. W latach dziewięćdziesiątych oraz dwutysięcznych występował w takich promocjach wrestlingowych jak New Japan Pro-Wrestling (NJPW), World Championship Wrestling (WCW), World Wrestling Federation (WWF) i All Japan Pro Wrestling (AJPW). Trzykrotny posiadacz WCW World Heavyweight Championship i IWGP Heavyweight Championship, dwukrotny zdobywca Triple Crown Heavyweight Championship oraz jednokrotny posiadacz mistrzostwa WCW United States Heavyweight Championship.
Występując znany był jako jeden z wrestlerów wagi superciężkiej, wykonujący akcje wysokiego ryzyka takie jak skoki typu "diving moonsault", za które zyskał sławę w biznesie zawodowych zapasów.
Kariera.
Futbol amerykański.
Jako amerykański futbolista grywał na pozycji centera. Na University of Colorado grywał natomiast w linii ataku, gdzie w 1977 został wybrany do drugiej drużyny "All-American" przez zespół Colorado Buffaloes. Ukończył studia na kierunku „administracja w biznesie” (ang. "business administration").
W 1978 został wybrany w Drafcie NFL jako center przez drużynę Los Angeles Rams, z którą doszedł do meczu finałowego Super Bowl XIV, jednak drużyna Rams poniosła porażkę w finale przegrywając 19–31 z Pittsburgh Steelers. White wraz z całą drużyną Rams otrzymali pierścienie championship ring przyznane przegranemu teamowi przez dywizję NFC West. White spędził sezon na liście rezerwowej kontuzjowanych z powodu problemów z kolanem. Nie odnotował też żadnych statystyk, a niedługo później został zmuszony do przejścia na emeryturę ze względu na pękniętą rzepkę.
Początki kariery we wrestlingu (1985 – 1990).
Po zakończeniu kariery futbolisty, White rozpoczął treningi na siłowni. Tam jeden z jego dawnych kolegów zaproponował mu wejście do biznesu wrestlingu. Jego trenerem został Brad Rheingans, a niedługo potem zadebiutował w federacji American Wrestling Association (AWA) pod pseudonimem "Baby Bull", a następnie "Bull Power". Zawalczył też o tytuł AWA World Heavyweight Championship przeciwko Stanowi Hansenowi, jednak przegrał walkę.
W maju 1986 pojawił się w europejskiej federacji Catch Wrestling Association, gdzie występował na terenie Niemiec i Austrii. Pod koniec marca 1987 zdobył w niej pierwszy tytuł mistrzowski – CWA World Heavyweight Championship pokonując Otto Wanza i kończąc jego niemalże dziewięcioletnie panowanie nad pasem. W lipcu 1987 z powrotem stracił pas na rzecz Wanza. W grudniu 1987 wygrał pierwszy turniej wrestlingowy – "Bremen Catch Cup". W sierpniu 1989 powtórnie pokonał Otto Wanza zdobywając CWA World Heavyweight Championship. W 1989 po raz trzeci sięgnął tego tytułu. W grudniu 1991 zdobył jeszcze mistrzostwo CWA Intercontinental Heavyweight Championship, jednak w 1992 zwakował pas podpisując pełny kontrakt z World Championship Wrestling (WCW).
W 1987 zadebiutował w New Japan Pro-Wrestling (NJPW) jako "Big Van Vader". Występował w czarnej masce, a jego nowy gimmick bazowany był na silnym wojowniku z japońskiego folkloru i mangi noszącego takie samo imię. W NJPW występował w stajni "Takeshi Puroresu Gundan" menedżerowanej przez Takeshi Kitano.
W 1989 na gali Battle Satellite in Tokyo Dome pokonał w finale ośmioosobowego turnieju Shinyę Hashimoto zdobywając tytuł IWGP Heavyweight Championship – to uczyniło go pierwszym niejapońskim ("gaijin") posiadaczem tego pasa mistrzowskiego. Następnie stracił tytuł na rzecz rosyjskiego zapaśnika Sałmana Chasimikowa. Vader po raz drugi sięgnął tego tytułu pokonując Rikiego Choshu w sierpniu 1989. W listopadzie 1989 pojawił się w meksykańskiej promocji Universal Wrestling Association – tam też zdobył tytuł w wadze ciężkiej tej federacji. Zaliczał też kilka występów w Empresa Mexicana de Lucha Libre (EMLL) jednak bez większych sukcesów.
W lutym 1990 uległ dwóm poważnym kontuzjom. Wpierw Stan Hansen przez przypadek złamał mu nos podczas wejścia do ringu, a następnie chwilę później podczas walki niechcący szturchnął kciukiem lewe oko Vadera, co spowodowało, że oko wypadło z oczodołu zawodnika. Po zdjęciu maski, Vader wepchnął oko do oczodołu i przytrzymał je powieką, kontynuując walkę z Hansenem, dopóki ta nie zakończyła się w no contest. W wyniku kontuzji White zażądał umiejscowienia metalowej płytki pod okiem. Sukcesy Vadera w Japonii przyciągnęły uwagę federacji World Championship Wrestling (WCW), której promotorzy przekonali White’a do współpracy w federacji.
W styczniu 1991 pokonał Tatsumi Fujinami zdobywając po raz trzeci tytuł IWGP Heavyweight Championship – podczas tej walki Vader zaczął krwawić z oka. Rana okazała się na tyle poważna, że powrócił do Stanów Zjednoczonych by poddać się operacji. W marcu 1991 stracił tytuł IWGP Heavyweight Championship na rzecz Fujinami. W tym samym czasie WCW i NJPW osiągnęły wstępne porozumienie robocze, dzięki któremu Vader mógł pojawiać się w WCW. W marcu 1992 stworzył tag team o nazwie "Big, Bad, and Dangerous" wraz z Bam Bam Bigelowem. Duet pokonał drużynę Hiroshi Hase i Keiji Mutoh, zdobywając tytuł IWGP Tag Team Championship. W maju 1992 rozpoczął krótki feud z Keijim Mutoh, jednak niedługo potem uległ kontuzji kolana i zaczął coraz rzadziej pojawiać się w NJPW, skupiając swoje występy w WCW.
World Championship Wrestling i World Wrestling Federation (1990 – 1998).
Wstępny kontrakt z World Championship Wrestling (WCW) podpisał już w 1990, jednakże do końca 1991 występował rzadko w tej federacji. Na początku lipca 1990 stoczył pierwszą walkę w WCW podczas gali The Great American Bash (1990) pokonując Toma Zenka. Po podpisaniu pełnego kontraktu z WCW jego menedżerem został Harley Race, a następnie Vader rozpoczął rywalizację ze Stingiem. Ponownie w lipcu 1992 wystąpił na gali The American Bash (1992), gdzie pokonał Stinga o WCW World Heavyweight Championship. Później przerwał występy ze względu na kontuzję kolana. Powrócił pod koniec października 1992 na gali Halloween Havoc (1992). Na gali Starrcade (1992) przegrał w finale turnieju "King of Cable" ze Stingiem, a dwa dni później, podczas house show pokonał Rona Simmonsa o WCW World Heavyweight Championship zdobywając ten tytuł po raz drugi. W marcu 1993 stracił mistrzostwo na rzecz Stinga, jednakże po raz trzeci sięgnął pasa sześć dni później. Następnie rywalizował z Cactus Jackiem i Davey Boy Smithem. W tym samym czasie utworzył również tag team ze Sidem Viciousem pod nazwą "The Masters of the Powerbomb". W 1994 nadal prowadził rywalizację z Cactusem Jackiem, a pod koniec tego roku zmierzył się na gali Starrcade (1993) z Rikiem Flairem jednak przegrał walkę. Do lutego 1994 kontynuował rywalizację z Flairem, a następnie rozpoczął feud z The Bossem. Na gali Starrcade (1994) pokonał Jima Duggana zdobywając WCW United States Heavyweight Championship.
W styczniu 1995 jego sojusz z Harley Race’m został zakończony ze względu na odejście Race’a z federacji WCW. Przez cały 1995 rywalizował z Hulkiem Hoganem, a następnie z Rikiem Flairem. Pod koniec sierpnia 1995 został zwolniony z WCW po tym jak wszczął bójkę z szatni z Paulem Orndorffem. Jeszcze w latach 1993–1995 podczas posiadania kontraktu z WCW, Vader podpisał drugą umowę na występy w japońskiej Union of Wrestling Forces International (UWFI) gdzie występował jako "Super Vader". W styczniu 1996 ponownie pojawił się w NJPW, gdzie stoczył (przegraną) walkę z legendą japońskiego wrestlingu – Antonio Inokim.
W World Wrestling Federation (WWF) zadebiutował podczas gali Royal Rumble (1996) wchodząc jako 13. uczestnik do Royal Rumble matchu. Przed jego debiutem w promocji, WWF promowało jego pojawienie się pod hasłami "The Man They Call Vader". Na początku występów w tygodniowym programie WWF Raw Vader atakował innych zawodników federacji oraz oficjeli co wzbudziło reakcję ówczesnego przewodniczącego WWF – Gorillę Monsoona, który zażądał, od Vadera by ten zaprzestał ataków, jednak Vader w odpowiedzi wykonał na nim "Vader Bomb". W rezultacie został zawieszony za swoje działanie (w kayfabe), choć w rzeczywistości w tym czasie wycofano go z występów ze względu na operację barku. Po powrocie prowadził rywalizację z Shawnem Michaelsem, a następnie z The Undertakerem. W 1997 przez króki okres tworzył tag team z Mankindem jednak bez sukcesów. Przez rok 1997 prowadził kolejne rywalizacje z Goldustem i debiutującym wtedy Kane’em, jednak jego status gwiazdy został zredukowany do poziomu jobbera. W październiku 1998 pojawił się w swojej ostatniej walce nagranej dla programu "Sunday Night Heat", gdzie przegrał walkę z Edge’em.
Dalsza kariera (1998 – 2017; 2022).
Po opuszczeniu WWF Vader powrócił do japońskiej All Japan Pro Wrestling. Wraz ze swoim dawnym rywalem – Stanem Hansenem utworzył tag team i wziął udział w turnieju World's Strongest Tag Determination League w 1998. Vader i Hansen doszli do finału tego turnieju jednak ostatnią, finałową walkę przegrali na rzecz drużyny Kenta Kobashi i Jun Akiyama. W marcu 1999 pokonał Akirę Taue o zwakowany tytuł Triple Crown Heavyweight Championship. W tym samym roku wygrał turniej Champion Carnival. Tytuł Triple Crown stracił 2 maja 1999, a następnie ponownie go zdobył pod koniec października 1999. Następnie rozpoczął przerwę od występów powracając w 2000 do nowo utworzonej federacji Pro Wrestling Noah, gdzie był pierwszym zdobywcą (wraz z 2 Cold Scorpio) tytułu GHC Tag Team Championship w 2001.
W lutym 2003 pojawił się w Total Nonstop Action Wrestling (TNA) gdzie stworzył tag team z Dustym Rhodesem, a następnie rywalizował solo z Nikitą Koloffem, jednakże niedługo potem zaprzestał występów w TNA. W 2005 pojawił się w WWE występując przez krótki okres wraz z Goldustem jako enforcer Jonathana Coachmana. Jeszcze w latach 2004–2007 pojawiał się w federacjach niezależnych takich jak Jersey All Pro Wrestling (JAPW) i World Wrestling Coalition. W 2004 przez krótki okres zaliczał występy dla New Japan Pro-Wrestling (NJPW). W latach 2010–2012 ponownie pojawiał się w federacjach niezależnych takich jak WrestleReunion i Resistance Pro. W 2011 po trzęsieniu ziemi w Tohoku w Japonii Vader i jego syn Jesse wzięli udział w walkach charytatywnych w AJPW i Pro Wrestling Zero1 na rzecz poszkodowanych. W 2012 dwukrotnie pojawił się w WWE – w czerwcu podczas odcinka Raw pokonał Heatha Slatera oraz w lipcu gdzie wystąpił podczas jubileuszowego 1000 odcinka Raw wraz z kilkoma innymi byłymi gwiazdami federacji WWE.
W kwietniu 2016 pojawił się podczas gali WWE Hall of Fame, gdzie wprowadził Stana Hansena do tej galerii sław. W czerwcu 2016 wdał się w dyskusję na Twitterze z Willem Ospreayem na temat scenariuszy i choreografii walk wrestlingowych. Dyskusja ta zaprowadziła Vadera i Ospreaya do walki w brytyjskiej federacji Revolution Pro Wrestling, którą Vader wygrał. Następnie pojawił się w innej brytyjskiej promocji – XWA Wrestling. W kwietniu 2017 pojawił się w japońskiej promocji Dradition. Walkę finałową kończącą karierę zawodowego zapaśnika stoczył pod koniec maja 2017.
W dniu 7 marca 2022 na oficjalnym profilu WWE w serwisie Twitter ogłoszono, iż Vader zostanie pośmiertnie wprowadzony do galerii sław WWE Hall of Fame. W dniu 1 kwietnia 2022 został pośmiertnie wprowadzony do galerii sław WWE Hall of Fame przez swojego syna Jessego White’a.
Styl i gimmick we wrestlingu.
White uważany jest za jednego z najlepszych wrestlerów wagi superciężkiej wszech czasów. Swoją masę ciała wykorzystywał na przeciwnikach w akcjach typu "corner slingshot splash" by wyglądały jeszcze bardziej boleśnie. Renomę zyskał również dzięki swojej zwinności pomimo 200 kilogramów wagi ciała, a jedną z jego charakterystycznych akcji był "Vader Sault" (moonsault) – salto do tyłu z narożnika ringu na leżącego na macie przeciwnika.
Występując w ringu jako Vader (Big Van Vader), White prezentował agresywny styl walki, nosił czerwono-czarny trykot z wypisanym jego hasłem "VADER TIME" oraz skórzaną brązową lub czerwoną maskę, a także używał czarnych rękawic przypominających rękawice używane w mieszanych sztukach walki.
Inne media.
Postać Big Van Vadera pojawiła się w wielu grach komputerowych: "WCW Wrestling", "WCW: The Main Event" i "WCW SuperBrawl Wrestling", a także jako postać DLC w "WWE SmackDown vs. Raw 2009", WWE '12, WWE '13, WWE 2K16, WWE 2K17, WWE 2K18 i WWE 2K19. Pojawił się również oficjalnie i nieoficjalnie w japońskich grach komputerowych z serii "Fire Pro Wrestling", "Virtual Pro Wrestling" i "King of Colosseum" oraz "All Star Pro-Wrestling" i "Wrestle Kingdom 2", gdzie znajdował się na okładkach tych gier. Bohater gry komputerowej "Fatal Fury" – Raiden, inspirowany jest gimmickiem Vadera z jego występów w Japonii. Podobnie bohater innej gry ("Saturday Night Slam Masters") – Alexander the Grater, jest również inspirowany Vaderem. White był również okazjonalnie aktorem – poniższa lista przedstawia jego najważniejsze występy aktorskie.
W kwietniu 1997 był uczestnikiem incydentu do jakiego doszło podczas touru WWF w Kuwejcie. Vader oraz The Undertaker pojawili się jako goście w programie "Good Morning Kuwait". Podczas wywiadu gospodarz programu zapytał Undertakera i Vadera czy wrestling jest udawany. W odpowiedzi zirytowany Vader przewrócił stół, przy którym siedzieli on, Undertaker i prowadzący program dziennikarz, a następnie chwycił gospodarza programu za krawat, pytając go czy wydaje się fałszywy, wulgarnie się przy tym zwracając do prowadzącego – zdarzenie to nie było częścią wrestlingowego kayfabe ustalonego wcześniej z oficjelami programu "Good Morning Kuwait" a stanowiło czysty shoot. Następnie został zatrzymany przez władze Kuwejtu na okres dwóch tygodni. W grudniu White został ukarany grzywną w wysokości 164 dolarów amerykańskich za ten incydent.
Życie osobiste.
Uczęszczał do Bell High School w miejscowości Bell w Kalifornii, gdzie m.in. trenował pchnięcie kulą, zapasy oraz futbol uczelniany (ang. "college football").
Będąc alkoholikiem w 2007 rozwiódł się ze swoją żoną Grace, co zainspirowało go do rzucenia tego nałogu. Przeszedł również operację podwójnej wymiany stawu kolanowego, co w następstwie spowodowało infekcję, przykuwając go do łóżka na okres sześciu miesięcy.
W listopadzie 2016 uczestniczył w groźnym wypadku samochodowym. W trakcie pobytu w szpitalu lekarze zdiagnozowali u niego niewydolność serca. W marcu 2017 wystąpił w podkaście "Two Man Power Trip of Wrestling", gdzie wyjaśniał, że żałował tweetowania o swoim stanie zdrowia. Stwierdził, że będzie dalej walczył, a także powiedział, że gdyby testy się sprawdziły, chciałby umrzeć na ringu. W marcu 2018 przeszedł operację serca, a następnie kolejną by wyleczyć arytmię.
Vader ma jednego syna – Jessego, który również trenował futbol amerykański, a następnie został wrestlerem, występując pod pseudonimem Jake Carter na terytoriach rozwojowych federacji WWE. White określał siebie nowonarodzonym chrześcijaninem.
Zmarł 18 czerwca 2018 w wieku 63 lat, po miesiącu hospitalizacji spowodowanym zapaleniem płuc. W trakcie pobytu w szpitalu był odwiedzany przez wrestlera Stinga.
W 2019 ukazała się pośmiertnie książka autobiograficzna autorstwa Leona White’a i Kenny’ego Casanova pt. "It’s Vader Time: The Story of a Modern Day Gladiator".

</doc>
<doc id="1922772" url="https://pl.wikipedia.org/wiki?curid=1922772" title="Hollow body">
Hollow body



</doc>
<doc id="1922773" url="https://pl.wikipedia.org/wiki?curid=1922773" title="Roger Kimball">
Roger Kimball

Roger Kimball (ur. 1953) – amerykański publicysta i krytyk, autor artykułów i książek z pogranicza socjologii, historii, polityki i sztuki. Pisze do m.in. magazynu "The New Criterion" oraz innych czasopism, takich jak "The Wall Street Journal", "National Review", "The Spectator".

</doc>
<doc id="1922782" url="https://pl.wikipedia.org/wiki?curid=1922782" title="Wesley Ruggles">
Wesley Ruggles

Wesley Ruggles (ur. 11 czerwca 1889 w Los Angeles – zm. 8 stycznia 1972 w Santa Monica) – amerykański reżyser i producent filmowy. W początkach kariery był również aktorem, w latach 1915-18 zagrał w kilku komediach u boku Charliego Chaplina. Był nominowany do Oscara za reżyserię westernu "Cimarron" (1931). Brat aktora Charlesa Ruggelsa.

</doc>
<doc id="1922783" url="https://pl.wikipedia.org/wiki?curid=1922783" title="Gitara elektroakustyczna">
Gitara elektroakustyczna



</doc>
<doc id="1922785" url="https://pl.wikipedia.org/wiki?curid=1922785" title="Komlan Amewou">
Komlan Amewou

Komlan Amewou (ur. 15 grudnia 1983 w Lomé) – togijski piłkarz występujący na pozycji pomocnika we francuskim Nîmes Olympique.
Kariera.
Komlan Amewou jest wychowankiem drużyny Dynamic Togolais. W 2002 został graczem Heart of Lions. W tym zespole występował przez cztery sezony. W międzyczasie był wypożyczony do Al-Olympic Az-Zawiyah. W 2006 przeszedł do OC Agaza. Tu rozegrał 14 spotkań w lidze i strzelił 3 bramki. Od 2008 do 2010 występował w barwach Strømsgodset IF, po czym odszedł do Nîmes Olympique.
W reprezentacji zadebiutował w 2000 roku. Był również powołany na Puchar Narodów Afryki 2010, jednak Togo zostało z niego ostatecznie wycofana, z powodu ataku na ich autokar.

</doc>
<doc id="1922790" url="https://pl.wikipedia.org/wiki?curid=1922790" title="Półpudło">
Półpudło



</doc>
<doc id="1922795" url="https://pl.wikipedia.org/wiki?curid=1922795" title="Księstwo Brzeskie">
Księstwo Brzeskie



</doc>
<doc id="1922796" url="https://pl.wikipedia.org/wiki?curid=1922796" title="Przystanek dżungla">
Przystanek dżungla

Przystanek dżungla (ang. "Jungle Junction") – brytyjski serial animowany nadawany na świecie przez stację Playhouse Disney, wyprodukowany przez Spider Eye Productions. W Polsce serial miał swoją premierę 12 kwietnia 2010 w bloku Playhouse Disney na kanale Disney Channel.
Fabuła.
Zabawne przygody wyposażonych w kółka zwierząt - czyli pół-zwierząt, pół-pojazdów - które z zawrotną prędkością przedzierają się przez dżunglę. Wśród mieszkańców dżungli znajdują się m.in.: Skuterka, Słoniochód oraz Kuleczki. Każdy z odcinków serialu opowiada historię jednego z głównych bohaterów, który ma do rozwiązania jakiś ważny problem.
Wersja polska.
Wersja polska: SDI Media PolskaReżyseria: Joanna Węgrzynowska-CybińskaDialogi polskie:
Dźwięk: Ilona Czech-KłoczewskaMontaż:
Wystąpili:
i inni
Piosenkę tytułową wykonali: Juliusz Kuźnik, Anna Sochacka, Wojciech Paszkowski i Karol WróblewskiKierownictwo muzyczne: Juliusz Kamil KuźnikLektor: Agnieszka Fajlhauer
Odcinki.
Premiery w Polsce:

</doc>
<doc id="1922797" url="https://pl.wikipedia.org/wiki?curid=1922797" title="Álvaro de Bazán (1. markiz Santa Cruz)">
Álvaro de Bazán (1. markiz Santa Cruz)

Álvaro de Bazán y Guzmán, pierwszy markiz Santa Cruz (ur. 12 grudnia 1526 w Grenadzie, zm. 9 lutego 1588 w Lizbonie) – hiszpański XVI-wieczny admirał. Mianowany przez króla Filipa II pierwszym dowódcą Wielkiej Armady, zmarł w trakcie przygotowań do wyprawy.
Młodość i pochodzenie.
Álvaro de Bazán pochodził z jednej najstarszych hiszpańskich rodzin arystokratycznych, należącej do rodu Navarro. Ojciec Álvaro de Bazána (noszący to samo imię), osiedliwszy się w Grenadzie, nabył posiadłości ziemskie Santa Cruz de Mudela oraz Viso del Puerto. Álvaro de Bazán (starszy) sprawował od 1526 funkcję „generała galer” ("capitán general de las galeras"), czyli naczelnego dowódcy floty hiszpańskiej na Morzu Śródziemnym. Álvaro de Bazán, jako jego syn, miał znacznie ułatwioną drogę do kariery we flocie. Już w bardzo młodym wieku został przyjęty do zakonu rycerskiego Santiago (kawaler Orderu Santiago), otrzymał też (z nominacji ojca) dowództwo eskadry galer.
Od lat 60. XVI wieku brał w walkach morskich na Morzu Śródziemnym przeciwko Turkom osmańskim i piratom berberyjskim. Wtedy otrzymał też wysoki arystokratyczny tytuł markiza.
W 1571 roku brał udział w bitwie pod Lepanto, gdzie wyróżnił się, dowodząc częścią rezerw chrześcijańskiej floty.
Admirał.
W 1582 roku był głównodowodzącym floty hiszpańskiej w zwycięskiej bitwie morskiej pod Ponta Delgada przeciwko francuskiej flocie wspierającej portugalskiego pretendenta do tronu.
W czerwcu 1584 roku markiz został mianowany Admirałem Oceanu ("capitán general del mar Océano").
W momencie, gdy wojna z Anglią stała się nieunikniona, Álvaro de Bazán opracował plan inwazji na Anglię, który zakładał wysłanie z Lizbony wielkiej floty liczącej 200 okrętów, mających na pokładach 60 tys. żołnierzy, w celu dokonania bezpośredniego desantu. Plan ten nie zyskał akceptacji króla, który pragnął wykorzystać walczącą w Niderlandach armię księcia Parmy.
Król Filip II mianował markiza naczelnym dowódcą Armady, był on najwyższym rangą hiszpańskim dowódcą morskim i najbardziej doświadczony admirałem. Álvaro de Bazán energicznie zabrał się do pracy przy organizacji wyprawy, zwalczając korupcję, apatię oraz sprzeciwiając się niektórym pomysłom podsuwanym mu przez niecierpliwiącego się króla Filipa.
Dowódca hiszpańskiej floty zmarł w Lizbonie w wieku 62 lat, nie doczekawszy wypłynięcia floty w morze przeciw Anglii.
Był jednym z najwybitniejszych hiszpańskich XVI-wiecznych admirałów, łączących talenty wojskowe i organizacyjne. Arystokratyczne pochodzenie i protekcja ojca pomogły mu szybko przebyć pierwsze szczeble kariery, a potem o jego dalszych losach zadecydowały wrodzone zdolności, które pozwoliły mu osiągnąć tytuł granda, rangę admirała oraz zostać członkiem Rady Królewskiej.

</doc>
<doc id="1922802" url="https://pl.wikipedia.org/wiki?curid=1922802" title="Harry Beaumont">
Harry Beaumont

Harry Beaumont (ur. 10 lutego 1888 w Abilene, zm. 22 grudnia 1966 w Santa Monica) – amerykański aktor, reżyser filmowy i scenarzysta, nominowany w 1930 do Oscara za reżyserię filmu "Melodia Broadwayu" (1929).

</doc>
<doc id="1922803" url="https://pl.wikipedia.org/wiki?curid=1922803" title="Jonathan Ayité">
Jonathan Ayité

Jonathan Ayité (ur. 21 lipca 1985 w Lomé) – togijski piłkarz francuskiego pochodzenia, występujący na pozycji napastnika w azerskim klubie Keşlə FK.
Kariera klubowa.
Komlan Amewou jest wychowankiem drużyny Stade Bordelais. Następnie od 2006 roku występował w drugiej drużynie Girondins Bordeaux. W 2007 roku przeszedł do Stade Brestois 29, gdzie grając przez 1,5 sezonu rozegrał 35 spotkań ligowych, zdobywając 6 bramek. Od stycznia 2009 do 2011 był zawodnikiem Nîmes Olympique. W latach 2011–2014 był zawodnikiem Stade Brestois 29. Latem 2014 przeszedł do Alanyasporu. Następnie występował w zespołach Yeni Malatyaspor, Samsunspor oraz Keşlə FK.
Kariera reprezentacja.
W reprezentacji zadebiutował w 2007 roku. Był również powołany na Puchar Narodów Afryki 2010, jednak Togo zostało z niego ostatecznie wycofana, z powodu ataku na ich autokar.

</doc>
<doc id="1922805" url="https://pl.wikipedia.org/wiki?curid=1922805" title="Księstwo Bełskie">
Księstwo Bełskie



</doc>
<doc id="1922806" url="https://pl.wikipedia.org/wiki?curid=1922806" title="Zabytki Brzozowa">
Zabytki Brzozowa

Ratusz.
Pierwotny drewniany ratusz brzozowski został wspomniany w źródłach w 1748 roku. Nowa siedziba władz miejskich została wzniesiona w 1896 roku według projektu architekta Władysława Łuczyckiego. Dwukondygnacyjny podpiwniczony budynek został zbudowany z cegły, a następnie otynkowany. Powstał na planie wydłużonego prostokąta. Przy elewacji południowej wzniesiono czterokondygnacyjną wieżę z ostrosłupowym hełmem. Czterospadowy dach pokryto blachą. Ratusz brzozowski wpisano do rejestru zabytków pod numerem A-54/1985.
Kościół parafialny pw. Przemienienia Pańskiego.
XVII-wieczny kościół barokowy pw. Przemienienia Pańskiego jest siedzibą parafii. W kościele znajdują się kaplice Matki Bożej Różańcowej, Matki Bożej Ognistej, świętych Wincentego oraz Anny, ołtarze Zwiastowania oraz świętego Józefa, skarbiec, organy, chór muzyczny. W jednej ze ścian została wmurowana trumienka wraz z relikwiami (przedramionami i dłońmi) budowniczego kościoła - księdza Bartłomieja Misiałowicza. Świątynia została wpisana do rejestru zabytków z numerem A-156/1989.
Była siedziba Towarzystwa Gimnastycznego „Sokół”.
Budynek, gdzie w pierwszej połowie XX wieku mieściła się siedziba Polskiego Towarzystwa Gimnastycznego „Sokół”, powstał w latach 1909-1910. Zaprojektowany został przez Jana Sasa-Zubrzyckiego. Wzniesiony został na planie litery L, posiada dwie kondygnacje i okrągłą więżę w narożniku. Elewację frontową zdobią tarcze herbowe i popiersia królów polskich, wykonane przez Stanisława Majerskiego z Przemyśla. Obiekt został wpisany w rejestr zabytków pod numerem A-55/1985. Obecnie mieści się w nim dom kultury i kino.
Brzozów-Zdrój.
W okresie międzywojennym, wykorzystując źródła solankowe w pobliskim lesie utworzono uzdrowisko "Brzozów-Zdrój". Po 1944 uległo ono dewastacji, część zabudowań zdrojowych rozebrano, a część uległa pożarom.
Kaplica pw. św. Stanisława Kostki.
Pod koniec XIX wieku po północnej stronie ulicy Moniuszki w miejsce wcześniejszej drewnianej została wzniesiona murowana kapliczka typu domkowego. Zbudowano ją na planie prostokąta. W ścianach elewacji bocznych kapliczka ma dwie pary zamkniętych półkoliście okien. Wewnątrz znajduje się ołtarzyk św. Stanisława Kostki z mensą na ścianie tylnej. Budynek nakryty jest trójspadowym dachem z wieżyczką na sygnaturkę, umieszczoną pośrodku kalenicy. Daszek wieżyczki ma kształt namiotowy i jest zwieńczony prostym żelaznym krzyżem. Ściany zewnętrzne są flankowane w narożach rozszerzającymi się ku dołowi skarpami, posadowione na cokole z odsadzką. Ściany frontowe ozdabia gzyms spinający skarpy. Drzwi kapliczki są płycinowe jednoskrzydłowe, ich półkulista góra przeszklona. Trójkątny szczyt ściany frontowej jest zwieńczony metalowym krzyżem. Ściany kapliczki obiega profilowany podokapowy gzyms wieńczący.
Granice stref ochrony konserwatorskiej.
Na terenie Brzozowa zostały wyznaczone następujące rodzaje stref ochrony konserwatorskiej:

</doc>
<doc id="1922811" url="https://pl.wikipedia.org/wiki?curid=1922811" title="Księstwo Podolskie">
Księstwo Podolskie



</doc>
<doc id="1922812" url="https://pl.wikipedia.org/wiki?curid=1922812" title="Księstwo Sieradzkie">
Księstwo Sieradzkie



</doc>
<doc id="1922813" url="https://pl.wikipedia.org/wiki?curid=1922813" title="Księstwo Chełmskie">
Księstwo Chełmskie



</doc>
<doc id="1922816" url="https://pl.wikipedia.org/wiki?curid=1922816" title="Wang Shouren">
Wang Shouren



</doc>
<doc id="1922820" url="https://pl.wikipedia.org/wiki?curid=1922820" title="Cesna">
Cesna



</doc>
<doc id="1922822" url="https://pl.wikipedia.org/wiki?curid=1922822" title="Marek Kisieliński">
Marek Kisieliński

Marek Jan Kisieliński (ur. 23 lutego 1974 w Nidzicy) – polski gitarzysta, kompozytor, aranżer, producent muzyczny i multiinstrumentalista.
Kariera muzyczna.
Uczestniczył w nagraniach kilkudziesięciu płyt oraz w wielu przebojach polskich wykonawców jako aranżer, producent, muzyk sesyjny i kompozytor. Współpracował między innymi z Edytą Bartosiewicz, Krzesimirem Dębskim, Beatą Kozidrak, Patrycją Markowską, Hanią Stach, Tomaszem Szymusiem, Anią Wyszkoni, Cezarym Makiewiczem, a także z zespołami Acid Drinkers, Harlem, Siwy Dym, Czerwony Tulipan, Yeednoo, Video i Bracia.
W latach 2004-2013 współpracował z zespołem Czerwone Gitary, z którym zagrał około 600 koncertów, zarówno w Polsce, jak i za granicą (w USA, Kanadzie, Hiszpanii, Niemczech, Litwie czy Rosji). Po odejściu z zespołu w kwietniu 2013 roku dołączył do grupy Video, dla której skomponował większość utworów z płyt: "Nie obchodzi nas rock" i "Doskonale wszystko jedno" (m.in. single: "Dobrze, że jesteś" , "Wszystko jedno”, „Ktoś nowy” i „Alay”).
W ramach spółki producenckiej z Robertem Jagodzińskim (VibeMusic) komponuje i produkuje muzykę do dżingli, projekcji multimedialnych, reklam, programów i czołówek telewizyjnych. We współpracy z Tomaszem Szymusiem i Wiesławem Sałatą produkował większość aranżacji do pierwszej edycji programu "X Factor" oraz trzeciej i czwartej edycji "Mam talent!". Występował też jako muzyk, wchodzący w skład zespołu towarzyszącego uczestnikom "Must Be the Music. Tylko muzyka" w finałowych odcinkach programu.
W 2009 roku jego utwór „Czekam już rok” został wybrany przez radio RMF FM Hymnem Pocztówki do Świętego Mikołaja. Płyta z tą piosenką uzyskała status złotej już w dniu premiery. W kwietniu 2012 roku odbyła się premiera singla „Nad przepaścią” zespołu Bracia, do którego Marek Kisieliński skomponował muzykę. Utwór zdobył nominację do Superpremier Opola 2012. 13 listopada wydany został drugi solowy album Ani Wyszkoni zatytułowany "Życie jest w porządku", na którym znalazły się m.in. piosenki: „Zanim minie jesień”, którą skomponował w całości oraz „Wierzę w anioły”, której jest współkompozytorem wraz z Wyszkoni.
Na początku 2013 roku skomponował i wyprodukował piosenkę „Syberiada”, promującą film "Syberiada polska" w reżyserii Janusza Zaorskiego.
26 sierpnia 2016 razem z zespołem Video wystąpił na gali Eska Music Awards 2016, podczas której już po raz piętnasty zostały rozdane nagrody muzyczne Radia Eska. Grupa zwyciężyła w kategorii "Najlepszy zespół".
W sierpniu 2017 roku premierę radiową miała piosenka „Już wiem” Rafała Brzozowskiego, do której Marek Kisieliński skomponował muzykę.
Jest autorem muzyki do filmu "Na układy nie ma rady" (reż. Christoph Rurka, premiera: 08.09.2017)

</doc>
<doc id="1922823" url="https://pl.wikipedia.org/wiki?curid=1922823" title="SS Belgic">
SS Belgic

SS Belgic – parowy statek pasażersko-handlowy linii White Star Line, wodowany w 1872 r. i złomowany po szesnastu latach pływania. W 1886 osiadł na mieliźnie.

</doc>
<doc id="1922830" url="https://pl.wikipedia.org/wiki?curid=1922830" title="Muzea w Bydgoszczy">
Muzea w Bydgoszczy

Muzea w Bydgoszczy – placówki kulturalne w Bydgoszczy, zajmujące się gromadzeniem, badaniem oraz eksponowaniem obiektów posiadających wartości historyczne, bądź artystyczne. Wśród listy muzeów bydgoskich znajdują się obiekty w gestii władz samorządowych, wojskowych, szkół wyższych, stowarzyszeń oraz osób prywatnych.
Tradycje.
Początki muzealnictwa w Bydgoszczy sięgają 1880 roku, kiedy założono Towarzystwo Historyczne Obwodu Nadnoteckiego, zajmujące się poszukiwaniem i przechowywaniem przedmiotów o wartości historycznej, zwłaszcza z Bydgoszczy i okolicy. Eksponaty wystawiano najpierw w jednym z pomieszczeń gimnazjum miejskiego, a następnie na przebudowanym chórze w kościele klarysek. Po włączeniu Bydgoszczy do odrodzonego państwa polskiego w 1920 r. ocalała przed wywózkami do Niemiec część zbiorów Towarzystwa stała się zrębem nowo organizowanego Muzeum Miejskiego. Placówka ta otwarta w 1923 roku, otrzymała w 1937 r. spuściznę artystyczną po zmarłym Leonie Wyczółkowskim. W 1939 r. zbiory Muzeum Miejskiego liczyły 6803 pozycje, z czego połowa przypadała na archeologię, 1900 na sztukę, 873 na numizmatykę, 210 – rzemiosło i pamiątki bydgoskie, 200 – etnografię (w tym afrykańską), 160 – medalierstwo oraz 150 – wojskowość. W dwudziestoleciu międzywojennym urządzono również ekspozycję zachowanej z XVI-XVII w. Biblioteki Bernardynów Bydgoskich. Po II wojnie światowej oprócz rozwoju Muzeum Miejskiego, przekształconego w 1975 r. na Okręgowe im. Leona Wyczółkowskiego, otwarto szereg nowych placówek, z których ważniejsze to Pomorskie Muzeum Wojskowe i Muzeum Oświaty. Po 1990 r. powstało kilkanaście nowych muzeów, funkcjonujących w większości poza strukturami samorządowymi. Do znacznego rozwoju muzealnictwa przyczyniła się rewitalizacja Wyspy Młyńskiej przeprowadzona w latach 2006-2012. W odrestaurowanych budynkach ulokowano szereg oddziałów i wystaw Muzeum Okręgowego, m.in. zbiory archeologiczne (Biały Spichlerz), Galerię Sztuki Nowoczesnej (Czerwony Spichlerz), Europejskie Centrum Pieniądza (budynek mennicy), Dom Leona Wyczółkowskiego.
Współczesność.
Wśród placówek muzealnych, które znajdują się w Bydgoszczy, największe i najstarsze jest Muzeum Okręgowe, założone w 1923 roku, znajdujące się w Państwowym Rejestrze Muzeów. Do placówek, które nie mają swoich odpowiedników w innych częściach kraju są m.in.: Muzeum Dyplomacji i Uchodźstwa Polskiego, Muzeum Kanału Bydgoskiego, Muzeum Wodociągów, Muzeum Mydła i Historii Brudu oraz Eksploseum, w którym można zwiedzić zachowane fragmenty jednej z największych, zbudowanych w Polsce fabryk zbrojeniowych III Rzeszy. W zespole pałacowo-parkowym w Ostromecku (będącym własnością miasta Bydgoszczy) funkcjonuje muzeum fortepianów.
Od 2005 corocznie w Bydgoszczy w maju lub czerwcu organizowana jest Noc Muzeów, podczas której można bezpłatnie zwiedzić placówki obecne na terenie miasta, oraz uczestniczyć w zorganizowanych z tej okazji wydarzeniach kulturalnych.

</doc>
<doc id="1922831" url="https://pl.wikipedia.org/wiki?curid=1922831" title="Ceawlin z Wesseksu">
Ceawlin z Wesseksu

Ceawlin (także Ceaulin i Caelin) (ur. w VI w., zm. ok. 593) – król Wesseksu. Prawdopodobnie był synem Cynrica z Wesseksu i wnukiem Cerdica z Wesseksu. Kronika anglosaska opisuje go jako przywódcę pierwszej grupy Sasów. Rządził w latach 560–592.
Ceawlin jest uważany za jednego z ośmiu bretwaldów.

</doc>
<doc id="1922834" url="https://pl.wikipedia.org/wiki?curid=1922834" title="Filozofia koreańska">
Filozofia koreańska

Filozofia koreańska - filozofia uprawiana w Korei, pozostająca pod silnym wpływem filozofii chińskiej, wywierająca w pewnych okresach wpływ odwrotny - a także na filozofię japońską.
Za jej naczelną zasadę uznaje się "irenizm", czyli pokojowe współistnienie doktryn.
Buddyzm.
Najważniejsi koreańscy filozofowie i myśliciele buddyjscy:
Konfucjanizm.
Najważniejsi konfucjaniści koreańscy:
Shirhak / Silhak.
Szkoła "praktycznej nauki" oraz encyklopedyzm (wpływy myśli zachodniej, zwł. Matteo Ricci):

</doc>
<doc id="1922837" url="https://pl.wikipedia.org/wiki?curid=1922837" title="Stara synagoga w Cieszanowie">
Stara synagoga w Cieszanowie

Stara synagoga w Cieszanowie – nieistniejąca synagoga znajdująca się w Cieszanowie w nieznanym miejscu.
Synagoga została zbudowana przypuszczalnie na początku XVII w., gdyż pierwsze informacje o niej pochodzą z 1629. Nie wiadomo czy przetrwała zajęcie miasta przez powstańców Chmielnickiego w 1649 r. Jeśli tak, to kolejna wzmianka o niej pochodzi z 1870 r. W przeciwnym razie wzmianka ta dotyczy odbudowanej synagogi. W 1889 w Cieszanowie powstała nowa synagoga. Jako że z późniejszych czasów brak informacji o starej synagodzie, można przypuszczać, że została rozebrana w związku z budową nowej i obecnie nie istnieje.

</doc>
<doc id="1922842" url="https://pl.wikipedia.org/wiki?curid=1922842" title="Filozofia japońska">
Filozofia japońska

Filozofia japońska – filozofia uprawiana w Japonii, pozostająca pod silnym wpływem filozofii chińskiej i wywierająca w pewnych okresach (zwł. w XIX–XX wieku) wpływ odwrotny – a także filozofii koreańskiej. W XIX-XX wieku ulegała wpływom idealistycznej filozofii niemieckiej, którą próbowała łączyć z buddyzmem.

</doc>
<doc id="1922843" url="https://pl.wikipedia.org/wiki?curid=1922843" title="Pacific PR02">
Pacific PR02

Pacific PR02 – samochód Formuły 1, zaprojektowany przez Franka Coppucka dla zespołu Pacific Grand Prix na sezon 1995. Zespół nie miał głównego sponsora. Kierowcami byli Bertrand Gachot, Giovanni Lavaggi, Jean-Denis Délétraz i Andrea Montermini, a kierowcą testowym Olivier Gavin. Samochód napędzany był przez silniki Ford EDC.
Samochód był znacznie bardziej konkurencyjny niż poprzednik, PR01. Mimo to kierowcy nie zdołali zdobyć nim chociaż jednego punktu.

</doc>
<doc id="1922851" url="https://pl.wikipedia.org/wiki?curid=1922851" title="Ansel">
Ansel

Ansel – obszar niemunicypalny w Kern County, w Kalifornii (Stany Zjednoczone), na wysokości 767 m.

</doc>
<doc id="1922853" url="https://pl.wikipedia.org/wiki?curid=1922853" title="Armistead">
Armistead

Armistead – obszar niemunicypalny w Kern County, w Kalifornii (Stany Zjednoczone), na wysokości 935 m. Znajduje się 14 km na wschód od Inyokern.

</doc>
<doc id="1922857" url="https://pl.wikipedia.org/wiki?curid=1922857" title="8th Wonder">
8th Wonder

8th Wonder to drugi studyjny album amerykańskiej grupy hip-hopowej Sugarhill Gang, wydany w 1982 roku nakładem wytwórni Sugarhill Records.
Lista utworów.
Opracowano na podstawie źródła

</doc>
<doc id="1922860" url="https://pl.wikipedia.org/wiki?curid=1922860" title="Mistrzostwa Europy w Wioślarstwie 2008 - czwórka podwójna mężczyzn">
Mistrzostwa Europy w Wioślarstwie 2008 - czwórka podwójna mężczyzn

Czwórka podwójna mężczyzn (M4x) – konkurencja rozgrywana podczas Mistrzostw Europy w Wioślarstwie 2008 w Atenach między 19 a 20 września.

</doc>
<doc id="1922862" url="https://pl.wikipedia.org/wiki?curid=1922862" title="Baker (obszar niemunicypalny w Kalifornii)">
Baker (obszar niemunicypalny w Kalifornii)

Baker – obszar niemunicypalny w hrabstwie Kern w Kalifornii (Stany Zjednoczone), na wysokości 763 m.

</doc>
<doc id="1922866" url="https://pl.wikipedia.org/wiki?curid=1922866" title="Wałerij Kucenko">
Wałerij Kucenko

Wałerij Wiktorowycz Kucenko, ukr. Валерій Вікторович Куценко (ur. 2 listopada 1986 w Krzemieńczuku) – ukraiński piłkarz grający na pozycji pomocnika.
Kariera piłkarska.
Kariera klubowa.
Występował w juniorskich mistrzostwach Ukrainy (DJuFL) w klubach Kniaża Szczasływe oraz Kremiń Krzemieńczuk. W 2003 rozpoczął karierę piłkarską w klubie Dnipro Dniepropetrowsk, w którym występował w drugiej drużynie. Latem 2006 przeszedł do Obołoni Kijów. 19 lipca 2009 debiutował w Premier-lidze w przegranym 0:2 meczu z Metalistem Charków. W czerwcu 2010 przeszedł do Krywbasa Krzywy Róg. W lipcu 2012 opuścił Krywbas. Potem do końca roku bronił barw białoruskiego FK Brześć. Podczas przerwy zimowej sezonu 2012/13 zasilił skład Worskły Połtawa. W czerwcu 2013 opuścił połtawski klub. 3 lutego 2014 podpisał kontrakt z FK Mińsk. W sierpniu 2014 zasilił skład łotewskiego FC Daugava z Dyneburgu. 9 stycznia 2015 został piłkarzem azerskiego AZAL PFK Baku. 26 lipca 2015 dołączył do Czornomorca Odessa, w którym grał do grudnia 2016. Wiosną 2017 bronił barw MFK Mikołajów, a latem 2017 przeniósł się do Speranța Nisporeni. 9 lutego 2019 został piłkarzem Keşlə Baku. 7 września 2019 przeszedł do Awanhardu Kramatorsk. 24 stycznia 2020 opuścił kramatorski klub.
Kariera reprezentacyjna.
Występował w juniorskiej U-17 oraz U-18 reprezentacjach Ukrainy.

</doc>
<doc id="1922878" url="https://pl.wikipedia.org/wiki?curid=1922878" title="Bannister">
Bannister

Bannister – obszar niemunicypalny w Kern County, w Kalifornii (Stany Zjednoczone), na wysokości 106 m. Znajduje się 15 km na południowy zachód od Bakersfield.

</doc>
<doc id="1922882" url="https://pl.wikipedia.org/wiki?curid=1922882" title="Rudolf Kramp">
Rudolf Kramp

Rudolf Kramp (ur. 4 października 1892, zm. 25 stycznia 1946) – zbrodniarz nazistowski, zastępca komendanta żydowskiego getta w Łodzi i członek załogi obozu zagłady Kulmhof.
Został skazany na karę śmierci w grudniu 1945 przez polski sąd. Wyrok wykonano przez powieszenie 25 stycznia 1946.

</doc>
<doc id="1922886" url="https://pl.wikipedia.org/wiki?curid=1922886" title="SS Servia">
SS Servia

SS Servia – parowy statek pasażerski.
Rewolucja i konkurencja.
Konkurencyjnym statkiem był SS "Belgic", SS "City of Rome", SS "City of New York". Rewolucją było pierwsze oświetlenie elektryczne które przysporzyło linii Cunard Line dużo klientów i odebrało konkurencyjnym liniom White Star Line, HAMBURG-America Line i Anchor Line.
Historia i złomowanie.
Statek wszedł do służby w 1881 roku. Po 21 latach doznał wypadku otarł się o skały ale nie zatonął z powodu płytkiej wody nawet nie została zalana 1 gródź gdyż uderzył dziobem o dno. O mało nie został złomowany.
Pływał po wypadku tylko 8 lat gdyż został poważnie uszkodzony. Złomowano go razem że statkiem RMS "Umbria".

</doc>
<doc id="1922888" url="https://pl.wikipedia.org/wiki?curid=1922888" title="Bealville">
Bealville

Bealville – obszar niemunicypalny w Kern County, w Kalifornii (Stany Zjednoczone), na wysokości 552 m. Znajduje się 2 km na południe od Caliente.

</doc>
<doc id="1922889" url="https://pl.wikipedia.org/wiki?curid=1922889" title="Andy Grünenfelder">
Andy Grünenfelder



</doc>
<doc id="1922890" url="https://pl.wikipedia.org/wiki?curid=1922890" title="William Dieterle">
William Dieterle

William Dieterle (właśc. Wilhelm Dieterle; ur. 15 lipca 1893 w Ludwigshafen am Rhein, zm. 8 grudnia 1972 w Ottobrunn) – niemiecki reżyser i aktor filmowy oraz sceniczny, tworzący także od początku lat 30. w Hollywood. Był nominowany do Oscara za reżyserię filmu "Życie Emila Zoli" (1937).
Dieterle przybył do Hollywood w 1930. Już rok później zrealizował swój pierwszy amerykański film pt. "Ostatni lot" (1931). Wcześniej, w latach 20. był w Niemczech popularnym aktorem charakterystycznym. W 1937 otrzymał obywatelstwo amerykańskie. W 1938 roku jego film "Blokada", spotkał się z krytyką dyktatora Francisco Franco, który zagroził wytwórni United Artists zakazem importu jej filmów do Hiszpanii, jeśli film "Blokada" będzie wyświetlany w jakimkolwiek kraju na świecie. Do bojkotu przyłączyła się katolicka organizacja National Legion of Decency. W latach 50., po oskarżeniach komisji McCarthyego William Dieterle powoli wycofywał się z zawodu. Zmarł w rodzinnych Niemczech w 1972.
Wybrana filmografia.
Reżyseria:

</doc>
<doc id="1922891" url="https://pl.wikipedia.org/wiki?curid=1922891" title="Bena (Stany Zjednoczone)">
Bena (Stany Zjednoczone)

Bena – obszar niemunicypalny w hrabstwie Kern, w Kalifornii (Stany Zjednoczone), na wysokości 263 m.

</doc>
<doc id="1922893" url="https://pl.wikipedia.org/wiki?curid=1922893" title="Bissell">
Bissell

Bissell – obszar niemunicypalny w hrabstwie Kern, w Kalifornii (Stany Zjednoczone), na wysokości 772 m. Znajduje się 21 km na północny wschód od Rosamond.

</doc>
<doc id="1922896" url="https://pl.wikipedia.org/wiki?curid=1922896" title="Diecezja Langres">
Diecezja Langres

Diecezja Langres – diecezja Kościoła rzymskokatolickiego w północnej Francji. Powstała w III wieku, jedyna przerwa w jej istnieniu miała miejsce w latach 1801–1822. Przez ogromną większość swojej historii przynależała do metropolii Lyonu. Dopiero w 2002 papież Jan Paweł II przeniósł ją do metropolii Reims. Choć oficjalnie miastem katedralnym jest Langres, na co dzień biskup rezyduje w Chaumont, gdzie znajduje się też bazylika posiadająca, jako jedyna w diecezji, status bazyliki mniejszej.

</doc>
<doc id="1922899" url="https://pl.wikipedia.org/wiki?curid=1922899" title="6438 Suarez">
6438 Suarez



</doc>
<doc id="1922905" url="https://pl.wikipedia.org/wiki?curid=1922905" title="Diecezja Troyes">
Diecezja Troyes

Diecezja Troyes – diecezja Kościoła rzymskokatolickiego w północnej Francji z siedzibą w Troyes. Powstała w IV wieku, zaś obecny kształt terytorialny uzyskała w roku 1822. Przez większość swojej historii należała do metropolii Sens. W roku 2002 papież Jan Paweł II zlikwidował tę metropolię i przyłączył diecezję Troyes do metropolii Reims. Dwiema głównymi świątyniami diecezji są katedra św. Piotra i Pawła w Troyes (jako katedra diecezjalna) oraz bazylika św. Urbana w Troyes (jako bazylika mniejsza).

</doc>
<doc id="1922906" url="https://pl.wikipedia.org/wiki?curid=1922906" title="Perales de Tajuña">
Perales de Tajuña

Perales de Tajuña – miasto w Hiszpanii we wspólnocie autonomicznej Madryt, 38 km od Madrytu. Liczy 2 858 mieszkańców.

</doc>
<doc id="1922907" url="https://pl.wikipedia.org/wiki?curid=1922907" title="Wireonek żółtogardły">
Wireonek żółtogardły

Wireonek żółtogardły ("Vireo flavifrons") – gatunek małego ptaka z rodziny wireonkowatych (Vireonidae). Nie jest zagrożony.
Występowanie.
Gniazduje w skrajnie południowej Kanadzie i wschodniej połowie USA. Zimuje w Ameryce Środkowej oraz w północnej Wenezueli i Kolumbii. 
Systematyka.
Nie wyróżnia się podgatunków. Odnotowano krzyżowanie się tego gatunku z wireonkiem siwym ("V. solitarius").
Status.
IUCN uznaje wireonka żółtogardłego za gatunek najmniejszej troski (LC, "Least Concern") nieprzerwanie od 1988 roku. Według szacunków organizacji Partners in Flight, liczebność populacji wynosi około 4,4 miliona dorosłych osobników. Trend liczebności populacji uznawany jest za wzrostowy.

</doc>
<doc id="1922909" url="https://pl.wikipedia.org/wiki?curid=1922909" title="Millenium IV V">
Millenium IV V

Millenium IV V – debiutancki album rosyjskiej grupy metalowej Flymore.

</doc>
<doc id="1922910" url="https://pl.wikipedia.org/wiki?curid=1922910" title="Pezuela de las Torres">
Pezuela de las Torres

Pezuela de las Torres – miejscowość w Hiszpanii we wspólnocie autonomicznej Madryt, leży 50 km na wschód od Madrytu i 20 km od siedziby comarki Alcalá de Henares.

</doc>
<doc id="1922916" url="https://pl.wikipedia.org/wiki?curid=1922916" title="Pinilla del Valle">
Pinilla del Valle

Pinilla del Valle – niewielka osada Hiszpanii we wspólnocie autonomicznej Madryt w dolinie Lozoya, 90 km na północ od Madrytu. Zajmuje ona wąski pas ciągnący się wzdłuż rzeki Lozoya. Jedną z atrakcji turystycznych jest Kościół "San Miguel" z XVI wieku.

</doc>
<doc id="1922919" url="https://pl.wikipedia.org/wiki?curid=1922919" title="Fodhil Hadjadj">
Fodhil Hadjadj

Fodil Hadjadj (ur. 18 kwietnia 1983 w Algierze) - algierski piłkarz grający na pozycji pomocnika.
Kariera klubowa.
Hadjadj urodził się w Algierze, ale karierę piłkarską rozpoczął we Francji, w klubie FC Nantes. W 2001 roku zaczął grać w rezerwach Nantes, w czwartej lidze francuskiej, a do kadry pierwszego zespołu został włączony w 2003 roku przez trenera Loïka Amisse'a. W Ligue 1 zadebiutował 2 sierpnia 2003 w przegranym 1:2 wyjazdowym spotkaniu z FC Sochaux-Montbéliard. W Nantes grał do 2005 roku i w pierwszym zespole "Kanarków" rozegrał 23 mecze i strzelił jednego gola.
W 2005 roku Hadjadj wrócił do Algierii i przeszedł z Nantes do MC Algier. W 2006 roku zdobył ze stołecznym zespołem swoje pierwsze trofea w karierze - zdobył Puchar i Superpuchar Algierii. W 2007 roku ponownie zwyciężył z MC Algier w obu rozgrywkach. W 2010 roku został mistrzem kraju. W 2010 roku przeszedł do CS Constantine, a w latach 2012-2014 grał w CR Belouizdad.
Kariera reprezentacyjna.
W reprezentacji Algierii Hadjadj zadebiutował 4 września 2003 roku w wygranym 1:0 towarzyskim spotkaniu z Katarem. W 2004 roku został powołany do kadry na Puchar Narodów Afryki 2004, gdzie rozegrał 3 spotkania: z Kamerunem (1:1), z Egiptem (2:1) i z Zimbabwe (1:2). Od 2003 do 2007 roku w kadrze narodowej wystąpił 10 razy.

</doc>
<doc id="1922921" url="https://pl.wikipedia.org/wiki?curid=1922921" title="Bar-do Travel">
Bar-do Travel

Bar-do Travel - debiutancki album gdańskiej grupy metalowej Proghma-C.

</doc>
<doc id="1922927" url="https://pl.wikipedia.org/wiki?curid=1922927" title="Owoskop">
Owoskop

Owoskop (ooskop) (łac. "ovum" „jajo” + gr. "skopeín" „patrzeć”) – przyrząd służący do prześwietlania ptasich jak i innych jaj, aby sprawdzić ich świeżość lub rozwój zarodka.

</doc>
<doc id="1922928" url="https://pl.wikipedia.org/wiki?curid=1922928" title="Pozuelo del Rey">
Pozuelo del Rey

Pozuelo del Rey – miejscowość w Hiszpanii we wspólnocie autonomicznej Madryt leżące na wschód od Madrytu.

</doc>
<doc id="1922933" url="https://pl.wikipedia.org/wiki?curid=1922933" title="Mistrzostwa Świata w Łyżwiarstwie Szybkim w Wieloboju 1953">
Mistrzostwa Świata w Łyżwiarstwie Szybkim w Wieloboju 1953

47. mistrzostwa świata w łyżwiarstwie szybkim w wieloboju odbyły się w dniach 14–15 lutego 1953 roku w stolicy Finlandii, Helsinkach. Zawodnicy startowali na naturalnym lodowisku na Olympiastadion po raz trzeci (wcześniej w 1939 i 1948). Łyżwiarze startowali na czterech dystansach: 500 m, 1500 m, 5000 m, 10 000 m. Pierwsze w historii złoto dla ZSRR zdobył Oleg Gonczarienko. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza dwunastka po trzech dystansach.
Uczestnicy.
W zawodach wzięło udział 27 łyżwiarzy z 9 krajów. Wszyscy zostali sklasyfikowani.

</doc>
<doc id="1922936" url="https://pl.wikipedia.org/wiki?curid=1922936" title="Prádena del Rincón">
Prádena del Rincón

Prádena del Rincón – niewielka osada w Hiszpanii we wspólnocie autonomicznej Madryt położona 90 km na północ od Madrytu. W czerwcu 2005 został tu utworzony specjalny rezerwat biosfery UNESCO.

</doc>
<doc id="1922949" url="https://pl.wikipedia.org/wiki?curid=1922949" title="Redueña">
Redueña

Redueña – miejscowość w Hiszpanii we wspólnocie autonomicznej Madryt, na północ od Madrytu. Liczy ok. 279 mieszkańców (2009), znajduje się tu także jedno przedszkole publiczne. 

</doc>
<doc id="1922950" url="https://pl.wikipedia.org/wiki?curid=1922950" title="22 Polowa Techniczna Baza Przeciwlotnicza">
22 Polowa Techniczna Baza Przeciwlotnicza

22. Polowa Techniczna Baza Przeciwlotnicza – jednostka logistyczna rakietowo-techniczna Wojska Polskiego. Baza została rozformowana 31 grudnia 2011.
Zadaniem 22. PTBPlot było zaopatrywanie związków taktycznych i oddziałów przeciwlotniczych w rakiety przeciwlotnicze ziemia-powietrze średniego, małego i bliskiego zasięgu.
Historia.
22. PTBPlot została sformowana w dniu 8 maja 1975 roku na podstawie zarządzenia Szefa Sztabu Generalnego WP nr 073/Org z dnia 16 sierpnia 1974 roku. Baza została podporządkowana Dowódcy Śląskiego Okręgu Wojskowego.
Zasadniczą przyczyną utworzenia Bazy było wprowadzanie w połowie lat siedemdziesiątych ubiegłego wieku, kierowanych rakiet przeciwlotniczych średniego, małego i bliskiego zasięgu na uzbrojenie Wojsk Obrony Przeciwlotniczej Wojsk Lądowych. Do wykonywania tych specyficznych zadań w latach 1974-1975 wybrano grupę oficerów i chorążych z 28. batalionu dowozu amunicji w Skwierzynie, których przeszkolono w Centrum Szkolenia Specjalistów WOPK w Bemowie Piskim oraz w Akademii Artylerii Przeciwlotniczej w Kijowie w ZSRR.
We wrześniu 1980 roku Baza przeszła swój "chrzest bojowy" realizując przedsięwzięcia zabezpieczenia techniczno–rakietowego strzelających pułków rakiet przeciwlotniczych wyposażonych w zestawy typu Kub na poligonie w ZSRR.
Rozkazem Dowódcy Bazy nr PF 45 z dnia 17 października 1989 roku, sformowana została bateria techniczna – Osa.
Sierpień 1996 – zmiana podporządkowania Bazy ze struktur Wojsk Lądowych pod Wojska Lotnicze i Obrony Powietrznej, bezpośrednie dowodzenie Bazą przejmuje Dowódca 3. KOP.
W związku z likwidacją 3 Korpusu OP w roku 2006 Baza zmieniła podporządkowanie i została jednostką bezpośrednio podległą Dowódcy Sił Powietrznych. Baza zaopatruje w rakiety związki taktyczne i oddziały przeciwlotnicze zarówno Sił Powietrznych jak i Wojsk Lądowych.
W czerwcu 2007 roku Baza została jednostką Inspektoratu Wsparcia Sił Zbrojnych z bezpośrednią podległością pod Dowództwo ŚOW.
30 września 2010 na skwierzyńskim rynku nastąpiło wręczenie jednostce sztandaru. Rodzicami chrzestnymi sztandaru ufundowanego przez mieszkańców Skwierzyny zostali Zofia Hibner oraz płk rez. Eugeniusz Oprządek – pierwszy dowódca Bazy, natomiast akt ufundowania odczytał zastępca Burmistrza Skwierzyny Ryszard Szymański.
Gwoździe pamiątkowe wbijali:
18 listopada 2011, w związku z restrukturyzacją jednostki, na terenie skwierzyńskich koszar odbyła się uroczystość pożegnania sztandaru 22. Polowej Technicznej Bazy Przeciwlotniczej. W uroczystości udział wzięli przedstawiciele administracji rządowej i samorządowej, byli dowódcy Bazy oraz dowódcy zaprzyjaźnionych jednostek wojskowych.
22. PTBPlot została rozformowana 31 grudnia 2011, na jej bazie powstał Skład Techniczny Skwierzyna podporządkowany komendantowi 4. Regionalnej Bazy Logistycznej we Wrocławiu.

</doc>
<doc id="1922958" url="https://pl.wikipedia.org/wiki?curid=1922958" title="Zębiełek afrykański">
Zębiełek afrykański

Zębiełek afrykański ("Crocidura foxi") – gatunek owadożernego ssaka z rodziny ryjówkowatych (Soricidae). Występuje w Burkina Faso, Czadzie, Wybrzeżu Kości Słoniowej, Ghanie, Gwinei, Mali, Nigerii, Senegalu i Sudanie. Prawdopodobnie występuje również Beninie, Republice Środkowoafrykańskiej, Gambii i Togo. Zamieszkuje głównie wilgotne sawanny i obrzeża lasów. Ssak ten spotykany jest również na plantacjach trzciny cukrowej i innych terenach rolniczych. Niewiele wiadomo na temat ekologii tego ssaka. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). Nie ma poważniejszych zagrożeń dla całości populacji tego ssaka. Jedynie niektóre lokalne populacje mogą być zagrożone wskutek utraty siedlisk.

</doc>
<doc id="1922959" url="https://pl.wikipedia.org/wiki?curid=1922959" title="Crocidura tephra">
Crocidura tephra



</doc>
<doc id="1922961" url="https://pl.wikipedia.org/wiki?curid=1922961" title="Ribatejada">
Ribatejada

Ribatejada – miejscowość w Hiszpanii we wspólnocie autonomicznej Madryt, położona 45 km na wschód od Madrytu.

</doc>
<doc id="1922962" url="https://pl.wikipedia.org/wiki?curid=1922962" title="Stanisław Stabryła">
Stanisław Stabryła

Stanisław Stabryła (ur. 2 listopada 1936 we Lwowie) – polski filolog klasyczny, profesor zwyczajny Uniwersytetu Jagiellońskiego, autor publikacji naukowych i popularnonaukowych na temat literatury łacińskiej okresu augustowskiego oraz kultury antycznej. Wieloletni dyrektor Instytutu Filologii Klasycznej Uniwersytetu Jagiellońskiego. Obecnie emerytowany.
Życiorys.
Stanisław Stabryła urodził się we Lwowie, a po roku 1945 w wyniku zmiany granic państwowych i przymusowym wysiedleniu Polaków ze Lwowa zamieszkał w Krakowie.
Jest absolwentem I LO im. B. Nowodworskiego w Krakowie, najstarszej w Polsce szkoły średniej o charakterze świeckim.
Studiował filologię klasyczną na Uniwersytecie Jagiellońskim w latach 1955–1960. Jego profesorami byli wybitni uczeni, m.in. Tadeusz Sinko i Mieczysław Brożek.
W roku 1976 został docentem UJ, a od roku 1983 jest profesorem filologii klasycznej UJ. W latach 1997–2006 był także profesorem Papieskiej Akademii Teologicznej w Krakowie, gdzie pełnił funkcję kierownika Katedry Historii Kościoła w Starożytności.
Emerytowany w roku 2009, jednak wciąż daje gościnne wykłady na Uniwersytecie.

</doc>
<doc id="1922968" url="https://pl.wikipedia.org/wiki?curid=1922968" title="Robledillo de la Jara">
Robledillo de la Jara

Robledillo de la Jara – miejscowość w Hiszpanii we wspólnocie autonomicznej Madryt, 80 km na północny wschód od Madrytu. Liczy 136 mieszkańców. 

</doc>
<doc id="1922970" url="https://pl.wikipedia.org/wiki?curid=1922970" title="Złote Góry">
Złote Góry

Złote Góry (dawniej niem. "Goldberge", "Goldbergen", także "Żółte piaski koło Niborka" lub "Góry żółte (od piasku)") - słynne z ludowych podań wzgórza niedaleko wsi Muszaki, w powiecie nidzickim (dawniej: "niborskim"). Geograficznie leżą w południowo-zachodniej części Pojezierza Mazurskiego. Najwyższy szczyt: Złota Góra (229 m n.p.m.).
Stało się o nich głośno po zakończeniu I wojny światowej: "Drwal Brattka z Jabłonki miał doświadczać we śnie symbolicznych objawień. Anioł ukazywał mu zepsucie i upadek współczesnego świata, potem wprowadzał do wnętrza gór, w których na złotym tronie zasiadał król. Podziemne bogactwa miały wystarczyć na spłatę przez Niemcy reparacji wojennych." Do objawień miało dochodzić w latach 1920-1921. Ich sława szybko rozeszła się poza okolicę, ściągając rozmodlone pielgrzymki Mazurów oraz mazurskich Niemców. Oczekiwano wyłonienia się spod ziemi złotego miasta.

</doc>
<doc id="1922972" url="https://pl.wikipedia.org/wiki?curid=1922972" title="Thangtong Gjalpo">
Thangtong Gjalpo

Thangtong Gjalpo zwany Czagzampa lub Drubthob (tyb. ཐང་སྟོང་རྒྱལ་པོ་, wylie: "thang stong rgyal po"; 1361–1485, 1385–1464, 1375–1464, 1385–1465, 1385–1510, 1385–1509 lub 1361–1483) – tybetański jogin, bodhisattwa, mahasiddha, terton, egzorcysta, filozof, wynalazca, inżynier, konstruktor, architekt, urbanista, malarz, rzeźbiarz, poeta, kompozytor, dramaturg, metalurg, kowal, ludwisarz, hutnik, lekarz, geolog i polityk.
Urodził się w Lhazê (Lha rtse) w prowincji Tsang. Ze względu na różnorodność zainteresowań porównywany do Leonarda da Vinci. Szczególnie znany jako budowniczy kilkudziesięciu (lub ponad 100) drewnianych i żelaznych mostów na terenie Tybetu i Bhutanu. Rozwiązania techniczne zastosowane przy ich konstruowaniu były, jak wykazały przeprowadzone w Szwajcarii badania, najlepsze z możliwych. Niektóre ze stworzonych przez niego i wciąż istniejących mostów to most w Phuncoling na Cangpo, most w Cung Ribocze w Tybecie Zachodnim oraz obecnie zniszczony most w Lhundrup.
Wzniósł również 111 czortenów (między innymi Gjang Rumocze nieopodal Lhazê), liczne świątynie i klasztory, między innymi Lhundup Teng, ważny ośrodek linii Sakja w regionie Kham we wschodnim Tybecie.
Zajmował się odlewaniem z brązu i żelaza różnych przedmiotów rytualnych, np. dordże.
Odkrył również wiele term ziemi.
Budował różnego rodzaju łodzie i statki. Jako jeden z pierwszych w Tybecie konstruował promy (zbudował ich 118).
Wsławił się także jako lekarz. Przypisuje mu się opracowanie „czerwonej pigułki” oraz „białej pigułki”, leków stosowanych odpowiednio w przypadku chorób związanych ze znacznie podwyższoną temperaturą i dolegliwościami żołądkowymi. Oba te specyfiki są w dalszym ciągu powszechnie stosowane w medycynie tybetańskiej. Miał opanować wiele epidemii, w tym epidemie cholery w Lhasie w XV wieku. Stworzył też medytację długiego życia.
Był autorem pieśni ludowych i wierszy popularnych w Tybecie i Bhutanie.
Stworzył misterium Acze Lhamo będące połączeniem dramatu i opery, opierające się na tradycyjnych motywach buddyjskich. Założył pierwszą trupę odtwarzającą ten rodzaj sztuki scenicznej. Podróżował z nią po Tybecie, zbierając w ten sposób pieniądze na swoją działalność budowlaną. Pozostawił również wiele dramatów obrzędowych (czham).
Na temat życia i dokonań Thangtonga Gjalpo powstało wiele opracowań, w tym dwa na terenie samego Tybetu. Autorem pierwszego z nich był bratanek mahasiddhy.

</doc>
<doc id="1922975" url="https://pl.wikipedia.org/wiki?curid=1922975" title="Parafia Najświętszej Maryi Panny Królowej Polski we Wrocławiu">
Parafia Najświętszej Maryi Panny Królowej Polski we Wrocławiu

 
Parafia Najświętszej Maryi Panny Królowej Polski we Wrocławiu – znajduje się w dekanacie Wrocław Krzyki w archidiecezji wrocławskiej. Jej proboszczem od 2012 jest ks. Witold Hyla. Obsługiwana przez kapłanów archidiecezjalnych. Erygowana w 1946. Mieści się przy ulicy Karmelkowej.
Proboszczem parafii od 1992–2012 był ks. dr Franciszek Filipek, od 2012 rezydent w tejże parafii.
Obszar parafii.
Parafia obejmuje ulice: Balladyny, Buraczana, Chyżan, Cukrowa, Czekoladowa, Dalemińców, Dożynkowa, Goleszan, Goplan, Jutrzenki, Karmelkowa (nr 52-316, 53-89, 82-94), Kobierzycka, Kostrzyńska, Kościelna, Łanowa, Łuczan, Łysogórska, Marchewkowa, Marcepanowa, Międzygórska, Migdałowa, Piernikowa, Przemysłowa, Redarów, Sezamkowa, Siedliczan, Słoneczna, Słowińców, Supińskiego, Szparagowa, Waflowa, Wałbrzyska, Wolinian, Zabrodzka.

</doc>
<doc id="1922978" url="https://pl.wikipedia.org/wiki?curid=1922978" title="Mistrzostwa świata U-17 w piłce nożnej 2007">
Mistrzostwa świata U-17 w piłce nożnej 2007



</doc>
<doc id="1922979" url="https://pl.wikipedia.org/wiki?curid=1922979" title="Pierre Louis Alphée Cazenave">
Pierre Louis Alphée Cazenave

Pierre Louis Alphée Cazenave (ur. 1795, zm. 1877) – francuski lekarz dermatolog, praktykował w Hôpital Saint-Louis. Opisał pęcherzycę liściastą. Wprowadził do medycyny termin tocznia rumieniowatego (lupus erythromatosus).

</doc>
<doc id="1922981" url="https://pl.wikipedia.org/wiki?curid=1922981" title="Parafia Niepokalanego Poczęcia Najświętszej Maryi Panny we Wrocławiu">
Parafia Niepokalanego Poczęcia Najświętszej Maryi Panny we Wrocławiu

 
Parafia Niepokalanego Poczęcia Najświętszej Maryi Panny we Wrocławiu – znajduje się w dekanacie Wrocław Krzyki w archidiecezji wrocławskiej. Jej proboszczem jest ks. Marek Michalik. Obsługiwana przez kapłanów archidiecezjalnych. Erygowana w 1994. Mieści się przy ulicy Agrestowej.

</doc>
<doc id="1922982" url="https://pl.wikipedia.org/wiki?curid=1922982" title="Rasa europeidalna">
Rasa europeidalna



</doc>
<doc id="1922985" url="https://pl.wikipedia.org/wiki?curid=1922985" title="Mistrzostwa Europy U-21 w piłce nożnej 1998">
Mistrzostwa Europy U-21 w piłce nożnej 1998



</doc>
<doc id="1922986" url="https://pl.wikipedia.org/wiki?curid=1922986" title="Mistrzostwa Europy U-21 w piłce nożnej 2000">
Mistrzostwa Europy U-21 w piłce nożnej 2000



</doc>
<doc id="1922987" url="https://pl.wikipedia.org/wiki?curid=1922987" title="Mistrzostwa Europy U-21 w piłce nożnej 2002">
Mistrzostwa Europy U-21 w piłce nożnej 2002



</doc>
<doc id="1922988" url="https://pl.wikipedia.org/wiki?curid=1922988" title="Mistrzostwa Europy U-21 w piłce nożnej 2004">
Mistrzostwa Europy U-21 w piłce nożnej 2004



</doc>
<doc id="1922989" url="https://pl.wikipedia.org/wiki?curid=1922989" title="Mistrzostwa Europy U-21 w piłce nożnej 2006">
Mistrzostwa Europy U-21 w piłce nożnej 2006



</doc>
<doc id="1922990" url="https://pl.wikipedia.org/wiki?curid=1922990" title="Mistrzostwa Europy U-21 w piłce nożnej 2007">
Mistrzostwa Europy U-21 w piłce nożnej 2007



</doc>
<doc id="1922991" url="https://pl.wikipedia.org/wiki?curid=1922991" title="Parafia Trójcy Świętej we Wrocławiu">
Parafia Trójcy Świętej we Wrocławiu

Parafia Trójcy Świętej we Wrocławiu znajduje się w dekanacie Wrocław Krzyki w archidiecezji wrocławskiej. Pierwszym proboszczem, a zarazem budowniczym tego kościoła był ks. prałat Jan Czapliński. Obecnie jest to ks. Andrzej Szyc RM, ustanowiony w 2002. Obsługiwana przez kapłanów archidiecezjalnych. Erygowana w 1960. Mieści się przy ulicy Krzyckiej 42.

</doc>
<doc id="1922992" url="https://pl.wikipedia.org/wiki?curid=1922992" title="Mistrzostwa Europy U-21 w piłce nożnej 2009">
Mistrzostwa Europy U-21 w piłce nożnej 2009



</doc>
<doc id="1922993" url="https://pl.wikipedia.org/wiki?curid=1922993" title="Nasreddine Kraouche">
Nasreddine Kraouche

Nasreddine Kraouche (ur. 27 sierpnia 1979 w Thionville) – algierski piłkarz grający na pozycji pomocnika.
Kariera klubowa.
Kraouche urodził się we Francji w rodzinie pochodzenia algierskiego. Karierę piłkarską rozpoczął w klubie Clouange. Następnie w 1994 roku podjął treningi w FC Metz, a w 1997 roku zaczął grać w rezerwach tego klubu, w czwartej lidze francuskiej. Do kadry pierwszego zespołu został włączony w 1998 roku. W Ligue 1 zadebiutował 11 września 1998 w zremisowanym 0:0 wyjazdowym spotkaniu z RC Strasbourg. W Metz grał do końca 1999 roku, a w pierwszym zespole wystąpił łącznie w 9 spotkaniach
Na początku 2000 roku Kraouche przeszedł z Metz do belgijskiego KAA Gent. Grał w nim przez 4,5 roku i w tym okresie rozegrał 86 meczów, w których strzelił 15 bramek. W 2004 roku odszedł z klubu z Gandawy do Royalu Charleroi, w którym zadebiutował 10 listopada 2004 w meczu z Excelsiorem Mouscron. W 2006 roku jako zawodnik Charleroi zakończył karierę z powodu kontuzji.
Kariera reprezentacyjna.
W reprezentacji Algierii Kraouche zadebiutował 6 czerwca 1999 roku w przegranym 0:2 meczu eliminacji do Pucharu Narodów Afryki 2000 z Tunezją. W 2000 roku został powołany do kadry na ten turniej. Był na nim podstawowym zawodnikiem i rozegrał 4 spotkania: z Demokratyczną Republiką Konga (0:0), z Gabonem (3:1), z Republiką Południowej Afryki (1:1) i ćwierćfinale z Kamerunem (1:2). W 2002 roku podczas Pucharu Narodów Afryki 2002 wystąpił dwukrotnie: z Nigerią (0:1) i z Liberią (2:2 i gol w 90. minucie). Natomiast w 2004 roku w Pucharze Narodów Afryki 2004 rozegrał 4 mecze: z Kamerunem (1:1), z Egiptem (2:1), z Zimbabwe (1:2) i ćwierćfinałowy z Marokiem (1:3). Od 1999 do 2005 roku rozegrał w kadrze narodowej 36 spotkań i strzelił 3 gole.

</doc>
<doc id="1922994" url="https://pl.wikipedia.org/wiki?curid=1922994" title="Parafia Wniebowzięcia Najświętszej Maryi Panny we Wrocławiu">
Parafia Wniebowzięcia Najświętszej Maryi Panny we Wrocławiu

 
Parafia Wniebowzięcia Najświętszej Maryi Panny we Wrocławiu znajduje się w dekanacie Wrocław Krzyki w archidiecezji wrocławskiej. Obsługiwana przez kapłanów archidiecezjalnych. Erygowana w XIII wieku. Mieści się przy ulicy Pszczelarskiej.
Zasięg parafii.
Do parafii należą wierni z miejscowości: Radomierzyce (1 km), Wysoka (1,5 km) i Wrocław: (ulice: Abrahama, Agrestowa (nr 100-126), Ametystowa, Białoszewskiego, Bołtucia, Brylantowa, Bursztynowa, Czołgistów, Dąbka, Diamentowa, Fasolowa, Filipowicza, Fizylierska, Gałczyńskiego, Gerberowa, Goetla, Grota-Roweckiego (nr 75-213), Jarzynowa, Jaspisowa, Kleeberga, Kryniczna, Kurpiów, Kutrzeby, Łubinowa, Malachitowa, Masztalerza, Motylkowa, Nefrytowa, Nektarowa, Nenckiego, Obrońców Poczty Gdańskiej (nr parz.), Parafialna (od nr 36), Piechoty, Pszczelarska, Rubinowa, Rzepakowa, Skotnickiego, Sojowa, Sosnkowskiego, Starzyńskiego, Storczykowa, Strachowskiego, Strączkowa, Sucharskiego, Synów Pułku, Szafera, Szczepowa, Szmaragdowa, Świt (nr 79-83), Traktorowa, Tulipanowa, Turkusowa, Uczniowska, Ułańska, Unruga, Włada, Zdrojowa i Zwiadowców).

</doc>
<doc id="1922998" url="https://pl.wikipedia.org/wiki?curid=1922998" title="Basen Brazylijski">
Basen Brazylijski

Basen Brazylijski - część Oceanu Atlantyckiego, basen oceaniczny o powierzchni 11 milionów km², położony w jego południowo-zachodniej części, u wybrzeży Brazylii, ograniczony Grzbietem Południowoatlantyckim, Wyniesieniem Rio Grande i przylądkiem Branco. Maksymalna głębokość 6697 m.

</doc>
<doc id="1922999" url="https://pl.wikipedia.org/wiki?curid=1922999" title="Rodzina indeksowana">
Rodzina indeksowana

Rodzina indeksowana, układ indeksowany lub po prostu układ – zbiór elementów powiązanych z indeksami; uogólnienie pojęcia ciągu na funkcje określone na dowolnych zbiorach indeksów. Formalnie funkcja traktowana koncepcyjnie jak zbiór (zob. dalej).
Przykładowo:
Definicja.
Układem lub rodziną elementów zbioru formula_1 "indeksowaną" przez (o "indeksach"/"wskaźnikach" ze zbioru) formula_2 nazywa się funkcję formula_3 oznaczaną symbolami formula_4 bądź po prostu formula_5 obrazy formula_6 oznacza się zwyczajowo formula_7.
Dowolny zbiór formula_1 można w naturalny sposób przekształcić w rodzinę formula_9 indeksowaną elementami tego zbioru. W szczególności: gdy formula_10 to można wyróżnić związany z tym zbiorem układ elementów formula_11.
Elementy zbioru formula_1 same mogą być zbiorami, wówczas mówi się o rodzinach zbiorów indeksowanych przez formula_13 Wtedy funkcja formula_14 odwzorowuje zbiór indeksów w zbiór potęgowy pewnego zbioru formula_15
Rodzinę/układ formula_16 nazywa się podrodziną/podukładem rodziny/układu formula_17 gdy formula_18 oraz formula_19 dla każdego formula_20.
Przykłady.
Niech formula_21 oznacza zbiór skończony formula_22 (formula_23 oznacza dodatnią liczbę całkowitą). Wówczas:
Rodzina a zbiór.
Funkcje „na” (surjektywne) i rodziny indeksowane są formalnie równoważne – każda funkcja formula_28 zadaje rodzinę formula_29 Ponadto rodzina indeksowana zawiera element dokładnie raz wtedy i tylko wtedy, gdy odpowiadająca jej funkcja jest różnowartościowa (iniektywna).
Ponieważ przynależność elementu do rodziny indeksowanej jest równoważna przynależności elementu do obrazu odpowiadającej jej funkcji, to w praktyce rodzinę indeksowaną niejednokrotnie traktuje się nie jako funkcję, lecz jako zbiór formula_30 czyli obraz formula_31 w którym elementy formula_32 dla formula_33 utożsamiane są z elementami zbioru formula_15 Gleichgewicht obrazuje to następująco: gdy układ jest ciągiem, to podukład jest podciągiem; a gdy jest zbiorem, podukład jest podzbiorem.
Podejście takie może jednak prowadzić do niejasności: utożsamienie rodziny indeksowanej zbiorów z jej obrazem powoduje, że oddzielne koncepcyjnie od siebie pojęcia rodziny zbiorów (będącej synonimem „zbioru zbiorów”) i rodziny indeksowanej zbiorów są tożsame; w ten sposób zostaje utracona informacja o wielokrotnym występowaniu zbiorów, czy strukturze formula_13
Jeżeli tylko stosowana notacja wskaźnikowa, indeksowane obiekty tworzą rodzinę. Niech dane będzie zdanie:
Tutaj formula_37 oznacza rodzinę wektorów. Wskazanie na formula_38-ty wektor formula_39 ma sens wyłącznie w odniesieniu do tej rodziny, ponieważ zbiory są nieuporządkowane i nie istnieje formula_38-ty wektor zbioru. Co więcej liniowa niezależność definiowana jest wyłącznie jako własność zbioru; istotne jest więc, czy wektory są liniowo niezależne jako zbiór, czy jako rodzina.
Dla formula_41 oraz formula_42 "zbiór" złożony z wyłącznie jednego elementu jest liniowo niezależny, jednak rodzina zawierająca ten sam element dwukrotnie jest liniowo zależna.
Jeżeli tekst zawiera następujące stwierdzenie:
to podobnie jak wyżej istotne jest, że wiersze formula_43 są liniowo niezależne jako rodzina, a nie jako zbiór. Jeśli dana jest macierz
to "zbiór" jej wierszy składa się tylko z jednego elementu formula_47 co oznacza, że jest on liniowo niezależny – mimo wszystko macierz nie jest odwracalna; z kolei "rodzina" wierszy zawiera dwa elementy, które są liniowo zależne. Tak wiec zdanie jest prawdziwe, gdy odnosi się do rodziny wierszy i fałszywe, gdy odnosi się do zbioru wierszy.
Działania.
Ze zbiorów indeksowanych korzysta się często do zapisu sumowania i innych, podobnych działań. Przykładowo, jeżeli formula_48 jest rodziną liczb, to sumę wszystkich tych liczb oznacza się symbolem
Sumę rodziny zbiorów formula_50 oznacza się analogicznie:
Podobnie ma się rzecz z przekrojami i iloczynami kartezjańskimi.
Uogólnienia.
Analogiczny pomysł z teorii kategorii nazywa się "diagramem": diagram to funktor uogólniający rodzinę indeksowaną obiektów kategorii formula_52 indeksowany przez inną kategorię formula_53

</doc>
<doc id="1923000" url="https://pl.wikipedia.org/wiki?curid=1923000" title="Parafia św. Anny we Wrocławiu">
Parafia św. Anny we Wrocławiu

 
Parafia Świętej Anny we Wrocławiu – znajduje się w dekanacie Wrocław Krzyki w archidiecezji wrocławskiej. Jej proboszczem jest ks. Jarosław Lawrenz CM. Prowadzona przez Zgromadzenie Księży Misjonarzy św. Wincentego a Paulo. Erygowana w 1952. Mieści się przy ulicy Sobótki.
Zasięg parafii.
Do parafii należą wierni z Wrocławia mieszkający przy ulicach: Adamieckiego, al. Piastów, Avicenny (od nr 30 do końca), Balzaka, Bukowskiego, Cesarzowicka, Darwina, Ks. Dzierżonia, Ks. Feichta, Harcerskiej, Jordanowskiej, Jutrzenki, Bpa Kadłubka, Karmelkowej, Kowalskiego, Leszczynowej, Maleczyńskich, Mikulskiego, Morelowskiego, Nałkowskiej, Ostroroga, Petrażyckiego, Pękalskiego, Rosponda, Skarbka, Sobótki, Solskiego, Stanki, Stefki, Ślęzaka, Śniegockiego, Taszyckiego, Trentowskiego, Wiejskiej, Wysłoucha i Zoli.
Historia parafii.
Dawna podwrocławska wieś Oporów wzmiankowana jest już w 1201 r. Z dokumentu wystawionego wówczas przez papieża Innocentego III dowiadujemy się, że wziął on pod swoją opiekę klasztor w Lubiążu, zatwierdzając zarazem w jego posiadaniu między innymi Oporów.
Stara polska nazwa pochodzi od przezwiska Opor. Rodzima ludność polska utrzymywała się we wsi bardzo długo. Jeszcze na przełomie XVIII i XIX w. na żądanie mieszkańców Oporów przeszedł z niemieckiego ewangelickiego kościoła Zbawiciela wznoszącego się na miejscu, gdzie dziś znajduje się plac Czysty, do polskiej parafii św. Krzysztofa. W latach 1782–1810 we wsi odbyły się jeszcze trzy polskie chrzty.
W XVII i XIX w. Oporów był osadą o charakterze ogrodniczo-rolniczym, która dopiero na przełomie II i II dekady XX w. przekształciła się w osiedle willowe. W tym czasie mieszkańcami Oporowa byli głównie wrocławscy kupcy i przemysłowcy, ludzie zamożni. Jakkolwiek wśród miejscowej ludności przeważali ewangelicy, to jednak nie oni, lecz katolicy zdobyli się na wybudowanie własnym wysiłkiem kościoła. Oporów. Z dawien dawna należał do parafii św. Michała w Muchoborze Wielkim, do kościoła więc było daleko.
Obecna niewielka świątynia pw. św. Anny powstała w latach 1932–1938 wielkim wysiłkiem małej wspólnoty katolików przy wielu trudnościach ze strony nazistów.
Po wojnie osiedlili się tu liczni naukowcy, głównie pracownicy Uniwersytetu Wrocławskiego.
Pierwszym polskim duszpasterzem tuż po wojnie był kapłan ze Zgromadzenia Księży Misjonarzy Św. Wincentego a Paulo, ks. prof. Hieronim Feicht – wybitny muzykolog, współtwórca i pierwszy rektor Państwowej Wyższej Szkoły Muzycznej we Wrocławiu.
W roku 1947 ks. Hieronim Feicht poświęcił się pracy naukowej, a do pracy duszpasterskiej Zgromadzenie delegowało ks. dra Bartłomieja Szulca, który zmarł po roku pracy i został pochowany w pobliżu kościoła.
Od czasów powojennych do dziś działalność duszpasterską prowadzą kapłani ze Zgromadzenia Księży Misjonarzy św. Wincentego a Paulo.
Proboszczowie.
Proboszczami parafii byli księża: Bartłomiej Szulc, Franciszek Pałka, Edmund Łowiński, Władysław Giemza, Ignacy Zakrzewski, Czesław Surówka, Antoni Stachura, Mieczysław Kozłowski, Stanisław Matuszewski (zmarł 11 lutego 1996 r.), Józef Łucyszyn, od roku 1998 Marek Białkowski CM, od roku 2002 Jacek Wachowiak CM, od roku 2008 Dariusz Dobbek CM, od 2012 Mariusz Bradło CM i od 2020 Jarosław Lawrenz CM.

</doc>
<doc id="1923002" url="https://pl.wikipedia.org/wiki?curid=1923002" title="All Japan Pro Wrestling">
All Japan Pro Wrestling

All Japan Pro Wrestling (全日本プロレス "Zen Nihon Puroresu")- japońska federacja wrestlingu założona w 1972 roku.
W latach 1972-1989 federacja należała do National Wrestling Alliance.

</doc>
<doc id="1923003" url="https://pl.wikipedia.org/wiki?curid=1923003" title="Basen Argentyński">
Basen Argentyński

Basen Argentyński - część Oceanu Atlantyckiego, basen oceaniczny położony w jego południowo-zachodniej części, u wybrzeży Argentyny, ograniczony Grzbietem Południowoatlantyckim, Wyniesieniem Rio Grande i Grzbietem Południowoantylskim. Maksymalna głębokość 6681 m.

</doc>
<doc id="1923006" url="https://pl.wikipedia.org/wiki?curid=1923006" title="Parafia św. Ojca Pio z Pietrelciny we Wrocławiu">
Parafia św. Ojca Pio z Pietrelciny we Wrocławiu

Parafia św. Ojca Pio z Pietrelciny we Wrocławiu znajduje się w dekanacie Wrocław Krzyki w archidiecezji wrocławskiej.
Proboszczem parafii jest ksiądz dr Piotr Janusz. Erygowana w 2007.
Obszar parafii.
Parafia obejmuje ulice:* we Wrocławiu - Agrestowa (nr. nieparz. 103-145), Husarska, Jagodowa, Kawalerzystów, gen. Maczka, Obrońców Poczty Gdańskiej (nr. nieparz. 5-17), Ołtaszyńska (nr. parz. 72-136, nieparz. 73-105), Poziomkowa, Truskawkowa, Szwoleżerska, Zwycięska;* w Wysokiej - Bajeczna, Biedronki, Bratnia, Brzozowa, Chabrowa (nr. 1-99, 2-8), Cisowa, Cztery Podkowy, Działkowa, Fiołkowa, Irysowa, Jasna, Jaśminowa, Jaworowa, Kolorowa, Konna, Łagodna, Malownicza, Miodowa, Motylkowa, Nastrojowa, Ogrodowa, Pogodna, Radosna, Różana, Sezamkowa, Trzmielowa, Wiosenna .

</doc>
<doc id="1923007" url="https://pl.wikipedia.org/wiki?curid=1923007" title="Basen Przylądkowy">
Basen Przylądkowy

Basen Przylądkowy − część Oceanu Atlantyckiego, basen oceaniczny położony w jego południowo-wschodniej części, u wybrzeży Republiki Południowej Afryki i Namibii, ograniczony Grzbietem Południowoatlantyckim, Wyniesieniem Przylądkowym i Grzbietem Wielorybim. Maksymalna głębokość 5457 m.

</doc>
<doc id="1923008" url="https://pl.wikipedia.org/wiki?curid=1923008" title="The Number of the Beast">
The Number of the Beast



</doc>
<doc id="1923009" url="https://pl.wikipedia.org/wiki?curid=1923009" title="Basen Angolski">
Basen Angolski

Basen Angolski - część Oceanu Atlantyckiego, basen oceaniczny położony w jego południowo-wschodniej części, u wybrzeży Angoli i Konga, ograniczony Grzbietem Południowoatlantyckim, Wyniesieniem Gwinejskim i Grzbietem Wielorybim. Maksymalna głębokość 6260 m.

</doc>
<doc id="1923010" url="https://pl.wikipedia.org/wiki?curid=1923010" title="Parafia Ducha Świętego we Wrocławiu">
Parafia Ducha Świętego we Wrocławiu

 
Parafia Ducha Świętego we Wrocławiu – rzymskokatolicka parafia we Wrocławiu, wchodząca w skład dekanatu Wrocław południe w archidiecezji wrocławskiej.
Historia.
Parafia została erygowana w roku 1929 decyzją ordynariusza ówczesnej diecezji wrocławskiej kardynała Adolfa Bertrama w momencie oddania do użytku nowo wybudowanego kościoła. Budowę świątyni rozpoczęto w roku 1927, na działce zakupionej rok wcześniej. Kościół znajdował się przy ulicy Nyskiej, a jego plebania na równoległej do niej, nieistniejącej już dziś ulicy Nowokościelnej. W czasie oblężenia miasta w roku 1945 świątynia została poważnie zniszczona i po wojnie została wyburzona. Nowy kościół budowany w latach 1973-1979 został konsekrowany w roku 1994.
Proboszczami parafii byli:
Obszar parafii.
Parafia swym zasięgiem obejmuje ulice osiedli Gaj, Huby i częściowo Tarnogaj - Armii Krajowej, Bardzką, Buforową (do ul. Konduktorskiej), Glogera, Henrykowską, Hubską (nry 119-123), Jesionową, Kamienną (numery nieparzyste, od ul. Bardzkiej do Borowskiej), Krynicką, Morwową, Nyską, Orłowicza, Orzechową (nr 91-114), Otmuchowską, Owocową, Paczkowską, Piękną, Prudnicką, Sernicką, Śliczną, Śliwkową, Terenową (od nr 30 do końca), Widną, Wieczystą, Winogronową, Gen. Zaruskiego, Zmorskiego.
Pod zarządem parafii, od roku 1978, znajduje się Cmentarz Ducha Świętego (dawniej: św. Henryka), znajdujący się tam kościół pw. Zmartwychwstania Pańskiego jest pomocniczą świątynią parafii, w okresie letnim odprawiane są w nim msze niedzielne.

</doc>
<doc id="1923014" url="https://pl.wikipedia.org/wiki?curid=1923014" title="Basen Gwinejski">
Basen Gwinejski

Basen Gwinejski - część Oceanu Atlantyckiego, basen oceaniczny położony w jego południowo-wschodniej części, u wybrzeży Gwinei, ograniczony Grzbietem Południowoatlantyckim, Grzbietem Śródatlantyckim i Wyniesieniem Gwinejskim. Maksymalna głębokość 5414 m.

</doc>
<doc id="1923015" url="https://pl.wikipedia.org/wiki?curid=1923015" title="Parafia św. Franciszka z Asyżu we Wrocławiu">
Parafia św. Franciszka z Asyżu we Wrocławiu

Parafia św. Franciszka z Asyżu we Wrocławiu znajduje się w dekanacie Wrocław południe w archidiecezji wrocławskiej.
Erygowana w 1942. Mieści się przy ulicy Borowskiej.
Zasięg parafii.
Parafia obejmuje ulice: Alpejska, Bielawska, Borowska (nr. 105-281, 86-260), Brossa, Brzoskwiniowa, Czerniawska, Długopolska, Dusznicka, Działkowa, Dzierżoniowska, Himalajska, Jabłeczna, Kłodzka, Kudowska, Kukuczki, Kuronia, Lądecka, Niemczańska, Orzechowa (nr. 13-59, 18-62), Pieszycka, Pietrzykowicka, Piławska, Pirenejska, Puszczykowska, Radkowska, Rutkiewicz, Spiska, Srebrnogórska, Strońska, Świeradowska, Trawna, Uznańskiego, Wambierzycka, Żegiestowska.

</doc>
<doc id="1923016" url="https://pl.wikipedia.org/wiki?curid=1923016" title="Mistrzostwa Europy U-18 w piłce nożnej 1993">
Mistrzostwa Europy U-18 w piłce nożnej 1993



</doc>
<doc id="1923017" url="https://pl.wikipedia.org/wiki?curid=1923017" title="Mistrzostwa Europy U-18 w piłce nożnej 1994">
Mistrzostwa Europy U-18 w piłce nożnej 1994



</doc>
<doc id="1923018" url="https://pl.wikipedia.org/wiki?curid=1923018" title="Mistrzostwa Europy U-18 w piłce nożnej 1995">
Mistrzostwa Europy U-18 w piłce nożnej 1995



</doc>
<doc id="1923019" url="https://pl.wikipedia.org/wiki?curid=1923019" title="Mistrzostwa Europy U-18 w piłce nożnej 1996">
Mistrzostwa Europy U-18 w piłce nożnej 1996



</doc>
<doc id="1923020" url="https://pl.wikipedia.org/wiki?curid=1923020" title="Mistrzostwa Europy U-18 w piłce nożnej 1997">
Mistrzostwa Europy U-18 w piłce nożnej 1997



</doc>
<doc id="1923021" url="https://pl.wikipedia.org/wiki?curid=1923021" title="Mistrzostwa Europy U-18 w piłce nożnej 1998">
Mistrzostwa Europy U-18 w piłce nożnej 1998



</doc>
<doc id="1923022" url="https://pl.wikipedia.org/wiki?curid=1923022" title="Mistrzostwa Europy U-18 w piłce nożnej 1999">
Mistrzostwa Europy U-18 w piłce nożnej 1999



</doc>
<doc id="1923023" url="https://pl.wikipedia.org/wiki?curid=1923023" title="Mistrzostwa Europy U-18 w piłce nożnej 2000">
Mistrzostwa Europy U-18 w piłce nożnej 2000



</doc>
<doc id="1923024" url="https://pl.wikipedia.org/wiki?curid=1923024" title="Mistrzostwa Europy U-18 w piłce nożnej 2001">
Mistrzostwa Europy U-18 w piłce nożnej 2001



</doc>
<doc id="1923025" url="https://pl.wikipedia.org/wiki?curid=1923025" title="Mistrzostwa Europy U-19 w piłce nożnej 2002">
Mistrzostwa Europy U-19 w piłce nożnej 2002



</doc>
<doc id="1923026" url="https://pl.wikipedia.org/wiki?curid=1923026" title="Mistrzostwa Europy U-19 w piłce nożnej 2003">
Mistrzostwa Europy U-19 w piłce nożnej 2003



</doc>
<doc id="1923027" url="https://pl.wikipedia.org/wiki?curid=1923027" title="Mistrzostwa Europy U-19 w piłce nożnej 2004">
Mistrzostwa Europy U-19 w piłce nożnej 2004



</doc>
<doc id="1923028" url="https://pl.wikipedia.org/wiki?curid=1923028" title="Mistrzostwa Europy U-19 w piłce nożnej 2005">
Mistrzostwa Europy U-19 w piłce nożnej 2005



</doc>
<doc id="1923029" url="https://pl.wikipedia.org/wiki?curid=1923029" title="Basen Sierra Leone">
Basen Sierra Leone

Basen Sierra Leone - część Oceanu Atlantyckiego, basen oceaniczny położony w jego środkowo-wschodniej części, u wybrzeży Gwinei, Sierra Leone i Gwinei Bissau, ograniczony Grzbietem Południowoatlantyckim, Grzbietem Śródatlantyckim i Wyniesieniem Sierra Leone.

</doc>
<doc id="1923030" url="https://pl.wikipedia.org/wiki?curid=1923030" title="Mistrzostwa Europy U-19 w piłce nożnej 2006">
Mistrzostwa Europy U-19 w piłce nożnej 2006



</doc>
<doc id="1923032" url="https://pl.wikipedia.org/wiki?curid=1923032" title="Mistrzostwa Europy U-19 w piłce nożnej 2007">
Mistrzostwa Europy U-19 w piłce nożnej 2007



</doc>
<doc id="1923033" url="https://pl.wikipedia.org/wiki?curid=1923033" title="Mistrzostwa Europy U-19 w piłce nożnej 2008">
Mistrzostwa Europy U-19 w piłce nożnej 2008



</doc>
<doc id="1923034" url="https://pl.wikipedia.org/wiki?curid=1923034" title="Mistrzostwa Europy U-19 w piłce nożnej 2009">
Mistrzostwa Europy U-19 w piłce nożnej 2009



</doc>
<doc id="1923035" url="https://pl.wikipedia.org/wiki?curid=1923035" title="Eparchia anadyrska i czukocka">
Eparchia anadyrska i czukocka

Eparchia anadyrska i czukocka – jedna z eparchii Rosyjskiego Kościoła Prawosławnego, obejmująca Czukocki Okręg Autonomiczny. Katedra eparchii, sobór Trójcy Świętej, znajduje się w Anadyrze.
Eparchia została utworzona 19 lipca 2000 postanowieniem Świętego Synodu, poprzez wydzielenie z eparchii magadańskiej.
Dane statystyczne.
W 2017 r. eparchia dzieliła się na 6 dekanatów, grupujących 10 parafii i 6 filii. W eparchii działało 13 księży, w tym 5 zakonnych.

</doc>
<doc id="1923036" url="https://pl.wikipedia.org/wiki?curid=1923036" title="Parafia św. Henryka we Wrocławiu">
Parafia św. Henryka we Wrocławiu

Parafia św. Henryka we Wrocławiu znajduje się w dekanacie Wrocław południe w archidiecezji wrocławskiej.
Erygowana w 1893. Mieści się przy ulicy Glinianej.
Zasięg parafii.
Parafia obejmuje ulice: Borowska (nr. 28-52, 74), Ciepła, Dawida, Dyrekcyjna 43, Gajowa (nr. 1, 3, 25, 31, 8-44), Gliniana (nr. 16-38, 23-69), Hubska (nr. 4, 27), Joannitów, Kamienna (nr. 96-104, 75), Komandorska (nr. 30-98), Łódzka, Pabianicka, Przestrzenna (nr. 2-28, 1-29), Pułtuska (nr. 20-50), Sanocka, Sieradzka, Skwerowa, Studzienna, Sucha, Swobodna (nr. 2-16), Ślężna, Tomaszowska (nr. 1-29), Weigla, Wesoła (nr. 2-50, 1-39), Wielka (nr. 18-34).

</doc>
<doc id="1923038" url="https://pl.wikipedia.org/wiki?curid=1923038" title="Basen Zielonego Przylądka">
Basen Zielonego Przylądka

Basen Zielonego Przylądka - część Oceanu Atlantyckiego, basen oceaniczny położony w jego środkowo-wschodniej części, ograniczony Grzbietem Śródatlantyckim, Płaskowyżem Zachodnioafrykańskim i Wyniesieniem Sierra Leone. Maksymalna głębokość 7292 m.

</doc>
<doc id="1923041" url="https://pl.wikipedia.org/wiki?curid=1923041" title="Mistrzostwa Europy U-17 w piłce nożnej 2004">
Mistrzostwa Europy U-17 w piłce nożnej 2004



</doc>
<doc id="1923042" url="https://pl.wikipedia.org/wiki?curid=1923042" title="Mistrzostwa Europy U-17 w piłce nożnej 2005">
Mistrzostwa Europy U-17 w piłce nożnej 2005



</doc>
<doc id="1923044" url="https://pl.wikipedia.org/wiki?curid=1923044" title="Mistrzostwa Europy U-17 w piłce nożnej 2006">
Mistrzostwa Europy U-17 w piłce nożnej 2006



</doc>
<doc id="1923045" url="https://pl.wikipedia.org/wiki?curid=1923045" title="Mistrzostwa Europy U-17 w piłce nożnej 2007">
Mistrzostwa Europy U-17 w piłce nożnej 2007



</doc>
<doc id="1923046" url="https://pl.wikipedia.org/wiki?curid=1923046" title="Mistrzostwa Europy U-17 w piłce nożnej 2008">
Mistrzostwa Europy U-17 w piłce nożnej 2008



</doc>
<doc id="1923047" url="https://pl.wikipedia.org/wiki?curid=1923047" title="Mistrzostwa Europy U-17 w piłce nożnej 2009">
Mistrzostwa Europy U-17 w piłce nożnej 2009



</doc>
<doc id="1923049" url="https://pl.wikipedia.org/wiki?curid=1923049" title="Basen Gujański">
Basen Gujański

Basen Gujański - część Oceanu Atlantyckiego, basen oceaniczny położony w jego środkowo-zachodniej części, ograniczony Grzbietem Śródatlantyckim, Wyniesieniem Gujańskim, przylądkiem Branco i wybrzeżem Brazylii i Gujany Francuskiej. Maksymalna głębokość 5414 m.

</doc>
<doc id="1923050" url="https://pl.wikipedia.org/wiki?curid=1923050" title="Kazimierz Pańkowski">
Kazimierz Pańkowski

Kazimierz Pańkowski (ur. 18 czerwca 1838 w Łące k. Rzeszowa, zm. 13 lipca 1901 w Mokrzanach, gmina Horodyszcze, powiat samborski) – polski zootechnik, profesor, autor licznych publikacji z zakresu hodowli zwierząt.
Kazimierz Pańkowski w latach 1849–1853 był uczniem rzeszowskiego gimnazjum. Studiował na Politechnice Lwowskiej w latach 1855-1856. Wychowanek Szkoły Rolniczej w Dublanach w latach 1856-1858, studiował w Akademii w Altenburgu na Węgrzech. W latach 1862–1867 był dyrektorem Szkoły w Dublanach. W następnych latach (1878-1896) jej wykładowcą. Dzierżawił majątek Grzybowice k. Lwowa (1868-1878). Mieszkał w Malechowie k. Lwowa (1878-1890). Brał udział Wystawie Powszechnej w Wiedniu w 1873 roku. Nabył majątek Mokrzany dla córki Heleny, w którym zmarł. Członek i działacz Galicyjskiego Towarzystwa Gospodarskiego, członek jego Komitetu (24 czerwca 1878 – 14 czerwca 1882).
Opisany w Polskim Słowniku Biograficznym. Autor m.in. : "Chów zwierząt domowych w ogólności" 1874; "Teoria czyli nauka wyżywienia zwierząt domowych" 1877; "Chów koni" 1885; "Chów trzody chlewnej" 1886.
Kazimierz Pańkowski zmarł i został pochowany w Mokrzanach.
Rodzina.
Ożeniony z Honoratą Komarnicką (ur. ok. 1840, zm. w Mokrzanach i tam pochowana). Miał z nią synów Mieczysława Pańkowskiego (ur. 6.10.1865 Dublany, zm. 9.11. 1940 Kraków) i Stanisława Pańkowskiego (ur. 1868 Grzybowice) oraz córkę Helenę Maciołowską (ur. 17.06.1886 Malechów, zm. 2.12.1953 Kościan) żonę Juliusza Maciołowskiego (ur. 30.5.1876 Kraków, zm. 1941 Karłag, obwód Karagandyjski, Kazachstan). Dziadek: Kazimierza Maciołowskiego (1903-1940), Stanisława Maciołowskiego (ur. 10.09.1905 w Drohobyczu, zm. 5.09.1998 w Poznaniu), Władysława Maciołowskiego (17.06.1917 Mokrzany – 10.01.1992. Ludwikowo koło Poznania), Marii Maciołowskiej (ur. 7.07.1918 Mokrzany, z. 23.11.1983 Odolanów pochowana w Sośnie), Anny Pańkowskiej i Marii Pańkowskiej.

</doc>
<doc id="1923052" url="https://pl.wikipedia.org/wiki?curid=1923052" title="Parafia św. Stanisława Kostki we Wrocławiu">
Parafia św. Stanisława Kostki we Wrocławiu

Parafia Świętego Stanisława Kostki we Wrocławiu znajduje się w dekanacie Wrocław południe w archidiecezji wrocławskiej.
Erygowana w 1977.
Terytorium parafii.
Parafia obejmuje ulice: Boczna, Gajowa (nr 46-80, 33 do końca), Gliniana (nr 46-68, 71-99), Hubska (nr 44-82A, 35-117) w tym Osiedle Mieszczańskie, św. Jerzego, Kamienna (nr 106-114), Lniana, Prudnicka, Przestrzenna (nr 32-48, 31-49), Tomaszowska (nr 2-28), Wapienna, Wesoła (nr 35A-41).
Letni Festiwal Muzyki Sakralnej.
W lecie 2010 w parafii odbył się I Letni Festiwal Muzyki Sakralnej, na którym wystąpił między innymi Jasnogórski Chór Mieszany.

</doc>
<doc id="1923053" url="https://pl.wikipedia.org/wiki?curid=1923053" title="Mistrzostwa Polski w biathlonie 2005">
Mistrzostwa Polski w biathlonie 2005



</doc>
<doc id="1923054" url="https://pl.wikipedia.org/wiki?curid=1923054" title="Mistrzostwa Polski w biathlonie 2006">
Mistrzostwa Polski w biathlonie 2006



</doc>
<doc id="1923055" url="https://pl.wikipedia.org/wiki?curid=1923055" title="Mistrzostwa Polski w biathlonie 2007">
Mistrzostwa Polski w biathlonie 2007



</doc>
<doc id="1923056" url="https://pl.wikipedia.org/wiki?curid=1923056" title="Mistrzostwa Polski w biathlonie 2008">
Mistrzostwa Polski w biathlonie 2008



</doc>
<doc id="1923057" url="https://pl.wikipedia.org/wiki?curid=1923057" title="Mistrzostwa Polski w biathlonie 2009">
Mistrzostwa Polski w biathlonie 2009



</doc>
<doc id="1923058" url="https://pl.wikipedia.org/wiki?curid=1923058" title="Henryk Grabiński">
Henryk Grabiński

Henryk Grabiński (ur. 1843 we Lwowie, zm. 22 stycznia 1903 tamże) – polski malarz i pedagog.
Początkowo pracował w warsztacie jubilerskim, od 1861 do 1866 studiował w wiedeńskiej Akademii Sztuk Pięknych pod kierunkiem pejzażysty Alberta Zimmermana. Naukę kontynuował w Monachium w latach 1868-1869, wyjeżdżał do Paryża, odwiedzał też Włochy, Tyrol i Bawarię. Po zakończeniu edukacji przebywał najczęściej w Krakowie i Lwowie, wiele podróżował po Galicji, Tatrach i Pieninach w poszukiwaniu tematów do malowania. W latach 1873-1877 był wykładowcą podstaw malarstwa pejzażowego i rysunku w krakowskiej Szkole Sztuk Pięknych, jego uczniami byli m.in. Jacek Malczewski, Roman Kochanowski i Maurycy Gottlieb. W 1879 osiadł we Lwowie, od 1882 cierpiał na nieuleczalną chorobę przez którą nie mógł chodzić, jednak pozostał aktywny do końca życia.
Henryk Grabiński malował przede wszystkim nastrojowe pejzaże, posługiwał się głównie techniką olejną, tworzył też akwarele i rysunki piórkiem i tuszem. Jego prace cechuje realizm, bogata i nasycona kolorystyka oraz zainteresowanie efektami świetlnymi. Artysta malował początkowo pejzaże Niemiec, później koncentrował się na okolicach Krakowa i Lwowa. W 1884 wydał we Lwowie podręcznik "Szkoła rysunku krajobrazów", był też autorem albumu "Widoki Galicji i guberni południowych Królestwa Polskiego" (Lwów, 1881).

</doc>
<doc id="1923059" url="https://pl.wikipedia.org/wiki?curid=1923059" title="Basen Północnoamerykański">
Basen Północnoamerykański

Basen Północnoamerykański - część Oceanu Atlantyckiego, basen oceaniczny położony w jego zachodniej części, ograniczony Grzbietem Północnoatlantyckim, Wielkimi Antylami, wybrzeżem Stanów Zjednoczonych, częściowo Kanady i Nową Fundlandią. Maksymalna głębokość 6995 m.

</doc>
<doc id="1923060" url="https://pl.wikipedia.org/wiki?curid=1923060" title="Parafia św. Stefana we Wrocławiu">
Parafia św. Stefana we Wrocławiu

 
Parafia Świętego Stefana we Wrocławiu – jedna z parafii dekanatu Wrocław południe w archidiecezji wrocławskiej. 
Jej proboszczem do 2011 r. był ks. Józef Sypko, a do 2022 – ks. Aleksander Jasiczek. Administratorem parafii od 2022 jest ks. Wojciech Jednoróg. Obsługiwana przez kapłanów archidiecezjalnych. Erygowana w 2000. Świątynią parafialna jest budowany w latach 1980–1981, następnie rozbudowywany w latach 1999–2000 kościół św. Stefana.

</doc>
<doc id="1923061" url="https://pl.wikipedia.org/wiki?curid=1923061" title="Mistrzostwa Polski w kolarstwie szosowym 2008">
Mistrzostwa Polski w kolarstwie szosowym 2008



</doc>
<doc id="1923062" url="https://pl.wikipedia.org/wiki?curid=1923062" title="Mistrzostwa Polski w kolarstwie szosowym 2009">
Mistrzostwa Polski w kolarstwie szosowym 2009



</doc>
<doc id="1923063" url="https://pl.wikipedia.org/wiki?curid=1923063" title="PAK-FA">
PAK-FA



</doc>
<doc id="1923064" url="https://pl.wikipedia.org/wiki?curid=1923064" title="Basen Labradorski">
Basen Labradorski

Basen Labradorski - część Oceanu Atlantyckiego, basen oceaniczny położony w jego północno-zachodniej części, ograniczony Grzbietem Północnoatlantyckim, Grzbietem Reykjanes, wybrzeżem Kanady i Grenlandii. Maksymalna głębokość 4316 m.

</doc>
<doc id="1923065" url="https://pl.wikipedia.org/wiki?curid=1923065" title="Parafia Najświętszego Zbawiciela we Wrocławiu">
Parafia Najświętszego Zbawiciela we Wrocławiu

 
Parafia Najświętszego Zbawiciela we Wrocławiu znajduje się w dekanacie Wrocław południe w archidiecezji wrocławskiej. Jej proboszczem jest ks. Stanisław Krzemień. Obsługiwana przez kapłanów archidiecezjalnych. Erygowana w 1991. Mieści się przy ulicy Pawła Jasienicy.
Historia parafii.
Na przełomie lat sześćdziesiątych i siedemdziesiątych osiedle zaczęło gęstnieć od nowych domów jednorodzinnych. Proboszcz ołtaszyńskiej parafii, ks. Bronisław Owczarz, podejmował więc starania o budowę kościoła. W 1985 roku zaczęła powstawać świątynia według projektu Andrzeja Poniewierki i Marka Stawianego. Konsekracji kościoła dokonał ks. kard. Henryk Gulbinowicz 29 czerwca 1991 roku. W tym samym dniu zaczęła działalność, wydzielona z parafii ołtaszyńskiej, parafia pod wezwaniem Najświętszego Zbawiciela.

</doc>
<doc id="1923067" url="https://pl.wikipedia.org/wiki?curid=1923067" title="Dydyńscy herbu Gozdawa">
Dydyńscy herbu Gozdawa

Dydyńscy v. Dedyńscy herbu Gozdawa – najstarsi znani członkowie rodu to Piotr i Paweł z Węgier. Kazimierz III Wielki w 1361 r. nadał im za oddane mu wielkie zasługi herb szlachecki Gozdawa oraz miejscowości Boiszcza, Wistok i Radoszyce w ziemi sanockiej. Z dwóch braci Piotr był protoplastą Balów, Humnickich i Bireckich, a Paweł Dydyńskich i Jurjowskich. Paweł miał trzech synów z Wichną z rodu Janinów: Pełkę, Zygmunta i Mikołaja.
Pełka.
Ożenił się z Fienną z Pobiednej, jest protoplastą Jurjowskich. Dziedzic Srogowa i Jurjowic.
Zygmunt.
Współdziedzic Srogowa i Jurjowic. Zmarł w 1434 roku.
Mikołaj.
Dziedzic Dydyni i Temeszowa. Zmarł przed 1430 rokiem. Miał synów Pawła i Mikołaja z Małgorzatą z rodu Gryfów. Jego synowie udowodnili pochodzenie szlacheckie i oczyścili się z zarzutu grabieży. Mikołaj Został dziedzicem Dydni.
Rodzina Dydyńskich.
Od Mikołaja Dydyńskiego z Dydni powstała cała rodzina Dydyńskich
Piotr Dydyński, pisarz ziemski sanocki (1553) miał synów: Stanisława, Piotra, Mikołaja, Jerzego i Jana. Jerzy syn Piotra, pisarza sanockiego, stolnik sanocki (1597) z drugiej żony Rokoszównej miał synów: Jacka, Zygmunta, Władysława, Andrzeja, Przecława, Stefana, Mikołaja i Łukasza.
Jacek Dydyński.
Był nieco odmiennym Dydyńskim z powodu herbu. Jego herb to Nałęcz. Szlachcic zwany w pierwszej połowie XVII wieku Jackiem nad Jackami, urodził się w Niewistce – niewielkiej wiosce położonej na północ od Sanoka. Był bohaterem i pierwszą szablą dawnej Ziemi Sanockiej (dziś powiaty: brzozowski, sanocki i bieszczadzki województwa podkarpackiego), znano go z honorowego postępowania i błyskotliwej, szlacheckiej fantazji. Był zajezdnikiem, najemnikiem wynajmującym się szlachcie do zajazdów, zwad i porachunków. Jeśli któryś z panów braci sanockich chciał wyegzekwować wyrok, porwać pannę, zalać sadła za skórę sąsiadowi, mógł zdać się na usługi Dydyńskiego, który całą rzecz szybko i skutecznie załatwił. Jacek nad Jackami walczył w chorągwiach sławnych Lisowszczyków – oddziałach polskiej lekkiej jazdy walczących w Wielkim Księstwie Moskiewskim i Wojnie Trzydziestoletniej. Przez pewien czas służył Stadnickim, wkrótce jednak sprzykrzył sobie tę kompanię i przeszedł do ich wroga – Konstantego Korniakta. Potem służył Stanisławowi Krasickiemu, podczaszemu łomżyńskiemu, który ubiegał się o starostwo po ojcu – Jerzym, uznanym za słabego na umyśle. W roku 1639 wystąpił zbrojnie przeciwko kasztelanowi wyszogrodzkiemu Maciejowi Sicińskiemu, który usiłował zagarnąć dla siebie dobra, które należały wcześniej do Jerzego Krasickiego; później z kolei przystał do najzacieklejszych wrogów Stanisława Krasickiego – książąt Sanguszków, za co podczaszy groził mu śmiercią.
Dydyński zginął w podeszłym wieku, w roku 1649 pod Zborowem, walcząc ze zbuntowanymi kozakami w chorągwi powiatowej Ziemi przemyskiej, pod komendą Zygmunta Przedwojowskiego.
Autentyczna postać stolnika sanockiego Jacka Dydyńskiego – z racji swojej sławy i umiejętności zwanego „Jackiem nad Jackami”. Był on klasycznym wynalazkiem swojej epoki. W kraju, gdzie szlacheckie procesy ciągnęły się nierzadko latami istniało duże zapotrzebowanie na osoby gwarantujące szybką i skuteczną egzekucje praw. Osoby takie – często nazywane „czarnymi szablami” – pochodziły głównie ze średniozamożnej szlachty, a ich głównym zajęciem było organizacja zajazdów (legalnych i nielegalnych), zagarnianie cudzych włości lub ochrona przed nadgorliwym sąsiadem. Tam, gdzie coś się działo, zawsze można było liczyć na osoby pokroju Dydyńskiego, które za trzos monet podejmowały się każdego, nawet najbardziej niebezpiecznego zadania.
Jerzy, Paweł i Jacek Dydyńscy.
Synowie Jacka i Anny z Pruszkowskich: Jerzy, Paweł, Michał i Jacek, procesowali Krasickich w latach 1684-1708.
Dydyńscy rodowitą szlachtą.
Podolska Szlachecka Deputacja a następnie Rządzący Senat Imperium Rosyjskiego uznał Dydyńskich za rodowitą szlachtę na mocy Dekretów:
W dniu 11 marca 1829 roku pod nr 2184:
Stanisława – Franciszka – Marcina i Ferdynanda – Marcina – Stanisława synów Franciszka, wnuków Marcina, prawnuków Michała a praprawnuków Pawła.
W dniu 20 maja 1844 roku pod nr 9359;
Michała – Włodzimierza, Jana – Gustawa i Stanisława – Ambrożego – Mariana synów Stanisława –
Franciszka – Marcina, wnuków Franciszka.
W dniu 31 stycznia 1895 roku pod nr 562:
Eustachego syna Stanisława – Ambrożego – Mariana.
Eustachy syn Stanisława Dydyńskiego.
Mieszkaniec powiatu rówieńskiego guberni Wołyńskiej ze wsi Hołubne Eustachy syn Stanisława Ambrożego Mariana Dydyńskiego w oparciu na Dekret Rządzącego Senatu Imperium Rosyjskiego z dnia 31 stycznia 1895 roku pod nr 562 pragnąc zostać zaliczonym do liczby szlachty guberni Wołyńskiej oraz zapisanie do Ksiąg Szlachty złożył podanie do Wołyńskiej Szlacheckiej Deputacji w dniu 26 stycznia 1913 roku.
W dniu 1 lutego tegoż roku przedstawił dokument na prawo własności z Łuckiego notarialnego archiwa wydany w dniu 30 czerwca 1909 roku pod nr 942 świadczący o posiadanie przez niego majątku we wsi Hołubne powiatu rówieńskiego guberni Wołyńskiej.
Z decyzji Podolskiego Szlacheckiego Zgromadzenia Deputatów po sprawie o dołączeniu Eustachego Dydyńskiego do rodu Dydydńskich wynika, że on się urodził w dniu 27 maja 1864 roku i został ochrzczony 12 lipca 1870 roku z rodziców prawowitych małżonków: Stanisława Ambrożego Mariana i Heleny Pietrowej Dydyńskich. Świadectwo metrykalne wydane w dniu 18 marca 1893 r. za nr 3954 Podolskim Konsystorzem Duchownym.
Rządzący Senat Imperium Rosyjskiego zgodnie z decyzją Podolskiego Szlacheckiego Zgromadzenia Deputatów uznał w przywileju szlacheckim z zapisaniem do części VI Ksiąg Szlachty Eustachego syna Stanisława Dydyńskiego.
Wołyńska Szlachecka Deputacja dwoma swoimi decyzjami uznała zapisanie do Ksiąg Szlachty guberni Wołyńskiej Eustachego syn Stanisława Dydyńskiego w dniu 6 lutego 1913.
Z umowy o kupno majątku Hołubne wynika, że szlachcic Eustachy syn Stanisława Dydyński w dniu 10 lipca 1909 roku nabył u szlachcica Piotra syna Mikołaja Wroczyńskiego za kwotę 65 000 rubli majątek Hołubne o łącznej powierzchni 487 dziesięcin ziemi razem z młynem i innymi zabudowami przynależnymi do tego majątku.
Według spisu ziemian guberni Wołyńskiej szlachcic Eustachy syn Stanisława Dydyńskiego posiadał na własność w roku:
-1911-487 dziesięcin ziemi we wsi Hołubne [Gołubno]
-1913-400 dziesięcin ziemi we wsi Hołubne [Gołubno]
Przed II wojną światową Hołubne wieś ukraińska, w której żyły 3 polskie rodziny nauczycieli i do 1942 r. 2-3 rodziny żydowskie. Jesienią 1941 r. Ukraińcy zamordowali 3-osobową rodzinę nauczycieli Polaków.
Podsumowanie.
Dydyńscy przynależą do szeregu najstarożytniejszych rodzin, szlachectwo której nie budzi wątpliwości, od wieków znana, zamożna i wpływowa rodzina w Koronie. Eustachy syn Stanisława Dydyńskiego uznany w przywileju szlacheckim Dekretem Senatu Imperium Rosyjskiego w roku 1895 przybył na Wołyń na początku XX wieku gdzie w roku 1909 nabył majątek Hołubne u szlachcica Piotra syna Mikołaja Wroczyńskiego, gdzie mieszkał do rewolucji bolszewickiej w Rosji 1917 a następnie do II wojny światowej. Jest potomkiem wspomnianej i opisywanej rodziny Dydyńskich h. Gozdawa przez Adama Bonieckiego. Na podstawie uzyskanych danych w trakcie badania wstępnego powstał szkic drzewa rodzinnego Dydyńskich h. Gozdawa. Historyczne korzenia tego rodu sięgają w głąb wieków. Starożytna i zasłużona rodzina, wielokrotnie wylegitymowana.

</doc>
<doc id="1923068" url="https://pl.wikipedia.org/wiki?curid=1923068" title="Basen Kanaryjski">
Basen Kanaryjski

Basen Kanaryjski - część Oceanu Atlantyckiego, basen oceaniczny położony w jego środkowo-wschodniej części, ograniczony Grzbietem Północnoatlantyckim, Płaskowyżem Zachodnioafrykańskim, wybrzeżem Mauretanii i Sahary Zachodniej. Maksymalna głębokość 6750 m.

</doc>
<doc id="1923069" url="https://pl.wikipedia.org/wiki?curid=1923069" title="Mistrzostwa Polski w łyżwiarstwie figurowym 2001">
Mistrzostwa Polski w łyżwiarstwie figurowym 2001



</doc>
<doc id="1923070" url="https://pl.wikipedia.org/wiki?curid=1923070" title="Mistrzostwa Polski w łyżwiarstwie figurowym 2003">
Mistrzostwa Polski w łyżwiarstwie figurowym 2003



</doc>
<doc id="1923071" url="https://pl.wikipedia.org/wiki?curid=1923071" title="Mistrzostwa Polski w łyżwiarstwie figurowym 2005">
Mistrzostwa Polski w łyżwiarstwie figurowym 2005



</doc>
<doc id="1923072" url="https://pl.wikipedia.org/wiki?curid=1923072" title="Mistrzostwa Polski w łyżwiarstwie figurowym 2006">
Mistrzostwa Polski w łyżwiarstwie figurowym 2006



</doc>
<doc id="1923074" url="https://pl.wikipedia.org/wiki?curid=1923074" title="Mistrzostwa Polski w łyżwiarstwie figurowym 2007">
Mistrzostwa Polski w łyżwiarstwie figurowym 2007



</doc>
<doc id="1923075" url="https://pl.wikipedia.org/wiki?curid=1923075" title="Mistrzostwa Polski w łyżwiarstwie figurowym 2008">
Mistrzostwa Polski w łyżwiarstwie figurowym 2008



</doc>
<doc id="1923076" url="https://pl.wikipedia.org/wiki?curid=1923076" title="Mistrzostwa Polski w łyżwiarstwie figurowym 1999">
Mistrzostwa Polski w łyżwiarstwie figurowym 1999



</doc>
<doc id="1923077" url="https://pl.wikipedia.org/wiki?curid=1923077" title="Mistrzostwa Polski w łyżwiarstwie figurowym 2000">
Mistrzostwa Polski w łyżwiarstwie figurowym 2000



</doc>
<doc id="1923078" url="https://pl.wikipedia.org/wiki?curid=1923078" title="Mistrzostwa Polski w łyżwiarstwie figurowym 2009">
Mistrzostwa Polski w łyżwiarstwie figurowym 2009



</doc>
<doc id="1923079" url="https://pl.wikipedia.org/wiki?curid=1923079" title="Mistrzostwa Polski w łyżwiarstwie figurowym 2010">
Mistrzostwa Polski w łyżwiarstwie figurowym 2010



</doc>
<doc id="1923081" url="https://pl.wikipedia.org/wiki?curid=1923081" title="Mistrzostwa Polski w łyżwiarstwie figurowym 2004">
Mistrzostwa Polski w łyżwiarstwie figurowym 2004



</doc>
<doc id="1923085" url="https://pl.wikipedia.org/wiki?curid=1923085" title="Basen Iberyjski">
Basen Iberyjski



</doc>
<doc id="1923086" url="https://pl.wikipedia.org/wiki?curid=1923086" title="Basen Hiszpański">
Basen Hiszpański

Basen Hiszpański (Iberyjski) - część Oceanu Atlantyckiego, basen oceaniczny położony w jego środkowo-wschodniej części, ograniczony Grzbietem Północnoatlantyckim, Progiem Biskajskim, wybrzeżem Półwyspu Iberyjskiego. Maksymalna głębokość 5872 m.

</doc>
<doc id="1923087" url="https://pl.wikipedia.org/wiki?curid=1923087" title="Mistrzostwa Polski w podnoszeniu ciężarów kobiet 2008">
Mistrzostwa Polski w podnoszeniu ciężarów kobiet 2008



</doc>
<doc id="1923088" url="https://pl.wikipedia.org/wiki?curid=1923088" title="Mistrzostwa Polski w podnoszeniu ciężarów kobiet 2009">
Mistrzostwa Polski w podnoszeniu ciężarów kobiet 2009



</doc>
<doc id="1923089" url="https://pl.wikipedia.org/wiki?curid=1923089" title="Mistrzostwa Polski w podnoszeniu ciężarów mężczyzn 2008">
Mistrzostwa Polski w podnoszeniu ciężarów mężczyzn 2008



</doc>
<doc id="1923090" url="https://pl.wikipedia.org/wiki?curid=1923090" title="Mistrzostwa Polski w podnoszeniu ciężarów mężczyzn 2009">
Mistrzostwa Polski w podnoszeniu ciężarów mężczyzn 2009



</doc>
<doc id="1923091" url="https://pl.wikipedia.org/wiki?curid=1923091" title="Parafia św. Antoniego we Wrocławiu">
Parafia św. Antoniego we Wrocławiu

 
Parafia Świętego Antoniego we Wrocławiu – parafia rzymskokatolicka erygowana w 1917 znajdująca się w dekanacie Wrocław północ I (Osobowice) w archidiecezji wrocławskiej. Posługę w parafii obejmującej swoim zasięgiem Karłowice oraz częściowo Różankę sprawują franciszkanie a jej proboszczem jest Fabian Gerard Kaltbach OFM. Kościół parafialny mieści się przy Alei Jana Kasprowicza.
Obszar parafii.
Parafia obejmuje ulice: Anczyca, Asnyka, Artyleryjska, Baczyńskiego, Berenta, ks. Bończyka, Boya-Żeleńskiego (do nr. 55), Brodzińskiego, Brzechwy, Chrzanowskiego, Czajkowskiego, pl. Daniłowskiego, Dygasińskiego, Filomatów, Gajcego, Gąsiorowskiego, Goszczyńskiego, Grochowiaka, Jutrosińska, Kamińskiego (nr. 1-64), Karpińskiego, Kasprowicza, Klaczki, Kocha, Konopnickiej, Koszarowa, Krasickiego, Lenartowicza, Leśmiana, Lindego, Makuszyńskiego, Micińskiego, Mochnackiego, Nabielaka, Oppmana, Orkana, Perzyńskiego, Piętaka, pl. Piłsudskiego, Pola, Potockiego, Przesmyckiego, Przybyszewskiego, Romanowskiego, Rowerowa, Skwer Obrońców Helu, Sołtysowicka (nr. 2-12), Sportowa, Staffa, Syrokomli, Przerwy Tetmajera, Ujejskiego, Wybickiego, Zaleskiego, Zawalna, Zelenaya, Żmigrodzka (nr. nieparz.) .
Duszpasterstwo Akademickie „Antoni”.
Początki Franciszkańskiego Duszpasterstwa Antoni datuje się na rok 1965 (pod obecną nazwą od 1996). Życie studenckie w tym czasie koncentrowało się wokół kaplicy klasztornej. Mszę św. celebrowano w każdą niedzielę o godz. 10; organizowano również wspólne spotkania i wykłady dotyczące spraw społecznych, które skupiały zwykle kilkadziesiąt osób. Wolny czas studenci spędzali w wyremontowanych podziemnych pomieszczeniach klasztornych. W latach 80. w życiu duszpasterstwa uczestniczyło około stu studentów. Za czasów o. Faustyna Zatoki duszpasterstwo otrzymało nową stałą siedzibę, którą studenci zajmują do dziś („Schron”). Od kiedy w 2003 r. ojciec Emilian Gołąbek OFM przejął obowiązki duszpasterskie, rozwinęły się takie inicjatywy, jak musical o życiu św. Franciszka (wystawiany w wielu miastach Dolnego Śląska oraz na Górze Św. Anny); cykliczne koncerty poezji śpiewanej „Out Of Time cafe”, pielgrzymki. W tym czasie w niedzielnych mszach akademickich brało udział około 200 studentów. Działalność duszpasterstwa przejawiała się też w takich działalnościach bądź inicjatywach, jak:
Opiekunowie

</doc>
<doc id="1923092" url="https://pl.wikipedia.org/wiki?curid=1923092" title="Zimowa Uniwersjada 2011">
Zimowa Uniwersjada 2011

25. Zimowa Uniwersjada – zawody sportowe, które odbyły się od 27 stycznia do 6 lutego 2011 w tureckiej miejscowości Erzurum.
Gospodarza imprezy wybrano w Turynie w roku 2007. Rywalem Turcji był słoweński Maribor – zdecydowano jednak, że miasto to ugości uniwersjadę w roku 2013.
W Erzurum w 2011 roku wystartowali zawodnicy z 57 krajów. Rywalizowali oni w 65 konkurencjach w 11 dyscyplinach (początkowo planowane było 67 konkurencji, jednak odwołano rywalizacje w Slope Style w snowboardzie). W porównaniu z zawodami z 2009 roku zabrakło na nich łyżwiarstwa szybkiego.
W klasyfikacji medalowej zwyciężyła reprezentacja Rosji, która zdobyła 40 medali w tym (15 złotych, 14 srebrnych i 11 brązowych). Miejsca na podium uzupełniły jeszcze reprezentacje Korei Południowej i Ukrainy.
Reprezentacje uczestniczące w XXV Zimowej Uniwersjadzie.
Na zimowej uniwersjadzie w 2011 roku wystąpiło 58 państw. To rekordowa ilość reprezentacji – wcześniejszy rekord należał do uniwersjady w Innsbrucku w 2005 roku (50 państw). W sumie w imprezie wystartowało 1880 zawodników. Najliczniej reprezentowanym kontynentem była Europa (35 państw), a najmniej Afryka (1 państwo). Najwięcej sportowców przyjechało do Erzurum z Rosji (176 zawodników).
Maskotka zawodów.
Oficjalną maskotką Zimowej Uniwersjady w 2011 roku był dwugłowy sokół o imieniu "Kanka".

</doc>
<doc id="1923093" url="https://pl.wikipedia.org/wiki?curid=1923093" title="Basen Zachodnioeuropejski">
Basen Zachodnioeuropejski

Basen Zachodnioeuropejski - część Oceanu Atlantyckiego, basen oceaniczny położony w jego środkowo-wschodniej części, ograniczony Grzbietem Północnoatlantyckim, Progiem Biskajskim, wybrzeżem Półwyspu Iberyjskiego, Francji i Wyspami Brytyjskimi. Maksymalna głębokość 6325 m.

</doc>
<doc id="1923094" url="https://pl.wikipedia.org/wiki?curid=1923094" title="Środek półowalny">
Środek półowalny

Środek półowalny (środek półowalny Vieussensa, , ) – skupisko istoty białej znajdujące się pod istotą szarą (korą) mózgowia, a ponad komorami bocznymi oraz ciałem modzelowatym. Składa się z:

</doc>
<doc id="1923099" url="https://pl.wikipedia.org/wiki?curid=1923099" title="Basen Islandzki">
Basen Islandzki

Basen Islandzki - część Oceanu Atlantyckiego, basen oceaniczny położony w jego północnej części, ograniczony Grzbietem Reykjanes, Wzniesieniem Rockall i Wyspami Brytyjskimi. Na południu łączy się z Basenem Zachodnioeuropejskm. Maksymalna głębokość 3008 m.

</doc>
<doc id="1923100" url="https://pl.wikipedia.org/wiki?curid=1923100" title="Parafia św. Teresy od Dzieciątka Jezus we Wrocławiu">
Parafia św. Teresy od Dzieciątka Jezus we Wrocławiu

 
Parafia Świętej Teresy od Dzieciątka Jezus we Wrocławiu znajduje się w dekanacie Wrocław północ I (Osobowice) w archidiecezji wrocławskiej. Jej proboszczem jest ks. Krzysztof Jankowiak. Obsługiwana przez księży diecezjalnych. Erygowana w 1931. Mieści się przy ulicy Osobowickiej.
Obszar parafii.
Parafia obejmuje ulice: Ćwiczebna (nr. 100-105), Edytorska, Św. Huberta, Inspektowa, Jarocińska, Kapliczna, Krotoszyńska, Lipska, Opłotkowa, Osobowicka (nr. 79-175, 112-158), Ostrowska, Ostrzeszowska, Palisadowa, Rodziny Kornów, Śremska, Wieluńska, Wieruszowska, Witkowska, pl. Wyzwolenia, Żywopłotowa.

</doc>
<doc id="1923103" url="https://pl.wikipedia.org/wiki?curid=1923103" title="Zimowe Mistrzostwa Polski w skokach narciarskich 2008">
Zimowe Mistrzostwa Polski w skokach narciarskich 2008



</doc>
<doc id="1923104" url="https://pl.wikipedia.org/wiki?curid=1923104" title="Zimowe Mistrzostwa Polski w skokach narciarskich 2009">
Zimowe Mistrzostwa Polski w skokach narciarskich 2009



</doc>
<doc id="1923106" url="https://pl.wikipedia.org/wiki?curid=1923106" title="Parafia Odkupiciela Świata we Wrocławiu">
Parafia Odkupiciela Świata we Wrocławiu

 
Parafia Odkupiciela Świata we Wrocławiu znajduje się w dekanacie Wrocław północ I (Osobowice) w archidiecezji wrocławskiej. Jej proboszczem jest ks. Andrzej Olejnik. Obsługiwana przez księży diecezjalnych. Erygowana w 1995. Mieści się przy ulicy Macedońskiej.
Obszar parafii.
Parafia obejmuje ulice: Bałtycka, Broniewskiego, Ćwiczebna (nry: 1, 7, 9), Ligocka, Macedońska, Młynarska, Na Polance, Obornicka, Parnickiego, Piesza, Wołowska, Zaułek Rogoziński, Żmigrodzka (nry parz. 22-54).

</doc>
<doc id="1923109" url="https://pl.wikipedia.org/wiki?curid=1923109" title="Sapol Mani">
Sapol Mani

Sapol Mani, arab. سابول ماني (ur. 5 czerwca 1991 w Lomé) – togijski piłkarz występujący na pozycji pomocnika w klubie ASC Kara.
Kariera piłkarska.
Sapol Mani jest wychowankiem drużyny Maranatha FC. W seniorskim zespole debiutował w roku 2007, kiedy miał 16 lat. W tym samym roku trafił do libijskiej drużyny Al-Ittihad Trypolis. W 2011 roku został zawodnikiem CA Batna. Następnie grał w CF Mounana i Anges Notsé. W 2015 trafił do klubu Dacia Kiszyniów. W latach 2017-2018 grał w Dynamic Togolais, a w 2018 przeszedł do ASC Kara.
Brał udział Mistrzostwach Świata do lat 17 w Korei Południowej.
W dorosłej reprezentacji zadebiutował w 2008 roku. Był również powołany na Puchar Narodów Afryki 2010, jednak Togo zostało z niego ostatecznie wycofane, z powodu ataku na ich autokar.

</doc>
<doc id="1923110" url="https://pl.wikipedia.org/wiki?curid=1923110" title="Parafia Najświętszej Maryi Panny Matki Kościoła we Wrocławiu">
Parafia Najświętszej Maryi Panny Matki Kościoła we Wrocławiu

 
Parafia Najświętszej Maryi Panny Matki Kościoła we Wrocławiu – znajduje się w dekanacie Wrocław północ I (Osobowice) w archidiecezji wrocławskiej. Jej proboszczem jest ks. Henryk Trościanko. Obsługiwana przez księży archidiecezjalnych. Erygowana w 1987. Mieści się przy ulicy Kamieńskiego.
Obszr parafii.
Parafia obejmuje ulice: Ałunowa, Aptekarska, Bierzycka, Bukowicka, Brzostowska, Cerekwicka, Czartoryskiego, Faltzmanna, Forteczna, Irysowa, Kamieńskiego (nr. 64-278), Korzeńska, Kowarzyka, Lekarska, Ługowa, Milicka, Osiecka, Osolska, Pakosławska, Paprotna, Pleszewska, Polanowicka, Postolińska, Poświęcka, Prusicka, Raszowska, Redycka (nr. 128-139d), Rudawska, Skoczna, Skoroszowska, Starościńska, Stradomska, Sulmierzycka, Sulejowska, Twardogórska, Torowa, Wierzchownicka, Zawońska, Złotowska, Żmigrodzka (nr. 77-227).

</doc>
<doc id="1923111" url="https://pl.wikipedia.org/wiki?curid=1923111" title="Winea">
Winea

Winea - mający formę szopy rodzaj machiny oblężniczej pełniącej rolę osłony przed łucznikami dla żołnierzy wybijających u podstawy murów obronnych otwory służące wdarciu się do obleganego miasta lub zasypujących fosy. Posiadała zazwyczaj koła lub rolki do przetaczania. Stosowana na dużą skalę już przez armię rzymską. Budowana z drewna lub wikliny, zabezpieczana przed podpaleniem pokryciem z niegarbowanych skór. Czasem służyła również broniącym twierdzy do niszczenia wież oblężniczych najeźdźcy. Zaletą takich machin była możliwość łączenia ich i tworzenia tym samym bezpiecznych korytarzy, które umożliwiały bliskie podejście do szturmowanego obiektu.

</doc>
<doc id="1923112" url="https://pl.wikipedia.org/wiki?curid=1923112" title="Mistrzostwa Afryki w piłce siatkowej kobiet 1976">
Mistrzostwa Afryki w piłce siatkowej kobiet 1976



</doc>
<doc id="1923113" url="https://pl.wikipedia.org/wiki?curid=1923113" title="Mistrzostwa Afryki w piłce siatkowej kobiet 1985">
Mistrzostwa Afryki w piłce siatkowej kobiet 1985



</doc>
<doc id="1923114" url="https://pl.wikipedia.org/wiki?curid=1923114" title="Mistrzostwa Afryki w piłce siatkowej kobiet 1987">
Mistrzostwa Afryki w piłce siatkowej kobiet 1987



</doc>
<doc id="1923115" url="https://pl.wikipedia.org/wiki?curid=1923115" title="Mistrzostwa Afryki w piłce siatkowej kobiet 1989">
Mistrzostwa Afryki w piłce siatkowej kobiet 1989



</doc>
<doc id="1923116" url="https://pl.wikipedia.org/wiki?curid=1923116" title="Mistrzostwa Afryki w piłce siatkowej kobiet 1991">
Mistrzostwa Afryki w piłce siatkowej kobiet 1991



</doc>
<doc id="1923117" url="https://pl.wikipedia.org/wiki?curid=1923117" title="Mistrzostwa Afryki w piłce siatkowej kobiet 1993">
Mistrzostwa Afryki w piłce siatkowej kobiet 1993



</doc>
<doc id="1923118" url="https://pl.wikipedia.org/wiki?curid=1923118" title="Mistrzostwa Afryki w piłce siatkowej kobiet 1995">
Mistrzostwa Afryki w piłce siatkowej kobiet 1995



</doc>
<doc id="1923119" url="https://pl.wikipedia.org/wiki?curid=1923119" title="Mistrzostwa Afryki w piłce siatkowej kobiet 1997">
Mistrzostwa Afryki w piłce siatkowej kobiet 1997



</doc>
<doc id="1923120" url="https://pl.wikipedia.org/wiki?curid=1923120" title="Mistrzostwa Afryki w piłce siatkowej kobiet 1999">
Mistrzostwa Afryki w piłce siatkowej kobiet 1999



</doc>
<doc id="1923121" url="https://pl.wikipedia.org/wiki?curid=1923121" title="Mistrzostwa Afryki w piłce siatkowej kobiet 2001">
Mistrzostwa Afryki w piłce siatkowej kobiet 2001



</doc>
<doc id="1923122" url="https://pl.wikipedia.org/wiki?curid=1923122" title="Mistrzostwa Afryki w piłce siatkowej kobiet 2003">
Mistrzostwa Afryki w piłce siatkowej kobiet 2003



</doc>
<doc id="1923123" url="https://pl.wikipedia.org/wiki?curid=1923123" title="Mistrzostwa Afryki w piłce siatkowej kobiet 2005">
Mistrzostwa Afryki w piłce siatkowej kobiet 2005



</doc>
<doc id="1923124" url="https://pl.wikipedia.org/wiki?curid=1923124" title="Mistrzostwa Afryki w piłce siatkowej kobiet 2007">
Mistrzostwa Afryki w piłce siatkowej kobiet 2007



</doc>
<doc id="1923126" url="https://pl.wikipedia.org/wiki?curid=1923126" title="Parafia Najświętszej Maryi Panny Bolesnej we Wrocławiu">
Parafia Najświętszej Maryi Panny Bolesnej we Wrocławiu

 
Parafia Najświętszej Maryi Panny Bolesnej we Wrocławiu – znajduje się w dekanacie Wrocław północ I (Osobowice) w archidiecezji wrocławskiej. Jej proboszczem od 2008 roku
jest ks. Tadeusz Nowakowski. Obsługiwana przez księży diecezjalnych. Erygowana w 1993 roku. Mieści się przy ulicy Bałkańskiej.
Obszar parafii.
Parafia obejmuje ulice: Bałkańska, Bezpieczna, Bułgarska, Chorwacka, Czeska, Jugosłowiańska, Lutycka, Łużycka, Morawska, Obodrzycka, Osobowicka (nr. 13–47), Serbska, Słowacka.

</doc>
<doc id="1923133" url="https://pl.wikipedia.org/wiki?curid=1923133" title="Bombardowanie Rotterdamu">
Bombardowanie Rotterdamu

Bombardowanie Rotterdamu (także Rotterdam Blitz) – nalot na Rotterdam przeprowadzony przez Luftwaffe 14 maja 1940 roku podczas kampanii holenderskiej, która stanowiła część kampanii francuskiej.
Inwazja na Holandię rozpoczęła się 10 maja. Niemcy spodziewali się, że złamią opór Holendrów w jeden dzień, jednak wojska holenderskie stawiły większy opór, niż się spodziewano. Niemcy zaplanowali ofensywę na 14 maja, w jej skład wchodził nalot dywanowy na wybrane cele. Celem nalotu było wsparcie niemieckich jednostek walczących w mieście, złamanie lokalnego oporu i zmuszenie Holandii do kapitulacji.
Dowodzący niemieckimi jednostkami generał Hans Schmidt wystosował ultimatum do Holendrów, informując ich o planie bombardowania Rotterdamu. Holendrzy zgodzili się na podjęcie rokowań i bombowce zostały odwołane, jednak 50-60 bombowców He 111 z ok. 100 nie dostrzegło czerwonej flary informującej o odwołaniu ataku.
Bombowce zrzuciły 97 ton bomb, w większości na centrum miasta, niszcząc obszar o powierzchni ok. 2,5 km2, wywołując liczne pożary i powodując śmierć ok. 1000 mieszkańców. Operacja okazała się skuteczna; Holandia nie miała możliwości powstrzymania niemieckich bombowców i po ocenie sytuacji oraz otrzymaniu niemieckiego ultimatum bombardowania innych miast skapitulowała tego samego dnia.
Bombardowanie Rotterdamu wywołało zmianę polityki i strategii brytyjskiej. Do tej pory Wielka Brytania unikała bowiem bombardowania Niemiec, lecz oświadczyła wcześniej, że jeśli Niemcy będą kontynuować ataki na cele cywilne, polityka ta ulegnie zmianie. Dzień po bombardowaniu Rotterdamu, w nocy z 15 na 16 maja, Royal Air Force przeprowadziło pierwszy (nocny) nalot na obszar Zagłębia Ruhry.

</doc>
<doc id="1923134" url="https://pl.wikipedia.org/wiki?curid=1923134" title="Klubowe Mistrzostwa Oceanii w piłce nożnej">
Klubowe Mistrzostwa Oceanii w piłce nożnej



</doc>
<doc id="1923135" url="https://pl.wikipedia.org/wiki?curid=1923135" title="Parafia św. Alberta Wielkiego we Wrocławiu">
Parafia św. Alberta Wielkiego we Wrocławiu

Parafia Świętego Alberta Wielkiego we Wrocławiu – znajduje się w dekanacie Wrocław północ I (Osobowice) w archidiecezji wrocławskiej. Jej proboszczem jest o. Faustyn Zatoka OFM. Obsługiwana jest przez franciszkanów prowincji św. Jadwigi. Erygowana w 1942 roku. Przy kościele parafialnym funkcjonuje klasztor franciszkański.
Historia.
Przygotowania do utworzenia parafii rozpoczęły się w 1938. Pierwszym proboszczem został Józef Engelbert. W 1938 roku została zakupiona działka pod budowę kościoła (u zbiegu obecnych ulic Sportowej i Przybyszewskiego) oraz przygotowano projekt autorstwa G. Lawatscha, który nie został zrealizowany z powodu wybuchu II wojny światowej. W 1942 z parafii św. Antoniego utworzono placówkę duszpasterską przy kaplicy św. Alberta Wielkiego alumnatu Metropolitalnego Wyższego Seminarium Duchownego przy ul. Przybyszewskiego 63/67. Od 1945 roku parafia pozbawiona była obiektu sakralnego. 30 listopada 1960 zostaje poświęcona salka katechetyczna w prywatnym domu przy ul. Gimnazjalnej. W 1981 otrzymano zgodę na wybudowanie Domu Katechetycznego na Sołtysowicach. W 1988 roku na terenie ufundowanym przez mecenas Eugenię Kulpita powstaje kaplica św. Alberta Wielkiego. Opiekunem parafii w latach 1988–1990 był o. Gerard Glaeser, kolejnym opiekunem, a następnie proboszczem w okresie 1990–2012 został o. Stanisław Paszewski OFM (zm. w 2019). Kościół projektu E. i P. Ogielskich został zbudowany w latach 1990–1995. Od 19 listopada 2000r. w kościele parafialnym znajdują się relikwie św. Alberta Wielkiego. Klasztor przy kościele powstał w latach 2008–2012. Obecnie w klasztorze posługuje czterech ojców (kapłanów) i dwóch braci zakonnych. 3 września 2022 r. ks. abp Józef Kupny podczas uroczystej liturgii poświęcił kościół oraz znajdujący się w nim nowy ołtarz.
Zasięg parafii.
Do parafii należy 4155 wiernych wyznania rzymskokatolickiego mieszkających we Wrocławiu przy ulicach: Bagatela, Czytankowej, Elementarzowej, Falskiego, Fortowej, Gimnazjalnej, Lekcyjnej, Marczewskiego, Poprzecznej (nr 37b do końca, oraz numery 40-42), Przejazdowej, Redyckiej (nr od 2 do 86 i od 1 do 69), Strzeleckiej, Sołtysowickiej (nr 11, od 25 do końca i od 26 do końca), Torfowej i Wojaczka.

</doc>
<doc id="1923137" url="https://pl.wikipedia.org/wiki?curid=1923137" title="Szamsziadad I">
Szamsziadad I



</doc>
<doc id="1923138" url="https://pl.wikipedia.org/wiki?curid=1923138" title="Szamszi-Adad I">
Szamszi-Adad I

Szamszi-Adad I (akadyjskie "Šamšī-Adad"; amoryckie "Šamšī-Addu" - tłum. „Słońcem moim jest bóg Adad”) – Amoryta, syn Ila-kabkabi z miasta Terqa, założyciel amoryckiej dynastii państwa asyryjskiego; twórca pierwszego asyryjskiego imperium. Według "Asyryjskiej listy królów" panować miał przez 33 lata (1814-1782 p.n.e.). Prowadził intensywną politykę podbojów, która doprowadziła Asyrię do pozycji mocarstwa w północnej Mezopotamii. Opanował terytoria od gór Zagros po Syrię i dotarł nawet do Morza Śródziemnego.
Dojście do władzy.
Niewiele wiemy o przeszłości Szamszi-Adada I. Jego ojciec, Ila-kabkabi, był władcą niewielkiego amoryckiego państewka Terqa leżącego na obrzeżach innego amoryckiego państwa Mari (środkowy Eufrat). Najwcześniejsze informacje o Szamszi-Adadzie pochodzą z asyryjskiej listy królów. Wiemy, iż spędził on pewien czas w Babilonii. Następnie udało mu się przejąć kontrolę nad leżącą nad Tygrysem na południe od miasta Aszur twierdzą Ekallatum (dokładna lokalizacja nieznana). Nie wiadomo dokładnie jak doszło do podboju samego miasta Aszur przez Szamszi-Adada. Szamszi-Adad nie uczynił Aszur swoją stolicą, lecz rezydował w mieście, które nazwał Szubat-Enlil (akad. "Šubat-Enlil", tłum. „"siedziba boga Enlila"”), identyfikowanym ze stanowiskiem Tell Leilan. Swego starszego syna Iszme-Dagana uczynił wicekrólem Ekallatum.
Podbój Mari.
Gdy Szamszi-Adad I umocnił się na tronie asyryjskim, w Mari wybuchła rewolta pałacowa w której zabity został tamtejszy władca Jahdun-Lim. Następca tronu Zimri-Lim musiał uciekać i znalazł schronienie w królestwie Jamhadu (Aleppo). Szamszi-Adad wykorzystał panujące w Mari zamieszanie i przejął tam rządy usuwając uzurpatora który zabił Jahdun-Lima. Na tronie Mari Szamszi-Adad I osadził jako wicekróla swego młodszego syna Jasmah-Adada.
Rządy.
Po opanowaniu Mari Szamszi-Adad kontrolował całą północną Mezopotamię i część Syrii. W swych inskrypcjach chwali się on wzniesieniem triumfalnej steli nad brzegiem Morza Śródziemnego:
„Stelę, na której umieściłem moje wielkie imię,
wzniosłem w kraju Laban (Liban) na wybrzeżu
Wielkiego Morza (Morze Śródziemne)”
Królestwo Szamszi-Adada, sięgające od Eufratu po góry Zagros, a dzięki sieci przymierzy jeszcze dalej, było rządzone przez jego dwóch synów, których umieścił w Ekallatum i Mari. Podczas gdy starszy Iszme-Dagan odziedziczył talenty swojego ojca i był kompetentnym władcą, jego brat Jasmah-Adad był człowiekiem nieudolnym i słabego charakteru, co jasno wynika z listów wysyłanych przez ojca do młodszego syna:
„[...] jak długo będziemy musieli ciągle tobą kierować? Jesteś jeszcze młody: jeszcze broda nie porosła twoich policzków. Jak długo jeszcze nie będziesz umiał zarządzać swoim własnym domem? Czy nie widzisz, ze twój brat dowodzi wielkimi armiami! Troszczysz się chociaż o zarządzanie swoim pałacem i domem? [...]”
Szamszi-Adad umacniał i poszerzał granice swego państwa przez całe swoje życie. Jako pierwszy władca asyryjski - wzorem Sargona Wielkiego z Akadu - zaczął używać tytułu „król całości/wszystkiego” (akad. "šar kiššati"). Był bardzo dobrym organizatorem. Interesował się karawanami, produkcją pługów, a nawet dostawami gwoździ brązowych. Z uwagi na to, że jego kraj nie miał lasów, szczególnym zainteresowaniem obdarzał dostawy drewna. Cała ta praca poszła jednak na marne, gdyż wraz z jego śmiercią w 1782 r. p.n.e. państwo zaczęło szybko się rozpadać. Jasmah-Adad musiał uciekać z Mari przepędzony przez Zimri-Lima, korzystającego z poparcia Jamchadu, Esznunny i Babilonu. Iszme-Dagan pokonany został przez Daduszę, władcę Esznunny, a wiele z miast północnej Mezopotamii (takich jak Arbil czy Szubat-Enlil) wpadło m.in.w ręce Elamu i Esznunny.
Asyryjska kolonia kupiecka w Kanesz.
Na czasy panowania Szamszi-Adada I datowane jest powstanie nowej asyryjskiej kolonii kupieckiej w anatolijskim mieście Kanesz (tzw. faza "kārum" Kanesz Ib). Wcześniejsza asyryjska kolonia istniejąca w tym mieście (tzw. faza "kārum" Kanesz II) została zniszczona w wyniku najazdu ok. 35 lat wcześniej (w ok. 1835 r. p.n.e.). Nowa kolonia była o wiele mniejsza od poprzedniej, o czym świadczyć może m.in. fakt, iż z tej fazy istnienia kolonii posiadamy jedynie ok. 340 tabliczek, podczas gdy z poprzedniej ok. 23 tysiące tabliczek. Jak wynika z asyryjskiej listy eponimów odnalezionej w Kanesz kolonia z fazy Ib istniała najprawdopodobniej co najmniej do ok. 1725 r. p.n.e. W okresie istnienia "kārum" Kanesz Ib w Anatolii istniały również inne asyryjskie kolonie, o czym świadczą staroasyryjskie teksty odnalezione w Amkuwie i Hattusz (późniejsza hetycka Hattusa). Dodatkowo w Acem Höyük (starożytna Puruszhanda?) odnaleziono gliniane bulle z odciskami pieczęci cylindrycznej samego Szamszi-Adada I, co wskazuje, iż osobiście mógł on być zaangażowany w sprawy anatolijskie.

</doc>
<doc id="1923140" url="https://pl.wikipedia.org/wiki?curid=1923140" title="Parafia św. Jadwigi we Wrocławiu">
Parafia św. Jadwigi we Wrocławiu

 
Parafia Świętej Jadwigi we Wrocławiu znajduje się w dekanacie Wrocław północ I (Osobowice) w archidiecezji wrocławskiej. Jej proboszczem jest ks. Andrzej Seferynowicz. Obsługiwana przez księży archidiecezjalnych. Erygowana w 1958. Mieści się przy ulicy Pęgowskiej.
Obszar parafii.
Parafia obejmuje ulice: Anyżowa, Bakaliowa, Bazyliowa, Cynamonowa, Czarnuszkowa, Dalimira, Gorczycowa, Jałowcowa, Kaczeńcowa (nr 1-5), Kaparowa, Kminkowa (nieparz. 1-63, nr parz. 2-38), Kominiarska (3, 3A, 4, 6, 8, 14), Koperkowa, Korzenna, Laurowa, Majerankowa, Melisowa (nieparz. 13-33), Miętowa (10), Mikory, Pełczyńska (od nr 8 do końca), Perzowa, Pęgowska, Podbiałowa, Pokrzywowa, Szałwiowa, Tymiankowa, Waniliowa, Zabłocie, Zajączkowska, Zagaje, Zalipie, Załęże, Zamłynie, Zarzecze, Zaziębie

</doc>
<doc id="1923144" url="https://pl.wikipedia.org/wiki?curid=1923144" title="Nikodem (Czibisow)">
Nikodem (Czibisow)

Nikodem, imię świeckie Jurij Walerjewicz Czibisow (; ur. 30 grudnia 1969 w Pawłowskim Posadzie) – rosyjski biskup prawosławny.
Życiorys.
Od dzieciństwa śpiewał w chórze cerkwi Wniebowstąpienia Pańskiego w Pawłowskim Posadzie. Po odbyciu służby wojskowej wrócił do rodzinnej miejscowości. Przyczynił się do wzniesienia w niej drugiej świątyni prawosławnej – cerkwi św. Bazylego i Opieki Matki Bożej, gdzie służył jako dzwonnik. Ukończył seminarium duchowne w Moskwie, po czym złożył śluby zakonne 24 grudnia 1997. 18 stycznia roku następnego przyjął święcenia kapłańskie. Pracował w parafii Trójcy Świętej w Saratowie, a następnie w parafii Kazańskiej Ikony Matki Bożej we wsi Aleksandrow Gaj i w parafii Podwyższenia Krzyża Pańskiego w Moskwie–Altufjewie. 13 sierpnia tego samego roku przeniesiony jako spowiednik do żeńskiego monasteru Poczęcia św. Anny w Moskwie. Na jego temat napisał swoją pracę kandydacką na zaocznych studiach w Moskiewskiego Akademii Duchownej, które ukończył w 2000. W 2006 za dotychczasową pracę kapłańską został nagrodzony prawem noszenia krzyża napierśnego, zaś 9 marca 2008 patriarcha Aleksy II nadał mu godność archimandryty. 23 marca tego samego roku został wikariuszem eparchii moskiewskiej z tytułem biskupa szaturskiego. Od 31 marca 2009 do 30 maja 2011 był biskupem ordynariuszem eparchii anadyrskiej i czukockiej. Następnie Święty Synod Rosyjskiego Kościoła Prawosławnego przeniósł go na katedrę jenisejską i norylską. W 2014 został przeniesiony ponownie, tym razem na katedrę czelabińską. 8 czerwca 2014 podniesiony do godności metropolity (z tytułem „czelabiński i złatoustowski”).
W 2016, w związku z podziałem eparchii czelabińskiej, jego tytuł uległ zmianie na „czelabiński i miasski”. W 2018 r. został przeniesiony na katedrę nowosybirską.

</doc>
<doc id="1923145" url="https://pl.wikipedia.org/wiki?curid=1923145" title="Parafia św. Anny we Wrocławiu-Widawie">
Parafia św. Anny we Wrocławiu-Widawie

 
Parafia Świętej Anny we Wrocławiu-Widawie znajduje się w dekanacie Wrocław północ I (Osobowice) w archidiecezji wrocławskiej. Jej proboszczem jest ks. Adam Prażak. Obsługiwana przez księży archidiecezjalnych. Erygowana w XIV wieku. Mieści się przy ulicy Zduńskiej.
Zasięg parafii.
Do parafii należą wierni z Wrocławia-Widawie, mieszkający przy ulicach: Cholewskarskiej, Dekarskiej, Fryzjerskiej, Geodezyjnej, Grawerskiej, Jubilerskiej, Kaletniczej, Kminkowej, (nr. od 64), Księgarskiej, Kurkumowej, Lawendowej (nr. parz. od 10), Lukrecjowej, Łopianowej, Markowskiego, Melioranckiej, Melisowej, Miętowej (nr. parz.), Ostowej, Północnej, Pielęgniarskiej, Polanowickiej, Rzemieślniczej, Strażackiej, Sułowskiej, Szkutniczej, Szniolisa, Zduńskiej, Zegarmistrzowskiej.

</doc>
<doc id="1923146" url="https://pl.wikipedia.org/wiki?curid=1923146" title="Klemm Kl 31">
Klemm Kl 31

Klemm Kl 31 – samolot turystyczny powstały w Niemczech we wczesnych latach trzydziestych XX wieku. 
Był to konwencjonalny dolnopłat z czterema miejscami dla pilota i pasażerów w zamkniętej kabinie. Nieruchome podwozie składało się z kilku części. Kadłub zbudowano ze spawanych rur stalowych, natomiast skrzydła były drewniane. Niektóre egzemplarze Kl 31 służyły w Luftwaffe jako samoloty treningowe i łącznikowe.

</doc>
<doc id="1923155" url="https://pl.wikipedia.org/wiki?curid=1923155" title="Longqing">
Longqing

Longqing (ur. 4 marca 1537, zm. 5 lipca 1572) – dwunasty cesarz Chin z dynastii Ming.
Był synem cesarza Jiajinga. Na tron wstąpił po śmierci ojca w 1567. Po śmierci Longqinga następcą został jego syn Wanli.

</doc>
<doc id="1923156" url="https://pl.wikipedia.org/wiki?curid=1923156" title="Parafia św. Faustyny we Wrocławiu">
Parafia św. Faustyny we Wrocławiu

 
Parafia Świętej Faustyny we Wrocławiu znajduje się w dekanacie Wrocław północ II (Sępolno) w archidiecezji wrocławskiej. Jej proboszczem jest ks. Marek Dutkowski. Obsługiwana przez księży archidiecezjalnych. Erygowana w 2003. Mieści się przy ulicy Jackowskiego.
Obszar parafii.
Parafia obejmuje ulice: Bacciarellego, Bartoszowicka, Boznańskiej, Braci Gierymskich (nr. parz. od 18, nr. nieparz. od 19), Canaletta, Gersona, Jackowskiego (nr. od 37), Kotsisa, Michałowskiego, Mielczarskiego (nr. nieparz.), Noakowskiego, Norblina, Olszewskiego (nr. nieparz. od 61, nr. parz. od 116), Orłowskiego, Pankiewicza, Partyzantów (nr. 127, 129), Pautscha, Rodakowskiego, Sempołowskiej (nr. niep. od 55, nr. parz. od 50), Stanisławskiego, Ślewińskiego, Wojtkiewicza, Wyczółkowskiego, Zaka, Żmichowskiej (nr. parz.). 

</doc>
<doc id="1923157" url="https://pl.wikipedia.org/wiki?curid=1923157" title="Jaskinia Głęboka w Stołowie">
Jaskinia Głęboka w Stołowie

Jaskinia Głęboka w Stołowie – jaskinia położona na południowo-zachodnich stokach góry Stołów schodzących w dół doliny Brennicy w Beskidzie Śląskim.Jaskinia została odkryta 26 kwietnia 2003 roku przez speleologa Czesława Szurę z bielskiego "Klubu Taternictwa Jaskiniowego". Składa się z kilku komór, korytarzy i bocznych ciągów o łącznej udokumentowanej długości 554 metrów i głębokości sięgającej około 25 metrów, to czyni ją szóstą pod względem długości jaskinią polskich Karpat Fliszowych. Jaskinia Głęboka w Stołowie to przykład jaskini osuwiskowej powstałej w piaskowcach warstw godulskich środkowych. We wnętrzach jaskini zaobserwowano występowanie nietoperzy z gatunku "Plecotus auritus" i "Myotis myotis", a także owady z rzędu motyli "Scoliopteryx libatrix".

</doc>
<doc id="1923158" url="https://pl.wikipedia.org/wiki?curid=1923158" title="Spoidło mózgowe tylne">
Spoidło mózgowe tylne



</doc>
<doc id="1923161" url="https://pl.wikipedia.org/wiki?curid=1923161" title="Ngagpa">
Ngagpa

Ngagpa (tyb. སྔགས་པ, transliteracja Wyliego: "sngags-pa", od tybetańskiego słowa "sngags" oznaczającego mantrę) – w tybetańskim buddyzmie oraz tradycji bön instytucja ascety pozostającego poza obrębem dyscypliny monastycznej, praktykującego rytuały tantryczne i szamanistyczne w ramach linii przekazu niezależnych od głównych szkół. Przypuszczalnie buddyzm tybetański przejął wiele elementów indyjskiego tantryzmu, zwłaszcza nurtu mahasiddha. Ngagpa (oraz ich żeński odpowiednik "ngagma") często pozostają w związku małżeńskim i dokonują różnego rodzaju obrzędów na rzecz lokalnej społeczności, mających na celu czysto praktyczne funkcje, jak zapewnienie dobrobytu wsi, dobrych plonów, deszczu itp. W folklorze i ludowych legendach postrzegani są jako czarownicy, posługujący się niekiedy czarną magią ("drag-sngags" „groźne mantry”).

</doc>
<doc id="1923165" url="https://pl.wikipedia.org/wiki?curid=1923165" title="Powiatowa lady Makbet (film)">
Powiatowa lady Makbet (film)

Powiatowa lady Makbet ("Sibirska Ledi Magbet") – film produkcji jugosłowiańsko-polskiej w reżyserii Andrzeja Wajdy, zrealizowany według opowiadania "Powiatowa lady Makbet" Mikołaja Leskowa.
Treść.
Rosja XIX wiek. Katarzyna Izmajłowa, nieszczęśliwa w małżeństwie z dużo starszym od siebie mężczyzną nawiązuje romans z parobkiem Siergiejem. Oboje dokonują serii zbrodni najpierw trując teścia, a w końcu pozbawiając życia męża Katarzyny. Kolejną ofiarą jest mały Fiedja - spadkobierca majątku męża, którego Katarzyna własnoręcznie dusi. Ostatecznie oboje zostają aresztowani i skazani na katorgę. Podczas podróży na zesłanie Siergiej zdradza Katarzynę z Sonietką. Wówczas Katarzyna strąca rywalkę do Wołgi i topi się wraz z nią.

</doc>
<doc id="1923166" url="https://pl.wikipedia.org/wiki?curid=1923166" title="Parafia Najświętszej Maryi Panny Matki Pocieszenia we Wrocławiu">
Parafia Najświętszej Maryi Panny Matki Pocieszenia we Wrocławiu

Parafia Najświętszej Maryi Panny Matki Pocieszenia we Wrocławiu znajduje się w dekanacie Wrocław północ II (Sępolno) w archidiecezji wrocławskiej. Jej proboszczem jest O. Witold Baran CSsR. Obsługiwana przez Redemptorystów. Erygowana w 1951. Mieści się przy ulicy Wittiga 10.
Obszar parafii.
Parafia obejmuje ulice: Biegasa, Brandta, Chełmońskiego, Kosiby, Czarnoleska, Dembowskiego (nr. 2-16, 1-31), Fałata, Grottgera, Kazimierska, Kossaka, Kopernika, Kożuchowska, 8 Maja (od nr. 28), Malczewskiego, Olszewskiego (nr. 19-32), Partyzantów (nr. 2-10, 1-5a), Pugeta, Rzeźbiarska, Siemiradzkiego, Tramwajowa, Urbańskiego, Wróblewskiego, Wittiga, Zielonego Dębu.

</doc>
<doc id="1923167" url="https://pl.wikipedia.org/wiki?curid=1923167" title="Centrum semiovale">
Centrum semiovale



</doc>
<doc id="1923168" url="https://pl.wikipedia.org/wiki?curid=1923168" title="Natascha Niemczyk">
Natascha Niemczyk

Natascha Niemczyk (ur. 7 lutego 1990 r. w Dachau) – niemiecka siatkarka pochodzenia polskiego grająca na pozycji atakującej.
Karierę siatkarską zaczęła w klubie SV Lohhof. W sezonie 2008/2009 wraz z drużyną SV Lohhof wywalczyła awans do Bundesligi.
Kariera siatkarska.
Natascha Niemczyk rozpoczęła karierę grając w "SV Lohhof". W sezonie 2008/2009 grała w pierwszym składzie, z którym wywalczyła awans do Bundesligi. "SV Lohhof" wypadło z najwyższej ligi niemieckiej w 2010.
W sezonie 2010/11 Niemczyk była jedyną zawodniczką "SVL", która zagrała we wszystkich 24 meczach sezonu. W 2011 SV Lohhof został mistrzem drugiej ligi. Od 2011 Natascha Niemczyk grała w zespole NawaRo Straubing z którym uzyskała awans do Bundesligi w 2015 roku. W grudniu 2015 r. zwróciła się do zarządu drużyny o anulowanie jej obecnej umowy. W 2016 roku grała w "DJK Sportbund München-Ost." W sezonie 2016/2017 występowała w barwach "Schwarz-Weiss Erfurt."
W sezonie 2017/18 grała w drugoligowym zespole "AllgäuStrom Volleys Sonthofen". Od 2018 gra w trzecioligowym zespole "TV Dingolfing, z którym," w 2019 roku, zdobyła mistrzostwo i awans do 2. ligi.
Życie prywatne.
Jej rodzicami są Sigrid Niemczyk i Andrzej Niemczyk, polski siatkarz i trener siatkówki. Ma siostrę, Saskię oraz dwie siostry przyrodnie Małgorzatę i Kingę, które również są siatkarkami.

</doc>
<doc id="1923174" url="https://pl.wikipedia.org/wiki?curid=1923174" title="Wołodymyr Arżanow">
Wołodymyr Arżanow

Wołodymyr Ołeksandrowycz Arżanow, ukr. Володимир Олександрович Аржанов (ur. 29 listopada 1985 w Zaporożu) – ukraiński piłkarz grający na pozycji pomocnika.
Kariera piłkarska.
Kariera klubowa.
Wychowanek SDJuSzOR Metałurh Zaporoże, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 23 maja 2002 w składzie Metałurh-2 Zaporoże, a 25 września 2004 rozegrał pierwszy mecz w podstawowej jedenastce Metałurha. Występował również w rezerwowej drużynie Metałurha. W 2009 w ostatniej kolejce po raz pierwszy strzelił dwie bramki. 6 stycznia 2011 podpisał kontrakt z Arsenałem Kijów. W sierpniu 2012 został wypożyczony do Wołyni Łuck, w którym występował do końca roku. Po rozformowaniu Arsenału, jako wolny agent w grudniu 2013 przeszedł do Czornomorca Odessa. 16 stycznia 2015 wyjechał do Kazachstanu, gdzie został piłkarzem FK Atyrau. 16 stycznia 2017 przeniósł się do Kajsaru Kyzyłorda. 9 lutego 2019 wrócił do Czornomorca Odessa. 21 grudnia 2019 opuścił odeski klub.
Kariera reprezentacyjna.
Występował w młodzieżowej U-20 oraz U-21 reprezentacjach Ukrainy.

</doc>
<doc id="1923175" url="https://pl.wikipedia.org/wiki?curid=1923175" title="Skra II Bełchatów">
Skra II Bełchatów



</doc>
<doc id="1923177" url="https://pl.wikipedia.org/wiki?curid=1923177" title="Parafia Świętej Rodziny we Wrocławiu">
Parafia Świętej Rodziny we Wrocławiu

Parafia Świętej Rodziny we Wrocławiu znajduje się w dekanacie Wrocław północ II (Sępolno) w archidiecezji wrocławskiej. Jej proboszczem jest ks. Piotr Jakubuś. Obsługiwana przez księży archidiecezjalnych. Erygowana w 1929. Mieści się przy ulicy Monte Cassino.
Obszar parafii.
Parafia obejmuje ulice: Abramowskiego, Becka, Belwederczyków, Borelowskiego, Brata Alberta, Cicha, Dembowskiego (nr. parz. od 18, nr. nieparz. od 33), 8 Maja (nr. 2-26), Głowackiego, Godebskiego, Jackowskiego (do nr. 36), Jasna, Jezierskiego, Kasprzaka, Konarskiego, Korczaka, Kosynierów Gdyńskich, Krajewskiego, Libelta, Mickiewicza (nr. nieparz. od 25, nr. parz. od 48), Mielczarskiego (nr. parz.), Mierosławskiego, Monte Cassino, Nullo, Okrzei, Olszewskiego (nr. 34-114), Partyzantów (nr. parz. od 12, nr. nieparz. od 7 - do końca), Pierwszej Dywizji, Piramowicza, Plater, Potebni, Promień, Sempołowskiego (nr. 1-48, 1-53) Sierakowskiego, Sławka, Smętna, Sowińskiego, Spółdzielcza, Stefczyka, Szanieckiego, ks. Ściegiennego, Waryńskiego, Wysockiego, Żmichowskiej (nr. nieparz.) .

</doc>
<doc id="1923178" url="https://pl.wikipedia.org/wiki?curid=1923178" title="Skjult">
Skjult

Skjult (tytuł międzynar. Hidden) – norweski film fabularny z 2009 roku, hybryda horroru i psychologicznego dreszczowca oraz podgatunku slasher i nurtu rape and revenge.
Opis fabuły.
Bohater filmu, Kai Koss, powraca do rodzinnego domu, z którego uciekł dziewiętnaście lat temu. Koszmarne wspomnienia, związane z ową posiadłością, powracają.
Produkcja.
Film kręcono w okresie od 11 sierpnia do 19 września 2008 roku w norweskiej miejscowości Bergen. Jego produkcją zajęło się studio Alligator Film. Szacowany budżet wynosił 12,6 mln koron norweskich.

</doc>
<doc id="1923179" url="https://pl.wikipedia.org/wiki?curid=1923179" title="Parafia Najświętszej Maryi Panny Bolesnej we Wrocławiu-Strachocinie">
Parafia Najświętszej Maryi Panny Bolesnej we Wrocławiu-Strachocinie

 
Parafia Najświętszej Maryi Panny Bolesnej we Wrocławiu-Strachocinie – znajduje się w dekanacie Wrocław północ II (Sępolno) w archidiecezji wrocławskiej. Jej proboszczem jest ks. Wojciech Jaśkiewicz. Obsługiwana przez księży archidiecezjalnych. Erygowana w 1998. Mieści się przy ulicy Tatarakowej.
Obszar parafii.
Parafia obejmuje ulice: Strachocin: Badury, Dobrackiego, Drobuta, Jaśkowicka, Kmieca, Kołodziejska, Łaniewska, Mikołowska, Mysłowicka, Narciarska, Niedziałkowskiego, Osadnicza, Radzionkowska, Rataja, Rolnicza, Siewna, Słomiana, Smocza, Sobocińska, Strachocińska, Tatarakowa, Treski, Witosa, Włościańska, Wieśniacza, Wołczyńska, Wschodnia, Zamoyskiego;
Wojnów: Błotna, Chrząstawska, Gitarowa, Jelczańska, Laskowicka, Leśna, Nadolicka, Odcinek, Perkusyjna, Przy Torze, Strachocińska, Strumykowa, Śródleśna, Ubocze, Wałowa, Wykładowa, Zagajnikowa.

</doc>
<doc id="1923183" url="https://pl.wikipedia.org/wiki?curid=1923183" title="Alphée Cazenave">
Alphée Cazenave



</doc>
<doc id="1923188" url="https://pl.wikipedia.org/wiki?curid=1923188" title="Parafia Najświętszego Serca Pana Jezusa we Wrocławiu">
Parafia Najświętszego Serca Pana Jezusa we Wrocławiu

 
Parafia Najświętszego Serca Pana Jezusa we Wrocławiu znajduje się w dekanacie Wrocław północ III (Psie Pole) w archidiecezji wrocławskiej. Jej proboszczem jest ks. Michał Machał. Obsługiwana przez księży archidiecezjalnych. Erygowana w 1965. Mieści się przy ulicy Starodębowej.
Zasięg parafii.
Do parafii należą wierni z miejscowości: Pruszowice (5 km), Ramiszów od nr 60 (1,5 km) oraz mieszkańcy Wrocławia z ulic; Astrowa, Azaliowa, Barwinkowa, Bratkowa, Daliowa, Forsycjowa, Groszkowa, Hiacyntowa, Jaśminowa, Jeziorowa, Konwaliowa, Krokusowa, Liliowa, Macierzankowa, Malwowa, Mieczykowa, Mirtowa, Nagietkowa, Pawłowicka, Przebiśniegowa, Przedwiośnie, Przylaszczkowa, Ruciana, Sasankowa, Starodębowa, Stokrotkowa, Szafranowa, Szarotkowa, Widawska, Zawilcowa, Złocieniowa.

</doc>
<doc id="1923201" url="https://pl.wikipedia.org/wiki?curid=1923201" title="Mistrzostwa Świata w Łyżwiarstwie Szybkim w Wieloboju 1954">
Mistrzostwa Świata w Łyżwiarstwie Szybkim w Wieloboju 1954

48. mistrzostwa świata w łyżwiarstwie szybkim w wieloboju odbyły się w dniach 16–17 lutego 1954 roku w japońskim Sapporo. Zawodnicy startowali na naturalnym lodowisku w Maryjama Park. Były to pierwsze mistrzostwa odbywające się na kontynencie azjatyckim. Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został reprezentant ZSRR Boris Szyłkow. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza dwunastka po trzech dystansach.
Uczestnicy.
W zawodach wzięło udział 19 łyżwiarzy z 6 krajów. Wszyscy zostali sklasyfikowani.

</doc>
<doc id="1923202" url="https://pl.wikipedia.org/wiki?curid=1923202" title="Parafia św. Jakuba i św. Krzysztofa we Wrocławiu">
Parafia św. Jakuba i św. Krzysztofa we Wrocławiu

 
Parafia Świętego Jakuba i Świętego Krzysztofa we Wrocławiu znajduje się w dekanacie Wrocław północ III (Psie Pole) w archidiecezji wrocławskiej. Jej proboszczem jest ks. Edward Leśniowski. Obsługiwana przez księży archidiecezjalnych. Erygowana w XIII wieku. 
Obszar parafii.
Parafia obejmuje ulice: Białych Goździków, Bierutowska, Czernicka, Czerwonych Maków, Dobroszycka, Farna, Gorlicka (nr. parz. 2-52, nr. nieparz. 1-55), Kiełczowska (nr. 1-49), Kłokoczycka, Krzywoustego (od nr 250), Miłostowska, Mulicka, Piwnika Ponurego, Stanety Tylna, Wójtowska, Zielna, Złotej Lilii .

</doc>
<doc id="1923203" url="https://pl.wikipedia.org/wiki?curid=1923203" title="Andrzej Bieńkowski">
Andrzej Bieńkowski



</doc>
<doc id="1923205" url="https://pl.wikipedia.org/wiki?curid=1923205" title="Parafia św. Jacka we Wrocławiu">
Parafia św. Jacka we Wrocławiu

 
Parafia Świętego Jacka we Wrocławiu znajduje się w dekanacie Wrocław północ III (Psie Pole) w archidiecezji wrocławskiej. Jej proboszczem jest ks. Wiesław Wenz, który przejął parafię po ks. Jarosławie Grabiaku. Obsługiwana przez księży archidiecezjalnych. Erygowana w 1948. Mieści się przy ulicy Miłoszyckiej 20 A.
Zasięg parafii.
Parafia obejmuje ulice: Bazaltowa, Betonowa, Byczyńska, Ceglana, Cementowa, Chałupnicza, Chłopska, Jamesa Cooka, Działdowska (nr. 1-19), Vasco da Gamy, Gołdapska, Gospodarska, Krzysztofa Kolumba, Kowalska (nr. 68-150), Lechitów, Ludowa, Ferdynanda Magellana, Miłoszycka, Monopolowa, Murowana, Mydlana, Niborska, Ożarowska, Marca Polo, Swojczycka, Szczycieńska, Tczewska, Ameriga Vespucciego, .

</doc>
<doc id="1923207" url="https://pl.wikipedia.org/wiki?curid=1923207" title="Parafia św. Jana Apostoła we Wrocławiu">
Parafia św. Jana Apostoła we Wrocławiu

Parafia Świętego Jana Apostoła we Wrocławiu znajduje się w dekanacie Wrocław północ III (Psie Pole) w archidiecezji wrocławskiej. Obsługiwana przez księży archidiecezjalnych. Erygowana w 1987. Mieści się przy ulicy Królewskiej.
Zasięg parafii.
Parafia obejmuje ulice: Admiralska, Archeologów, Belgradzka, Bora-Komorowskiego, Bratysławska, Brzuchowicka, Charkowska, Chmielna, Chocimska, Dubrownicka, Etnografów, Hetmańska, Irkucka, Jagiellońska, Kasztelańska, Kopańskiego, Kotwiczna, Królewska, Królowej Marysieńki, Księżycowa, Lublańska, Liońska, Łuczników, Marynarska, Masztowa, Motykówny, Niepodległości, Odeska, Odolanowska, Odrodzenia Polski, Okrętowa, Okulickiego, Oleska, Orna, Paryska, Pedagogiczna, Ryska, Sarajewska, Sewastopolska, Siedzikówny, Skarbu Zakrzowskiego, Skopijska, Staropolska, Stoczniowa, Tallińska, Wallenroda, Wiedeńska, Wilanowska, Wilczkowska, Wołgogradzka, Zagrzebska, Zatorska.

</doc>
<doc id="1923208" url="https://pl.wikipedia.org/wiki?curid=1923208" title="Dobra (Jaworzno)">
Dobra (Jaworzno)

Dobra - nieoficjalna nazwa części miasta oraz dzielnica miasta Jaworzno, od 1954. Położona jest w północnej części miasta. Graniczy z dzielnicą Wilkoszyn na południu, na wschodzie z Ciężkowicami, na północy z dzielnicami Szczakowa oraz Pieczyska, na zachodzie ze Śródmieściem i Niedzieliskami. Dzielnicę otaczają lasy i łąki.
Historia.
W latach 1934–1954 Dobra była przysiółkiem w zachodniej części gromady Ciężkowice w gminie Szczakowa w powiecie chrzanowskim w woj. krakowskim.
Podczas II wojny światowej włączone do III Rzeszy. Po wojnie ponownie w gminie Szczakowa.
W związku z reformą znoszącą gminy jesienią 1954 roku, dotychczasowa gromada Ciężkowice utworzyła nową gromadę Ciężkowice, oprócz Pieczysk i Dobrej, które 6 października 1954 roku włączono do miasta Szczakowa.
20 marca 1956 Szczakową wraz z jej częściami składowymi łącznie (a więc m.in. Dobrą) włączono do Jaworzna).

</doc>
<doc id="1923210" url="https://pl.wikipedia.org/wiki?curid=1923210" title="Parafia św. Kazimierza we Wrocławiu">
Parafia św. Kazimierza we Wrocławiu

 
Parafia Świętego Kazimierza we Wrocławiu – parafia w dekanacie Wrocław północ III (Psie Pole) w archidiecezji wrocławskiej.
Parafia obsługiwana jest przez księży archidiecezjalnych. Erygowana w 1986. Mieści się przy ulicy Litewskiej. Proboszczem jest ks. Andrzej Szafulski.
Obszar parafii.
Parafia obejmuje ulice: Bławatna, Dłutowa, Franki, Gorlicka (n.r nieparz. 51-73, nr. parz. 54-92), Grodzieńska, Inflancka, Kiełczowska (nr. 49 do końca), Kordiana, Kownieńska, Kurlandzka, Lidzka, Litewska, Malborska, Mazepy, Miejska, Mroźna, Nowogródzka, Palacha, Poleska, Rzeczna, Sienna, Szewczenki, Trocka, Witebska, Żmudzka.

</doc>
<doc id="1923211" url="https://pl.wikipedia.org/wiki?curid=1923211" title="Benjamin Lincoln">
Benjamin Lincoln

Benjamin Lincoln (ur. 24 stycznia 1733, zm. 9 maja 1810) – był oficerem amerykańskiej armii, generałem-majorem Armii Kontynentalnej podczas wojny o niepodległość Stanów Zjednoczonych. Uczestniczył w oblężeniu Charleston. Oficjalnie zaakceptował poddanie się wojsk brytyjskich po oblężeniu Yorktown.
Młodość.
Lincoln urodził się 24 stycznia 1733 roku w Hingham, Massachusetts. Jego przodkowie jako pierwsi osiedlili się w Hingham (pierwszym był Thomas Lincoln "bednarz"). Młody Lincoln pracował w rodzinnym gospodarstwie oraz uczęszczał do miejscowej szkoły. Na Uniwersytecie Harvarda otrzymał stopień magistra. W 1756 roku (w wieku 23 lat) Lincoln poślubił Mary Cushing, córkę Eliasza Cushinga, którego przodkowie byli założycielami Hingham. Mieli jedenaścioro dzieci.
W ślad za ojcem wstąpił do miejscowego biura politycznego. W wieku 21 lat Lincoln stał się miejskim konstablem i w 1755 roku wstąpił do 3. Regimentu milicji Suffolku jako adiutant. W 1772 roku awansował do stopnia podpułkownika. Zdobył doświadczenie wojskowe, walczył w trzech głównych bitwach rewolucji amerykańskiej.
W lipcu 1775 roku Lincoln został wybrany na reprezentanta miasta Hingham, by pełnić funkcję w Generalnym Sądzie Massachusetts, organizowanym w Watertown na podstawie decyzji Kongresu Kontynentalnego. Ojciec Benjamina Lincolna, pułkownik Benjamin Lincoln, był członkiem Rady Jego Majestatu od 1753 do 1770 roku. Umarł w 1771 roku.
Rewolucja amerykańska.
Teatr Północny (1776-78).
W 1776 roku Benjamin Lincoln awansował do generała brygady, a następnie do generała dywizji. Został dowódcą wszystkich oddziałów Massachusetts na obszarze Bostonu. Po brytyjskiej ewakuacji Bostonu, Lincoln dołączył do generała George’a Washingtona w Nowym Jorku i dowodził prawym skrzydłem w bitwie pod White Plains. W niedługim czasie, po działaniach bojowych przy Forcie Niepodległości (ang. Fort Independence), został mianowany generałem dywizji Armii Kontynentalnej.
W kwietniu 1777 roku został pokonany w bitwie pod Bound Brook przez dużo silniejszego wroga pod dowództwem lorda Cornwallisa. We wrześniu 1777, Lincoln dołączył do obozu Horatio Gatesa nieopodal Saratogi, by wziąć udział w bitwie pod Saratogą. Podczas następnej bitwy pod Saratogą, Lincoln doznał urazu kostki u nogi (trafił w nią pocisk wystrzelony z muszkietu).
Teatr Południowy (1778-81).
Po powrocie do zdrowia, we wrześniu 1778, Lincoln został wyznaczony dowódcą Południowego Departamentu. 9 października 1779 roku uczestniczył w ataku na Savannah w stanie Georgia. Musiał wycofać się do Charleston w stanie Karolina Południowa, gdzie podjął się dowództwa nad garnizonem. W marcu miasto zostało otoczone przez pokaźną brytyjską siłę wysłaną z północnych kolonii. Po stosunkowo krótkim oblężeniu Lincoln został zmuszony do poddania się generałowi broni Henrykowi Clintonowi (dnia 12 maja 1780).
Lincoln pragnął zgromadzić więcej oddziałów. Jednak legislatura wolała rozpocząć negocjacje z brytyjskimi dowódcami i pozwolić brytyjskim siłom przejść przez Karolinę Południową.
Lincoln powrócił do głównej armii Washingtona, którą poprowadził na południe Wirginii i przyczynił się do kapitulacji Yorktown (19 października 1781). Tłumacząc się chorobą, lord Cornwallis nie wziął udziału w uroczystości poddania się. Wolał wysłać swojego zastępcę, irlandzkiego generała Charlesa O’Harę. W odpowiedzi, generał Washington nie zaakceptował szpady O’Hary i wysłał swojego podwładnego, Benjamina Lincolna, by ten przyjął kapitulację. 
Sekretarz Wojny (1781-83).
Od 1781 do późnych lat 1783 roku Lincoln pełnił funkcję pierwszego sekretarza wojny "(ang. "Secretary of War")". Został wyznaczony przez Kongres Konfederacji, zgodnie z Artykułami Konfederacji.
Okres powojenny.
W 1787 roku Lincoln był członkiem konwencji stanu Massachusetts, która ratyfikowała Konstytucję Stanów Zjednoczonych. We wczesnych latach 1787 roku Lincoln pomógł położyć kres powstaniu rolników (Bunt Shays). Powstanie skończyło się, kiedy milicja, pod wodzą generała dywizji Benjamina Lincolna, zaatakowała buntowników i zmusiła ich do poddania się.
Lincoln był jednym z dziesięciu mężczyzn, którzy otrzymali wyborcze głosy podczas pierwszych wyborów na prezydenta i wiceprezydenta Stanów Zjednoczonych.
Służył jako jeden z pierwszych powierników Akademii Derby, założonej w Hingham przez Sarah Hersey Derby.
Był aktywnym uczestnikiem życia publicznego m.in. jako zastępca gubernatora Massachusetts. Umarł w Hingham dnia 9 maja 1810 roku.
Spuścizna.
Benjamin Lincoln nie był przodkiem prezydenta Abrahama Lincolna i prawdopodobnie w ogóle nie był z nim spokrewniony (Abraham Lincoln wywodził się od Samuela Lincolna, podczas gdy generał Benjamin Lincoln od Thomasa Lincolna "bednarza").
Generał Benjamin Lincoln został pochowany w Old Ship Burying Ground za Old Ship Church w Hingham. Mimo iż odgrywał znaczącą rolę podczas wojny, mało kto go zna.

</doc>
<doc id="1923212" url="https://pl.wikipedia.org/wiki?curid=1923212" title="Parafia Bożego Ciała we Wrocławiu">
Parafia Bożego Ciała we Wrocławiu

 
Parafia Bożego Ciała we Wrocławiu – parafia w dekanacie Wrocław-Śródmieście w archidiecezji wrocławskiej.
Proboszczem parafii jest ks. Marek Biały. Obsługiwana przez księży archidiecezjalnych.
Parafia została erygowana w 1924. W 1999 po zniesieniu Parafii Św. Wojciecha prowadzonej przez ojców dominikanów przyłączono część byłej parafii dominikańskiej do parafii Bożego Ciała. Jest to teren od wschodniej pierzei ulicy Kołłątaja do ulicy Dworcowej. Mimo zmian czysto administracyjnych „nowi” parafianie kościoła Bożego Ciała, uczęszczają dalej do swojego dawnego parafialnego kościoła Św. Wojciecha.
Zasięg parafii.
Do parafii należą wierni z Wrocławia zamieszkujący ulice: Bożego Ciała, Czysta, Gwarna, Kołłątaja (nr 1-26, nr 27-35), Komandorska (nr 4, 23-87), Kościuszki (nr 20-66, 21-73), pl. Kościuszki (nr 14-23), Piłsudskiego (nr 58-116, 91-99), Podwale (nr 46-66, nr 45-65A), Powstańców Śląskich (nr 46-94), Radosna, Rejtana, Stawowa, Świdnicka (nr 36-48), pl. Teatralny (nr 1), Trwała, Wielka (nr 12-16), Zaolziańska.

</doc>
<doc id="1923219" url="https://pl.wikipedia.org/wiki?curid=1923219" title="Parafia Chrystusa Króla we Wrocławiu">
Parafia Chrystusa Króla we Wrocławiu

 
Parafia Chrystusa Króla we Wrocławiu znajduje się w dekanacie Wrocław-Śródmieście w archidiecezji wrocławskiej. 
Jej proboszczem od 2021 roku jest ks. Wiesław Pindel SDB. Obsługiwana przez księży Salezjanów. Erygowana w 1939. Mieści się przy ulicy Młodych Techników 17.
Zasięg parafii.
Do parafii należą wierni z Wrocławia mieszkający przy ulicach: Czarnieckiego, Długiej, Dmowskiego (nry 1–21), Głogowskiej, Inowrocławskiej, Kępa Mieszczańska, Kruszwickiej, Legnickiej (nr 21 i 27), Litomskiej, Lubińskiej, Łęczyckiej, Mieszczańskiej, Młodych Techników, Poznańskiej, Rybackiej, Słubickiej, Szczepińskiej, Szprotawskiej, Ścinawskiej, Środkowej, Zachodniej i Zielonogórskiej.

</doc>
<doc id="1923222" url="https://pl.wikipedia.org/wiki?curid=1923222" title="Parafia św. Elżbiety we Wrocławiu (ul. Grabiszyńska)">
Parafia św. Elżbiety we Wrocławiu (ul. Grabiszyńska)

 
Parafia Świętej Elżbiety we Wrocławiu (ul. Grabiszyńska) znajduje się w dekanacie Wrocław-Śródmieście w archidiecezji wrocławskiej. Jej proboszczem jest ks. Janusz Jastrzębski. Obsługiwana przez księży archidiecezjalnych. Mieści się przy ulicy Grabiszyńskiej, a kościołem parafialnym jest świątynia pw. św. Elżbiety. 
Erygowana w 1899. Podczas oblężenia Wrocławia, w połowie marca 1945 wojsko niemieckie spaliło i wysadziło plebanię, a także wieżę kościoła parafialnego w ramach przygotowywania w tym rejonie pozycji obronnych. W efekcie upadku wieży doszło do zniszczeń w obrębie samego kościoła. Żołnierze zniszczyli też wówczas znaczną część wyposażenia kościoła i plebanii. Pracę parafii i nabożeństwa wznowiono na początku czerwca. Od 1946 liturgię sprawowano tu również po polsku. Niemieckie nabożeństwa ustały wraz z emigracją do Niemiec w sierpniu 1947 dotychczasowego proboszcza G. Bartscha. Od lutego 1946 do końca sierpnia 1947 parafię podporządkowano jezuitom, którzy zajmowali się tu potrzebami religijnymi polskich parafian. Później posługę pełnił ksiądz diecezjalny, a od stycznia 1948 do 1951 franciszkanie. Od lipca 1951 jest kierowana przez księży diecezjalnych. 
Od 1960 r. przy parafii pracują siostry Felicjanki, m.in. prowadząc katechezy, zajmując się administracją i pracami gospodarczo-porządkowymi. 
W 1972 r. w parafii powołano duszpasterstwo akademickie, a w 1977 bibliotekę parafialną, która w 2006 r. posiadała ok. 18 tys. książek i prawie 3 500 czytelników. W parafii od początku lat 80.: działały chóry i zespoły muzyczne, często kilka jednocześnie, wypożyczalnia i klub filmów (później też innych nośników) video oraz organizowano liczne wystawy malarstwa, grafiki, fotografii, w 1996 otworzono galerię sztuki współczesnej. Prowadzono też regularne wykłady popularyzujące różne dziedziny wiedzy teologicznej i związanej z nauką Kościoła, a także historycznej.
W połowie 1984 rozpoczęto budowę domu parafialnego, oddając go do użytku w listopadzie 1988 r. W 1985 kupiono w Jugowicach dom, który wyremontowano i przebudowano celem urządzenia tam bazy wypoczynkowo - rekolekcyjnej dla młodzieży z parafii. W 1990 parafia otrzymała w użytkowanie, a w 1992 r. na własność, budynek z parkiem w Jelczu-Laskowicach, przeznaczając go na dom seniorów. 
Zasięg parafii.
Do parafii należą wierni z Wrocławia mieszkający przy ulicach: Altanowej, Brązowej, Cynowej, Grabiszyńskiej (nr 9-131, 2-170), Grochowej (nr 24-34, 25-31), Jemiołowej (nr 12-34, 13-35), Kłośnej, Kolejowej (nr 57, 59, 61), Lwowskiej (nr 2-42, 3-43), Lubuskiej (54-84, 111-115), Manganowej, Miedzianej, Mosiężnej, Niklowej, Ołowianej, Oporowskiej, Pereca, pl. Pereca, Pochyłej, Prostej (nr 2-14), pl. Srebrny, Stalowej (nr 11-93, 52-92), Spiżowej, Szczęśliwej (nr 1-31, 2-36), Szpitalnej, Tęczowej (nr 27-69, 24-50), Wysokiej, Zdrowej, Zaporoskiej (nr 25-33) i Żelaznej (nr 37-55, 38-78).
Liczebność parafii.
Pod koniec 1907 r. liczyła 11 700 wiernych. Po 1941 liczebność parafian szybko rosła do 18 000 osób, gdyż, tak samo jak w innych rejonach Wrocławia, osiedlali się tu ludzie uciekający z bombardowanych miast zachodnich i centralnych Niemiec. Tuż przed rozpoczęciem oblężenia Wrocławia olbrzymia większość parafian opuściła Wrocław w związku z zarządzoną ewakuacją. Pozostali niemieccy parafianie zostali wysiedleni do schyłku lata 1947. Od kapitulacji miasta przybywali tu natomiast nowi parafianie z Polski. W 1951 było - 4000, w 1963 - 10 000, w 1970 - 30 000 wiernych. 

</doc>
<doc id="1923226" url="https://pl.wikipedia.org/wiki?curid=1923226" title="Canna (Hebrydy Wewnętrzne)">
Canna (Hebrydy Wewnętrzne)



</doc>
<doc id="1923228" url="https://pl.wikipedia.org/wiki?curid=1923228" title="Parafia św. Ignacego Loyoli we Wrocławiu">
Parafia św. Ignacego Loyoli we Wrocławiu

 
Parafia Świętego Ignacego Loyoli we Wrocławiu znajduje się w dekanacie Wrocław-Śródmieście w archidiecezji wrocławskiej. Jej proboszczem jest o. Józef Birecki SJ. Obsługiwana przez 
OO. Jezuitów. Erygowana w 1941. Mieści się przy ulicy W. Stysia.
Zasięg parafii.
Parafia obejmuje ulice: Grabskiego (nr. 2-8, 1-21), Gwiaździsta (nr. parz. 6-12), Jęczmienna (nr. 4-16, 20, 22, 13-19, 23-29), Kolejowa (nr. 22-56, 27-41), pl. Legionów (nr. 9-14), Lelewela (nr. 1, 4-12, 13, 17-23), Lubuska (nr. nieparz. 1-7), Nasypowa (nr. 22a, 24), Owsiana (nr 1), Powstańców Śląskich (od ul. Nasypowej do Lwowskiej), Prosta (nr. 31, 38-46), Pszenna (nr. 12-16), pl. Rozjezdny, Stysia (nr. 20-48, 31-49, 53-69), Skwierzyńska (nr. 4-24, 17, 19), Swobodna (nr. 71, 76,78), Zaporoska (nr. parz. 2-8), Zielińskiego (nr. 22-72, 39-59), Żytnia (nr. 1-15, 10-28).

</doc>
<doc id="1923230" url="https://pl.wikipedia.org/wiki?curid=1923230" title="Lóngqìng">
Lóngqìng



</doc>
<doc id="1923231" url="https://pl.wikipedia.org/wiki?curid=1923231" title="Son en Breugel">
Son en Breugel

Son en Breugel – gmina w południowej Holandii, w prowincji Brabancja Północna niedaleko Eindhoven.

</doc>
<doc id="1923234" url="https://pl.wikipedia.org/wiki?curid=1923234" title="Parafia św. Karola Boromeusza we Wrocławiu">
Parafia św. Karola Boromeusza we Wrocławiu

 
Parafia Świętego Karola Boromeusza we Wrocławiu znajduje się w dekanacie Wrocław-Śródmieście w archidiecezji wrocławskiej. Jej proboszczem jest o. Radosław Kramarski OFMConv. Administrowana jest przez Franciszkanów, odłamu Zakonu Braci Mniejszych konwentualnych. Erygowana w 1910. Mieści się przy ulicy Kruczej.
Obszar parafii.
Od 1996 do 2000 proboszczem parafii był o. Roman Pałaszewski.

</doc>
<doc id="1923237" url="https://pl.wikipedia.org/wiki?curid=1923237" title="Dmytro Newmywaka">
Dmytro Newmywaka

Dmytro Wasylowycz Newmywaka, ukr. Дмитро Васильович Невмивака (ur. 19 marca 1984 w Zaporożu) – ukraiński piłkarz grający na pozycji obrońcy.
Kariera piłkarska.
Kariera klubowa.
Wychowanek SDJuSzOR Metałurh Zaporoże, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 13 sierpnia 2001 w składzie Metałurh-2 Zaporoże, a 17 sierpnia 2003 rozegrał pierwszy mecz w podstawowej jedenastce Metałurha. Występował również w rezerwowej drużynie Metałurha. Pełnił również funkcje kapitana drużyny. 19 grudnia 2009 ożenił się. 9 grudnia 2010 otrzymał status wolego agenta, a 10 grudnia podpisał kontrakt z Illicziwcem Mariupol. 28 stycznia 2014 przeszedł do FK Homel. 19 marca 2015 przeniósł się do Hranitu Mikaszewicze. 14 czerwca 2016 podpisał kontrakt z FK Tarnopol.
Kariera reprezentacyjna.
Występował w młodzieżowej reprezentacji Ukrainy.

</doc>
<doc id="1923238" url="https://pl.wikipedia.org/wiki?curid=1923238" title="Parafia św. Maurycego we Wrocławiu">
Parafia św. Maurycego we Wrocławiu

 
Parafia Świętego Maurycego we Wrocławiu znajduje się w dekanacie Wrocław-Śródmieście w archidiecezji wrocławskiej. Jej proboszczem jest ks. Janusz Gorczyca. Obsługiwana przez księży archidiecezjalnych. Erygowana w XIII wieku. Mieści się przy ulicy Traugutta.

</doc>
<doc id="1923243" url="https://pl.wikipedia.org/wiki?curid=1923243" title="Parafia św. Mikołaja we Wrocławiu">
Parafia św. Mikołaja we Wrocławiu

 
Parafia Świętego Mikołaja we Wrocławiu – rzymskokatolicka parafia erygowana w 1272 roku, znajdująca się w dekanacie Wrocław-Śródmieście w archidiecezji wrocławskiej. Posługa duszpasterska od 1998 roku jest sprawowana przez ojców Paulinów, a proboszczem jest o. Maksymilian Stępień OSPPE. Kościół parafialny mieści się przy ulicy św. Antoniego.
Obszar parafii.
Parafia obejmuje ulice: św. Antoniego, św. Barbary, Bolesławiecka, Braniborska, Cieszyńskiego, Dobra, Drzewna, Góralska, pl. Jana Pawła II, Kaczmarskiego, Legnicka (nr. parz. 18-30, 46), św. Mikołaja (nr. 21-29, 30-33, 42-43, 49-50, 53-55), Nabycińska, Nowy Świat, pl. Orląt Lwowskich, Podwale (nr. 1-19a), Robotnicza (nr. 1-5, 6, 14-19a), Ruska (40, 45-48a), 50), Sikorskiego, Sokolnicza, Stacyjna, Strzegomska (nr. 3b-3c, 5, 7), Tęczowa (nr 3), Włodkowica, Wszystkich Świętych, Zelwerowicza, Ziemowita, Złotoryjska.

</doc>
<doc id="1923245" url="https://pl.wikipedia.org/wiki?curid=1923245" title="Wybory prezydenckie w Togo w 2010 roku">
Wybory prezydenckie w Togo w 2010 roku

Wybory prezydenckie w Togo w 2010 roku – wybory prezydenckie w Togo przeprowadzone 4 marca 2010. Zakończyły się zwycięstwem urzędującego prezydenta Faure Gnassingbé, który zdobył prawie 61% głosów poparcia, podczas gdy jego główny rywal Jean-Pierre Fabre niecałe 34% głosów. Rezultat wyborów został odrzucony przez opozycję, która oskarżyła władze o fałszerstwa wyborcze i zorganizowała protesty swoich zwolenników. Międzynarodowi obserwatorzy, m.in. z Unii Europejskiej, nie dopatrzyli się jednak przypadków fałszowania głosów, choć skrytykowali część procesu wyborczego. 
3 maja 2010 prezydent Gnassingbé został zaprzysiężony na drugą kadencję, a pod koniec miesiąca powołany został koalicyjny gabinet, w skład którego weszli również przedstawiciele części opozycji.
Organizacja wyborów.
W lutym 2005, po śmierci wieloletniego przywódcy Gnassingbé Eyadémy, władzę w kraju przejął jego syn Faure Gnassingbé, który w kwietniu 2005 wygrał kwestionowane przez opozycję wybory prezydenckie. W wyniku powyborczej przemocy zginęło wówczas kilkaset osób. W 2007 w kraju odbyły się wybory parlamentarne, organizację których pozytywnie ocenili międzynarodowi obserwatorzy. 
Przed kolejnymi wyborami prezydenckimi władze podjęły kroki zmierzające do podniesienia wiarygodności procesu wyborczego i przekonania społeczności międzynarodowej o woli organizacji wolnych i uczciwych wyborów. W tym celu 1 września 2009 powołana została Niezależna Narodowa Komisja Wyborcza (CENI). Składała się ona z 17 członków: 5 przedstawicieli rządzącego Zrzeszenia Ludu Togijskiego ("Rassemblement du Peuple Togolais", RPT), 5 przedstawicieli opozycji parlamentarnej, 3 przedstawicieli opozycji pozaparlamentarnej, 3 przedstawicieli społeczeństwa obywatelskiego oraz jednego członka administracji. Jej przewodniczącym został wybrany wywodzący się z szeregów pozaparlamentarnej opozycji Henri Kolani. 18 września 2009 przedstawił on kalendarz wyborczy, zakładający rozpoczęcie w październiku 2009 prac przygotowawczych do organizacji wyborów, kampanię wyborczą od 13 do 26 lutego 2010 oraz głosowanie w dniu 28 lutego 2010. Opozycja parlamentarna oprotestowała jednak kandydaturę Kolaniego i w rezultacie 14 października 2009 nowym przewodniczącym komisji wyborczej został przedstawiciel organizacji społecznych, Issifou Tabiou Taffa. 
Pomoc finansową przy organizacji wyborów zadeklarowała Unia Europejska (UE). 23 grudnia 2009 ogłosiła przeznaczenie 6 mld franków CFA (9,1 mln euro) na organizację „wolnych, przejrzystych i pokojowych wyborów, zgodnych z międzynarodowymi standardami” i „wzmocnienie zdolności” organizacyjnych CENI. 22 stycznia 2010 ogłosiła poszerzenie tej kwoty o dodatkowe 5 mld franków CFA, a 1 lutego 2010 zadecydowała o wysłaniu do Togo misji obserwatorów.
11 lutego 2010, ze względu na postulaty opozycji, data wyborów została przesunięta z 28 lutego na 4 marca 2010. W związku z tym przesunięciu uległ również termin kampanii wyborczej, która miała ostatecznie obowiązywać od 16 lutego do 2 marca. Przewodniczący komisji wyborczej poinformował jednocześnie, że do udziału w głosowaniu zarejestrowanych zostało 3,296 mln obywateli. 
1 marca 2010, na trzy dni przed powszechnym głosowaniem, we wcześniejszym głosowaniu wzięły udział służby bezpieczeństwa. 
Kontrowersje wokół procedur wyborczych.
Zgodnie z poprawkami do konstytucji z 2002, wybory prezydenckie miały odbywać się w jednej turze. Jej zwycięzca, niezależnie od liczby zdobytych głosów, zostawał zwycięzcą wyborów. System ten spotkał się z ostrym sprzeciwem dwóch głównych partii opozycyjnych, Unii Sił Zmiany ("Union des Forces du Changement", UFC) oraz Komitetu Działania na Rzecz Odnowy ("Comité d'Action pour la Renouveau", CAR), które domagały się wprowadzenia wyboru głowy państwa w dwóch turach. System taki byłby korzystniejszy dla opozycji, jako że w potencjalnej drugiej turze jeden opozycyjny kandydat mógłby liczyć na głosy wszystkich partii opozycyjnych. 
Obok zmiany systemu głosowania, opozycja wysunęła również postulat zmniejszenia kwoty obowiązkowego depozytu dla kandydatów na prezydenta, która wynosiła 44 tys. USD. 
Kolejnym żądaniem grup opozycyjnych była rewizja list wyborców. Oskarżali oni komisję wyborczą o umieszczenie na nich większej od rzeczywistej liczby wyborców z północy kraju, zwyczajowo popierającej partię rządzącą. 25 stycznia 2010 sześcioro kandydatów na prezydenta zaapelowało o odroczenie terminu wyborów i dokonanie rewizji spisów wyborców. Zarzuciło również prezydentowi Gnassingbé rozpoczęcie kampanii wyborczej przed jej oficjalnym początkiem. Rzecznik rządu Pascal Bodjona odrzucił stawiane zarzuty, twierdząc że listy wyborców sporządzone zostały przed wyborami parlamentarnymi z 2007 i decyzja o ich zmianie leży w gestii CENI. Sam zarzucił opozycji, że prawdziwym powodem jej nalegań na odroczenie wyborów jest jej nieprzygotowanie do nich. 26 stycznia 2010 komisja wyborcza ogłosiła przeprowadzenie aktualizacji spisów wyborców i dodatkowej rejestracji w dniu 31 stycznia 2010. 
Na początku lutego 2010 rozwiązania konfliktu, który trwał nadal, podjął się prezydent Burkina Faso Blaise Compaoré. W czasie rozmów RPT, UFC i CAR w Wagadugu nie osiągnięto jednak porozumienia. Opozycja dalej domagała się rewizji list i odroczenia głosowania. Compaoré podkreślał tymczasem konieczność przeprowadzenia wyborów w konstytucyjnym terminie między 28 lutego a 5 marca. Ostatecznie, w odpowiedzi na postulaty opozycji, komisja wyborcza zdecydowała o przesunięciu głosowania z 28 lutego na 4 marca. Rząd ogłosił, że ruch ten umożliwi lepsze przygotowanie list wyborców i zapewnienie należytych środków bezpieczeństwa w czasie wyborów. Decyzja komisji nie spełniła jednak oczekiwań opozycji i jeszcze tego samego dnia UFC ogłosiła zawieszenie udziału swoich trzech przedstawicieli w pracach CENI. 
Kandydaci.
W wyborach prezydenckich w Togo wzięło udział siedmiu kandydatów, w tym po raz pierwszy kobieta. 
Kandydatem największej partii opozycyjnej i głównym rywalem urzędującego prezydenta Faure Gnassingbé został sekretarz generalny Unii Sił Zmiany (UFC), Jean-Pierre Fabre. 15 stycznia 2010 został oficjalnie nominowany. Wybór Fabre miał charakter zastępczy ponieważ już w lipcu 2008 kandydatem UFC został wybrany jej lider, Gilchrist Olympio. Jednak z powodów zdrowotnych nie mógł on opuścić Stanów Zjednoczonych, gdzie przechodził leczenie i nie mógł dostarczyć do komisji wyborczej wymaganego przez prawo zaświadczenia lekarskiego. W tej sytuacji, w ostatnim dniu zgłaszania kandydatów, UFC zdecydowała się na wybór kandydatury Fabre. 
Prezydent Gnassingbé długo zwlekał z ogłoszeniem swojej kandydatury, choć od początku wydawał się być jedynym kandydatem rządzącego Zgromadzenia Ludu Togijskiego (RPT). Oficjalnie został nominowany na kongresie RTP 12 stycznia 2010, chociaż osobiście w nim nie uczestniczył. 
15 stycznia 2010 swoją kandydaturę z ramienia Komitetu Działania na rzecz Odnowy (CAR) zgłosił do komisji wyborczej były premier Yawovi Agboyibo. Dzień wcześniej kandydatem opozycyjnej Organizacji na rzecz Budowy Zjednoczonego Togo (OBUTS) został inny były premier Agbéyomé Kodjo. 
W sumie do 15 stycznia 2010, dnia zgłaszania kandydatur, wolę udziału w wyborach zadeklarowało i dokumenty złożyło 8 kandydatów. 2 lutego 2010 Sąd Konstytucyjny zaakceptował 7 z nich. Odrzucił kandydaturę Kofiego Yamgnane, posiadającego podwójne obywatelstwo. Powodem odmowy były kwestie proceduralne i sprzeczność w dacie urodzenia na dokumentach poświadczających jego obywatelstwo togijskie z jednej strony a francuskie z drugiej. Yamgnane odrzucił i skrytykował decyzję sądu, twierdząc że prawdziwym jej powodem było wykluczenie „najniebezpieczniejszego rywala RPT”. Początkowo zamierzał odwoływać się od wyroku, jednak decyzja sądu była ostateczna. 
Pozostałymi kandydatami byli przedstawiciele mniejszych ugrupowań pozbawieni szans na zwycięstwo. Pierwsza kobieta kandydat w wyborach prezydenckich, Brigitte Kafui Adjamagbo-Johnson, reprezentowała Demokratyczną Konwencję Ludu Afrykańskiego (CDPA). Biznesmen Nicolas Lawson był kandydatem Partii Odnowy i Odkupienia (PRR) i startował po raz trzeci. Startujący po raz pierwszy Bassabi Kagbara reprezentował Panafrykańską Partię Demokratyczną (PDP). 
Cześć opozycji podjęła nieśmiałe kroki w kierunku wyłonienia wspólnego kandydata w wyborach. Odsunięty od udziału w wyborach Kofi Yamgnane oraz były premier Kodjo na początku lutego 2010 zadeklarowali poparcie dla kandydatury Fabre, jednak pozostali przedstawiciele opozycji nie poparli tych działań. Kodjo już po kilku dniach, 15 lutego 2010, po ogłoszeniu przez UFC bojkotu komisji wyborczej, zadecydował o wycofaniu swojego poparcia dla Fabre i ponowił swoją kandydaturę. 
Kampania wyborcza.
Kampania wyborcza trwała w Togo od 16 lutego 2010 do 2 marca 2010. 
Prezydent Gnassingbé w udzielonym 16 lutego 2010 wywiadzie podkreślił ogromne znaczenie wyborów, które określił jako „wielki test” dla kraju. Powiedział, że wybory z 2005 były „traumatyczne dla wielu ludzi” i zapowiedział, że zrobi co w jego mocy dla jak najlepszej organizacji głosowania. Dodał, że zwycięstwo w warunkach przemocy byłoby „bez znaczenia”. 
Prezydent rozpoczął oficjalnie swoją kampanię 18 lutego w Atakpamé. Przy tej okazji zaapelował do mieszkańców o powierzenie mu swojego zaufania w celu „zapewnienia lepszej przyszłości wszystkim Togijczykom”. Fabre rozpoczął własną kampanię prezydencką dzień później w Lomé. Gnassingbé zakończył kampanię wiecem w Karze, stwierdzając że była ona wzorcowa. Wyraził pewność, że rezultat głosowania odzwierciedli wolę obywateli i wezwał wszystkich do poszanowania wyników. 
W czasie kampanii jeden z kandydatów, Nicolas Lawson, oskarżył Gnassingbé o nadużywanie środków publicznych na cele własnej kampanii. W jej trakcie RPT dystrybuowało ryż po kosztach znacznie niższych niż rynkowe. Rzecznik partii stwierdził, że ryż i inne produkty pochodziły z dotacji od zwolenników prezydenta. W czasie kampanii na ulicach miast zdecydowanie dominowały plakaty urzędującego prezydenta. W swoim raporcie powyborczym, misja UE oskarżyła RPT o przekroczenie prawnego limitu wydatków na kampanię wyborczą o około 100 tys. USD, jednak rzecznik partii odrzucił te zarzuty. 
Przebieg głosowania i reakcje.
Mając w pamięci przemoc po wyborach w 2005, kluczową kwestią dla komisji wyborczej było zorganizowanie procesu wyborczego w sposób pokojowy. Przemawiając 3 marca 2010 przewodniczący CENI, Taffa Tabiou, podkreślał, że zakończona poprzedniego dnia kampania wyborcza przebiegła w spokoju. Powtórzył zobowiązanie komisji wyborczej do „organizacji wyłącznie sprawiedliwych i przejrzystych wyborów, pozbawionych przemocy”. W celu zapewnienia bezpieczeństwa, w dniu głosowania rozlokowanych zostało w kraju 3 tys. funkcjonariuszy policji i 3 tys. żandarmów. 
Lokale wyborcze otwarte były 4 marca 2010 od godziny 7:00 do 17:00 czasu lokalnego. Samo głosowanie przebiegło sprawnie i spokojnie. 
Jednak tuż po jego zakończeniu opozycja wyraziła swoje obawy związane z możliwością fałszowania głosów. Jean-Pierre Fabre stwierdził, że nie ma zaufania do komisji wyborczej, a wszystkie żądania jego partii dotyczące przejrzystości wyborów zostały odrzucone. Dodał, że UFC jako partia polityczna zachowuje sobie prawo do zakwestionowania wyników w przypadku pojawienia się wątpliwości co do ich uczciwości. 
Pośród atmosfery głębokiego braku zaufania, pierwsze kontrowersje pojawiły się w związku ze sposobem przekazywania wyników wyborów z terenu do siedziby CENI. W porozumieniu z obserwatorami z UE komisja wyborcza ustaliła, że wyniki te będą zbierane przy pomocy systemu satelitarnego VSAT. Jednakże już po głosowaniu, 5 marca 2010 przewodniczący CENI ogłosił, że system VSAT uległ uszkodzeniu i konieczne będzie fizyczne dostarczenie wyników z 35 dystryktów w kraju. Bezpośredni sposób przekazywania głosów od razu oprotestowała opozycja, która zarzuciła władzom celowe działanie i brak transparentności. Dodatkowo UFC zwracała uwagę na brak numerów seryjnych na kartach do głosowania, co jej zdaniem ułatwiało sztuczne wypełnianie urn wyborczych. 
5 marca 2010 zwycięstwo w wyborach ogłosiła zarówno partia rządząca, jak i opozycyjna UFC. Sam prezydent nie zabrał jednak publicznie głosu. Fabre natomiast ogłosił własne zwycięstwo, stwierdzając, że zdobył ok. 75-80% głosów. Raz jeszcze powtórzył, że wybory były pełne nieprawidłowości. 
Wyniki wyborów i protesty opozycji.
6 marca 2010 komisja wyborcza ogłosiła pełne wyniki wyborów. Według nich, zwycięstwo odniósł prezydent Faure Gnassingbé, zdobywając 60,9% głosów, przed Jean-Pierre'em Fabre, który uzyskał 33,94% głosów. Trzeci Yawovi Agboyibo zdobył 2,96% głosów. Frekwencja wyborcza wyniosła 64,68%. Była ona jednak zróżnicowana geograficznie, wyższa w regionach północnych popierających RPT i niższa na południu, tradycyjnym mateczniku opozycji. Fabre natychmiast odrzucił wyniki i oskarżył komisję wyborczą o fałszerstwa. Nie uznał, jak określił „tzw. zwycięstwa Gnassingbé” i zapowiedział walkę w obronie własnej wygranej. Tego samego dnia w Lomé doszło do pierwszych protestów zwolenników opozycji. Kilkaset osób zostało rozpędzonych przez służby bezpieczeństwa przy użyciu gazu łzawiącego. 
7 marca 2010 Fabre stanął na czele demonstracji kilkuset jego zwolenników w stolicy. Stwierdził, że „gotów jest zginąć”. Protest został stłumiony przez służby porządkowe, a demonstranci schronili się w siedzibie UFC. Aresztowanych zostało kilkanaście osób, a na ulicach Lomé rozlokowane zostały dodatkowe siły policji. W odpowiedzi na wzrost niepokojów, sekretarz generalny ONZ Ban Ki-moon zaapelował o „spokój i powściągliwość” oraz rozwiązanie wszelkich konfliktów na drodze prawnej. 8 marca 2010 na ulicach stolicy zapanował spokój, jednak liderzy UFC wezwali swoich zwolenników do kolejnych demonstracji przeciw sfałszowaniu wyników wyborów. Władze zakazały organizacji kolejnych protestów, argumentując to potrzebą „zapewnienia ochrony i bezpieczeństwa wszystkim pojedynczym obywatelom”. 9 marca 2010 siły bezpieczeństwa stłumiły demonstrację opozycji w stolicy. Tłum około tysiąca młodych osób wykrzykiwał hasła o potrzebie zmian, zmianie prezydenta i sprzeciwie wobec zamieniania Togo w „królestwo”. 13 marca 2010 w Lomé własne manifestacje urządzili zarówno przeciwnicy prezydenta Gnassingbé, jak i jego zwolennicy. Tysiące zwolenników opozycji, ubranych w żółte stroje, przemaszerowało ulicami w proteście przeciw ich zdaniem sfałszowanym wynikom wyborów. Zwolennicy prezydenta, ubrani na biało, świętowali natomiast jego wygraną i wznosili okrzyki na jego cześć. Dzięki obecności służb bezpieczeństwa, które strzegły porządku w mieście, uczestnicy obu marszów nie spotkali się ze sobą. 
18 marca 2010 Sąd Konstytucyjny zatwierdził zwycięstwo prezydenta Gnassingbé, ogłaszając ostateczne wyniki wyborów, które tylko cząstkowo różniły się od końcowych wyników komisji wyborczej. Gnassingbé uzyskał 60,88% głosów, a jego główny rywal Fabre 33,93% głosów. Przewodniczący Sądu, Aboudou Assouma, stwierdził, że „Faure Gnassingbé zdobył najwyższą liczbę głosów i może być ogłoszony prezydentem republiki”. Dodał, że każda z pięciu skarg wniesionych przez UFC została odrzucona, a „niniejsza proklamacja jest ostateczna i doprowadza do końca proces wyborczy”. Opozycyjna UFC odrzuciła orzeczenie Sądu Konstytucyjnego, twierdząc nieprzerwanie, że została okradziona ze zwycięstwa, a liczbę głosów zdobytych przez Fabre oszacowała na ok. 55-60%. Wezwała ludność do sprzeciwienia się „wyborczemu zamachowi” i dalszej mobilizacji „aż do czasu przywrócenia władzy Fabre”. 
20 marca 2010, po tygodniu przerwy, w stolicy doszło do kolejnego protestu zwolenników opozycji. Pokojowa manifestacja przeszła ulicami miasta spod siedziby UFC aż do plaży, na której odbył się wiec. Demonstrujący nieśli antyrządowe transparenty, a po wiecu rozeszli się do domów. Fabre wezwał ich do „narodowego oporu” w celu odzyskania zabranego zwycięstwa. Opozycja organizowała manifestacje również w kolejnych tygodniach. Według jej przedstawicieli w czasie demonstracji z 24 marca w wyniku starć z policją rannych miało zostać 30 osób. Danych tych nie potwierdziły oficjalne źródła. Tysiące zwolenników opozycji uczestniczyło 10 kwietnia w proteście w Lomé. 14 kwietnia 2010 służby bezpieczeństwa zatrzymały 70 osób planujących zorganizować bez pozwolenia nocne czuwanie ze świecami pod siedzibą UFC. Według służb, zatrzymania i przesłuchania były konieczne, gdyż część z demonstrantów miała pochodzić z ościennych krajów i miała nosić się z zamiarem naruszenia porządku publicznego. Zwolennicy Fabre zorganizowali kolejny protest 1 maja 2010. Przy tej okazji Fabre wezwał ich do przyodziana na znak sprzeciwu żółtych strojów (kolor UFC) 3 maja, w dzień planowanego zaprzysiężenia prezydenta Gnassingbé.
Ocena głosowania.
Wybory w Togo monitorowane były przez międzynarodowych obserwatorów z UE i ECOWAS. W swoim raporcie misja UE nie stwierdziła dowodów fałszowania głosów lub sztucznego wypełniania urn wyborczych. Stwierdziła jednak, że partia rządząca mogła dopuścić się procesu kupowania głosów oraz zarzuciła jej przekroczenie dozwolonych środków na kampanię wyborczą o 100 tys. USD. Wyraziła również zaniepokojenie procesem zliczania głosów i odstąpieniem od system satelitarnego. 
20 marca 2010 przedstawiciel ECOWAS, James Victor Gbeho, pogratulował zwycięstwa Gnassingbé i potwierdził, że wybory w Togo były wolne i sprawiedliwe. Obserwatorzy z ECOWAS stwierdzili tylko, że odnotowali problemy związane z kartami do głosowania. 
Powołanie i zaprzysiężenie nowych władz.
3 maja 2010 prezydent Gnassingbé został oficjalnie zaprzysiężony na drugą kadencję. W uroczystości uczestniczyli prezydenci Beninu, Burkina Faso, Ghany i Wybrzeża Kości Słoniowej. Opozycja nie pogodziła się z wynikami wyborów i również w dniu zaprzysiężenia prezydenta zorganizowała protest w stolicy.
5 maja 2010 premier Gilbert Houngbo złożył zgodnie ze zwyczajem swoją dymisję na ręce prezydenta, jednak Gnassingbé 7 maja powierzył mu ponownie misję utworzenia gabinetu. Rozpoczęły się wówczas rozmowy na temat stworzenia koalicyjnego rządu wspólnie z opozycją. Do rozmów przystąpił przewodniczący Unii Sił Zmiany (UFC) Gilchrist Olympio. Oznaczało to zwrot w polityce partii, która jak dotąd ostro krytykowała rządzącą partię i prezydenta, a także wykluczała możliwość uczestnictwa w rządzie. 27 maja 2010 Olympio ogłosił podpisanie porozumienia z rządzącym RPT. Porozumienie zakładało wejście 7 ministrów z UFC do „rządu narodowej odbudowy” oraz reformę prawa wyborczego. Reforma miała obejmować zmianę granic okręgów wyborczych, sporządzenie nowego spisu ludności i aktualizację listy wyborców. Na czele specjalnego komitetu nadzorującego wdrażanie reformy stanął Olympio. Tego samego dnia osiągnięcie porozumienia potwierdziła także strona rządowa. Nowy rząd premiera Houngbo został zaprzysiężony 28 maja 2010. Składał się z 31 ministrów, w tym zgodnie z umową 7 z opozycyjnej UFC (uzyskała m.in. stanowisko ministra spraw zagranicznych). Olympio argumentował zmianę swojej postawy tym, że dotychczasowe wysiłki na rzecz gospodarczego i społecznego rozwoju narodu, rządów prawa i demokracji nie przyniosły rezultatów, dlatego po wielu rozmowach i przy poparciu partii podjął po raz pierwszy nową drogę wyjścia z kryzysu poprzez współudział we władzy. 
Wejście do rządu przewodniczącego Unii Sił Zmiany (UFC) wywołało podział w tej największej partii opozycyjnej. Porozumieniu ze stroną rządową był zdecydowanie przeciwny jej sekretarz generalny Jean-Pierre Fabre, od tygodni protestujący przeciw jego zdaniem sfałszowanym wynikom wyborów. Fabre zarzucił Olympio, że nie konsultował decyzji z władzami partii, które wcześniej wykluczyły jakąkolwiek współpracę z rządem i prezydentem. 29 maja 2010 z inicjatywy Fabre odbyło się posiedzenie Biura Narodowego UFC, które postanowiło „tymczasowo zawiesić” Olympio i ministrów, którzy weszli do rządu w prawach członka partii. Zgodnie z postanowieniem Biura Narodowego nie mogli oni odtąd wypowiadać się lub działać w imieniu UFC. Wykluczenia przewodniczącego UFC nie zaakceptowali jednak wszyscy członkowie partii. 29 maja 2010 zwolennicy Fabre zorganizowali protest w Lomé przeciw decyzji Olympio o wejściu do rządu. Demonstranci nazywali go zdrajcą, a Fabre orzekł, że postąpił on „przeciw interesom partii i oczekiwaniom narodu” oraz zagroził definitywnym wykluczeniem go ze struktur UFC. Tego samego dnia w stolicy odbyła się także manifestacja zwolenników prezydenta Gnassingbé, popierająca jego „politykę pojednania narodowego, budowy pokoju i otwartości”. 

</doc>
<doc id="1923248" url="https://pl.wikipedia.org/wiki?curid=1923248" title="Pięcioksiąg przygód Sokolego Oka">
Pięcioksiąg przygód Sokolego Oka

Pięcioksiąg przygód Sokolego Oka lub Opowieści Skórzanej Pończochy (ang. "Leatherstocking Tales") – cykl pięciu powieści przygodowo-historycznych stworzonych w latach 1827–1841 przez amerykańskiego pisarza Jamesa Fenimore’a Coopera. Ich akcja rozgrywa się w drugiej połowie XVIII wieku w Ameryce Północnej, wśród pionierów i Indian. Ich głównym bohaterem jest traper i myśliwy zwany Sokolim Okiem, biały człowiek wychowany przez Indian. Utwory te to romantyczny i idealistyczny obraz osiemnastowiecznych "kresów" Ameryki Północnej i zamieszkujących je Indian i osadników. Cechują je barwne opisy przyrody, wartka i pełna napięcia akcja, mocno zarysowane sylwetki głównych bohaterów.
Pięcioksiąg w kolejności według chronologii akcji tworzą: "Pogromca zwierząt", "Ostatni Mohikanin", "Tropiciel śladów", "Pionierowie" i "Preria". Wysoko oceniane przez współczesnych i wciąż popularne, stanowią one żywy do dziś wzór przygodowej powieści indiańskiej.
Powieści te od blisko dwustu lat są publikowane na całym świecie. Kilka z nich zostało sfilmowanych. Najpopularniejszym tomem cyklu jest wielokrotnie filmowana powieść "Ostatni Mohikanin".
W Polsce.
Pierwsza powieść z cyklu ukazała się w Polsce w 1830 roku. Był to drugi w serii "Ostatni Mohikanin", który w polskim przekładzie otrzymał tytuł "Sokole Oko, czyli przyjaciel Delawarów". Od tamtej pory, z różnym natężeniem publikowane są poszczególne tomy serii. Po raz pierwszy jako całość (w pięciu tomach z jednolitą szatą graficzną) cykl zaprezentowało wydawnictwo Iskry w latach 1958–1961.
Poszczególne tomy serii (polskie tytuły i podtytuły według edycji krajowych)
Trudno dzisiaj dociec czym kierowali się pierwsi tłumacze pięcioksięgu, nadając głównemu bohaterowi przydomek „Sokole Oko”. W powieściach Jamesa F. Coopera fikcyjny traper, wychowany wśród Indian Nathaniel „Natty” Bumppo, występuje pod kilkoma przydomkami, między innymi "Hawkeye", czyli „Jastrzębie Oko”. Podobnie niezgodnie z oryginałem przetłumaczono tytuł całego pięcioksięgu: "Leatherstocking Tales" („Opowieści Skórzanej Pończochy”) oraz tytuł pierwszego tomu: "Deerslayer" – „Łowca (lub zabójca) jeleni”.

</doc>
<doc id="1923249" url="https://pl.wikipedia.org/wiki?curid=1923249" title="Dancing with the Stars (Australia)">
Dancing with the Stars (Australia)

Dancing with the Stars – australijski program rozrywkowy oparty na międzynarodowym formacie "Dancing with the Stars", nadawany przez Seven Network w latach 2004–2015 oraz przez Network Ten od 2019.
Program nadawany jest na żywo ze studia telewizyjnego „Global” w Melbourne w stanie Wiktoria.
Za stronę muzyczną programu odpowiada orkiestra, którą dyryguje Chong Lim.
Zasady programu.
W programie biorą udział pary złożone z osobowości medialnych oraz zawodowego tancerza towarzyskiego. W każdym odcinku prezentują wcześniej przygotowany taniec (latynoamerykański, standardowy i inne), który oceniany jest przez półprofesjonalną komisję jurorską, w skali ocen od 1 do 10. Oprócz punktów przyznanych przez sędziów, o końcowej klasyfikacji decydują telewidzowie poprzez głosowanie telefonicznie oraz SMS-owe. W każdym z odcinków odpada jedna para, która uzyskała najmniejszą liczbę głosów. 

</doc>
<doc id="1923250" url="https://pl.wikipedia.org/wiki?curid=1923250" title="Mistrzostwa Świata w Łyżwiarstwie Szybkim w Wieloboju Kobiet 1954">
Mistrzostwa Świata w Łyżwiarstwie Szybkim w Wieloboju Kobiet 1954

12. Mistrzostwa świata w łyżwiarstwie szybkim w wieloboju kobiet odbyły się w dniach 20–21 lutego 1954 roku w szwedzkim Östersund. Zawodniczki startowały na naturalnym lodowisku na torze Fyrvalla. Łyżwiarki startowały na czterech dystansach: 500 m, 1000 m, 3000 m, 5000 m. Po raz drugi złoto wywalczyła reprezentantka ZSRR Lidija Sielichowa. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 10000 m awansowało tylko 12 najlepszych łyżwiarek po trzech dystansach.
Uczestnicy.
W zawodach wzięło udział 18 łyżwiarek z 5 krajów. Wszystkie zostały sklasyfikowane.

</doc>
<doc id="1923252" url="https://pl.wikipedia.org/wiki?curid=1923252" title="Parafia św. Stanisława, św. Doroty i św. Wacława we Wrocławiu">
Parafia św. Stanisława, św. Doroty i św. Wacława we Wrocławiu

 
Parafia Świętego Stanisława, Świętej Doroty i Świętego Wacława we Wrocławiu znajduje się w dekanacie Wrocław-Śródmieście w archidiecezji wrocławskiej. Jej proboszczem jest ks. Andrzej Brodawka. Obsługiwana przez księży archidiecezjalnych. Erygowana w XIII wieku. Mieści się przy Placu Wolności.
Zasięg parafii.
Do parafii należą wierni z Wrocławia mieszkający przy ulicach: Bałuckiego, Bogusławskiego, św. Doroty, Franciszkańskiej, Kazimierza Wielkiego (nr 64-66), Kościuszki (nr 1-19, 2-18), pl. Kościuszki (nr 1-13), Krupniczej, Leszczyńskiego, Łąkowej, Menniczej, Modrzejewskiej, pl. Franciszkański, pl. Muzealny, Nowej, Ofiar Oświęcimskich (nr 1-23, 41/43, nr 2-20, 42-46), Pawłowa, pl. Legionów (nr 1-18, 15-17), Ks. P. Skargi, Podwale (nr 26-36), Psie Budy, Piłsudskiego (nr 1-57, 2-56), Sądowej, Szajnochy, Świdnickiej (nr 1-53, 2-32), Świebodzkiej, Teatralnej (nr 2-24), pl. Teatralnej, Tęczowej (nr 2-24), Widok, Wierzbowej, pl. Wolności, Wzgórze Partyzantów, Zapolskiej i Zielińskiego (nr 2, 4).

</doc>
<doc id="1923253" url="https://pl.wikipedia.org/wiki?curid=1923253" title="Davao del Norte">
Davao del Norte

Davao del Norte – prowincja na Filipinach, położona w środkowej części wyspy Mindanao.
Od południa granicę wyznacza Zatoka Davao, od zachodu prowincja Bukidnon, od północy prowincja Agusan del Sur, od wschodu prowincja Compostela Valley. Powierzchnia: 3462,82 km². Liczba ludności: 847 440 mieszkańców (2007). Gęstość zaludnienia wynosi 244,7 mieszk./km². Stolicą prowincji jest Tagum.

</doc>
<doc id="1923254" url="https://pl.wikipedia.org/wiki?curid=1923254" title="Jak działa jamniczek">
Jak działa jamniczek

Jak działa jamniczek – polski animowany film krótkometrażowy z 1971 roku w reżyserii Juliana Antonisza. W filmie wykorzystano niekonwencjonalne techniki filmowe, takie jak wycinanka, rysunek, filmowanie mieszających się płynów, a także wydrapywanie obrazów i rysowanie bezpośrednio na taśmie filmowej, zwane techniką non-camera. Muzykę do filmu stworzył i nagrał sam reżyser. W trakcie filmu zza kadru czytany jest komentarz na wzór filmów dokumentalnych. W przypadku "Jamniczka" narratorką jest dziewięćdziesięcioletnia pensjonariuszka domu starców, czytająca z kresowym akcentem.
Treść.
Animacja rozpoczyna się jednominutową sekwencją prezentującą różne przykłady wymyślonych, surrealistycznych mechanizmów o niedorzecznych nazwach. Wstęp kończy się wypowiedzianym przez narratorkę tytułowym pytaniem na temat budowy jamnika. Następuje lekcja anatomii „wyjaśniająca” skomplikowaną maszynerię organizmu zwierzęcego. Wykład zabużańskiej narratorki zostaje brutalnie przerwany przez postać Ewarysta, który zgniata jamnika, przez co zwierzę rozpada się na odpady biomechaniczne. Film kończy apel narratorki: „Nie niszczmy jamniczka”.
Rozpowszechnianie.
Premiera filmu odbyła się w czerwcu 1972 jako kinowy dodatek przed francusko-włoskim filmem "Zaproszona" z 1969 roku.
Odbiór.
Joanna Pawluśkiewicz z portalu Culture.pl pisała, że film Antonisza jest „nie tylko niezwykle dowcipny, ale dzięki charakterystycznemu głosowi narratorki również wzruszający. Przede wszystkim zadziwia jego nonsensowny humor”. Michał Bobrowski odczytywał "Jamniczka" przez pryzmat kartezjańskiej wizji zwierzęcia jako bezdusznej maszyny, która w ujęciu Antonisza „staje się punktem wyjścia dla nieoczekiwanego humanitarnego, ekologicznego argumentu, polegającego na żmudnej metodzie szacowania wartości ekonomicznej motyla”. Oboje krytyków zauważało, że film Antonisza cieszył się popularnością w mediach społecznościowych takich jak YouTube.

</doc>
<doc id="1923255" url="https://pl.wikipedia.org/wiki?curid=1923255" title="Parafia św. Augustyna we Wrocławiu">
Parafia św. Augustyna we Wrocławiu

Parafia Świętego Augustyna we Wrocławiu - parafia rzymskokatolicka z siedzibą we Wrocławiu, w dekanacie Wrocław-Śródmieście w archidiecezji wrocławskiej. Jej proboszczem jest ks. Paweł Tokarz OFMCap. Obsługiwana przez księży Kapucynów. Erygowana w 1946. Mieści się przy ulicy Sudeckiej.
Obszar parafii.
Parafia obejmuje ulice: Akacjowa, Cisowa, Dębowa, Drukarska, Garwolińska, Grójecka, Hallera (nr. 1-19, 2-24), Januszowicka, Jarzębinowa, Jastrzębia, Jaworowa, Kamienna (nr. 3-33, 2-6), Kampinoska, Kasztanowa, Komandorska (nr. 151-177), Krakusa, Kutnowska, Lipowa, Orla, pl. Powstańców Śląskich (nr. parz.), Powstańców Śląskich (nr. 98-222, 127-197), Pocztowa, Podchorążych, Pułtuska (nr. 2-18), Racławicka (do nr. 62), Rawska, Sępia, Skierniewicka, Sochaczewska, Sokola (nr. 27-79, 18-60), Spadochroniarzy, Sudecka, Sztabowa (nr. 72-100, 51-89), Ulanowskiego, Wandy, Wiązowa, Wielka (nr. 29-59), Wiśniowa.

</doc>
<doc id="1923259" url="https://pl.wikipedia.org/wiki?curid=1923259" title="Parafia św. Józefa Rzemieślnika we Wrocławiu">
Parafia św. Józefa Rzemieślnika we Wrocławiu

 
Parafia Świętego Józefa Rzemieślnika we Wrocławiu znajduje się w dekanacie Wrocław wschód w archidiecezji wrocławskiej. Jej proboszczem jest ks.Andrzej Gerej CM. Obsługiwana przez Zgromadzenie Księży Misjonarzy św. Wincentego a Paulo. Erygowana w 1944. Mieści się przy ulicy Krakowskiej.
Historia kościoła parafialnego
Kościół zbudowano w latach 1932-33 według projektu J.V Ohlena w formie ośmiobocznej rotundy.
Podczas wojny spalony przez wojska niemieckie w 1945 roku w czasie oblężenia miasta. Świątynię odbudowano w 1948 roku. Wtedy też odremontowano dach dobudowano również dwie zakrystie i otynkowano kopułę. W 1969 roku odnowiono tynki zewnętrzne, a w latach 1971-73 dokonano zupełnej reorganizacji prezbiterium i sąsiadujących kaplic oraz odmalowano wnętrze.
W ostatnich latach kolejny raz odnowiono elewację. W 1985 roku zburzono starą plebanię w miejsce której wybudowano nowy dom katechetyczny połączony z nową plebanią. Nowe budynki parafialne zbudowano w latach 80. XX wieku. Według projektu W. Kamockiego i K. Lewczuka. Obiekt ceglano-żelbetonowy, tynkowany, modernistyczny z motywami architektury historycznej przetworzonej w duchu funkcjonalizmu.
Obszar parafii.
Parafia obejmuje ulice: Brzeska, Chudoby, Kościuszki (nr. 169-187, 174-198), Krakowska, Międzyrzecka, Na Grobli, Na Niskich Łąkach, Okólna, Rakowiecka, Traugutta (nr. 122-148, 125-149), Więckowskiego, Wilcza.
Msze św. w niedziele i Święta
o godz. 7:30, 9:30, 11:00 (dla dzieci), 12:30, 18:00
o godz. 17:30 Nieszpory lub Nabożeństwo Eucharystyczne
Msze św. w dni powszednie
o godz. 8:30 i 18:00.
Spowiedź
codziennie, pół godziny przed każdą Mszą św.
W I piątek rano od 8:00 i po południu już od 11:00.
Uroczystości odpustowe ku czci Świętego Józefa Rzemieślnika 1 maja

</doc>
<doc id="1923260" url="https://pl.wikipedia.org/wiki?curid=1923260" title="Parafia św. Jerzego Męczennika i Podwyższenia Krzyża Świętego we Wrocławiu">
Parafia św. Jerzego Męczennika i Podwyższenia Krzyża Świętego we Wrocławiu

 
Parafia Świętego Jerzego Męczennika i Podwyższenia Krzyża Świętego we Wrocławiu znajduje się w dekanacie Wrocław wschód w archidiecezji wrocławskiej. Jej proboszczem jest ks. Jan Kleszcz. Obsługiwana przez księży archidiecezjalnych. Erygowana w 1914. Mieści się przy ulicy Biegłej.
Obszar parafii.
Brochów: Afgańska, Aleja Róż, Armeńska, Bengalska, Biegła, Birmańska, Brochowska, Cedrowa, Centralna, Chińska, Chmurna, Cypryjska, Filipińska, Gruzińska, Indonezyjska, pl. Indyjski, Iracka, Japońska, Kazachstańska, Koreańska, Laotańska, Leonarda da Vinci, Malezyjska, 3 Maja, Mandżurska, pl. Mongolski, Mościckiego, Nepalska, Pakistańska, Perska, Pionierów, Piwniczna, Polna, Semaforowa, Społeczna, Syjamska, Syryjska, Tatarska, Topolowa, Tybetańska, Warszawska, Węgierska, Wiaduktowa, Wietnamska, Wileńska, Woskowa,
Bieńkowice: Arabska, Boiskowa, Jemeńska, Jordańska, Lisia, Marsowa, Palestyńska, Sadowa, Wesołowskiego, Ziemniaczana, 50 Bohaterów, 
Iwiny: Brochowska (nr. 3-25), Bukszpanowa, Chabrowa, Jaśminowa, Kwiatowa, Lawendowa, Makowa, Morelowa, Ogrodowa, Polna, Wiosenna.

</doc>
<doc id="1923261" url="https://pl.wikipedia.org/wiki?curid=1923261" title="Agusan del Sur">
Agusan del Sur

Agusan del Sur – prowincja na Filipinach, położona we wschodniej części wyspy Mindanao.
Od południa graniczy z prowincjami Davao del Norte, Compostela Valley i Davao Oriental, od zachodu z prowincjami Bukidnon i Misamis Orienta, od północy z prowincją Agusan del Norte, od wschodu z prowincją Surigao del Sur. Powierzchnia: 9989,52 km². Liczba ludności: 700 653 mieszkańców (2015). Gęstość zaludnienia wynosi 70 mieszk./km². Stolicą prowincji jest Prosperidad.

</doc>
<doc id="1923262" url="https://pl.wikipedia.org/wiki?curid=1923262" title="Człowiek, którego nie ma">
Człowiek, którego nie ma



</doc>
<doc id="1923263" url="https://pl.wikipedia.org/wiki?curid=1923263" title="Parafia Miłosierdzia Bożego we Wrocławiu">
Parafia Miłosierdzia Bożego we Wrocławiu

 
Parafia Miłosierdzia Bożego we Wrocławiu znajduje się w dekanacie Wrocław wschód w archidiecezji wrocławskiej. Jej proboszczem jest ks. Ryszard Peszko. Obsługiwana przez księży archidiecezjalnych. Erygowana w 1996. Mieści się przy ulicy Jagodzińskiej.
Obszar parafii.
 Wrocław: Bartoka, Beethovena, Braci Hoffmannów, Brahmsa, Brzozowa, Buforowa (do 72b parz., do 105a niep.), Cegielskiego, Drezynowa, Dróżnicza, Ekspresowa, Grapowa, Jagodzińska, Konduktorska, Linkego, Lokomotywowa, Malinowskiego, Maszynistów, Modrzejewskiego, Nastawnicza, Parowozowa, Ravela, Rozjazdowa, Schuberta, Straussa, Strawińskiego, Sygnałowa, Szynowa, Trakcyjna, Tunelowa, Wagnera, Vivaldiego, Zwrotnicza; Iwiny: Bacha, Paderewskiego, Sosnowa.

</doc>
<doc id="1923265" url="https://pl.wikipedia.org/wiki?curid=1923265" title="Parafia Najświętszej Maryi Panny Wspomożycielki Wiernych we Wrocławiu">
Parafia Najświętszej Maryi Panny Wspomożycielki Wiernych we Wrocławiu

 
Parafia Najświętszej Maryi Panny Wspomożycielki Wiernych we Wrocławiu znajduje się w dekanacie Wrocław wschód w archidiecezji wrocławskiej. Erygowana została w 1910. 
Obsługiwana jest przez księży sercanów białych, a jej proboszczem jest o. Tomasz Pawlukowski. Kościół parafialny mieści się przy ulicy Świątnickiej.

</doc>
<doc id="1923267" url="https://pl.wikipedia.org/wiki?curid=1923267" title="Bukidnon">
Bukidnon

Bukidnon – prowincja na Filipinach w regionie Mindanao Północne, położona w środkowej części wyspy Mindanao.
Od południa graniczy z prowincją Cotabato, od zachodu z prowincjami Lanao del Norte i Lanao del Sur, od północy z prowincją Misamis Oriental, od wschodu z prowincjami Agusan del Sur i Davao del Norte. Powierzchnia: 10 498,59 km². Liczba ludności: 1 190 284 mieszkańców (2007). Gęstość zaludnienia wynosi 113,4 mieszk./km². Stolicą prowincji jest Malaybalay.

</doc>
<doc id="1923268" url="https://pl.wikipedia.org/wiki?curid=1923268" title="Parafia Najświętszej Maryi Panny Królowej Polski we Wrocławiu-Jerzmanowie">
Parafia Najświętszej Maryi Panny Królowej Polski we Wrocławiu-Jerzmanowie

 
Parafia Najświętszej Maryi Panny Królowej Polski we Wrocławiu-Jerzmanowie – znajduje się w dekanacie Wrocław zachód (Leśnica) w archidiecezji wrocławskiej. Jej proboszczem jest ks. Zdzisław Pluta. Obsługiwana przez księży archidiecezjalnych. Erygowana w 1972. Mieści się przy ulicy Jerzmanowskiej.
Obszar parafii.
Parafia obejmuje ulice: Braci Adamczewskich, Branickiego, Chodkiewicza, Desantowa, Domańskiego, Gałowska, Graniczna (bez nr. 2), Gruszowa, Jasińskiej, Jarnołtowska, Jerzmanowska (nr. 10 - do końca), Kębłowicka, Koniecpolskiego, Kooenego, Krzeptowska, Matuszka, Osiniecka, Płużna, Piołunowa, Rdestowa, Rodła, Strachowicka, Samotworska, Skarżyńskiego, Wardzyńskich, Widłakowa, Zarembowicza, Żółkiewskiego.

</doc>
<doc id="1923269" url="https://pl.wikipedia.org/wiki?curid=1923269" title="Taras Stepanenko">
Taras Stepanenko

Taras Mykołajowycz Stepanenko, ukr. Тарас Миколайович Степаненко (ur. 8 sierpnia 1989 w Wełykiej Nowosiłce) – ukraiński piłkarz grający na pozycji pomocnika, reprezentant Ukrainy.
Kariera piłkarska.
Kariera klubowa.
Wychowanek klubu Torpedo Zaporoże, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 31 lipca 2006 w składzie Metałurh-2 Zaporoże, a 4 marca 2007 rozegrał pierwszy mecz w podstawowej jedenastce Metałurha. Występował również w rezerwowej drużynie Metałurha. W maju 2010 podpisał kontrakt z Szachtarem Donieck.
Kariera reprezentacyjna.
Występował w młodzieżowej reprezentacji Ukrainy. Pełnił w niej funkcje kapitana drużyny. 17 listopada 2010 roku debiutował w narodowej reprezentacji Ukrainy w zremisowanym 2:2 meczu towarzyskim ze Szwajcarią.
W meczu eliminacyjnym do MŚ 2014 z Mołdawią otrzymał czerwoną kartkę po brutalnym faulu na obrońcy drużyny przeciwnej w ich polu karnym.

</doc>
<doc id="1923271" url="https://pl.wikipedia.org/wiki?curid=1923271" title="Autentyzm (muzyka)">
Autentyzm (muzyka)



</doc>
<doc id="1923272" url="https://pl.wikipedia.org/wiki?curid=1923272" title="Parafia św. Andrzeja Boboli we Wrocławiu">
Parafia św. Andrzeja Boboli we Wrocławiu

Parafia św. Andrzeja Boboli we Wrocławiu znajduje się w dekanacie Wrocław zachód (Leśnica) w archidiecezji wrocławskiej. Jej proboszczem jest ks. Artur Stochła. Obsługiwana przez księży archidiecezjalnych. Erygowana w 1992.
Zasięg parafii.
Do parafii należą wierni z Wrocławia mieszkający przy ulicach: Darłowskiej, Domasławskiej, Dziwnowskiej, Dźwirzyńskiej, Elbląskiej, Gołnowskiej, Helskiej, Hermanowskiej, Jaksonowickiej, Knignickiej, Kołobrzeskiej, Koszalińskiej, Majakowskiego, Metalowców (Dworzec Kuźniki), Międzyzdrojskiej, Morskiej, Puckiej, Pyrzyckiej, Rewalskiej, Sarbinowskiej, Słupskiej, Sukielickiej, Świnoujskiej, Uznamskiej, Wołyńskiej, Woźniczej i Żernickiej (nr 84-124).

</doc>
<doc id="1923273" url="https://pl.wikipedia.org/wiki?curid=1923273" title="Ulica Płatnicza w Warszawie">
Ulica Płatnicza w Warszawie

Ulica Płatnicza – ulica w warszawskiej dzielnicy Bielany.
Opis.
Do 1951 nosiła nazwę "Chełmżyńskiej".
Ulica rozpoczyna się od skrzyżowania z ul. Jana Kasprowicza, następnie krzyżuje się z ul. Efraima Schroegera, wpadając w plac Konfederacji. Później krzyżuje się z ul. Stefana Żeromskiego i wpada w ul. Szepietowską.
Przy ulicy znajdują się niskie budynki osiedla Zdobycz Robotnicza zbudowane w stylu dworkowym w latach 20. XX wieku. Część z nich zaprojektował Janusz Dzierżawski, zostały one wzniesione dla pracowników Zakładów Amunicyjnych „Pocisk”.
Przy ulicy znajdują się zabytkowe latarnie gazowe, przeniesione tam w latach 30. XX wieku podczas elektryfikacji centrum Warszawy.
W grudniu 2018 na bocznej ścianie domu pod nr 59, w którym przez kilkanaście lat mieszkała Kora, wokalistka zespołu Maanam, odsłonięto neon "Miłość to wieczna tęsknota" ufundowany przez Urząd Dzielnicy Warszawa-Bielany.

</doc>
<doc id="1923276" url="https://pl.wikipedia.org/wiki?curid=1923276" title="Valeriy Iordan">
Valeriy Iordan



</doc>
<doc id="1923279" url="https://pl.wikipedia.org/wiki?curid=1923279" title="Parafia św. Jadwigi Śląskiej we Wrocławiu">
Parafia św. Jadwigi Śląskiej we Wrocławiu

 
Parafia Świętej Jadwigi Śląskiej we Wrocławiu znajduje się w dekanacie Wrocław zachód (Leśnica) w archidiecezji wrocławskiej. Erygowana w XIII wieku. Obsługiwana przez księży archidiecezjalnych. Proboszczem parafii jest ksiądz Piotr Wawrzynek. Mieści się przy ulicy Wolskiej.
Obszar parafii.
Parafia obejmuje ulice: Stanisława Bąka, Beskidzka, Bojanowska, Brzezińska, Chobieńska, Władysława Czaplińskiego, Dłużycka, Dolnobrzeska, Ekonomiczna, Eluarda, Gromadzka, Grzybowa, Gwizdanowska, Mariana Heisinga, Stanisława Hertmana, Alfreda Jahna, Jajczarska, Iwo Jaworskiego, Junacka, Kącka, Klonowa, Krajobrazowa, Krępicka, Krzelowska, Lubiąska, Jerzego Łanowskiego, Łączna, Łososiowicka, Majchra, Malownicza, Małomicka, Małoszyńska, Marszowicka, Miodowa, Mleczarska, Młodzieżowa, Teofila Modelskiego, Modrzewiowa, Mojęcicka, Mokrzańska, Mrozowska, Mydlarskiego, Niemkińska, Niepierzyńska, Owczarska, Platanowa, Płońskiego, Polkowicka, Prężycka, Prochowicka, Promenada, Pustecka, Równa, Rubczaka, Rytownicza, Serowarska, Sieroszowicka, Skoczylasa, Smolna, Sosnowa, Stroma, Szczepanowska, Szkolna, Szpilkowa, Ślepa, Średzka, Trzmielowicka, Ulowa, Watowa, Józefa Wąsowicza, Henryka Wereszyckiego, Wilkszyńska, Wińska, Wojnowicka, Mieczysława Wolfkiego, Wolska, Woronowicka, Wojska Polskiego, Wyboista, Zajazdowa.

</doc>
<doc id="1923280" url="https://pl.wikipedia.org/wiki?curid=1923280" title="Corey Perry">
Corey Perry

Corey Perry (ur. 16 maja 1985 w Peterborough) – kanadyjski hokeista, reprezentant Kanady, dwukrotny olimpijczyk.
Kariera.
Przez cztery sezony grał w kanadyjskiej juniorskiej lidze OHL w ramach CHL. W drafcie został wybrany w 2003, z numerem dwudziestym ósmym przez Mighty Ducks. W NHL od 2005. Grał również w zespołach filialnych Ducks: Cincinnati i Portland Pirates. Z zespołem z Anaheim w 2007 wywalczył Puchar Stanleya. Rok później zagrał w meczu gwiazd. W marcu 2013 przedłużył kontrakt z Anaheim o osiem lat. Od lipca 2019 zawodnik Dallas Stars. W grudniu 2020 został zaangażowany przez Montreal Canadiens. W połowie 2021 podpisał dwuletnią umowę z Tampa Bay Lightning.
Uczestniczył w turniejach mistrzostw świata 2010, 2012, 2016, zimowych igrzysk olimpijskich 2010, 2014, Pucharu Świata 2016.

</doc>
<doc id="1923281" url="https://pl.wikipedia.org/wiki?curid=1923281" title="Cotabato (prowincja)">
Cotabato (prowincja)

Cotabato – prowincja na Filipinach, położona w środkowej części wyspy Mindanao.
Od południa graniczy z prowincją Sultan Kudarat, od zachodu z prowincjami Maguindanao i Shariff Kabunsuan, od północy z prowincjami Lanao del Sur i Bukidnan, od wschodu z prowincją Davao del Sur. Powierzchnia: 9008,90 km². Liczba ludności: 1 121 974 mieszkańców (2007). Gęstość zaludnienia wynosi 124,5 mieszk./km². Stolicą prowincji jest Kidapawan. Znajduje się tu najwyższy szczyt Filipin wulkan Apo o wysokości 2954 m n.p.m.

</doc>
<doc id="1923283" url="https://pl.wikipedia.org/wiki?curid=1923283" title="Parafia św. Anny we Wrocławiu-Praczach Odrzańskich">
Parafia św. Anny we Wrocławiu-Praczach Odrzańskich

 
Parafia Świętej Anny we Wrocławiu-Praczach Odrzańskich znajduje się w dekanacie Wrocław zachód (Leśnica) w archidiecezji wrocławskiej. Jej proboszczem jest ks. Zdzisław Syposz. Obsługiwana przez księży archidiecezjalnych. Erygowana w 1948. Mieści się przy ulicy Brodzkiej.
Zasięg parafii.
Parafia obejmuje ulice: Brodzka (nr. 131-208), Chwałkowska, Cukiernicza, Główna (nr. 3-102), Gryczana, Imbirowa, Janowska, Jaglana, Jodłowicka, Karczemna, Karpnicka, Lubelska, Łomnicka, Osmańczyka, Piekarska, Piwowarska, Polonii Wrocławskiej, Pracka, Stabłowicka (nr. 109-164), Starobielawska, Towarowa, Urodzajna, Włókniarzy, Zbożowa .

</doc>
<doc id="1923287" url="https://pl.wikipedia.org/wiki?curid=1923287" title="Parafia św. Andrzeja Apostoła we Wrocławiu">
Parafia św. Andrzeja Apostoła we Wrocławiu

 
Parafia Świętego Andrzeja Apostoła we Wrocławiu – parafia znajdująca się w dekanacie Wrocław zachód (Leśnica) w archidiecezji wrocławskiej. 
Została erygowana w połowie XIV wieku jako katolicka jednostka administracji kościelnej z kościołem znajdującym się przy obecnej ul. Jeleniogórskiej. W 1530 r., w wyniku rozwoju Reformacji, parafię wraz z kościołem przejęli protestanci, i zarządzali nią aż do 1653 r., kiedy to w wyniku tzw. krwawej łaźni w Stabłowicach świątynia przeszła znów w ręce katolików. Od tej pory obszar dawnej parafii św. Andrzeja Apostoła był filią parafii św. Jadwigi Śląskiej w Leśnicy i przynależał do Archiprezbiteratu św. Mikołaja we Wrocławiu, a od 1926 r. do nowego Archiprezbiteratu Leśnica.
Po 1945 r. Stabłowice zostały podzielone pomiędzy parafię św. Jadwigi Śląskiej w Leśnicy oraz parafię św. Anny w Praczach Odrzańskich.
W 1985 r. metropolita wrocławski ks. kardynał Henryk Gulbinowicz erygował na nowo parafię św. Andrzeja Apostoła w Stabłowicach. Jej proboszczem został ks. Wincenty Tokarz. Początkowo funkcję obiektu sakralnego pełniła tymczasowa kaplica, dopiero w 1994 r. oddano do użytku nowy kościół pw. św. Andrzeja Apostoła. W 1997 r. poświęcił go ks. kard. Francis Arinze z Nigerii.
W parafii działa świetlica środowiskowa "Andrzejówka", Klub Seniora, Liturgiczna Służba Ołtarza, Akcja Katolicka, Ruch Światło-Życie, Żywy Różaniec, Apostolat Maryjny, schola dziecięca.
Obszar parafii.
Parafia obejmuje ulice: Amarantowa, Ananasowa, Arbuzowa, Arachidowa, Beżowa, Będkowska, Biała, Bieszczadzka, Błękitna, Boguszowska, Bystra, Cieplicka, Ciechocińska, Cytrynowa, Daktylowa, Drogosławicka, Dziarska, Fieldorfa, Figowa, Głuszycka, Górecka, Granatowa, Hodowicka, Hoża, Iwonicka, Jagniątkowska, Jaźwińska, Jeleniogórska, Jesiennicka, Jeżowska, Jędrzejowska, Kokosowa, Kosmonautów (nr. nieparz.), Kruszcowa, Krzyżowska, Lazurowa, Lubawska, Mandarynkowa, Miłkowska, Mysłakowicka, Niebieska, Niecała, Oliwkowa, Olbrachtowska, Perłowa, Piechowicka, Pienińska, Piotrkowska, Pomarańczowa, Porębska, Przesiecka, Przechodnia, Przemiłowska, Raźna, Rącza, Rychła, Samotna, Seledynowa, Skałeczna, Sobieszowska, Stabłowicka (nr. 1-110), Starogajowa, Staroleska, Stoszowska, Strzeblowska, Sulistrowska, Szara, Śmigła, Śnieżna, Świeża, Tatrzańska, Uciechowska, Wełniana, Wojanowska, Zebrzydowska, Zielona, Złota, Źródlana, Żółta.

</doc>
<doc id="1923290" url="https://pl.wikipedia.org/wiki?curid=1923290" title="Kościół św. Piotra w Rostocku">
Kościół św. Piotra w Rostocku

Kościół św. Piotra w Rostocku (niem. Petrikirche) – kościół ewangelicko-luterański, położony w centrum hanzeatyckiego Rostocku. Jeden z czterech głównych kościołów Starego Miasta obok kościoła Mariackiego, kościoła św. Mikołaja i kościoła św. Jakuba, zniszczonego w wyniku drugiej wojny światowej i wyburzonego w 1960.
Kościół św. Piotra jest najstarszym z wymienionych kościołów i najwyższym; jego wieża mierzy 117,00 m.
Historia.
Już ok. 1300 wzniesiono na miejscu dzisiejszego kościoła św. Piotra budowlę kościelną (najstarsza znana wzmianka historyczna o kościele w tym miejscu pochodzi z 1252). Był to kościół trzynawowy, wzniesiony z kamienia o barwie od ciemnoczerwonej do fioletowej, jego podmurowanie było zbudowane częściowo z granitu. Fragmenty tej budowli zachowały w przyczółkach obu naw bocznych. Ówczesny kościół miał prawdopodobnie wieżę poprzeczną lub parę wież; jej pozostałości tkwią w murach obecnej wieży.
W poł. XV w. na miejscu pierwotnego kościoła wzniesiono trzynawową bazylikę w typowym dla Europy północnej stylu gotyku ceglanego.
Ok. 1500 do kościoła dobudowano od zachodu wysoką na 127 m wieżę, która w 1543 spłonęła od uderzenia pioruna, co pozostali w Rostocku po nastaniu reformacji katolicy odebrali jako przejaw kary boskiej zesłanej na protestantów. Do 1578 wieża wraz z hełmem została odbudowana, po czym po raz drugi w wyniku burzy została częściowo zniszczona. Odbudowano ją, ale niższą, 117-metrową. Wieża służyła jako punkt orientacyjny dla przybywających z morza i z lądu. Przez następne stulecia niepogoda odcisnęła na wieży swoje ślady, tak że w 1902 trzeba było przeprowadzić jej zakrojoną na szeroką skalę renowację.
Podczas bombardowania Rostocku przez lotnictwo brytyjskie w nocy z 26 na 27 kwietnia 1942 kościół św. Piotra mocno ucierpiał. Pokryty miedzianą blachą hełm wieży spłonął. Pastwą płomieni padły też organy, barokowy ołtarz, renesansowa ambona, jak również niektóre epitafia. Udało się natomiast uratować średniowieczną chrzcielnicę z brązu (A. Ribe, 1512), jak również fragment drogi krzyżowej, relief przedstawiający Chrystusa przed Piłatem. Sklepienia nawy głównej i południowej zawaliły się, ocalało natomiast sklepienie nawy północnej. W trakcie niezdecydowanej odbudowy wieża została zabezpieczona tymczasowym zadaszeniem a nawę środkową przekryto płaskim drewnianym stropem o wysokości 24 m. Poza tym zamurowano arkady między nawą środkową a nawami bocznymi, zaś ściany nawy głównej pobielono wapnem. Wieży kościelnej nie odbudowano.
W 1994 w ramach specjalnego, rządowego programu renowacji miast, za pieniądze pochodzące od władz landu i miasta oraz z darowizn i funduszu ochrony zabytków odbudowano hełm wieży, pokrywając go miedzianą blachą, dzięki czemu kościół św. Piotra na powrót stał się symbolem Rostocku. Na wieży utworzono poza tym platformę widokową na wysokości 45 m, na którą można wspiąć się po 195 wąskich stopniach schodów lub wjechać windą. Z platformy przy dobrej pogodzie rozciąga się daleki widok na miasto Rostock, Warnemünde i Bałtyk.
Architektura.
Kościół św. Piotra jest trzynawową, czteroprzęsłową bazyliką, zakończoną od zachodu wieżą z wysokim, szpiczastym hełmem. Nawy boczne przeprute są wysokimi, ostrołukowymi oknami z blendami, po cztery w każdej, również wieża w środkowej kondygnacji ma z każdej strony po 3 wysokie, ostrołukowe okna z wyjątkiem strony wschodniej, która styka się z dachem kościoła. Najwyższa kondygnacja wieży ma po trzy małe, ostrołukowe okna z każdej strony.
Prezbiterium ma poligonalne zamknięcie, flankowane z zewnątrz dwiema wąskimi wieżyczkami zwieńczonymi szpiczastymi hełmami.
Dwustrefowy przekrój pionowy ścian wewnętrznych uwidacznia w podpiwniczeniu kościoła rząd ślepych arkad w stylu przejściowym, romańsko-gotyckim. Arkady te, otwarte od czasów zniszczeń wojennych, zostały zamurowane dopiero podczas restauracji świątyni.
Wnętrze kościoła, pomalowane na biało, jest jasne dzięki dużym oknom, przez które wpada do środka światło. W nawie północnej zachowały się sklepienia krzyżowo-żebrowe. Sklepienia w nawie głównej i południowej były zbyt zniszczone, dlatego zrezygnowano z ich rekonstrukcji w pierwotnej formie.
Wysokie na 17 m kolorowe okna prezbiterium, przedstawiające sceny z życia św. Piotra, zostały zaprojektowane przez lokalnego artystę, Lothara Mannewitza (1930–2004).

</doc>
<doc id="1923291" url="https://pl.wikipedia.org/wiki?curid=1923291" title="Compostela Valley">
Compostela Valley

Davao de Oro – prowincja na Filipinach, położona we wschodniej części wyspy Mindanao.
Od południa granicę wyznacza Zatoka Davao, od zachodu prowincja Davao del Norte, od północy prowincja Agusan del Sur, od wschodu prowincja Davao Oriental. Powierzchnia: 4479,77 km². Liczba ludności: 637 366 mieszkańców (2007). Gęstość zaludnienia wynosi 142,3 mieszk./km². Stolicą prowincji jest Nabunturan.

</doc>
<doc id="1923292" url="https://pl.wikipedia.org/wiki?curid=1923292" title="Parafia Najświętszej Maryi Panny Różańcowej we Wrocławiu">
Parafia Najświętszej Maryi Panny Różańcowej we Wrocławiu

Parafia Najświętszej Maryi Panny Różańcowej we Wrocławiu znajduje się w dekanacie Wrocław zachód (Leśnica) w archidiecezji wrocławskiej na ul. Wielkopolskiej. Erygowana 30 maja 2003 roku została wydzielona z parafii św. Jadwigi Śląskiej i terytorialnie objęła osiedle Złotniki. Odpust w tej parafii przypada 7 października. 
Pierwszym proboszczem został ks. Andrzej Pańczak.
Obszar parafii.
Parafia obejmuje ulice: Bocheńska, pl. Ciesielski, Chęcińska, Częstochowska, Czortyńska, Dębicka, Grybowska, Jarosławska, Jasielska, pl. Kaliski, Kamiennogórska, Kielecka, Kosmonautów (nr. 206-318), Kościańska, Krzeszowska, Limanowska, Łukowa, Małopolska, Miechowska, Mieroszowska, Nowosądecka, Nowotarska, Olkuska, Opoczyńska, Podhalańska, Przemyska, Rabczańska, Radomska, Rajska, Rawicka, Rzeszowska, Tarnowska, Wielkopolska, Wschowska, Zakopiańska, Złotnicka, Żwirowa, Żywiecka.

</doc>
<doc id="1923294" url="https://pl.wikipedia.org/wiki?curid=1923294" title="System oznaczeń lamp elektronowych">
System oznaczeń lamp elektronowych



</doc>
<doc id="1923295" url="https://pl.wikipedia.org/wiki?curid=1923295" title="Aleksiej Fadejew">
Aleksiej Fadejew



</doc>
<doc id="1923296" url="https://pl.wikipedia.org/wiki?curid=1923296" title="Mike Richards">
Mike Richards

Mike Richards (ur. 11 lutego 1985 w Kenorze) – kanadyjski hokeista, reprezentant Kanady, olimpijczyk.
Kariera.
W drafcie został wybrany w 2003, z numerem dwudziestym czwartym przez Flyers. Był wówczas zawodnikiem Kitchener Rangers. Grał również w zespole filialnym Ducks: Phantoms. Od 2008 był kapitanem drużyny. W czerwcu 2011 został przetransferowany do klubu Los Angeles Kings (w toku wymiany z Los Angeles do Filadelfii trafili Brayden Schenn i Wayne Simmonds). Odszedł z klubu w czerwcu 2015. Od stycznia 2016 zawodnik Washington Capitals.
Z reprezentacją zdobył złoty medal na igrzyskach w 2010. Brał udział w MŚ 06. Wcześniej odnosił sukcesy w rywalizacji juniorskiej, będąc m.in. w 2005 mistrzem świata.

</doc>
<doc id="1923297" url="https://pl.wikipedia.org/wiki?curid=1923297" title="Witalij Wernydub">
Witalij Wernydub

Witalij Jurijowycz Wernydub, ukr. Віталій Юрійович Вернидуб (ur. 17 października 1987 w Zaporożu, Ukraińska SRR) – ukraiński piłkarz grający na pozycji obrońcy.
Kariera piłkarska.
Kariera klubowa.
Syn znanego piłkarza Jurija Wernyduba. Wychowanek SDJuSzOR Metałurh Zaporoże, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 18 maja 2004 w składzie Metałurh-2 Zaporoże, a 13 lipca 2007 rozegrał pierwszy mecz w podstawowej jedenastce Metałurha. W rundzie wiosennej sezonu 2006/07 występował również na wypożyczeniu w Krywbasie Krzywy Róg, w którym debiutował 10 marca 2007 w meczu z Dynamem Kijów. 30 grudnia 2011 roku podpisał wieloletni kontrakt z Zorią Ługańsk. 11 czerwca 2015 przeszedł do azerskiego FK Qəbələ, w którym grał do maja 2018. 19 czerwca 2018 wrócił do Zorii Ługańsk.
Kariera reprezentacyjna.
Występował w juniorskiej oraz młodzieżowej reprezentacjach Ukrainy. 18 listopada 2014 debiutował w narodowej reprezentacji Ukrainy w zremisowanym 0:0 towarzyskim meczu z Litwą.

</doc>
<doc id="1923299" url="https://pl.wikipedia.org/wiki?curid=1923299" title="Alex Steele">
Alex Steele

Alex Steele, właściwie Alexa Rose Steele (ur. 3 lipca 1995 w Toronto, w prowincji Ontario) – kanadyjska aktorka angielsko-filipińskiego pochodzenia. Znana z roli Angeli Elizabeth "Angie" Jeremiah w serialu "".
Życie prywatne.
Alexandra Rose Steele jest rodzoną siostrą Cassie Steele. Obydwie występowały w serialu "Degrassi: Nowe Pokolenie", gdzie Cassie grała jedną z głównych ról.

</doc>
<doc id="1923300" url="https://pl.wikipedia.org/wiki?curid=1923300" title="Parafia św. Wawrzyńca we Wrocławiu-Żernikach">
Parafia św. Wawrzyńca we Wrocławiu-Żernikach

 
Parafia Świętego Wawrzyńca we Wrocławiu-Żernikach znajduje się w dekanacie Wrocław zachód (Leśnica) w archidiecezji wrocławskiej. Jej proboszczem jest ks. Grzegorz Trawka. Obsługiwana przez księży archidiecezjalnych. Erygowana w XIII wieku. Mieści się przy ulicy Żernickiej.

</doc>
<doc id="1923301" url="https://pl.wikipedia.org/wiki?curid=1923301" title="Edykt Horemheba">
Edykt Horemheba

Edykt Horemheba – ustawa karna obowiązująca w starożytnym Egipcie, wydana przez faraona Horemheba (1319–1292 p.n.e.), ostatniego przedstawiciela XVIII dynastii, w celu przywrócenia porządku i opanowania niestabilności wewnętrznej, jaka zaistniała w Egipcie po rewolucji religijnej Echnatona i latach nieudolnych rządów jego następców: Smenchkare, Tutanchamona i Aja. Kopia autentycznego tekstu królewskiego edyktu wyryta na kamiennej steli, ustawionej u podnóża X pylonu świątyni Amona w Karnaku jest jednym z nielicznych pomników prawa staroegipskiego, jakie do tej pory udało się odnaleźć. Ustawa Horemheba nie ma charakteru kodyfikacji prawa. Stanowiła raczej akt wydany okazjonalnie w określonym celu (uporządkowanie spraw państwowych) przy objęciu tronu.
Treść.
Tekst rozpoczyna się wprowadzeniem, zawierającym m.in. przedstawione w sposób oględny motywy, jakimi kierował się faraon, ustanawiając akt (w pewien sposób wprowadzenie przypomina więc współczesne preambuły aktów normatywnych). Następnie po kolei wymieniane są różne przykłady przestępstw i nadużyć, do jakich dopuszczali się urzędnicy, żołnierze i skorumpowani sędziowie oraz kary, jakie mają za nie grozić.
Pierwsze przepisy aktu dotyczą w ogólności przestępstw i nadużyć związanych z pobieraniem danin (podatków). Wymienione są następujące przestępstwa:
Ponadto w przypadku daniny z drewna, ze względu na fakt, że dobre drewno w Egipcie było towarem deficytowym, faraon nakazuje umożliwić ubogiemu, który nie posiada własnej tratwy, użyczenie tratwy od kogoś innego. Nakazane jest również przywrócenie obrabowanemu dóbr, które utracił. Zabronione jest wymuszanie danin od obrabowanego, który nie ma co dać. Za wyżej wymienione przestępstwa grozi kara mutylacyjna w postaci obcięcia nosa oraz zesłanie do "Tjaru" (egip. "TArw", położone najprawdopodobniej w okolicy dzisiejszego Al-Kantara).
Następnie edykt mówi o żołnierzach kradnących skóry bydła, będącego własnością faraona, a oddanego w użytkowanie prywatnym hodowcom. Dokładne znaczenie tego przepisu nie jest pewne. Według Jamesa Breasteda, gdy wypożyczone bydło padało, użytkownik musiał okazać jego skóry reprezentującemu faraona nadzorcy bydła. Nieuczciwy urzędnicy kradli skóry na szkodę hodowcom królewskiego bydła. Edykt zwalnia okradzionych od odpowiedzialności za brak skór po padniętym bydle. Kradnący skóry są zobowiązani do ich zwrotu. Karą przewidzianą za ten postępek jest sto uderzeń biczem i otwarcie pięciu ran na ciele winnego.
W kolejnych przepisach mowa jest o nieuczciwych inspektorach, którzy przymykają oczy na nadużycia ze strony poborców podatkowych w zamian za udział w uzyskanej bezprawnie części podatków oraz o poborcach podatkowych bezprawnie odbierających poddanym produkty rolne pod pozorem pobierania podatków dla browarów i kuchni faraona. Łapówkarstwo i przekupstwo zostają zagrożone karą śmierci (bez sprecyzowanego sposobu jej wykonania).
Horemheb w swoim edykcie opisuje również dokonane przez siebie reformy, mające na celu przede wszystkim rzeczywistą realizację wyżej wymienionych postanowień oraz usprawnienie administracji i sądownictwa. Faraon ustanawia dwóch urzędników (najprawdopodobniej chodzi o wezyrów) o wysokich kompetencjach sądowniczych, jednego w Tebach dla Górnego Egiptu i jednego w Memfis dla Egiptu Dolnego. Dodatkowo w każdym mieście ustanawia sądy złożone z urzędników i kapłanów.

</doc>
<doc id="1923302" url="https://pl.wikipedia.org/wiki?curid=1923302" title="British Rail">
British Rail

British Rail (do 1968 roku British Railways) – byłe brytyjskie przedsiębiorstwo transportowe, główny przewoźnik kolejowy w Wielkiej Brytanii od końca lat 40. do lat 90. XX wieku.
Przedsiębiorstwo powstało w wyniku nacjonalizacji czterech brytyjskich spółek kolejowych zwanych "Big Four": Great Western Railway, London, Midland and Scottish Railway, London and North Eastern Railway oraz Southern Railway, która nastąpiła w 1948 roku.
Początkowo British Railways były zarządzane przez British Transport Commission (Brytyjską Komisję Transportu), a w 1962 roku jej rolę przejęła British Railways Board (zarządzająca również przeprawami promowymi Sealink oraz siecią hoteli).
Począwszy od lat 50. XX wieku przeprowadzona została modernizacja kolei brytyjskiej. Parowozy stopniowo zastępowano lokomotywami spalinowymi, przeprowadzono elektryfikację i przebudowę sieci kolejowej oraz zastosowano nową sygnalizację kolejową. Jednocześnie British Rail skoncentrowało swą działalność na przewozach towarowych, likwidując w latach 60. w ramach projektu Beeching Axe blisko 1/3 wszystkich połączeń pasażerskich.
W latach 1994–1997 dokonano prywatyzacji kolei brytyjskich. Zdecydowana większość infrastruktury kolejowej została przejęta przez nowo utworzone przez rząd przedsiębiorstwo Railtrack, a miejsce British Rail zajęło 25 niezależnych przewoźników.

</doc>
<doc id="1923304" url="https://pl.wikipedia.org/wiki?curid=1923304" title="Davao Oriental">
Davao Oriental

Davao Oriental – prowincja na Filipinach, położona we wschodniej części wyspy Mindanao.
Od wschodu granicę wyznacza Morze Filipińskie, od zachodu Zatoka Davao i prowincja Compostela Valley, od północy prowincje Agusan del Sur i Surigao del Sur. Powierzchnia: 5164,46 km². Liczba ludności: 486 104 mieszkańców (2007). Gęstość zaludnienia wynosi 94,1 mieszk./km². Stolicą prowincji jest Mati.

</doc>
<doc id="1923305" url="https://pl.wikipedia.org/wiki?curid=1923305" title="Ingrīda Amantowa">
Ingrīda Amantowa



</doc>
<doc id="1923306" url="https://pl.wikipedia.org/wiki?curid=1923306" title="Parafia św. Maksymiliana Marii Kolbego we Wrocławiu">
Parafia św. Maksymiliana Marii Kolbego we Wrocławiu

Parafia Świętego Maksymiliana Marii Kolbego we Wrocławiu znajduje się w dekanacie Wrocław zachód I (Kozanów) w archidiecezji wrocławskiej. Obsługiwana przez księży archidiecezjalnych. Erygowana w 1982 roku. Mieści się przy ulicy Horbaczewskiego 20. Parafia liczy ok. 14 tys. parafian. Wraz z proboszczem współpracuje trzech wikariuszy.
Proboszcz.
Pieczę nad parafią od początku powstania sprawuje ks. prałat dr Czesław Majda, budowniczy kościoła parafialnego oraz domu parafialnego. Będący wcześniej wikariuszem katedry wrocławskiej, na mocy dekretu ówczesnego metropolity wrocławskiego kard. Henryka Gulbinowicza, został ustanowiony w 1982 proboszczem parafii Św. Maksymiliana Kolbego.
Wspólnoty parafialne.
Akcja Katolicka, Apostolat Maryjny, Chór „Maksymilianum”, Dziecięca Schola „Maksymilianki”, Eucharystyczny Ruch Młodych, Grupa Anonimowych Alkoholików, Grupa Czcicieli Miłosierdzia Bożego, Grupa Rodzin Alkoholików Al.-Anon, Katolickie Stowarzyszenie Młodzieży, Katolicki Klub Literacki „Źródło”, Krucjata Wyzwolenia Człowieka, Liturgiczna Służba Ołtarza, Oaza Rodzin, Parafialny Zespół Caritas, Rada Parafialna, Ruch Rodzin Nazaretańskich, Ruch „Wiara i Światło”, Straż Honorowa Najświętszego Sakramentu, Wspólnota Odnowy w Duchu Świętym „Benedictus”, Żywy Różaniec, Oaza Młodzieżowa, Apostolat „Margaretka”, Apostolat Zbawczego Cierpienia, Stowarzyszenie „Si alla Vita” (pomoc dzieciom chorym), Stowarzyszenie „Niezapominajka”, Poradnia Rodzinna, Poradnia Obywatelska, Klub Seniora „Integracja”.

</doc>
<doc id="1923308" url="https://pl.wikipedia.org/wiki?curid=1923308" title="Basen Natalski">
Basen Natalski



</doc>
<doc id="1923309" url="https://pl.wikipedia.org/wiki?curid=1923309" title="Helge Tramsen">
Helge Tramsen

Helge Andreas Boysen Tramsen (ur. 30 sierpnia 1910 w Kopenhadze, zm. 1 kwietnia 1979) – duński chirurg, jeden z dwunastu lekarzy, którzy w kwietniu 1943 r. udali się w składzie Międzynarodowej Komisji do Katynia, aby osobiście dokonać sekcji zwłok zamordowanych polskich oficerów i ustalić czas popełnienia zbrodni. Dr Tramsen był jednym z tych członków Komisji Międzynarodowej, którzy po wojnie nie tylko nie wyparli się swego podpisu złożonego w 1943 r. pod dokumentem obwiniającym ZSRR za dokonaną zbrodnię, ale mimo szykan, odważnie głosili prawdę, która w epoce zimnej wojny i rosnącej dominacji sowieckiej, w społeczeństwach Zachodu była bardzo niepopularna.
Kariera zawodowa.
Helge Tramsen urodził się w Kopenhadze w rodzinie mieszczańskiej wywodzącej się z Flensborga. Był synem kupca drzewnego Andreasa Tramsena (zm. 1932) i jego żony nauczycielki Helgi Henriksen (zm. 1933). W 1929 r. złożył egzamin maturalny w jednym z kopenhaskich gimnazjów (Vestre Borgerdydskole). W 1936 r. ukończył studia medyczne na Uniwersytecie Kopenhaskim. Pracował jako lekarz rezerwowy Królewskiej Marynarki Wojennej. Podczas niemieckiej okupacji Danii (1940-1945) dr Tramsen był zatrudniony w kopenhaskim Instytucie Medycyny Sądowej (w latach 1941–1944), co okazało się brzemienne w skutkach dla niego samego, na całe życie wiążąc jego losy ze sprawą zbrodni katyńskiej. Po odkryciu grobów katyńskich Niemcy skompletowali komisję złożoną z wybitnych specjalistów ds. medycyny sądowej z 12 krajów Europy. Jednym z jej członków został dr Tramsen. Wiosną 1943 r. otrzymał on od swojego przełożonego, dr. Knuda Sanda, polecenie służbowe udania się w ramach komisji do Katynia. Podejrzewając, że może zostać wmieszany w tryby niemieckiej maszyny propagandowej, dr Tramsen odmówił, ale odmowa nie została przyjęta. Obawiając się, że uczestnictwo w przedsięwzięciu pod egidą niemiecką może się dla niego okazać szkodliwe po zakończeniu wojny, zażądał od dyrektora duńskiego MSZ, Nilsa Svenningsena, wydania polecenia służbowego na piśmie. Będąc członkiem duńskiego ruchu oporu, postanowił skonsultować się w sprawie wyjazdu ze środowiskiem duńskiego podziemia. Ruch oporu, spodziewając się, że zbrodnia katyńska jest dziełem Niemców, chętnie przystał na wyjazd Tramsena do Katynia, wykorzystując go w drodze powrotnej jako kuriera.
Pobyt w Katyniu.
27 kwietnia 1943 r. dr Tramsen udał się do Katynia. Trasa podróży wiodła z kopenhaskiego lotniska Kastrup do Berlina, gdzie spotkał pozostałych członków komisji. Następnego dnia wszyscy wylecieli z berlińskiego lotniska Tempelhof do Warszawy. Tego dnia w swoim dzienniku podróży dr Tramsen zanotował:
"Warszawa płonie. Getto".
Z Warszawy samolot udał się do Smoleńska, gdzie Niemcy umieścili członków komisji w hotelu, i skąd do Katynia dowozili ich samochodami. W ciągu następnych dni dr Tramsen dokonał wielu sekcji zwłok zamordowanych oficerów polskich z grobów katyńskich i ponad wszelką wątpliwość ustalił, że mord został dokonany na wiosnę 1940 r. W swoim dzienniku tak opisał widok grobów w Katyniu:
"[Polscy żołnierze] leżą jak sardynki w starannie ułożonych warstwach, z głowami w tym samym kierunku. Wszyscy leżą na brzuchu z rękami związanymi do tyłu i czaszkami przestrzelonymi również od tyłu".
Wbrew intencjom doktora Tramsena, został on sfotografowany przez Niemców podczas dokonywania obdukcji ciał polskich oficerów i zdjęcie to ukazało się w niemieckim piśmie „Signal” wraz z następującym podpisem:
"Dokonano obdukcji 9 ciał. Tutaj dr Tramsen dokonuje sekcji zwłok, podczas gdy prof. de Burlet i prof. dr Saxén przyglądają się z uwagą".
W drodze powrotnej z Katynia, 1 maja 1943 r., samolot wiozący komisję międzylądował w Białej Podlaskiej, a następnie odleciał do Berlina. Z jego pokładu dr Tramsen oglądał nadal płonącą Warszawę. Następnego dnia członkowie komisji spotkali się z ministrem zdrowia Rzeszy, dr. Contim, a 4 maja nastąpił powrót do Kopenhagi. Dr Tramsen wykorzystał pobyt w Berlinie do złożenia posłowi duńskiemu w stolicy Rzeszy raportu w sprawie mordu katyńskiego i do przejęcia przesyłki dla duńskiego ruchu oporu, którą mógł przewieźć przez granicę, ponieważ objęty był immunitetem dyplomatycznym i nie podlegał kontroli celnej. W ten sposób doktorowi Tramsenowi udało się przemycić do Danii, jako dowód rzeczowy zbrodni katyńskiej, czaszkę jednego z zamordowanych polskich oficerów, Ludwika Szymańskiego z Krakowa. Czaszka ta została zdeponowana w kopenhaskim Instytucie Medycyny Sądowej, gdzie przeleżała do 2008 r., kiedy to została zwrócona zamieszkałemu w Australii synowi zamordowanego. Po przewiezieniu do Polski, została złożona w kaplicy Katyńskiej katedry polowej WP w Warszawie.
Dr Tramsen był autorem specjalnego raportu dotyczącego mordu w Katyniu i obarczającego za ten czyn ZSRR, przez co stał się bardzo niepopularny wśród lewicowych członków duńskiego ruchu oporu, którym ta prawda zupełnie nie odpowiadała. Dokument ten został przekazany duńskiemu MSZ, a następnie trafił do Londynu i przekazany został rządowi brytyjskiemu. Dzisiaj znajduje się w brytyjskich archiwach ("S.O.E. Poland 102, Subject: Dr Tramsen Report on Katyn").
Koniec wojny i lata powojenne.
Dr Tramsen został aresztowany przez gestapo 28 lipca 1944 r. na podstawie donosu. Zatrzymanie dr. Tramsena miało związek z jego udziałem w akcji zbrojnej na niemiecki magazyn broni. Został osadzony w więzieniu Vestre Fængsel w Kopenhadze, gdzie był torturowany. W związku z jego udziałem w badaniu zbrodni katyńskiej Niemcy nie zdecydowali się na deportację Tramsena do obozu koncentracyjnego w Niemczech, lecz wywieźli go we wrześniu 1944 r. do obozu pracy przymusowej we Frøslev na Jutlandii, gdzie był więziony do końca wojny.
Świadczenie prawdy w sprawie katyńskiej przysporzyło dr. Tramsenowi wielu wrogów i problemów zawodowych w Danii. W 1945 r. został bez powodu usunięty z Instytutu Medycyny Sądowej i stał się celem ataków komunistycznych (szkalowanie w lewicowych mediach, wybijanie szyb w jego mieszkaniu, oskarżenia o kolaborację z Niemcami).
Pozbawiony pracy dr Tramsen zdecydował się na otwarcie prywatnej praktyki lekarskiej, a od 1952 r., podczas wojny koreańskiej, pracował jako szef szpitala wojskowego na duńskim statku „Jutlandia”. Szykany, jakich dr Tramsen doznawał, oraz rosnące zagrożenie sowieckie w latach 50. odbiły się niekorzystnie na jego zdrowiu. Podczas inwazji sowieckiej na Węgry w 1956 r., z obawy przed zagrożeniem sowieckim, rozważał możliwość wyjazdu do Wielkiej Brytanii, skąd pochodziła jego żona. Mimo nacisków i szykan dr Tramsen nigdy nie odwołał swoich oświadczeń obarczających ZSRR winą za mord katyński i głosił prawdę o zbrodni na polskich oficerach. Już podczas internowania w obozie we Frøslev (1944) wygłosił wśród współwięźniów odczyt o Katyniu, a w kwietniu 1952 r. wziął udział w przesłuchaniu w sprawie zbrodni katyńskiej odbywającym się we Frankfurcie nad Menem dla komisji Senatu USA. W 1962 r. dr Tramsen udzielił po angielsku szczegółowego wywiadu sekcji polskiej Radia Wolna Europa na temat swego udziału w badaniu mordu katyńskiego, a w latach późniejszych, podczas gościnnych wykładów dla studentów medycyny w Kopenhadze, poruszał sprawę Katynia i odpowiedzialności Sowietów. Dr Tramsen przeszedł załamanie nerwowe po śmierci swojej najstarszej córki Elizabeth, która zginęła w niewyjaśnionych okolicznościach w Warszawie w 1970 r., dokąd udała się wbrew woli ojca. Dr Tramsen do końca życia utrzymywał, że córka została zamordowana przez agentów sowieckich w akcie zemsty za rolę jaką odegrał w sprawie katyńskiej.
Dr Helge Tramsen zmarł w 1979 r. Został odznaczony jednym z najwyższych duńskich odznaczeń, Orderem Danebroga i kilkoma innymi duńskimi, koreańskimi i austriackimi medalami za udział w wojnie koreańskiej. O jego udziale w badaniu mordu katyńskiego TV duńska nakręciła w 2006 r. film dokumentalny pt. "Czaszka z Katynia (Kraniet fra Katyn)", a w 2008 r. ukazała się książka autorstwa Anny Elisabeth Jessen pod tym samym tytułem, traktująca o roli doktora Tramsena w sprawie katyńskiej.
Życie prywatne.
Helge Tramsen był żonaty dwukrotnie. Jego pierwszą żoną była Sylvia Tramsen, córka walijskiego pastora, przedstawiona dr. Tramsenowi przez jego siostrę Karen, która podczas podróży do Walii poznała Sylvię. Para miała trójkę dzieci:
Drugą żoną doktora Tramsena była od 27 listopada 1971 Alice M. Lind (ur. 31 lipca 1925 w Kalundborgu).

</doc>
<doc id="1923310" url="https://pl.wikipedia.org/wiki?curid=1923310" title="Parafia Miłosierdzia Bożego we Wrocławiu (Gądów Mały)">
Parafia Miłosierdzia Bożego we Wrocławiu (Gądów Mały)

Parafia Miłosierdzia Bożego we Wrocławiu znajduje się w dekanacie Wrocław zachód I (Kozanów) w archidiecezji wrocławskiej. Jej proboszczem jest ksiądz dr Stanisław Jóźwiak. Obsługiwana przez księży archidiecezjalnych. Erygowana w 1993. Mieści się przy ulicy Bajana 47a i obejmuje ulice: Bajana, Bystrzycka (nr 91-105), Hynka (nr 2-12), Idzikowskiego, Metalowców, Samolotowa, Skrzydlata, Sterowcowa, Szybowcowa (nr 46-64), Tańskiego - łącznie ponad 7 tysięcy wiernych. Od 2011 roku jest wydawany tygodnik parafialny "Głos Miłosierdzia".
Proboszczowie.
W latach 1993-2012 proboszczem parafii był ks. kanonik dr Leszek Jabłoński, który zmarł nagle 23 kwietnia 2012. Z dniem 7 maja 2012 r. proboszczem ustanowiony został ks. prałat Mirosław Wójtewicz. Od 28 czerwca 2014 r. proboszczem parafii jest ksiądz dr Stanisław Jóźwiak.
Obiekty sakralne.
W parafii pw. Miłosierdzia Bożego znajdują się dwa obiekty sakralne:

</doc>
<doc id="1923312" url="https://pl.wikipedia.org/wiki?curid=1923312" title="Basen Mozambicki">
Basen Mozambicki

Basen Mozambicki, także Basen Natalski − basen oceaniczny Oceanu Indyjskiego, położony w jego południowo-zachodniej części, ograniczony Wyniesieniem Madagaskarskim i Wyniesieniem Mozambickim, od północy przechodzi w Kanał Mozambicki.

</doc>
<doc id="1923313" url="https://pl.wikipedia.org/wiki?curid=1923313" title="Parafia Matki Boskiej Częstochowskiej w Warszawie">
Parafia Matki Boskiej Częstochowskiej w Warszawie

Parafia Matki Boskiej Częstochowskiej w Warszawie – parafia rzymskokatolicka w Warszawie. Parafia znajduje się w archidiecezji warszawskiej, w dekanacie śródmiejskim, w dzielnicy Śródmieście.
Na terenie parafii, przy ulicy Łazienkowskiej 14, znajdują się również Ośrodek Duszpasterski Rodziny Rodzin im. Stefana Kard. Wyszyńskiego, kościół pw. Matki Bożej Jasnogórskiej, siedziba Radio Plus Warszawa (dawniej Radio Józef), a od maja 2010 roku Monastyczne Wspólnoty Jerozolimskie.
Wspólnoty.
Służba liturgiczna męska.
Wspólnota Służby liturgicznej składa się z kandydatów na ministrantów, ministrantów oraz lektorów. Każdy ze stopni formacji ma swoją charakterystykę oraz swój zakres obowiązków. Opiekunem jest ks. Konrad.
Akcja Katolicka.
Akcja Katolicka parafii została powołana do życia 1 marca 2005 roku dekretem ks. Prymasa Józefa Glempa. Asystentem Akcji jest proboszcz, ks. prałat Włodzimierz Artyszuk. Celem Akcji Katolickiej jest pogłębienie formacji chrześcijańskiej jej członków oraz współpraca świeckich z duszpasterzami w realizacji misji Kościoła. Przewodniczącą jest wiceprezes Diecezjalnego Instytutu Akcji Katolickiej Cecylia Melnik.
Wspólnoty neokatechumenalne.
W parafii są trzy wspólnoty neokatechumenalne, skupiające razem ok. 80 osób. Każda wspólnota prowadzi działalność formacyjną przez uczestnictwo w Eucharystii, Liturgii Słowa i konwiwencjach. Wspólnoty biorą czynny udział w życiu parafialnym. 
Żywy Różaniec.
Żywy Różaniec istnieje już od dawna i przynosi wielkie korzyści duchowe tym wszystkim, którzy do Niego należą. W Kołach Żywego Różańca, odmawia się ten sam różaniec, którym zwykle posługujemy się w życiu codziennym, z tą różnicą, że zwykły różaniec odmawia się całościowo lub częściami. W Żywym Różańcu zaś kółko złożone z 20 osób – które nazywa się Różą – odmawia codziennie tylko jedną tajemnicę różańca (10 x Zdrowaś Mario). Każdy z członków odmawia inną tajemnicę, w ten sposób cała Róża modli się jedną częścią różańca świętego. Jest to jedna z najpiękniejszych modlitw tak bardzo znanych i polecanych przez Kościół swoim wiernym. Ojciec Święty Jan Paweł II często mówił, że różaniec jest Jego ukochaną modlitwą. W parafii Żywy Różaniec powstał zaraz po II wojnie światowej, jeszcze przy ul. Łazienkowskiej, a teraz działają trzy Róże (60 osób).
Chór parafialny.
Chór parafialny – liczy około 35 osób. Istnieje od listopada 2004 r. Chór śpiewa w niedzielę podczas Mszy Świętej o godz. 10.00. Dwa razy w tygodniu Chór spotyka się na próbach. Chórem opiekuje się i muzycznie prowadzi s. Helena.
Służba Liturgiczna Żeńska – Bielanki.
Grupa maryjna dziewcząt działa w parafii Matki Bożej Częstochowskiej od roku 1995. Należą do niej dziewczęta w wieku szkolnym, które pragną naśladować Maryję, która jest pierwszym i zawsze najbardziej aktualnym wzorem i ideałem życiowym dla dziewcząt. Podczas spotkań pogłębiają swoją wiarę, wiedzę religijną oraz przyjemnie spędzają czas na zabawie, która integruje grupę. Stałym punktem spotkań jest modlitwa oraz przygotowanie do głębszego przeżycia wydarzeń roku liturgicznego. Zasadniczym zadaniem Bielanek jest pomoc w przygotowaniu i przeprowadzeniu procesji w ustalone dni roku kościelnego oraz czynny udział w liturgii. Obecnie grupą opiekuje się s. Kornelia.
Gazetka parafialna "Lilia".
Pierwszym redaktorem naczelnym "Lilii" był śp. ks. Grzegorz Fabiński. Powstała ona w roku 2006/2007. Została ona bardzo miło przyjęta, dlatego nakład wynosi około 300-400 egzemplarzy. Jest ona tygodnikiem, która ukazuje się co niedzielę. W gazetce znajdują się: Ewangelia, adresy do czytań niedzielnych, komentarz do Ewangelii, ogłoszenia parafialne, intencje tygodniowe oraz artykuły.

</doc>
<doc id="1923314" url="https://pl.wikipedia.org/wiki?curid=1923314" title="Alexandra Steele">
Alexandra Steele



</doc>
<doc id="1923315" url="https://pl.wikipedia.org/wiki?curid=1923315" title="British Railways">
British Railways



</doc>
<doc id="1923316" url="https://pl.wikipedia.org/wiki?curid=1923316" title="Parafia św. Jadwigi we Wrocławiu-Kozanowie">
Parafia św. Jadwigi we Wrocławiu-Kozanowie

 
Parafia Świętej Jadwigi we Wrocławiu-Kozanowie znajduje się w dekanacie Wrocław zachód I (Kozanów) w archidiecezji wrocławskiej. Parafia jest obsługiwana przez księży diecezjalnych. Erygowana w 1926 roku. 
Obszar parafii.
Parafia obejmuje ulice: Bobrzańska, Celtycka, Dobrzańska, Dziadoszańska, Dzielna, Gołężycka, Kolista, Kozanowska (nr 1-65, 2-52), Lotnicza (nr nieparz. 1-103), Modra, Pałucka, Pilczycka (nr 1-65, 2-26), Połbina, Setna, Ślężańska, Trzebowiańska, Wiślańska. 

</doc>
<doc id="1923317" url="https://pl.wikipedia.org/wiki?curid=1923317" title="Basen Maskareński">
Basen Maskareński

Basen Maskareński − część Oceanu Indyjskiego, basen oceaniczny położony w jego południowo-zachodniej części, ograniczony Grzbietem Maskareńskim i wyspą Madagaskar.

</doc>
<doc id="1923322" url="https://pl.wikipedia.org/wiki?curid=1923322" title="Basen Somalijski">
Basen Somalijski

Basen Somalijski - basen oceaniczny Oceanu Indyjskiego, położony w jego północno-zachodniej części, ograniczony Grzbietem Arabsko-Indyjskim, Komorami, Seszelami i wschodnim wybrzeżem Afryki.

</doc>
<doc id="1923323" url="https://pl.wikipedia.org/wiki?curid=1923323" title="Parafia św. Agnieszki we Wrocławiu">
Parafia św. Agnieszki we Wrocławiu

 
Parafia Świętej Agnieszki we Wrocławiu znajduje się w dekanacie Wrocław zachód I (Kozanów) w archidiecezji wrocławskiej. Obsługiwana przez księży archidiecezjalnych. Erygowana w 1965. Mieści się przy ulicy Śliwowej 3. 
W 2002 proboszczem parafii został ks. kan. Jana Pawliszyna. Wikariuszem od 2018 jest ks. Jarosław Bar CM. W latach 2008-2014 zbudowano kościół Matki Bożej Fatimskiej, mający zastąpić znacznie mniejszy kościół św. Agnieszki. 
Odpust: 21 stycznia. Nabożeństwo 40-godzinne: przed Środą Popielcową. Wieczysta Adoracja: 24 grudnia.
Zasięg parafii.
Do parafii należy 9051 wiernych z Wrocławia mieszkający przy ulicach: Augustowskiej, Białostockiej, Braniewskiej, Brodnickiej, Brodzkiej, Chełmskiej, Fromborskiej, Gminnej, Hodowlanej, Iławskiej, Koziej, Królewieckiej, Lidzbarskiej, Lubelskiej, Maślickiej, Mrągowskiej, Nasiennej, Ostródzkiej, Pasiecznej, Pasłęckiej, Pilczyckiej (od nr 196 do końca), Porajowskiej, Potokowej, Północnej, Reszelskiej, Rędzińskiej, Rolnej, Sadowniczej, Siedleckiej, Stodolnej, Suwalskiej, Ślęzoujście, Śliwowej, Tolkmickiej, Turoszowskiej, Warmińskiej, Węglinieckiej, Wołodyjowskiego i Zamojskiej.
Wspólnoty i ruchy parafialne.
Rada Parafialna, Żywy Różaniec, Domowy Kościół, Wspólnota Krwi Chrystusa, Grupa Modlitewna, Grupa Modlitewna Taize, Katolickie Stowarzyszenie Młodzieży, Oaza Dzieci Bożych, Schola, Liturgiczna Służba Ołtarza, Apostolat Maryjny.

</doc>
<doc id="1923324" url="https://pl.wikipedia.org/wiki?curid=1923324" title="Mistrzostwa Ameryki Południowej w Chodzie Sportowym 2010">
Mistrzostwa Ameryki Południowej w Chodzie Sportowym 2010

17. Mistrzostwa Ameryki Południowej w chodzie sportowym – zawody lekkoatletyczne, które odbyły się 6 oraz 7 marca 2010 roku w boliwijskim mieście Cochabamba. W klasyfikacji medalowej, z dorobkiem 10 medali, triumfowała reprezentacja Ekwadoru.
Złoci medaliści uzyskali kwalifikacje na puchar świata w chodzie sportowym.

</doc>
<doc id="1923325" url="https://pl.wikipedia.org/wiki?curid=1923325" title="Basen Arabski">
Basen Arabski

Basen Arabski − część Oceanu Indyjskiego, basen oceaniczny położony w jego północno-zachodniej części, ograniczony Grzbietem Arabsko-Indyjskim i Grzbietem Malediwskim, od północy przechodzi w Morze Arabskie. Maksymalna głębokość to 5875 m, zlokalizowana w Głębi Wheatleya.

</doc>
<doc id="1923329" url="https://pl.wikipedia.org/wiki?curid=1923329" title="Basen Środkowoindyjski">
Basen Środkowoindyjski

Basen Środkowoindyjski − największy basen oceaniczny Oceanu Indyjskiego, położony w jego centralnej części. Ograniczony Grzbietem Malediwskim od zachodu, Grzbietem Środkowoindyjskim od południa oraz Grzbietem Wschodnioindyjskim od wschodu, a także od północy stokiem kontynentalnym cokołu kontynentalnego Azji Południowej. Jego średnia głębokość waha się od 3500 do 5500 m. Dno obniża się w kierunku południowym − maksymalna głębokość wynosi 6639 m.
Ukształtowanie dna jest mocno urozmaicone − w środkowej części basenu znajduje się podwodna Góra Nikitina (847 m głębokości), w zachodniej części basenu znajduje się rów oceaniczny Czagos (do 5431 m głębokości), a na południu występują liczne strefy rozłamu Grzbietu Środkowoindyjskiego. W północnej części basenu − w Zatoce Bengalskiej − występuje wielki stożek napływowy Gangesu, natomiast na południe od Cejlonu usytuowana jest rozległa równina abisalna (od 4000 do 4500 m głębokości).

</doc>
<doc id="1923334" url="https://pl.wikipedia.org/wiki?curid=1923334" title="Basen Crozeta">
Basen Crozeta

Basen Crozeta - basen oceaniczny Oceanu Indyjskiego, położony w jego południowej części, ograniczony Grzbietem Zachodnioindyjskim, Grzbietem Środkowoindyjskim, Wyniesieniem Crozeta i Wyniesieniem Amsterdam. Maksymalna głębokość to 5626 m.

</doc>
<doc id="1923336" url="https://pl.wikipedia.org/wiki?curid=1923336" title="Basen Kokosowy">
Basen Kokosowy

Basen Kokosowy − basen oceaniczny Oceanu Indyjskiego, położony w jego wschodniej części, ograniczony Grzbietem Wschodnioindyjskim, wyspami Sumatrą i Jawą oraz archipelagiem Wysp Kokosowych.

</doc>
<doc id="1923337" url="https://pl.wikipedia.org/wiki?curid=1923337" title="Języki zaparo">
Języki zaparo

Języki zaparo lub zaparońskie (sáparo, sáparoan, záparo, zaparoano, zaparoana) – rodzina języków południowoamerykańskich używanych przez Indian Záparo, mieszkających na terenie Peru i Ekwadoru. Większość tych języków jest wymarłych, a pozostałe są na skraju wymarcia. Należy tu 7 języków.

</doc>
<doc id="1923338" url="https://pl.wikipedia.org/wiki?curid=1923338" title="Jaime Herbas">
Jaime Herbas

Jaime Herbas Reyes (25 września 1941) - piłkarz boliwijski, pomocnik. Jego starszy brat, Jesús Herbas, także był reprezentantem kraju.
Jako piłkarz Club Jorge Wilstermann wziął udział w turnieju Copa América 1963, gdzie Boliwia zdobyła tytuł mistrza Ameryki Południowej. Herbas zagrał tylko z Argentyną, gdzie podczas meczu zmienił Máximo Ramíreza.
W następnym roku razem z Máximo Alcócerem przeszedł do aktualnego mistrza Boliwii, klubu Club Aurora. Razem z klubem Aurora wziął udział w turnieju Copa Libertadores 1964, gdzie Aurora zajęła w grupie ostatnie, trzecie miejsce i odpadła z turnieju. Herbas zdobył dla swej drużyny jedną z dwóch bramek (drugą uzyskał Máximo Alcócer) dających remis w spotkaniu z paragwajskim klubem Cerro Porteño.
Następnie wziął udział w turnieju Copa América 1967, gdzie Boliwia zajęła ostatnie, szóste miejsce. Herbas zagrał we wszystkich pięciu meczach - z Urugwajem, Argentyną, Paragwajem, Wenezuelą i Chile.

</doc>
<doc id="1923339" url="https://pl.wikipedia.org/wiki?curid=1923339" title="Basen Zachodnioaustralijski">
Basen Zachodnioaustralijski

Basen Zachodnioaustralijski - basen oceaniczny Oceanu Indyjskiego, położony w jego wschodniej części, ograniczony Grzbietem Wschodnioindyjskim, Grzbietem Zachodnioaustralijskim i Wyspami Kokosowymi, od północnego wschodu łączy się z Basenem Północnoaustralijskim.

</doc>
<doc id="1923340" url="https://pl.wikipedia.org/wiki?curid=1923340" title="Wołodymyr Polowy">
Wołodymyr Polowy

Wołodymyr Ołeksandrowycz Polowy, ukr. Володимир Олександрович Польовий (ur. 28 lipca 1985 w Zaporożu, Ukraińska SRR) – ukraiński piłkarz grający na pozycji obrońcy, reprezentant Ukrainy.
Kariera piłkarska.
Kariera klubowa.
Wychowanek SDJuSzOR Metałurh Zaporoże, barwy którego bronił w juniorskich mistrzostwach Ukrainy (DJuFL). W 2000 przeszedł do Akademii Piłkarskiej Dynamo Kijów, którą kierował Pawło Jakowenko. Karierę piłkarską rozpoczął 22 lipca 2001 w drugiej drużynie Borysfen Boryspol. Występował również w trzeciej drużynie Dynama. 28 lipca 2002 debiutował w składzie Metałurh-2 Zaporoże, a 14 marca 2004 rozegrał pierwszy mecz w podstawowej jedenastce Metałurha. 6 stycznia 2011 podpisał kontrakt z Arsenałem Kijów. Podczas przerwy zimowej sezonu 2012/13 przeszedł do Metałurha Donieck. Po wygaśnięciu kontraktu 23 lipca 2014 zasilił skład Dnipra Dniepropetrowsk. 7 lutego 2015 został wypożyczony do Wołyni Łuck.
Kariera reprezentacyjna.
Występował w juniorskiej U-16 oraz U-17 reprezentacjach Ukrainy.
25 maja 2010 debiutował w reprezentacji Ukrainy w wygranym 4:0 meczu towarzyskim z Litwą.

</doc>
<doc id="1923341" url="https://pl.wikipedia.org/wiki?curid=1923341" title="Basen Północnoaustralijski">
Basen Północnoaustralijski

Basen Północnoaustralijski − basen oceaniczny Oceanu Indyjskiego, położony w jego wschodniej części, pomiędzy Indonezją i Australią, od zachodu łączy się z Basenem Zachodnioaustralijskim.

</doc>
<doc id="1923342" url="https://pl.wikipedia.org/wiki?curid=1923342" title="Basen Południowoaustralijski">
Basen Południowoaustralijski

Basen Południowoaustralijski − basen oceaniczny położony pomiędzy Australią i Grzbietem Australijsko-Antarktycznym, od zachodu łączy się z Basenem Zachodnioaustralijskim.
Basen Południowoaustralijski jest, w zależności od klasyfikacji, częścią Oceanu Indyjskiego lub Oceanu Południowego; ta ostatnia wersja jest powszechna w Australii, która rozszerza Ocean Południowy poza równoleżnik 60°, aż do własnego południowego wybrzeża.

</doc>
<doc id="1923344" url="https://pl.wikipedia.org/wiki?curid=1923344" title="I’m in Miami Bitch">
I’m in Miami Bitch

I’m in Miami Bitch (znane też pod radiową nazwą I’m in Miami Trick) – debiutancki singiel amerykańskiego zespołu LMFAO. Oficjalnie został wydany na początku 2009 roku. Producentem singla jest Redfoo,
Utwór został użyty jako czołówka amerykańskiego reality show "Kourtney i Khloé jadą do Miami". Piosenka znalazła się również w jednym z odcinków "".
Oprócz wielu alternatywnych wersji utworu powstał oryginalny remix z udziałem Pitbulla. Na arenie międzynarodowej większą popularność zdobył mashup z „Let the Bass Kick” stworzony przez DJ Chuckie, który dotarł do dziewiątego miejsca UK Singles Chart.
Alternatywne wersje.
Piosenka jest pierwotnie zatytułowana „I’m in Miami Bitch”, ale rozgłośnie radiowe często zmieniały tytuł na „I’m in Miami Trick”. W społeczności rap „trick” często zastępuje słowo „bitch”. W wersji DJ Chuckie często zastępowano „bitch” słowem „girl”. Istnieje wiele alternatywnych wersji utworu, zazwyczaj dostosowanych do lokalnych rozgłośni radiowych w danym mieście. Wiele z wymienionych poniżej wersji zostały wydanych przez iTunes Store i Zune Marketplace, jak np. remix zatytułowany "I’m In Your City Trick".
Wersja DJ Chuckie.
Let the Bass Kick in Miami Bitch (znane też pod ocenzurowaną nazwą „Let the Bass Kick in Miami Girl”) jest mashup’em piosenki DJ Chuckie „Let the Bass Kick” i utworu LMFAO „I’m in Miami Bitch”. Został wydany w niektórych krajach europejskich oraz osiągnął spory sukces w Wielkiej Brytanii docierając do dziewiątego miejsca UK Singles Chart oraz pierwszego miejsca UK Dance Chart gdzie utrzymywał się kilka tygodni.

</doc>
<doc id="1923345" url="https://pl.wikipedia.org/wiki?curid=1923345" title="I'm in Miami Trick">
I'm in Miami Trick



</doc>
<doc id="1923346" url="https://pl.wikipedia.org/wiki?curid=1923346" title="Geoffrey Fletcher">
Geoffrey Fletcher

Geoffrey Shawn Fletcher (ur. 4 października 1970 w New London w stanie Connecticut) – amerykański wykładowca akademicki na Uniwersytecie Columbia i NYU, scenarzysta i reżyser filmowy. Laureat Oscara za najlepszy scenariusz adaptowany do filmu "Hej, skarbie" (2009) Lee Danielsa. Był pierwszym czarnoskórym zdobywcą Oscara za scenariusz.

</doc>
<doc id="1923347" url="https://pl.wikipedia.org/wiki?curid=1923347" title="Artur Kaśkow">
Artur Kaśkow

Artur Hennadijowycz Kaśkow, ukr. Артур Геннадійович Каськов (ur. 18 listopada 1991 w miasteczku Nowomykołajiwka, w obwodzie zaporoskim) – ukraiński piłkarz grający na pozycji napastnika.
Kariera piłkarska.
Kariera klubowa.
Wychowanek SDJuSzOR Metałurh Zaporoże, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 20 lipca 2008 w składzie Metałurh-2 Zaporoże, a 15 marca 2009 rozegrał pierwszy mecz w podstawowej jedenastce Metałurha. W maju 2009 strzelił swego pierwszego gola w Premier-lidze. 17 lipca 2011 został wypożyczony do Czornomorca Odessa. W grudniu 2011 opuścił odeski klub. Podczas przerwy zimowej sezonu 2012/13 przeszedł do Olimpiku Donieck. W lipcu 2013 podpisał kontrakt z Bukowyną Czerniowce, ale już 5 września 2013 przeniósł się do FK Połtawa, w którym grał do końca roku. Następnie dopiero 28 sierpnia 2014 znalazł kolejny klub PFK Sumy. W sierpniu 2015 podpisał kontrakt z Weresem Równe. W kwietniu 2016 przeniósł się do amatorskiego zespołu Tawrija-Skif Rozdoł.
Kariera reprezentacyjna.
Występował w juniorskiej U-17 oraz U-19 reprezentacjach Ukrainy.

</doc>
<doc id="1923348" url="https://pl.wikipedia.org/wiki?curid=1923348" title="Mistrzostwa Świata w Łyżwiarstwie Szybkim w Wieloboju Kobiet 1955">
Mistrzostwa Świata w Łyżwiarstwie Szybkim w Wieloboju Kobiet 1955

13. mistrzostwa świata w łyżwiarstwie szybkim w wieloboju kobiet odbyły się w dniach 12–13 lutego 1955 roku w fińskim Kuopio. Zawodniczki startowały na naturalnym lodowisku na Väinölänniemi. Łyżwiarki startowały na czterech dystansach: 500 m, 1000 m, 3000 m, 5000 m. Najlepsza była reprezentantka ZSRR Rimma Żukowa. O tym, które miejsca zajmowały zawodniczki decydowała mniejsza liczba punktów uzyskana z czterech biegów.
Uczestnicy.
W zawodach wzięło udział 17 łyżwiarek z 5 krajów. Wszystkie zostały sklasyfikowane.

</doc>
<doc id="1923349" url="https://pl.wikipedia.org/wiki?curid=1923349" title="Dzielnica Cesarska w Poznaniu">
Dzielnica Cesarska w Poznaniu

Dzielnica Cesarska w Poznaniu (także: "Dzielnica Zamkowa") – ogólna nazwa zespołu reprezentacyjnych zabudowań w Poznaniu, projektowanych przez wybitnych architektów europejskich, znajdujących się w zachodniej części ścisłego centrum miasta, w stylach historycznych. W 2008 uznana została przez prezydenta RP, w ramach historycznego zespołu miasta Poznania, jako pomnik historii.
Historia.
Dzielnica powstała w miejscu likwidowanych obwarowań Twierdzy Poznań, na ich zachodnim odcinku, zwłaszcza w szeroko rozumianym rejonie Bramy Berlińskiej. Genezą jej powstania była konieczność poprawy rozwoju przestrzennego miasta, hamowanego jak dotąd poprzez istnienie obwarowań. Kluczowa narada w tej sprawie odbyła się 21 maja 1898, a udział w niej wziął m.in. pruski minister oświecenia Robert Bosse i minister spraw wewnętrznych Erhard von der Recke. Poznań należał wówczas do miast o wyjątkowo niekorzystnej strukturze zabudowy – aż 10% ludności mieszkało stłoczone w suterenach. Nie wpływało to korzystnie na chęć osiedlania się tutaj przez państwowy korpus urzędniczy.
Pierwszy plan rozwoju budownictwa monumentalnego na tym terenie powstał w 1890 (radca budowlany Heinrich Grüder). Następną wersję, w 1903 sporządził Joseph Stübben. W 1904 cesarz Wilhelm II Hohenzollern powołał Królewską Komisję Rozbudowy Poznania, która zajęła się realizacją planów. 20 sierpnia 1910 miasto zyskało tytuł Rezydencjonalnego Miasta Poznań, w tym też dniu uroczyście poświęcono Zamek Cesarski.
Według Jana Skuratowicza celem stworzenia zespołu architektonicznego w takiej monumentalnej formie było ukształtowanie syntetycznej "praniemieckiej" wizytówki nowej stolicy germańskiego wschodu. Wszystkie elementy programu podporządkowano idei "der Hebung" (podniesienia) miasta na wyższy poziom.
Zabudowa oryginalna.
Na Dzielnicę Cesarską składają się przede wszystkim następujące zabudowania (od północy):
Zabudowa późniejsza.
W okresie późniejszym (przed i po II wojnie światowej) zabudowę dzielnicy reprezentacyjnymi gmachami i budowlami kontynuowano. Powstały m.in. (od północy):
Kontynuacją zabudowy Dzielnicy Cesarskiej w kierunku południowym jest dalszy pas gmachów reprezentacyjnych wzdłuż Alei Niepodległości, ul. Towarowej i Parku Marcinkowskiego, m.in. Dyrekcja Kolei w Poznaniu, Collegium Novum czy wysokościowiec Delta.
Kontekst.
Zabudowa Dzielnicy Cesarskiej stała się dla mieszkańców Poznania w początku XX wieku wymarzonym miejscem spacerów i rekreacji – wcześniej miasto „okute” umocnieniami twierdzy nie miało podobnych terenów o wysokim standardzie. Jakość architektury, którą zabudowano ten teren postawiło natomiast Poznań w gronie zaplanowanych z rozmachem miast europejskich tamtego okresu.

</doc>
<doc id="1923350" url="https://pl.wikipedia.org/wiki?curid=1923350" title="Errol Aguilera">
Errol Aguilera

Errol Aguilera (ur. 24 maja 1978) – trynidadzko-tobagijski bobsleista. Uczestnik Zimowych Igrzysk Olimpijskich 2002 w Salt Lake City, gdzie wraz z Gregorym Sunem zdobył 37., ostatnie miejsce wśród załóg, które dotarły do mety. Na tych zawodach zastąpił Andrew McNeilly'ego po drugim zjeździe.

</doc>
<doc id="1923351" url="https://pl.wikipedia.org/wiki?curid=1923351" title="Ryan Miller">
Ryan Miller

Ryan Miller (ur. 17 lipca 1980 w East Lansing) – amerykański hokeista, reprezentant USA, trzykrotny olimpijczyk.
Jego dziadek Elwood, ojciec Dean (ur. 1957), byli, a brat Drew (ur. 1984) i kuzyni Kelly Miller, Kevin Miller, Kip Miller, Curtis Gemmel &amp; Taylor Gemmel także są hokeistami.
Kariera.
Grał dwa lata w lidze NAHL, po czym w drafcie NHL z 1999 został wybrany przez Buffalo Sabres. Następne trzy lata grał w akademickiej lidze NCAA. Od 2002 zawodnik Buffalo Sabres. W pierwszych czterech sezonach grał głównie w zespole farmerskim, w lidze AHL. Od 2005 na stałe w drużynie Szabel w lidze NHL. Od marca 2014 zawodnik St. Louis Blues (w toku wymiany grupy zawodników między klubami; m.in. do Buffalo trafił za niego bramkarz Jaroslav Halák). Od lipca 2014 zawodnik Vancouver Canucks związany czteroletnim kontraktem. W połowie 2017 przeszedł do Anaheim Ducks, gdzie w czerwcu 2019 przedłużył kontrakt o rok. Pod koniec kwietnia 2021 ogłosił zakończenie kariery wraz z końcem sezonu NHL (2020/2021).
Uczestniczył w turniejach mistrzostw świata w 2001, 2002, 2003 oraz zimowych igrzysk olimpijskich 2006, 2010, 2014.

</doc>
<doc id="1923354" url="https://pl.wikipedia.org/wiki?curid=1923354" title="Logorama">
Logorama

Logorama – krótkometrażowy 17-minutowy animowany film akcji produkcji francuskiej (kolektyw H5), laureat Oscara 2010. Jest to animacja przedstawiająca świat stworzony z log znanych firm w którym życie toczy się jak w rzeczywistości. W filmie wykorzystano ponad 2500 log różnych korporacji.

</doc>
<doc id="1923356" url="https://pl.wikipedia.org/wiki?curid=1923356" title="Pete Docter">
Pete Docter

Peter Hans „Pete” Docter (ur. 9 października 1968 w Bloomington) – amerykański reżyser filmowy, animator i scenarzysta. Z dziewięciu nominacji, zdobył trzy nagrody Oscara – za filmy "Odlot", "W głowie się nie mieści" i "Co w duszy gra". Jeden z głównych przedstawicieli studia Pixar. Zaprojektował logo wytwórni używane od 1995 roku.

</doc>
<doc id="1923357" url="https://pl.wikipedia.org/wiki?curid=1923357" title="Branco (przylądek)">
Branco (przylądek)

Branco (port. "Cabo Branco") – przylądek w Ameryce Południowej, administracyjnie należący do Brazylii, najdalej na wschód wysunięty punkt kontynentu.

</doc>
<doc id="1923358" url="https://pl.wikipedia.org/wiki?curid=1923358" title="Jan Starzyński">
Jan Starzyński

Jan Starzyński (ur. 4 lutego 1955 w Jarosławcu) – polski prawnik, urzędnik państwowy i samorządowiec, od 1998 do 2018 prezydent Pruszkowa.
Życiorys.
W 1978 ukończył studia na Wydziale Prawa i Administracji Uniwersytetu Warszawskiego. W latach 80. odbył aplikację radcowską w Okręgowej Komisji Arbitrażowej w Warszawie. Od 1978 był zatrudniony w Zarządzie Gospodarki Terenami Miasta Pruszkowa, następnie był prawnikiem i kierownikiem działu w Pruszkowskiej Spółdzielni Mieszkaniowej (1982–1990).
Działał w Stronnictwie Demokratycznym, z ramienia którego sprawował w latach 1988–1990 mandat radnego Miejskiej Rady Narodowej. W 1990 wojewoda Adam Langer mianował go na kierownika nowo utworzonego urzędu rejonowego w Pruszkowie. W tym samym roku ponownie uzyskał mandat radnego rady miejskiej z listy komitetu wyborczego tworzonego przez SD, „Pax”, PSL i Cech Rzemiosł Różnych. W 1994 bez powodzenia ubiegał się o reelekcję.
W 1998 uzyskał mandat radnego powiatu pruszkowskiego z ramienia AWS. W tym samym roku rada miejska w Pruszkowie wybrała go na prezydenta miasta. Reelekcję uzyskiwał w wyborach bezpośrednich czterokrotnie – w 2002 (64,7% głosów w II turze), 2006 (53,7% głosów w I turze), 2010 (50,5% głosów w I turze) i 2014 (59,8% głosów w II turze). W wyborach w 2018 z wynikiem 48,9% głosów przegrał w drugiej turze głosowania z Pawłem Makuchem.
W 2019 został zatrudniony jako pełnomocnik do spraw współpracy z jednostkami samorządu terytorialnego w urzędzie miejskim w Grodzisku Mazowieckim. W tym samym roku bez powodzenia kandydował do Sejmu z listy Koalicji Bezpartyjni i Samorządowcy, uzyskując 1416 głosów (0,24% w okręgu).
Odznaczenia i wyróżnienia.
Odznaczony Srebrnym Krzyżem Zasługi, wyróżniony Medalem Pro Memoria.

</doc>
<doc id="1923362" url="https://pl.wikipedia.org/wiki?curid=1923362" title="Mauro Fiore">
Mauro Fiore

Mauro Fiore (ur. 15 listopada 1964 w Marzi we Włoszech) – amerykański operator filmowy urodzony we Włoszech, który w wieku 7 lat przeniósł się z rodziną do Stanów Zjednoczonych. Laureat Oscara i BAFTA 2010 za zdjęcia do filmu "Avatar". Studiował w Columbia College w Chicago, gdzie poznał Janusza Kamińskiego.

</doc>
<doc id="1923363" url="https://pl.wikipedia.org/wiki?curid=1923363" title="Basen Filipiński">
Basen Filipiński

Basen Filipiński – basen oceaniczny Oceanu Spokojnego położony pomiędzy Wyspami Riukiu i Filipinami od zachodu a Grzbietem Kiusiu-Palau od wschodu.

</doc>
<doc id="1923368" url="https://pl.wikipedia.org/wiki?curid=1923368" title="Batalion Chemiczny (II RP)">
Batalion Chemiczny (II RP)

Batalion Chemiczny (bchem) – pododdział saperów Wojska Polskiego w II Rzeczypospolitej.
Historia jednostki.
Batalion został sformowany w 1921, w garnizonie Warszawa, w czasie przejścia Wojska Polskiego na stopę pokojową po zakończonej wojnie z bolszewikami.
Organizacja pokojowa batalionu
W sobotę 22 września 1923, w godzinach popołudniowych, w łaźni baonu miało miejsce zdarzenie zagrażające życiu i zdrowiu wielu osób oraz mieniu w wielkich rozmiarach, mające postać eksplozji materiałów wybuchowych, w następstwie którego śmierć poniosło trzech saperów, a czwarty doznał obrażeń ciała. Do zdarzenia doszło w wyniku niedbalstwa rusznikarza Feliksa Kosińskiego. Wymieniony podoficer, wykonując rozkaz por. Jana Rurkiewicza, miał przystosować niemiecką 170 mm minę bojową do ćwiczeń próbnych po uprzednim usunięciu z niej ekrazytu. W tym celu umieścił minę w jednej z wanien wypełnionej wodą. Zgodnie z otrzymanym poleceniem mina miała być zanurzona w wodzie przez dwie godziny. Feliks Kosiński zlekceważył to polecenie i już po upływie 30 minut przystąpił, przy użyciu młotka i świdra, do rozbrojenia miny. W czasie rozbrajania miny doszło do niekontrolowanej eksplozji materiału wybuchowego. W następstwie obrażeń ciała doznanych w wyniku eksplozji ekrazytu zmarł rusznikarz Feliks Kosiński oraz przebywający wówczas w łaźni żołnierze: starszy saper Jan Drozdowski i saper Zygmunt Kowalewicz. Śledztwo w przedmiotowej sprawie rozpoczął wachmistrz Czarnecki z plutonu żandarmerii Warszawa II, a następnie kontynuował sędzia śledczy kapitan Wilkoń z Wojskowego Sądu Okręgowego Nr I.
Minister spraw wojskowych rozkazem O. I. Szt. Gen. 3122 Org., ogłoszonym 8 kwietnia 1924, przeniósł baon chemiczny „organizacyjnie z wojska saperskiego do artylerii”.
25 listopada 1924 Minister Spraw Wojskowych nakazał rozformować batalion z dniem 1 stycznia 1925, a w jego miejsce utworzyć ćwiczebną kompanię chemiczną przy Szkole Gazowej.
Zgodnie z etatem kompania składała się z drużyny dowódcy kompanii i trzech plutonów chemicznych. Każdy z plutonów miał mieć dwie drużyny po dwie sekcje. Stan etatowy liczył jednego oficera starszego (dowódca kompanii / kapitan), trzech oficerów młodszych (dowódcy plutonów) i 26 podoficerów (w tym jeden starszy ogniomistrz – szef kompanii) oraz 74 bombardierów i kanonierów. W pododdziale było osiem koni wierzchowych, w tym cztery oficerskie. Trzech ogniomistrzów (szef kompanii, podoficer broni i podoficer elektrotechnik) było uzbrojonych w pistolety i szable, a pozostali żołnierze w karabinki z bagnetami. Szkolny sprzęt gazowy stanowiło 12 moździerzy Stokesa i 90 moździerzy Livensa oraz 180 cylindrów do napełniania gazami bojowymi.
W niedzielę 16 listopada 1924, w koszarach batalionu na warszawskim Marymoncie, biskup polowy Stanisław Gall poświęcił odrestaurowaną kaplicę wojskową. W ceremonii wzięli udział między innymi: generał broni Lucjan Żeligowski, w charakterze przedstawiciela Ministra Spraw Wojskowych oraz wojewoda warszawski Władysław Sołtan i prezydent miasta stołecznego Warszawy Władysław Jabłoński. Projekt restauracji kaplicy sporządził podpułkownik inżynier Adam Henrych. Roboty wykonała firma Skrzypek.
Po likwidacji batalionu chemicznego w 1 batalionie baperów w Modlinie i 7 batalionie saperów w Poznaniu utworzone zostały plutony miotaczy ognia. Do 1939 oba bataliony w czasie mobilizacji miały wystawić dwanaście plutonów miotaczy ognia (nr 11-18 i 71-74).

</doc>
<doc id="1923371" url="https://pl.wikipedia.org/wiki?curid=1923371" title="Anton Monachow">
Anton Monachow

Anton Ołeksandrowycz Monachow, ukr. Антон Олександрович Монахов (ur. 31 stycznia 1982 w Zaporożu) – ukraiński piłkarz grający na pozycji obrońcy.
Kariera piłkarska.
Kariera klubowa.
Wychowanek SDJuSzOR Metałurh Zaporoże, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 4 kwietnia 1999 w składzie Metałurh-2 Zaporoże, po czym przeszedł do Krywbasa Krzywy Róg, w podstawowej jedenastce którego 2 kwietnia 2000 rozegrał pierwszy mecz w Premier-lidze. W 2001 wyjechał do Rosji, gdzie próbował swoich sił w Spartaku Moskwa i Torpedo-ZiL Moskwa. Latem 2001 na krótko powrócił do Krywbasa i ponownie wyjechał do Rosji, gdzie bronił barw FK Elista. Na początku 2004 został zaproszony do Szachtara Donieck, ale występował tylko w rezerwowej drużynie. Następnie wychodził na boisko w składzie klubów Worskła Połtawa, Tawrija Symferopol, Krymtepłycia Mołodiżne oraz Naftowyk Ochtyrka. Zimą 2009 powrócił do Tawrii. 11 listopada 2011 za obopólną zgodą kontrakt został anulowany. W styczniu 2012 podpisał 1,5 roczny kontrakt z FK Sewastopol. W kwietniu 2013 został piłkarzem Sławutycza Czerkasy. 18 października 2013 jako wolny agent powrócił do Metałurha Zaporoże. Podczas przerwy zimowej sezonu 2013/14 opuścił zaporoski klub. W lipcu 2014 został piłkarzem Gandzasara Kapan, w którym grał do grudnia 2014.
Kariera reprezentacyjna.
Występował w juniorskiej reprezentacji Ukrainy.

</doc>
<doc id="1923373" url="https://pl.wikipedia.org/wiki?curid=1923373" title="Ćwiczebna Kompania Chemiczna">
Ćwiczebna Kompania Chemiczna



</doc>
<doc id="1923378" url="https://pl.wikipedia.org/wiki?curid=1923378" title="Robregordo">
Robregordo

Robregordo – osada w Hiszpanii na północy wspólnoty autonomicznej Madryt, 91 km od Madrytu. 

</doc>
<doc id="1923379" url="https://pl.wikipedia.org/wiki?curid=1923379" title="Puchar Świata w kombinacji norweskiej 2001/2002">
Puchar Świata w kombinacji norweskiej 2001/2002

Sezon 2001/2002 Pucharu Świata w kombinacji norweskiej rozpoczął się 23 listopada 2001 w fińskim Kuopio, zaś ostatnie zawody z tego cyklu zaplanowano w norweskim Oslo 16 marca 2002 roku. 
Zawody odbyły się w 10 krajach: Austrii, Czechach, Finlandii, Niemczech, Norwegii, Polsce, Słowacji, Szwecji Włoszech i USA.
Obrońcą Pucharu Świata był austriak Felix Gottwald. W tym sezonie triumfował Niemiec Ronny Ackermann, który wygrał 6 z 22 zawodów.

</doc>
<doc id="1923381" url="https://pl.wikipedia.org/wiki?curid=1923381" title="Rozas de Puerto Real">
Rozas de Puerto Real

Rozas de Puerto Real – miejscowość w Hiszpanii we wspólnocie autonomicznej Madryt, położona jest na zachodnim krańcu wspólnoty w odległości 82 km od Madrytu. 

</doc>
<doc id="1923382" url="https://pl.wikipedia.org/wiki?curid=1923382" title="Edmund Tomaszewski">
Edmund Tomaszewski

Edmund Tomaszewski (ur. 16 października 1906, zm. 11 sierpnia 1976) – polski bokser, reprezentant kraju.
Kariera sportowa.
Reprezentował barwy klubu AZS Poznań i CWS Warszawa, walcząc w ringu w kategorii półciężkiej i ciężkiej. W latach 1928 - 1932, 6 razy wystąpił w reprezentacji Polski, odnosząc 1 zwycięstwo i 1 remis, oraz 4 pojedynki przegrał.
Został pochowany na Cmentarzu Junikowo w Poznaniu.

</doc>
<doc id="1923383" url="https://pl.wikipedia.org/wiki?curid=1923383" title="Los Santos de la Humosa">
Los Santos de la Humosa

Los Santos de la Humosa – miasto w Hiszpanii we wschodniej części wspólnoty autonomicznej Madryt. 

</doc>
<doc id="1923385" url="https://pl.wikipedia.org/wiki?curid=1923385" title="Blarina południowa">
Blarina południowa

Blarina południowa ("Blarina carolinensis") – gatunek ssaka z rodziny ryjówkowatych występujący w południowo-wschodnich Stanach Zjednoczonych.
Wygląd.
Długość ciała wynosi 7,5-10,5 cm, masa ciała – 15-30 g. Futro szare, oczy i uszy niewielkie, bardzo ruchliwy nos. Od innych gatunków rodzaju "Blarina" odróżnia ją przede wszystkim obszar występowania, a także liczba chromosomów.
Tryb życia.
Prowadzą nocny tryb życia, dzień spędzają w wykopanych przez siebie norach. Żyją w stadach. Żywią się głównie żyjącymi w ziemi bezkręgowcami, ale czasami jedzą również warzywa i jagody.
Rozmnażanie.
Zwierzęta rozmnażają się dwa razy do roku – od marca do czerwca i od września do listopada. Ciąża trwa ok. 3-4 tygodni, samica rodzi 2-6 nagich, ślepych młodych. Matka karmi małe ryjówki przez 3 tygodnie. Zwierzęta osiągają dojrzałość płciową po 6-12 tygodniach. Najdłużej żyjący osobnik przeżył 33 miesiące.

</doc>
<doc id="1923387" url="https://pl.wikipedia.org/wiki?curid=1923387" title="La Serna del Monte">
La Serna del Monte

La Serna del Monte – osada w Hiszpanii we wspólnocie autonomicznej Madryt. Leży na stosunkowo płaskim stoku gór Sierra de Guadarrama, w okolicy występuje charakterystyczna dla obszarów górskich roślinność: kasztan, dąb pirenejski czy jałowiec.

</doc>
<doc id="1923389" url="https://pl.wikipedia.org/wiki?curid=1923389" title="La Acebeda">
La Acebeda

La Acebeda – niewielka osada w Hiszpanii we wspólnocie autonomicznej Madryt, leżąca w górach Sierra de Somosierra. Typowo rolnicza osada, 50% stanowią użytki zielone, resztę gruntów pastwiska i lasy. Znajdują się tu liczne gospodarstwa agroturystyczne.

</doc>
<doc id="1923391" url="https://pl.wikipedia.org/wiki?curid=1923391" title="San Agustín del Guadalix">
San Agustín del Guadalix

San Agustín del Guadalix – miasto w Hiszpanii we wspólnocie autonomicznej Madryt, położone przy autostradzie , 34 km od Madrytu, w pobliżu gór Sierra del Guadarrama nad rzeką "Guadalix".

</doc>
<doc id="1923396" url="https://pl.wikipedia.org/wiki?curid=1923396" title="Mistrzostwa Europy w Wioślarstwie 2008 - czwórka podwójna kobiet">
Mistrzostwa Europy w Wioślarstwie 2008 - czwórka podwójna kobiet

Czwórka podwójna kobiet (W4x) – konkurencja rozgrywana podczas Mistrzostw Europy w Wioślarstwie 2008 w Atenach między 19 a 20 września.

</doc>
<doc id="1923397" url="https://pl.wikipedia.org/wiki?curid=1923397" title="Ulrich Schrade">
Ulrich Schrade

Ulrich Schrade (ur. 21 lipca 1943 w Patrykach, zm. 15 listopada 2009 w Warszawie) – prof. dr hab., filozof, teoretyk wychowania, etyk – badacz twórczości Henryka Elzenberga i teoretyk myśli konserwatywnej.
Życiorys.
Absolwent I Liceum Ogólnokształcącego im. Adama Mickiewicza w Olsztynie (1961).
W latach 1961-66 studiował pod kierunkiem prof. Bolesława Kasprowicza na Wydziale Morskim WSE w Sopocie; w latach 1966-69 pracował przy budowie Olsztyńskich Zakładów Opon Samochodowych; w latach 1969-1974 odbywał studia doktoranckie pod kierunkiem prof. Bogusława Wolniewicza na Uniwersytecie Warszawskim.
Od 1974 roku związany był z Politechniką Warszawską, a w szczególności z Wydziałem Administracji i Nauk Społecznych. Na tej uczelni uważany jest za współtwórcę szkoły filozofii nauki i techniki oraz teoretyka dydaktyki szkoły wyższej.
Do końca życia pełnił funkcje: Kierownika Zakładu Filozofii Wydziału Administracji i Nauk Społecznych PW, Kierownika Seminarium Pedagogicznego oraz Podyplomowych Studiów Pedagogicznych w PW.
Był członkiem Komisji Dyscyplinarnej Rady Głównej Szkolnictwa Wyższego oraz pełnił funkcję skarbnika Zarządu Głównego Polskiego Towarzystwa Filozoficznego.
Trzonem jego zainteresowań naukowych były problemy szeroko ujętej antropologii i aksjologii oraz pedagogiki. Był profesorem Politechniki Warszawskiej; wykładał również na Akademii Humanistycznej im. Aleksandra Gieysztora w Pułtusku.
Pochowany na cmentarzu w Klebarku Wielkim.

</doc>
<doc id="1923399" url="https://pl.wikipedia.org/wiki?curid=1923399" title="Unified EFI Forum">
Unified EFI Forum

Unified EFI Forum – organizacja non-profit utworzona w celu zarządzania i promowania standardu UEFI. Powstała w 2005 roku jako wspólnota 11 korporacji z branży sprzętu komputerowego.
Członkowie.
Członkami organizacji są:
oraz inne mniejsze firmy.

</doc>
<doc id="1923401" url="https://pl.wikipedia.org/wiki?curid=1923401" title="Podglądacz">
Podglądacz

Podglądacz (tytuł oryg. "Peeping Tom"; w języku angielskim określenie „peeping Tom” oznacza voyeuryzm, podglądactwo) − brytyjski film fabularny z 1960 roku, hybryda thrillera, horroru i kryminału.
Światowa premiera filmu odbyła się 7 kwietnia 1960 r. w Londynie.
"Podglądacz" współcześnie jest uznawany za film kultowy, między innymi przez wzgląd na swoją psychologiczną złożoność. Przyczynił się także do powstania podgatunku slasher.
Zarys fabularny.
Mark Lewis, asystent operatora w wytwórni filmowej i autor zdjęć pornograficznych, jest w istocie wyrafinowanym zabójcą. Nie mogąc zapomnieć o traumatycznym dzieciństwie, morduje modelki, które pozują mu przed kamerą; ta zaś rejestruje ich śmierć.
Przyjęcie filmu.
"Podglądacz" spotkał się z negatywnymi reakcjami krytyków filmowych, którzy to uznali go za projekt zbyt szokujący. Film nie był też nominowany do żadnych nagród. Nad wyraz brutalny, jak na lata 60. XX wieku, film zniweczył karierę reżyserską Michaela Powella.

</doc>
<doc id="1923404" url="https://pl.wikipedia.org/wiki?curid=1923404" title="I Am Kloot Play Moolah Rouge">
I Am Kloot Play Moolah Rouge

I Am Kloot Play Moolah Rouge – piąty studyjny album grupy I Am Kloot, wydany jesienią 2007 roku (oficjalnie wiosną 2008).
Tytuł płyty pochodzi od nazwy miejsca, w którym ją nagrywano – Moolah Rouge Studios w Stockport. Album nagrywano tzw. metodą „na setkę” – zespół podszedł do sesji nagraniowej jak do koncertu. Płyta z założenia miała oddawać to, jak I Am Kloot brzmią na żywo. Grę muzyków zebranych w jednym pomieszczeniu rejestrowano przy użyciu ok. 40 mikrofonów. Sesja nagraniowa trwała dwa dni, każdą z piosenek nagrywano ok. trzy razy. Szybkie tempo nagrywania płyty spowodowane było brakiem funduszy.
Prowadzący studio bracia Colin i Norman McLeod, wzięli udział w tworzeniu albumu nie tylko jako współproducenci muzyczni, ale i dołączyli do grupy jako instrumentaliści. Współpracowali oni z zespołem I Am Kloot już przy nagrywaniu albumu "Gods and Monsters". Wzięli oni także udział w trasie koncertowej promującej album "I Am Kloot Play Moolah Rouge" występując z zespołem na scenie.
Album początkowo ukazał się w limitowanej edycji 2 tys. numerowanych egzemplarzy CD i dostępny był jedynie na koncertach zespołu, poczynając od występu w Manchester Academy 3, 24 listopada 2007. Oficjalna premiera, w formie płyty CD z dołączonym nośnikiem DVD, miała miejsce dopiero 14 kwietnia 2008 roku. Dodatkowo, 1 października 2008 r. ukazała się limitowana (300 egzemplarzy) edycja albumu w wersji gramofonowej z autografami członków zespołu, dostępna za pośrednictwem strony internetowej Townsend Records.
Płyta "I Am Kloot Play Moolah Rouge" ukazała się nakładem Skinny Dog Records – wytwórni, do której założycieli należą m.in. Peter Jobson (I Am Kloot) i Guy Garvey (Elbow).
Album znalazł się na 74 miejscu notowań w Holandii.
Dedykacja.
Płytę zadedykowano Bryanowi Glancy’emu (1966–2006). Był to manchesterski muzyk (gitarzysta, wokalista, autor piosenek), dobrze znany w tamtejszym środowisku muzycznym. W latach 90. wraz z przyszłym wokalistą I Am Kloot, Johnem Bramwellem, współtworzył grupę The Mouth. John grał w niej na gitarze i śpiewał chórki. Przez rok do zespołu Glancy’ego należeli również pozostali przyszli członkowie grupy I Am Kloot, tj. Andy Hargreaves i Peter Jobson.
Według słów Bramwella, wiele tekstów znajdujących się na albumie "I Am Kloot Play Moolah Rouge" pochodzi z rozmów z Glancym. Piosenki „Only Role in Town” oraz (zawarta na dodatku DVD) „Even the Stars” nawiązują do osoby Bryana.
Brian Glancy to tytułowy „rzadko widywany dzieciak” z albumu "The Seldom Seen Kid" grupy Elbow. 
Konkurs – teledysk „Ferris Wheels”.
W drugiej połowie marca 2008 zorganizowano konkurs, w ramach którego fani zespołu mieli za zadanie stworzenie własnej wersji teledysku do utworu „Ferris Wheels”. W tym celu należało załączyć wybrane przez siebie zdjęcia do specjalnie w tym celu przygotowanego wideoklipu, zawierającego fotografie z NASA. Do wygrania były 3 specjalne DVD zawierające różne „rarytasy”, niepublikowane materiały filmowe oraz zwycięskie wersje teledysku. Dla głównego zwycięzcy przeznaczono również miejsca na liście gości na jednym z koncertów.
Lista utworów.
Autorem wszystkich piosenek jest John Bramwell.
Zawartość dodatku DVD.
Na nośniku DVD znalazł się wywiad z wokalistą zespołu. Rozmowa poprzeplatana jest fragmentami koncertów itp.
Oprócz wywiadu, można osobno obejrzeć specjalne wykonania piosenek „na żywo”, zarejestrowane w Moolah Rouge Studios:
Twórcy.
Instrumenty.
I Am Kloot:
z udziałem:
Produkcja, miksowanie.
Wersja podstawowa:
Dodatek DVD:

</doc>
<doc id="1923409" url="https://pl.wikipedia.org/wiki?curid=1923409" title="Chingański Północny Oddział Ochronny">
Chingański Północny Oddział Ochronny

Chingański Północny Oddział Ochronny (ros. Хинганский северный охранный отряд) - jednostka wojskowa złożona z Buriatów i Mongołów w Mandżukuo w latach 30. XX w.
Po utworzeniu na obszarze Mandżurii marionetkowego państwa Mandżukuo w 1932 r., Japończycy zwrócili uwagę na zamieszkujących jego terytorium Buriatów i Mongołów. W lutym 1933 r. Urżin G. Garmajew, b. oficer sztabu antybolszewickich wojsk atamana gen. Grigorija M. Siemionowa z okresu rosyjskiej wojny domowej, został wezwany do Hailaru, gdzie miejscowy gubernator i japoński wyższy oficer polecili mu sformować w Prowincji Północno-Chingańskiej oddziały wojskowe złożone z buriackich i mongolskich imigrantów. Po uzyskaniu zgody Ministerstwo Wojny Mandżukuo mianowało U. G. Garmajewa dowódcą tych oddziałów w stopniu pułkownika (później generała majora). We wrześniu 1933 r. została przeprowadzona mobilizacja młodych Buriatów i Mongołów w wieku od 20 do 35 lat. Do listopada utworzono dwa pułki kawalerii i pułk ochrony kolejowej. Dowództwo stacjonowało w Hailarze. Jesienią 1934 r. jeden z pułków kawalerii przeniesiono nad granicę z ZSRR w celu jej ochrony. Drugi pułk kawalerii ochraniał granicę z Mongolską Republiką Ludową. Natomiast pułk ochrony kolejowej patrolował linię kolejową od stacji Mandżuria do Hailaru. Do sztabu byli przydzieleni 2 japońscy doradcy wojskowi. Oddziały gen. U. G. Garmajewa zwalczały sowieckich i mongolskich zwiadowców oraz działały przeciwko chińskim partyzantom. W czerwcu 1939 r. zostały one połączone w Chingański Północny Oddział Ochronny, po czym wzięły udział od samego początku w walkach z Armią Czerwoną nad Chałchin-Goł. 4 lipca podczas ciężkich walk u podnóża Góry Bain-Cagan na lewym brzegu rzeki Chałchin-Goł 1 Pułk Kawalerii został prawie całkowicie rozbity ogniem artylerii i bombardowaniem z powietrza. Resztki zostały przeniesione do ochrony prawej flanki wojsk japońskich. Sowieckie samoloty zrzucały ulotki mówiące, aby żołnierze oddziału nie podnosili broni na swoich współbraci po drugiej stronie frontu. W tej sytuacji zaczęło dochodzić do dezercji i bratania się z żołnierzami 6 Dywizji Kawalerii Mongolskiej Republiki Ludowej, w dużej części złożonej z Buriatów. 20 sierpnia, po intensywnym bombardowaniu z powietrza i zniszczeniu dział samodzielnej kompanii artylerii, oddziały mongolskiej 6 Dywizji Kawalerii oraz sowieckich 7 Brygady Zmechanizowanej, 6 Brygady Pancernej i 11 Brygady Pancernej przerwały obronę Chingańskiego Północnego Oddziału Ochronnego. Sztab gen. U. G. Garmejewa, liczący ok. 30 ludzi, znalazł się w okrążeniu. Japoński doradca nakazał dokonać samobójstwa, ale ostatecznie zrezygnował z tego. Sztabowi udało się na ciężarówce przedrzeć do japońskich pozycji. Japończycy przydzielili resztkom oddziału gen. U. G. Garmejewa ochronę japońskiego szpitala polowego. Po zakończeniu działań wojennych Chingański Północny Oddział Ochronny nie został już odtworzony. Jesienią 1940 r. gen. I. G. Garmajew został dowódcą X Okręgu Wojskowego Mandżukuo.
Linki zewnętrzne.
Historia Chingańskiego Północnego Oddziału Ochronnego (jęz. rosyjski)

</doc>
<doc id="1923416" url="https://pl.wikipedia.org/wiki?curid=1923416" title="Nichiren Daishonin">
Nichiren Daishonin



</doc>
<doc id="1923419" url="https://pl.wikipedia.org/wiki?curid=1923419" title="Urząd Landschaft Sylt">
Urząd Landschaft Sylt

Związek Gmin Landschaft Sylt (niem. "Amt Landschaft Sylt") – związek gmin w Niemczech w kraju związkowym Szlezwik-Holsztyn, w powiecie Nordfriesland, na wyspie Sylt. Siedziba związku znajduje się w gminie Sylt. Najbardziej na północ położony związek gmin w Niemczech.
W skład związku wchodzą gminy: Hörnum (Sylt), Kampen (Sylt), List auf Sylt i Wenningstedt-Braderup (Sylt).

</doc>
<doc id="1923421" url="https://pl.wikipedia.org/wiki?curid=1923421" title="Landschaft Sylt">
Landschaft Sylt



</doc>
<doc id="1923422" url="https://pl.wikipedia.org/wiki?curid=1923422" title="Amt Mittleres Nordfriesland">
Amt Mittleres Nordfriesland

Amt Mittleres Nordfriesland – Amt w Niemczech w kraju związkowym Szlezwik-Holsztyn, w powiecie Nordfriesland. Siedziba urzędu znajduje się w mieście Bredstedt.
W skład urzędu wchodzi 19 gmin:

</doc>
<doc id="1923423" url="https://pl.wikipedia.org/wiki?curid=1923423" title="Mittleres Nordfriesland">
Mittleres Nordfriesland



</doc>
<doc id="1923424" url="https://pl.wikipedia.org/wiki?curid=1923424" title="Arnold Güldenpfennig">
Arnold Güldenpfennig

Arnold Güldenpfennig (ur. 13 grudnia 1830 w Warburgu, Kreis Höxter; zm. 23 września 1908 w Paderborn) – niemiecki architekt, przedstawiciel historyzmu, projektant wielu katolickich budowli sakralnych.
Życiorys.
Arnold Güldenpfennig urodził się jako syn królewskiego poborcy podatkowego Georga Wilhelma Arnolda Güldenpfenniga i Marii Christine z domu Wattendorf. W 1836 cała rodzina przeprowadziła się do Ladbergen bei Münster.
Arnold Güldenpfennig uczęszczał do gimnazjum w Münster i w Minden. Po ukończeniu szkoły został najpierw czeladnikiem budowlanym w Minden a w 1854 podjął studia w Bauakademie w Berlinie. Latem 1858 uzyskał dyplom architekta krajowego w Königlich Technischen Bau-Deputation. Od 1856 był architektem katedralnym i diecezjalnym w Paderborn.
23 września 1858 ożenił się z Marią Gertrudi Volmer z Oelde, córką naczelnika sądu krajowego i miejskiego Land- und Stadtgerichtsdirektor; miał z nią 10 dzieci w latach 1862–1875).

</doc>
<doc id="1923426" url="https://pl.wikipedia.org/wiki?curid=1923426" title="Urząd Nordsee-Treene">
Urząd Nordsee-Treene

Urząd Nordsee-Treene (niem. "Amt Nordsee-Treene") - urząd w Niemczech w kraju związkowym Szlezwik-Holsztyn, w powiecie Nordfriesland. Siedziba urzędu znajduje się w miejscowości Mildstedt.
W skład urzędu wchodzi 27 gmin:

</doc>
<doc id="1923427" url="https://pl.wikipedia.org/wiki?curid=1923427" title="Nordsee-Treene">
Nordsee-Treene



</doc>
<doc id="1923430" url="https://pl.wikipedia.org/wiki?curid=1923430" title="6810 Juanclaria">
6810 Juanclaria



</doc>
<doc id="1923433" url="https://pl.wikipedia.org/wiki?curid=1923433" title="Abdelnasser Ouadah">
Abdelnasser Ouadah

Abdelnasser Ouadah (ur. 13 września 1975 w Forbach) – algierski piłkarz grający na pozycji pomocnika.
Kariera klubowa.
Ouadah urodził się we Francji w rodzinie pochodzenia algierskiego. Karierę piłkarską rozpoczął w klubie AS Nancy. Do kadry pierwszego zespołu został włączony w 1993 roku i wtedy też zadebiutował w jego barwach w Ligue 2. W 1996 roku został na rok wypożyczony z Nancy do innego drugoligowca, SAS Épinal. W 1997 roku wrócił do Nancy, a w 1998 roku awansował z nim z Ligue 2 do Ligue 1. W Nancy grał do 2000 roku.
Latem 2000 Ouadah przeszedł do drugoligowego Chamois Niortais. Po 2 latach gry w tym klubie wrócił do pierwszej ligi podpisując kontrakt z AC Ajaccio. W klubie z Korsyki zadebiutował 3 sierpnia 2002 w zremisowanym 1:1 wyjazdowym spotkaniu ze Strasbourgiem. W Ajaccio grał przez 3 lata.
W 2005 roku Ouadah został piłkarzem FC Metz, w którym po raz pierwszy wystąpił 30 lipca 2005 w przegranym 1:4 wyjazdowym meczu z Paris Saint-Germain. W 2006 roku zajął z Metz ostatnie miejsce w lidze i spadł z nim do drugiej ligi. Następnie Algierczyk odszedł do CS Sedan (debiut: 19 sierpnia 2006 w zremisowanym 1:1 meczu z FC Sochaux-Montbéliard), który na koniec sezonu został zdegradowany do Ligue 2.
W latach 2007–2009 Ouadah grał w drużynie Montpellier HSC (wywalczył z nim w 2009 roku awans z Ligue 2 do Ligue 1), a w trakcie sezonu 2009/2010 przeszedł do LB Châteauroux. Rozegrał dla niego tylko 3 mecze i po zakończeniu rozgrywek przeszedł do FC Istres.
Kariera reprezentacyjna.
W reprezentacji Algierii Ouadah zadebiutował 14 stycznia 2004 roku w przegranym 0:2 towarzyskim meczu z Mali. W 2004 roku został powołany do kadry na Puchar Narodów Afryki 2004, na którym był rezerwowym i nie rozegrał żadnego spotkania. W kadrze narodowej wystąpił jeden raz.

</doc>
<doc id="1923435" url="https://pl.wikipedia.org/wiki?curid=1923435" title="Krzysztof bawarski">
Krzysztof bawarski



</doc>
<doc id="1923436" url="https://pl.wikipedia.org/wiki?curid=1923436" title="Eryk pomorski">
Eryk pomorski



</doc>
<doc id="1923439" url="https://pl.wikipedia.org/wiki?curid=1923439" title="Pellworm">
Pellworm

Wyspa w Niemczech:
1 urząd w Niemczech:
1 gmina w Niemczech:

</doc>
<doc id="1923443" url="https://pl.wikipedia.org/wiki?curid=1923443" title="Gregory Sun">
Gregory Sun

Gregory Sun (ur. 10 sierpnia 1962) – trynidadzko-tobagijski bobsleista. Uczestnik trzech zimowych igrzysk olimpijskich (Lillehammer 1994, Nagano 1998, Salt Lake City 2002).
Igrzyska olimpijskie.
Lillehammer 1994.
Na igrzyskach w Lillehammer zdobył wraz z Curtisem Harrym 37. miejsce na 42 załogi, które dotarły do mety, z blisko 10 sekundami straty do zwycięzców.
Nagano 1998.
Na Igrzyskach w Nagano również z tym samym partnerem zdobył 32. miejsce na 36 załóg, które dotarły do mety, docierając do mety z podobną stratą do złotych medalistów z Włoch i Kanady.
Salt Lake City 2002.
Na igrzyskach w Salt Lake City dojechał do mety na ostatniej, 37. pozycji. Był to najsłabszy występ reprezentantów Trynidadu i Tobago w historii. Podczas wyścigu doszło do zmiany drugiego członka załogi; przez pierwsze dwa zjazdy jechał z Andrew McNeillym, a następne dwa z Errolem Aguilerą. Zmiana ta nie spowodowała jednak poprawy, a dodatkowo w trzecim biegu, czyli pierwszym po zmianie, bobsleiści z Trynidadu i Tobago osiągnęli najsłabszy rezultat.

</doc>
<doc id="1923445" url="https://pl.wikipedia.org/wiki?curid=1923445" title="Fryderyk IV z Pustą Kieszenią">
Fryderyk IV z Pustą Kieszenią



</doc>
<doc id="1923449" url="https://pl.wikipedia.org/wiki?curid=1923449" title="Amt Pellworm">
Amt Pellworm

Amt Pellworm – związek gmin w Niemczech w kraju związkowym Szlezwik-Holsztyn, w powiecie Nordfriesland, na wyspie Pellworm. Siedziba związku znajduje się w mieście Husum.
W skład związku wchodzą cztery gminy:

</doc>
<doc id="1923450" url="https://pl.wikipedia.org/wiki?curid=1923450" title="Wielka Struga">
Wielka Struga

Wielka Struga – kanał wodny w północno-zachodniej Polsce, oddzielający wyspę Wolin od trzech mniejszych wysp, łączy jezioro Wicko Wielkie i Starą Świnę. Znajduje się w woj. zachodniopomorskim, w gminie miejskiej Świnoujście.
Nad kanałem usytuowany jest port Przytór.
Kanał odbiera wody z jeziora Wicko Wielkie i rozpoczyna się przy wyspach: Chełminka, Świńskie Wyspy i Koński Smug. Na początku przez krótki odcinek wiedzie na północny zachód, odbiera Wicką Strużkę, po czym skręca na południowy zachód odzielając wyspy: Koński Smug od Wolina. Przy osiedlu Przytór łączy się z ciekiem wodnym połączonym ze strugą Kaczą, które razem wydzielają wyspę Wydrza Kępa. Wielka Struga biegnie dalej na południowy zachód i rozdziela się na strugę Gęsią i Młyński Rów, który uznaje się za dolny bieg Wielkiej Strugi. Młyński Rów oddziela Wolin od wyspy Koprzykowskie Łęgi, ciągnąc się na zachód a następnie południowy zachód do Starej Świny.
Nazwę "Wielka Struga" wprowadzono urzędowo w 1949 roku, zmieniając niemiecką nazwę "Grosse Beck".

</doc>
<doc id="1923451" url="https://pl.wikipedia.org/wiki?curid=1923451" title="Urząd Viöl">
Urząd Viöl

Urząd Viöl (niem. "Amt Viöl") - urząd w Niemczech w kraju związkowym Szlezwik-Holsztyn, w powiecie Nordfriesland. Siedziba urzędu znajduje się w miejscowości Viöl.
W skład urzędu wchodzi 13 gmin:

</doc>
<doc id="1923452" url="https://pl.wikipedia.org/wiki?curid=1923452" title="Viöl (urząd)">
Viöl (urząd)



</doc>
<doc id="1923453" url="https://pl.wikipedia.org/wiki?curid=1923453" title="Vioel (urząd)">
Vioel (urząd)



</doc>
<doc id="1923454" url="https://pl.wikipedia.org/wiki?curid=1923454" title="Władza (film 1968)">
Władza (film 1968)

Władza – amerykański film SF z 1968 roku na podstawie powieści .
Fabuła.
Profesor Henry Hallson przeprowadza test wśród pracowników laboratorium naukowego, który dotyczy ich psychicznych predyspozycji. Badania wykazują, że jeden z pracowników posiada inteligencję superczłowieka. Potrafi poruszyć przedmiotami i wpływa na zachowania innych ludzi. Kiedy Hallson zostaje zamordowany, głównym podejrzanym staje się profesor Tanner. Ten postanawia wyjaśnić sprawę...

</doc>
<doc id="1923456" url="https://pl.wikipedia.org/wiki?curid=1923456" title="2 KZ">
2 KZ



</doc>
<doc id="1923460" url="https://pl.wikipedia.org/wiki?curid=1923460" title="Allium hierochuntinum">
Allium hierochuntinum



</doc>
<doc id="1923461" url="https://pl.wikipedia.org/wiki?curid=1923461" title="Gęsia (dopływ Starej Świny)">
Gęsia (dopływ Starej Świny)

Gęsia – struga, dopływ Starej Świny, oddziela wyspy Koprzykowskie Łęgi od Wydrzej Kępy. Znajduje się w woj. zachodniopomorskim, w gminie miejskiej Świnoujście.
Struga bierze początek od Wielkiej Strugi, w pobliżu osiedla Przytór. Od niej płynie na południe meandrując między wyspami Koprzykowskie Łęgi i Wydrza Kępa. W całości znajduje się w Wolińskim Parku Narodowym.
Nazwę "Gęsia" wprowadzono urzędowo w 1949 roku, zmieniając niemiecką nazwę "Kleine Beerlose".

</doc>
<doc id="1923462" url="https://pl.wikipedia.org/wiki?curid=1923462" title="Allium albopilosum">
Allium albopilosum



</doc>
<doc id="1923464" url="https://pl.wikipedia.org/wiki?curid=1923464" title="Czosnek Krzysztofa">
Czosnek Krzysztofa



</doc>
<doc id="1923465" url="https://pl.wikipedia.org/wiki?curid=1923465" title="Władysław Listiew">
Władysław Listiew



</doc>
<doc id="1923467" url="https://pl.wikipedia.org/wiki?curid=1923467" title="Tanci z zirkamy">
Tanci z zirkamy

Tanci z zirkamy () – ukraiński program rozrywkowy nadawany przez telewizję 1+1 w latach 2006–2008 i od 2017, a w 2011 przez STB. Program produkowany jest na podstawie formatu "Dancing with the Stars" na licencji BBC Worldwide.
Zasady programu.
W programie biorą udział pary złożone z gwiazdy oraz zawodowego tancerza towarzyskiego, które w każdym odcinku prezentują przygotowany taniec, oceniany przez półprofesjonalną komisję jurorską, w skali ocen od 1 do 10. Oprócz punktów przyznanych przez sędziów, o końcowej klasyfikacji decydują telewidzowie poprzez głosowanie telefonicznie oraz SMS-owe. Najlepiej oceniona w rankingu jurorów lub telewidzów para otrzymuje maksymalną liczbę punktów (np. przy udziale 10 par jest to 10 punktów), kolejna para otrzymuje jeden punkt mniej itd., a para znajdująca się na ostatnim miejscu rankingu otrzymuje 1 punkt. O ostatecznym wyniku odcinka decyduje suma otrzymanych punktów z obu rankingów, a para z najmniejszą liczbą punktów odpada z programu.
Uczestnicy (1+1).
Pierwsza edycja (2006).
Emisja pierwszej edycji programu rozpoczęła się 8 października 2006. Finał programu został rozegrany 26 listopada.
Druga edycja (2007).
Emisja drugiej edycji programu rozpoczęła się 10 marca 2007. Finał programu został rozegrany 28 kwietnia.
Trzecia edycja (2007).
Emisja trzeciej edycji programu rozpoczęła się 14 października 2007. Finał programu został rozegrany 2 grudnia.
Trzeci sezon nosił podtytuł "Tanci z zirkamy – Liha czempioniw". W programie uczestniczyły pary, które brały udział w dwóch poprzednich edycjach, a także uczestnicy zagranicznych wersji konkursu. Program był transmitowany w 16 krajach na świecie.
Czwarta edycja (2017).
Edycja nosiła podtytuł "Tanci z zirkamy – powernennia lehendy". Emisja programu rozpoczęła się 27 sierpnia 2017, jego finał rozegrano 29 października 2017.
Piąta edycja (2018).
Emisja piątej edycji transmitowanej przez 1+1 rozpoczęła się 26 sierpnia 2018. Finał programu odbył się 25 listopada.
Szósta edycja (2019).
Emisja szóstej edycji transmitowanej przez 1+1 rozpoczęła się 25 sierpnia 2019. Finał sezonu odbył się 24 listopada.
Siódma edycja (2020).
Emisja siódmej edycji transmitowanej przez 1+1 rozpoczęła się w sierpniu 2020.
Ósma edycja (2021).
Emisja ósmej edycji transmitowanej przez 1+1 rozpocznie się jesienią 2021.
Uczestnicy (STB).
Pierwsza edycja (2011).
Emisja pierwszej edycji programu transmitowanej przez STB rozpoczęła się 14 października 2007. Finał programu został rozegrany 2 grudnia.

</doc>
<doc id="1923468" url="https://pl.wikipedia.org/wiki?curid=1923468" title="Kaplica św. Anny w Głogowie">
Kaplica św. Anny w Głogowie

Kaplica pw. św. Anny w Głogowie – gotycka świątynia z XV wieku, rozebrana w 1972 roku. 
Historia.
Wzniesiona około 1435 roku obok kolegiackiego kościoła Wniebowzięcia NMP w Głogowie, wzmiankowana po raz pierwszy w 1441 roku. W czasie oblegania miasta przez wojska węgierskie (czerwiec 1488) poważnie uszkodzona, odbudowana w 1496. Od połowy XVIII wieku (wojna siedmioletnia), użytkowana przez wojsko jako magazyn. W 1872 roku wróciła w posiadanie Kościoła, z nakazu biskupa Henryka Foerstera zaadaptowana na pomieszczenia głogowskiej szkoły kolegiackiej, następnie użytkowana jako magazyn kościelny.
Architektura.
Budowla orientowana (z lekkim skrzywieniem osi, w kierunku południowego zachodu, związanym z ukształtowaniem poziomym wyspy), wnętrze salowe, zamknięte prezbiterium 3/8. Dach stromy, dwuspadowy, szczyt zachodni z blendami i ciągiem siedmiu pozornych okien. Sygnaturka w części zachodniej. Fasada rozczłonkowana skarpami: narożną i centralną, przy której dwie pary ostrołukowych okien. Wejście główne od południa, dodatkowe od północy. Wnętrze sklepione, najpewniej sklepieniem gwiaździstym. 
Z kaplicy św. Anny pochodził barokowy obraz znajdujący się w ołtarzu głównym kolegiaty, przedstawiający „Św. Magdalenę pod Krzyżem”.

</doc>
<doc id="1923470" url="https://pl.wikipedia.org/wiki?curid=1923470" title="Święty Roderyk (obraz Bartolomé Estebana Murilla)">
Święty Roderyk (obraz Bartolomé Estebana Murilla)

Święty Roderyk – powstały w XVII w. obraz autorstwa hiszpańskiego malarza barokowego Bartolomé Estebana Murilla.
Obraz znajduje się w Galeria Obrazów Dawnych Mistrzów w Dreźnie. Został namalowany w latach 1646–1655.
Opis.
Artysta użył, jak w podobnych tego typu swoich dziełach, światłocienia, by podkreślić zjawisko pogodowe, towarzyszące męczeńskiej śmierci św. Roderyka z Kordoby kapłana. Męczennik ubrany w szaty kapłańskie, z manipularzem na lewej ręce, trzyma palmę męczeństwa i biret. Jego wzrok skierowany jest ku niebu. Mały anioł wieńczy jego skroń wieńcem zwycięstwa. Za postacią zamordowanego w 857 podczas dominacji muzułmańskiej na Półwyspie Iberyjskim męczennika ukazana została kolumna z poręczą i zachmurzony nieboskłon. Na ornacie wyhaftowani są święci apostołowie Piotr i Andrzej.

</doc>
<doc id="1923471" url="https://pl.wikipedia.org/wiki?curid=1923471" title="Grynberg">
Grynberg

Osoby noszące nazwisko Grynberg:

</doc>
<doc id="1923472" url="https://pl.wikipedia.org/wiki?curid=1923472" title="Czosnek niebieski">
Czosnek niebieski



</doc>
<doc id="1923473" url="https://pl.wikipedia.org/wiki?curid=1923473" title="Michel Rodange">
Michel Rodange

Michel Rodange (ur. 3 stycznia 1827 w Waldbillig, zm. 27 sierpnia 1876 w Luksemburgu) – luksemburski pisarz, autor epopei satyrycznej "De Rénert", uznanej za klasyczny utwór literatury luksemburskiej. W Luksemburgu istnieje poświęcony mu pomnik, na szczycie którego przedstawiono siedzącego lisa (od tytułu epopei: "rénert" to po luksembursku lis).

</doc>
<doc id="1923475" url="https://pl.wikipedia.org/wiki?curid=1923475" title="Ship Submersible Guided Missile">
Ship Submersible Guided Missile

Ship Submersible Guided Missile (SSG) – w systematyce NATO okręt podwodny o napędzie konwencjonalnym (spalinowo-elektrycznym), przenoszący niebalistyczne pociski rakietowe lub pociski manewrujące przeznaczone do niszczenia celów morskich i lądowych.

</doc>
<doc id="1923476" url="https://pl.wikipedia.org/wiki?curid=1923476" title="SSG">
SSG



</doc>
<doc id="1923477" url="https://pl.wikipedia.org/wiki?curid=1923477" title="Operacja Kusza">
Operacja Kusza

Operacja Kusza – brytyjski film wojenny z 1965 roku.
Fabuła.
W grudniu 1942 roku wywiad brytyjski otrzymuje informacje o nowej broni Niemców – rakietach dalekiego zasięgu. Na podstawie zdjęć lotniczych zostają zlokalizowane wyrzutnie rakietowe i zostają zbombardowane przez RAF. Ale kiedy rakiety V-1 uderzają na Londyn staje się jasne, że główny cel nie został zniszczony. Wywiad donosi, że rakiety V-1 i V-2 są produkowane w Peenemünde na wyspie Uznam. Tam postanawia wysłać trzech agentów, którzy posiadają dużą wiedzę techniczną i mają zniszczyć miejsce produkcji...

</doc>
<doc id="1923478" url="https://pl.wikipedia.org/wiki?curid=1923478" title="Podział administracyjny Kościoła katolickiego w Pakistanie">
Podział administracyjny Kościoła katolickiego w Pakistanie

Podział administracyjny Kościoła katolickiego w Pakistanie – w ramach Kościoła katolickiego w Pakistanie funkcjonują obecnie dwie metropolie, w których skład wchodzą dwie archidiecezje i cztery diecezje.
Jednostki administracyjne Kościoła katolickiego obrządku łacińskiego w Pakistanie:

</doc>
<doc id="1923480" url="https://pl.wikipedia.org/wiki?curid=1923480" title="Fontanna Fritza Reutera w Głogowie">
Fontanna Fritza Reutera w Głogowie

Fontanna Reutera w Głogowie – nieistniejący głogowski pomnik w formie fontanny, upamiętniający niemieckiego poetę i powieściopisarza, Fritza Reutera, znajdujący się w zachodniej części dawnego Wilhemplatz (obecnie Skwer gen. Jana Umińskiego). 
Historia.
Pomnik został odsłonięty 7 listopada 1911 roku. W warstwie rzeźbiarskiej jego centralnym punktem była grupa przedstawiająca postacie opisywane przez Reutera w jego powieści "Ut meine stromtid": wujek Braessig z dziećmi: Linning i Minning. Powodem, dla którego ówczesne władze miasta zdecydowały się na upamiętnienie Reutera, był fakt uwięzienia go w 1837 roku w głogowskiej twierdzy, z powodu nieprawomyślnej działalności politycznej (był też przetrzymywany w Twierdzy Srebrnogórskiej). 
Dzieło to przetrwało wojnę, jako niekonfliktowe i niemające politycznego czy propagandowego znaczenia przetrwało także przełom lat 40. i 50. W bliżej nieznanych okolicznościach zostało rozebrane około roku 1958, najpewniej w celach „kolekcjonerskich”. Dziś śladem po tym pomniku jest zachowany fragment kamiennej podstawy pod cokół. 
Zdrój uliczny.
W ramach Budżetu Obywatelskiego mieszkańcy poparli projekt budowy w miejscu dawnej fontanny zdroju ulicznego. Ma on mieć wygląd zbliżony do nieistniejącego zabytku. Prace rozpoczęły się w 2020 roku po uzyskaniu zgody konserwatora. Koszt wykonania wynosi blisko 129 tysięcy i na postumencie nie będzie figur ponieważ ich wykonania przekracza budżet. 

</doc>
<doc id="1923481" url="https://pl.wikipedia.org/wiki?curid=1923481" title="Koło roku">
Koło roku

Koło roku – osiem świąt wikańskich, tzw. sabatów, związanych z porami roku.
Gardnerianie, aleksandryjczycy oraz wikanie eklektyczni świętują osiem sabatów, podczas gdy grupy związane z „Tradycyjnym Czarostwem” (ang. "Traditional Witchcraft"), takie jak Clan of Tubal Cain, obchodzą tylko cztery sabaty, zaś jeszcze inne, jak kornwalijska Ros an Bucca obchodzą sześć.
Cztery sabaty wspólne dla wszystkich grup to większe sabaty – są to dni „w pół drogi” między przesileniami i równonocami. Ich korzenie leżą w festiwalach organizowanych przez Celtów oraz inne ludy Europy. Margaret Murray, w książkach „Kult wiedźm w zachodniej Europie” (ang. "The Witch-Cult in Western Europe"; 1921) oraz „Bóg wiedźm” (ang. "The God of the Witches"; 1933), w których rozważała hipotezę pierwotnego kultu wiedźm, zauważyła, iż opisywane cztery święta przetrwały chrystianizację i były obchodzone przez pogańskie kulty Europy. Konsekwentnie, kiedy "wicca" była rozwijana od początku lat 30. do 60. XX wieku, wiele ze wczesnych grup, jak Clan of Tubal Cain Roberta Cochrane’a, czy kowen Bricket Wood Geralda Gardnera zaadaptowało wspomniane przez Murray praktyki. Gardner dodatkowo posłużył się angielskimi nazwami świąt: „cztery wielkie sabaty to Candlemas, May Eve, Lammas oraz Halloween”.
Cztery pozostałe mniejsze sabaty, zwane też „dniami ćwierciowymi” (ang. "quarter days"), przypadają na przesilenia i równonoce. Po raz pierwszy celebrował je kowen Gardnera w 1958 roku, nim zostały przyswojone przez inne koweny tej tradycji, a następnie inne tradycje jak "wicca" aleksandryjska i "wicca" dianiczna.
Nazwy tych świąt są powszechnie używane dzisiaj i pochodzą w większości z wierzeń Germanów i Celtów. Ich wygląd nie jest, w większości tradycji, próbą rekonstrukcji dawnych zwyczajów, a raczej czerpaniem z form uniwersalistycznych. Dlatego też rytuały mogą zawierać w sobie elementy zarówno święta, którego nazwę przyjmują, jak i całkowicie niezwiązane elementy kultur obcych.
Powyższych sabatów nie należy mylić z esbatami, które są dodatkowymi spotkaniami kowenów lub pomniejszymi świętami, mającymi miejsce podczas pełni i nowiów.

</doc>
<doc id="1923482" url="https://pl.wikipedia.org/wiki?curid=1923482" title="Allium carinatum">
Allium carinatum



</doc>
<doc id="1923485" url="https://pl.wikipedia.org/wiki?curid=1923485" title="Incydent Xi’an">
Incydent Xi’an

Incydent w Xi’anie (); incydent xi'ański – incydent zbrojny mający miejsce w trakcie wojny domowej w Chinach od 12 do 25 grudnia 1936 roku.
Po dziewięciu latach polityki Czang Kaj-szeka zwalczania w pierwszym rzędzie Komunistycznej Partii Chin, a w drugim dopiero przeciwstawiania się agresji japońskiej, linia ta zaczęła wzbudzać coraz silniejszą krytykę w obozie Kuomintangu, zwłaszcza w armiach północnych, które w 1931 roku musiały oddać Japończykom Mandżurię. Na początku 1936 roku jeden z dowódców tych armii Zhang Xueliang nawiązał tajne rozmowy z KPCh na temat stworzenia wspólnego frontu przeciwko zewnętrznemu zagrożeniu. Kiedy Czang Kaj-szek przybył do kwatery głównej Zhanga w Xi’anie (stolicy prowincji Shaanxi), aby omówić swoją najnowszą strategię walki przeciwko komunistom, gospodarz zatrzymał go w areszcie domowym. Po trzynastu dniach spędzonych w odosobnieniu Czang Kaj-szek przyjął "osiem żądań" Zhanga, m.in. zakończenia wojny domowej i stworzenia z komunistami przeciwko agresji japońskiej. Zhang Xueliang towarzyszył Czang Kaj-szekowi w drodze powrotnej do Nankinu, gdzie z kolei on został aresztowany i pozostał w więzieniu do końca życia Czang Kaj-szeka, choć od 1949 roku przetrzymany był jedynie w areszcie domowym.

</doc>
<doc id="1923490" url="https://pl.wikipedia.org/wiki?curid=1923490" title="Niedaleko Warszawy">
Niedaleko Warszawy

Niedaleko Warszawy – socrealistyczny polski film z 1954 r. w reżyserii Marii Kaniewskiej.
Fabuła.
W podwarszawskiej hucie „Bielawa” prowadzone przez przedstawicieli partii metody pracy wywołują sprzeciw przedwojennego inżyniera Przewłockiego. Zmiany są popierane przez młodą Wandę Bugajównę – córkę majstra. Kobieta, która awansowała na technika, chce udowodnić swoją wiedzę. Tymczasem wysłannik imperialistycznego wywiadu, który pojawia się w hucie jako nowy pracownik chce ją zniszczyć przy pomocy Przewłockiego. Stary inżynier nie chcąc przyłożyć jednak do tego ręki, zostaje zamordowany przez szpiega. Tylko Wanda podejrzewa, że to nie zwykły napad, ale próba dezorganizacji pracy kolektywu. Próbując to udowodnić sama naraża się na odwet sabotażysty.
Obsada.
Źródło: Filmpolski.pl.

</doc>
<doc id="1923491" url="https://pl.wikipedia.org/wiki?curid=1923491" title="Allium sphaerocephalon">
Allium sphaerocephalon



</doc>
<doc id="1923496" url="https://pl.wikipedia.org/wiki?curid=1923496" title="Marian Tischner">
Marian Tischner

Marian Tischner (ur. 4 lutego 1936 w Łopusznej) – polski lekarz weterynarii, profesor, przewodniczący Zarządu Głównego Polskiego Towarzystwa Nauk Weterynaryjnych w latach 1992–1994, członek Polskiej Akademii Umiejętności. Brat ks. Józefa Tischnera.
Życiorys.
Urodzony w 1936 w Łopusznej, gdzie jego ojciec – Józef, pełnił funkcję kierownika szkoły, a matka – Weronika z Chowańców pochodząca z Jurgowa na Spiszu, była nauczycielką.
W 1960 ukończył weterynarię w Wyższej Szkole Rolniczej (WSR) w Lublinie. Pracował jako terenowy lekarz, a następnie w Katedrze Rozrodu Zwierząt Akademii Rolniczej w Krakowie pod kierunkiem prof. Władysława Bielańskiego. Przez 25 lat był kierownikiem tej Katedry. W 1976 był jednym z głównych organizatorów Światowego Kongresu Rozrodu Zwierząt w Krakowie. W latach 1981–1986 był prorektorem Akademii Rolniczej w Krakowie. W 1982 uzyskał tytuł naukowy profesora. W latach 1994–1999 pracował jako wykładowca Wydziału Medycyny Weterynaryjnej Szkoły Głównej Gospodarstwa Wiejskiego w Warszawie. Obecnie (marzec 2010) pracuje w Katedrze Rozrodu Zwierząt Uniwersytetu Rolniczego im. Hugona Kołłątaja w Krakowie oraz jest zastępcą przewodniczącego Komisji Nauk Rolniczych, Leśnych i Weterynaryjnych Polskiej Akademii Umiejętności. Specjalizuje się w biologii rozrodu zwierząt.
Życie prywatne.
Żonaty z Barbarą z Kraińskich, ma dwóch synów – Marka i Łukasza.
Odznaczenia.
Odznaczony Krzyżem Oficerskim Orderu Odrodzenia Polski (2004), Medalem Komisji Edukacji Narodowej i medalem Instytutu Lazzaro Spallanzaniego.
Publikacje.
Autor lub współautor publikacji:

</doc>
<doc id="1923511" url="https://pl.wikipedia.org/wiki?curid=1923511" title="Izba Pamięci Adama Grzymały-Siedleckiego">
Izba Pamięci Adama Grzymały-Siedleckiego

Izba Pamięci Adama Grzymały-Siedleckiego – placówka muzealna Biblioteki Miejskiej w Bydgoszczy znajdująca się w dawnym mieszkaniu pisarza, w kamienicy przy ul. Libelta 5 w Bydgoszczy.
Adam Grzymała-Siedlecki.
Twórca, krytyk literacki i teatralny, dramatopisarz i prozaik, przez wiele lat był związany z Bydgoszczą, gdzie mieszkał w latach 1922–1939 i 1945–1967 oraz z Biblioteka Miejską w Bydgoszczy, której podarował ponad 5 tysięcy dokumentów i pozycji książkowych. Tuż przed śmiercią zapisał on Bibliotece swoją spuściznę: rękopisy, zbiór korespondencji z najwybitniejszymi postaciami polskiej kultury oraz bogaty księgozbiór. 
Historia.
W 1967 r., gdy zmarł Adam Grzymała-Siedlecki, spuściznę po pisarzu i znawcy sceny przeniesiono do jego mieszkania przy ul. Libelta 5, zgodnie z jego życzeniem. Uroczystego otwarcia dokonano w pierwszą rocznicę śmierci pisarza. Pierwszym kustoszem została Klara Sarnowska. Znalazły się tutaj jego rękopisy, prywatny księgozbiór podręczny, około 300 dzieł opatrzonych dedykacjami wybitnych pisarzy i ludzi sceny, ilustracje, biografie. Zbiór ten uzupełniono w 1972 r. teatraliami, wyodrębnionymi ze zbioru ogólnego biblioteki, wśród których znajdują się afisze i programy teatralne (przedwojennego Teatru Miejskiego w Bydgoszczy i teatrów powojennych).
Charakterystyka.
W Izbie Pamięci znajdują się meble i pamiątki należące niegdyś do Adama Grzymały-Siedleckiego oraz Czytelnia Teatrologiczna, w której zgromadzono książki i czasopisma dotyczące teatru polskiego i powszechnego, a także materiały na temat historii teatru w Bydgoszczy. Wśród dokumentów znajdują się programy teatralne, fotografie z przedstawień oraz kolekcja afiszy Teatru Miejskiego z lat 1835–1950.
Zwiedzanie muzeum i korzystanie z Czytelni jest możliwe po uprzednim zgłoszeniu w Wojewódzkiej i Miejskiej Bibliotece Publicznej w Bydgoszczy, we wtorki i piątki w godz. 12.00-18.00 oraz w środy w godz. 10.00 - 15.00. Wstęp jest bezpłatny.

</doc>
<doc id="1923513" url="https://pl.wikipedia.org/wiki?curid=1923513" title="Osmunda regalis">
Osmunda regalis



</doc>
<doc id="1923514" url="https://pl.wikipedia.org/wiki?curid=1923514" title="Chingan">
Chingan

Góry:
Jednostki administracyjne:

</doc>
<doc id="1923515" url="https://pl.wikipedia.org/wiki?curid=1923515" title="Basen Zachodniomariański">
Basen Zachodniomariański

Basen Zachodniomariański − basen oceaniczny Oceanu Spokojnego, położony pomiędzy Grzbietem Kiusiu-Palau od zachodu i Grzbietem Honsiu od wschodu. Od północy ograniczony wyspami Honsiu i Sikoku, a od południa przechodzący w Basen Zachodniokaroliński. Maksymalna głębokość ponad 6600 m, a średnia 5500-6000 m.

</doc>
<doc id="1923520" url="https://pl.wikipedia.org/wiki?curid=1923520" title="Incydent Si-an">
Incydent Si-an



</doc>
<doc id="1923521" url="https://pl.wikipedia.org/wiki?curid=1923521" title="Pierwszy dzień wiosny">
Pierwszy dzień wiosny



</doc>
<doc id="1923524" url="https://pl.wikipedia.org/wiki?curid=1923524" title="Halowe Mistrzostwa Świata w Lekkoatletyce 2010 – pięciobój kobiet">
Halowe Mistrzostwa Świata w Lekkoatletyce 2010 – pięciobój kobiet

Pięciobój kobiet – jedna z konkurencji rozegranych podczas XIII Halowych Mistrzostw Świata w Lekkoatletyce.
Pięciobój został rozegrany w drugim dniu zawodów – 13 marca.
Wybór zawodniczek.
Do zawodów wielobojowych na halowych mistrzostwach świata w Ad-Dausze zaproszono 8 zawodniczek według następującego klucza:
Ponieważ zawodniczki z 3. (Niemka Jennifer Oeser), 4. (Polka Kamila Chudzik), 5. (Ukrainka Hanna Melniczenko) oraz 6. (Ukrainka Ludmiła Josipenko) rezultatem w siedmioboju z 2009 opuściły halowy sezon 2010 to do występu zakwalifikowały się 1. na liście Jessica Ennis, 2. – Natala Dobrynśka oraz 7. – Aiga Grabuste.
Z listy najlepszych zawodniczek w pięcioboju w 2010 2. w rankingu Natala Dobrynśka uzyskała już kwalifikację na podstawie wyniku z 2009, zatem prawo występu w Ad-Dausze otrzymały liderka list światowych – Tatiana Czernowa, 3. na listach – Hyleas Fountain oraz 4. – Karolina Tymińska.
Dzikie karty przyznano dwóm kolejnym zawodniczkom z rankingu za 2010: Antoinette Nana Djimou Ida z Francji oraz Rosjance Marinie Gonczarowej.
Na starcie nie stanęła zatem żadna z medalistek poprzednich mistrzostw z 2008.
Rekordy.
W poniższej tabeli przedstawione są halowy rekord świata, rekord halowych mistrzostw świata, najlepszy wynik w 2010 oraz rekordy poszczególnych kontynentów z dnia 9 marca 2010 roku.

</doc>
<doc id="1923526" url="https://pl.wikipedia.org/wiki?curid=1923526" title="Parafia Najświętszej Maryi Panny Nieustającej Pomocy we Wrocławiu">
Parafia Najświętszej Maryi Panny Nieustającej Pomocy we Wrocławiu

Parafia Najświętszej Maryi Panny Nieustającej Pomocy we Wrocławiu – erygowana w 1983 roku parafia rzymskokatolicka, znajdująca się w dekanacie Wrocław zachód I (Kozanów) w archidiecezji wrocławskiej.
Liczba wiernych i zasięg parafii.
Do parafii należy ponad 8000 wiernych z Wrocławia, będących mieszkańcami ulic: Angielskiej, Australijskiej, Baskijskiej, Belgijskiej, Białoruskiej, Estońskiej, Fabrycznej, Francuskiej, Greckiej, Hiszpańskiej, Holenderskiej, Irlandzkiej, Kanadyjskiej, Klecińskiej, Muchoborskiej, Norweskiej, Przemkowskiej, Robotniczej (nry 98-112), Stanów Zjednoczonych, Strzegomskiej (n-ry od 143 do końca), Szkockiej, Szczyrki, Szwedzkiej, Traktatowej, Tureckiej i Wagonowej.
Ponadto Przedszkole nr 58 (ul. Strzegomska 322), Szkoła Podstawowa nr 28 (ul. Grecka 59), Zespół Szkół Nr 3 (ul. Szkocka 64 -Technikum nr XVI).
Kościół parafialny.
W dniu 31 marca 1997 został wmurowany kamień węgielny, a od 9 marca 1997 wszystkie Msze Święte były już sprawowane w kościele. Kościół został konsekrowany 29 października 2000 roku przez kard. Henryka Gulbinowicza metropolitę wrocławskiego.
W parafii znajdują się relikwie: św. Jana Pawła II, św. Faustyny Kowalskiej, bł. Honorata Koźmińskiego, św. Charbela, bł. ks. Jerzego Popiełuszki, św. Dominika Savio, św. Eugeniusza de Mazenod, św. Antoniego M. Clareta oraz bł. Bronisława Markiewicza

</doc>
<doc id="1923528" url="https://pl.wikipedia.org/wiki?curid=1923528" title="Parafia św. Michała Archanioła we Wrocławiu-Muchoborze Wielkim">
Parafia św. Michała Archanioła we Wrocławiu-Muchoborze Wielkim

 
Parafia Świętego Michała Archanioła we Wrocławiu-Muchoborze Wielkim znajduje się w dekanacie Wrocław zachód I (Kozanów) w archidiecezji wrocławskiej. Obsługiwana przez księży archidiecezjalnych. Erygowana w XIV wieku. Mieści się przy ulicy Stanisławowskiej.
Proboszcz.
W latach 1967-1987 funkcję gospodarza parafii sprawował ksiądz kanonik Aleksander Oberc, który rozpoczął budowę parafii na dwóch, sąsiednich osiedlach Muchobóru Małego i Nowego Dworu. 
Ks. Andrzej Paliszek-Saładyga Kan. hon. ex num. Kap. Koleg. - ust. 2018 jest aktualnym proboszczem parafii.
Wspólnoty i ruchy.
Chór Parafialny "Michael", Żywy Różaniec, Dzieci Maryi, Koło przyjaciół Radia „Maryja”, Misyjne Koło Dziecięce, „Rodzina bł. Edmunda Bojanowskiego”, Liturgiczna Służba Ołtarza, Szczep Harcerzy Leśnych „Watra”, Duszpasterstwo młodzieży, Krąg Biblijny, Żywy Różaniec Rodziców
Ulice należące do parafii.
Awicenny, Baranowicka, Bliźniacza, Heleny Boguszewskiej, Romualda Cabaja, Jerzego Cieślikowskiego, Marii Dąbrowskiej, Tadeusza Dołęgi Mostowicza, Drohobycka, Stanisława Dygata, Witolda Gombrowicza, Graniczna, Husycka, Karpacka, Końcowa, Zenona Kosidowskiego, Krzemieniecka, Kunickiego, Leska, Janusza Meisnera, Mińska, Nowohucka, Osiedlowa, Jana Parandowskiego, Pińska, Postępowa, Przedświt, Pusta, Rakietowa, Roślinna, Samborska, Słonimska, Sokalska, Stanisławowska, Stryjska, Tarnopolska, Trawowa, Melchiora Wańkowicza, Zagony, Zbarska,Zytomierska

</doc>
<doc id="1923532" url="https://pl.wikipedia.org/wiki?curid=1923532" title="Parafia Opatrzności Bożej we Wrocławiu">
Parafia Opatrzności Bożej we Wrocławiu

Parafia Opatrzności Bożej we Wrocławiu znajduje się w dekanacie Wrocław zachód I (Kozanów) w archidiecezji wrocławskiej.
Historia.
Obsługiwana przez księży archidiecezjalnych. Erygowana w 1983. Księgi metrykalne są prowadzone od 1978. Mieści się przy ulicy Nowodworskiej 64. Parafia liczy ok. 18 tys. mieszkańców. Wraz z proboszczem posługę duszpasterską sprawuje trzech wikariuszy. Budowę kościoła rozpoczęto w 1982 roku, a został on konsekrowany w 2015 roku. 
Grupy parafialne.
Żywy Różaniec, Domowy Kościół, Schola Dziecięca, Grupa Modlitewna Taize, Zespół Młodzieżowy, Ruch Rodzin Nazaretańskich, Parafialny oddział "Caritas", Szafarze Nadzwyczajni Komunii Świętej, Lektorzy, Ministranci, Wrocławski Klub Przyjaciół Camino, Akcja Katolicka, Wspólnota Adoracyjno-Modlitewna.
Obszar parafii.
Parafia obejmuje ulice: Bolkowska, Budziszyńska, Gubińska, Jaworska, Komorowska, Krośnieńska, Nowodworska, Rogowska, Strzegomska (nr. 42, 51-111) Wojrowicka, Zemska.

</doc>
<doc id="1923534" url="https://pl.wikipedia.org/wiki?curid=1923534" title="Carmen McRae">
Carmen McRae

Carmen Mercedes McRae (ur. 8 kwietnia 1922 w Nowym Jorku, zm. 10 listopada 1994 w Beverly Hills) – amerykańska wokalistka, pianistka i kompozytorka jazzowa.
Zarys biografii.
Jej młodzieńczą kompozycję, "Dream of Life", jako pierwsza zaśpiewała Billie Holiday. Debiutowała w 1944 w big-bandzie Benny'ego Cartera. Następnie przez krótki czas śpiewała z orkiestrą Counta Basiego. W latach 1946-47 pracowała w big-bandzie Mercera Ellingtona. Z tym zespołem dokonała swoich pierwszych nagrań płytowych, na których była wymieniona jako Carmen Clarke (jej mężem był wówczas perkusista Kenny Clarke). W 1962 wystąpiła na kalifornijskim festiwalu w Monterey z Louisem Armstrongiem i Dave'em Brubeckiem. W 1967 przeniosła się z Nowego Jorku do Beverly Hills. Występowała w klubach Los Angeles i Hollywood. W 1991 wycofała się z życia muzycznego z przyczyn zdrowotnych (rozedma płuc).
Siedmiokrotnie nominowana do nagrody Grammy. W 1994 została laureatką NEA Jazz Masters Award.
Linki zewnętrzne.
Carmen McRae – Dyskografia

</doc>
<doc id="1923536" url="https://pl.wikipedia.org/wiki?curid=1923536" title="Abdelmalek Cherrad">
Abdelmalek Cherrad

Abdelmalek Cherrad (ar. عبدالمالك شراد, ur. 14 stycznia 1981 w La Tronche) – algierski piłkarz grający na pozycji napastnika.
Kariera klubowa.
Cherrad urodził się we Francji w rodzinie pochodzenia algierskiego. Karierę piłkarską rozpoczął w klubie OGC Nice. Do kadry pierwszego zespołu został włączony w 1998 roku, a 2 grudnia tamtego roku zadebiutował w nim, w zremisowanym 0:0 meczu Ligue 2 z CS Sedan. W 2002 roku awansował z Nice z Ligue 2 do Ligue 1. W klubie z Nicei występował do 2004 roku, jednak więcej meczów rozegrał w drugim zespole w czwartej lidze francuskiej niż w pierwszej drużynie. Jesienią 2004 był wypożyczony z Nice do belgijskiego KAA Gent.
Na początku 2005 roku Cherrad przeszedł do innego pierwszoligowca, SC Bastia. W klubie z Korsyki zadebiutował 26 stycznia 2005 w przegranym 1:4 wyjazdowym spotkaniu z AJ Auxerre. Wiosną tamtego roku spadł z Bastią do drugiej ligi, a w 2007 roku wyjechał do Algierii i grał w ówczesnym zespole mistrza kraju, MC Algier. W 2008 roku wrócił do Francji i ponownie grał w Bastii.
W 2009 roku Cherrad został piłkarzem AC Arles, w którym po raz pierwszy wystąpił 7 sierpnia 2009 w meczu z Clermont Foot (2:1) i w debiucie zdobył gola. Na początku 2010 roku Algierczyk odszedł do portugalskiego CS Marítimo. Grał też w CF Os Belenenses i rezerwach Grenoble Foot 38.
Kariera reprezentacyjna.
W reprezentacji Algierii Cherrad zadebiutował 12 lutego 2003 roku w przegranym 1:3 towarzyskim meczu z Belgią. W 2004 roku w Pucharze Narodów Afryki 2004 rozegrał 4 mecze: z Kamerunem (1:1), z Egiptem (2:1), z Zimbabwe (1:2) i ćwierćfinałowy z Marokiem (1:3 i gol w 84. minucie). Od 2003 do 2007 roku rozegrał w kadrze narodowej 18 spotkań i strzelił 7 goli.

</doc>
<doc id="1923537" url="https://pl.wikipedia.org/wiki?curid=1923537" title="Parafia Macierzyństwa Najświętszej Maryi Panny we Wrocławiu">
Parafia Macierzyństwa Najświętszej Maryi Panny we Wrocławiu

Parafia Macierzyństwa Najświętszej Maryi Panny we Wrocławiu – znajduje się w dekanacie Wrocław zachód I (Kozanów) w archidiecezji wrocławskiej. Obsługiwana przez księży archidiecezjalnych. Erygowana w 1945. Mieści się przy ulicy Pilczyckiej 139. Wraz z proboszczem parafii posługę w parafii sprawuje dwóch wikariuszy. W pracy pomaga im ksiądz rezydent.
Proboszcz.
Ustanowionym na to stanowisko został Ks. Kanonik Jacek Dziadkiewicz w 2014 roku. W dniu 29 czerwca w Uroczystość śś. Apostołów Piotra i Pawła w obecności dziekana dekanatu Wrocław- Zachód I księdza Andrzeja Nicałka- proboszcza parafii na Muchoborze Wielkim objął urzędowanie w parafii. Wicedziekan dekanatu Wrocław zachód I (Kozanów). 
Zasięg parafii.
Do parafii należą mieszkańcy Wrocławia (ulice: Bednarska, Dokerska, Dworska, Gosławicka, Górnicza, Gwarecka, Hutnicza, Ignuta, Koszykarska, Kozanowska (nr 73-117), Maślicka (nr 1-13), Mączna, Murarska, Nadrzeczna, Notecka, Paniowicka, Papiernicza, Pilczycka (nr 77 i 98 do końca), Rękodzielnicza, Sielska, Szklarska, Tkacka i Warciańska
Wspólnoty i ruchy.
Żywy Różaniec, Kręgi Rodzin "Pro Familia", Świecka Rodzina Świętego Franciszka, Ruch "Światło-Życie", Krąg Biblijny, Eucharystyczny Ruch Młodych, Grupa Modlitewna, Liturgiczna Służba Ołtarza, Wspólnota "Wiara i Światło", Parafialny Zespół Caritas

</doc>
<doc id="1923539" url="https://pl.wikipedia.org/wiki?curid=1923539" title="Skoropadczycy">
Skoropadczycy



</doc>
<doc id="1923541" url="https://pl.wikipedia.org/wiki?curid=1923541" title="Parafia Najświętszej Maryi Panny Królowej Pokoju we Wrocławiu">
Parafia Najświętszej Maryi Panny Królowej Pokoju we Wrocławiu

 
Parafia Najświętszej Maryi Panny Królowej Pokoju we Wrocławiu – znajduje się w dekanacie Wrocław zachód I (Kozanów) w archidiecezji wrocławskiej na osiedlu Popowice. Jej proboszczem jest o. Jerzy Ditrich OMI. Obsługiwana przez misjonarzy oblatów Maryi Niepokalanej. Erygowana w 1969. Mieści się przy ulicy Ojców Oblatów.
Jeszcze przed wojną istniał w tym rejonie okręg duszpasterski, a następnie kościół pw. św. Jerzego, przy którym w roku 1928 osiedlili się ojcowie oblaci. Uległ on zniszczeniu wraz z całym osiedlem podczas II wojny światowej i został odbudowany w latach 1951-53, a wraz z powstaniem całego osiedla stał się kościołem nowo sformowanej parafii pw. św. Jerzego. Pod tą nazwą funkcjonowała ona do roku 1991, kiedy dekretem biskupa Adama Dyczkowskiego, zmieniono jej wezwanie na Najświętszej Maryi Panny Królowej Pokoju. W 1994 roku konsekrowano nowy kościół parafialny projektu Wojciecha Jarząbka, którego budowa rozpoczęła się 12 lat wcześniej.
Obszar parafii.
Parafia obejmuje ulice: Biały Kąt, Białowieska, Bobrza, Bystrzycka (nr. 23-51), Dąbrówki, Gądowska (nr. 5-40), Jelenia, Kłodnicka (nr. 1-9), Kwiska (nr. parzyste), Legnicka (nr. 45-55, 62-158), Małopanewska, Niedźwiedzia, Port Popowice, Stacja Popowice, Popowicka, Przedmiejska, Rysia, Starograniczna, Stobrawska, Wejherowska, Zajęcza, Żubrza.

</doc>
<doc id="1923547" url="https://pl.wikipedia.org/wiki?curid=1923547" title="Alonso Perez de Guzman el Bueno">
Alonso Perez de Guzman el Bueno

Alonso Pérez de Guzmán el Bueno y Zúñiga, 7. książę Medina-Sidonia (ur. 10 września 1550 w Sanlúcar de Barrameda; zm. 26 lipca 1615 w Sanlúcar de Barrameda) – hiszpański XVI-wieczny arystokrata. Dowódca naczelny Wielkiej Armady z 1588 roku.
Pochodzenie.
Alonso Pérez de Guzmán el Bueno y Zúñiga pochodził z jednej najstarszych, najbogatszych i najbardziej znaczących hiszpańskich rodzin arystokratycznych. Tytuł księcia Medina-Sidonia odziedziczył już w 1558 roku w wieku 8 lat. W 1581 roku został kawalerem Orderu Złotego Runa (będącego jednym z najstarszych i najbardziej prestiżowych odznaczeń europejskich), pełnił również funkcję gubernatora ("Capitán General") Lombardii. Cieszył się opinią człowieka uczciwego, hojnego, pobożnego i inteligentnego; był znany jako bardzo dobry administrator.
Wybór króla Filipa.
W lutym 1588, po śmierci doświadczonego dowódcy floty markiza Santa-Cruz, król Filip II mianował księcia Medina-Sidonia Admirałem Oceanu i dowódcą Wielkiej Armady ("Capitán general del Mar Océano y de la Armada Invencible"), która miała niebawem wyruszyć przeciwko Anglii. Książę, który nigdy nie dowodził na morzu, usiłował uchylić się od odpowiedzialności, król jednak nalegał i Alonso Pérez de Guzmán el Bueno nie miał wyjścia. Wybór księcia na naczelnego dowódcę nie powinien budzić zdziwienia, jeśli weźmiemy pod uwagę, kim był jego monarcha, król Filip II. Król był autokratą i biuralistą, rządził swoim imperium zza biurka, przy którym spędzał wiele godzin dziennie, drobiazgowo analizując raporty. Na dowódcę Filip II wyznaczył księcia Medina-Sidonia, znanego jako dobry administrator, mającego lojalnie wykonywać królewskie rozkazy, stojącego na tyle wysoko w hierarchii społecznej, aby narzucić swą wolę kierującym flotą admirałom. Należy bowiem pamiętać, że poprzedni dowódca Armady, markiz Santa-Cruz, nieraz sprzeciwiał się królewskim rozkazom. Doradcami morskim księcia zostali doświadczeni admirałowie Juan Martinez de Recalde (dowódca floty rezerwowej) i Diego Flores de Valdez (szef sztabu).
Dowódca Wielkiej Armady.
Książę Medina-Sidonia energicznie przystąpił do pracy, nadrabiając zaległości, które zostawił mu poprzednik; udało mu się też pozyskać przychylność podległych admirałów. Niebawem Armada wyruszyła w morze, jednak po rozproszeniu przez sztorm części statków, musiała zawinąć do portu. Książę Medina-Sidonia napisał wówczas list do króla Filipa II, w którym opisywał sytuację floty oraz swoje obawy co do szans realizacji przedsięwzięcia. Jego niechęć do kontynuowania zadania każe powątpiewać, czy rzeczywiście nadawał się on do piastowania powierzonej mu funkcji.
W dalszej części kampanii Alonso Pérez de Guzmán el Bueno wykazał się wielką odwagą osobistą, nieraz uczestnicząc w walkach na swoim okręcie flagowym "San Martin" w najbardziej niebezpiecznych starciach, osłaniając inne okręty. Jak opisuje epizod z walki jeden z Hiszpanów: "Gdyby nie przypłynął książę na okręcie flagowym [...], zostalibyśmy tego dnia pokonani".
W trakcie kilkudniowych walk na kanale La Manche Armadzie udało się, dzięki konsekwencji księcia Mediny-Sidonii, utrzymać zwarty szyk bojowy i z minimalnymi stratami dotrzeć do miejsca planowanego spotkania z oddziałami księcia Parmy, co należy uznać za sukces dowódcy, niemającego wcześniej styczności ze sprawami morza. Należy jednak podkreślić, że Alonso Pérez de Guzmán el Bueno zbyt sztywno trzymał się rozkazów narzuconych przez króla, dotyczących spotkania z armią księcia Parmy w Niderlandach. W trakcie walki nadarzyła się bowiem okazja do zniszczenia floty angielskiej pod Plymouth, na co nalegał zwolennik agresywnej taktyki Juan Martinez de Recalde, a czemu sprzeciwiał się ostrożny Diego Flores de Valdez. Raporty księcia Medina-Sidonia wysłane do króla Filipa wskazują, że nie spostrzegł, iż miał zwycięstwo na wyciągnięcie ręki.
Klęska Wielkiej Armady, jaka potem nastąpiła, spowodowała, że książę Medina-Sidonia stał się kozłem ofiarnym dla współczesnych mu rodaków, a później dla wielu historyków. W trakcie walki ujawnił opanowanie i wielką wytrwałość, nie sprostał jednak wszystkim wyzwaniom, jakie stawiało przed nim dowodzenie flotą. Współcześni historycy częściowo rehabilitują księcia, podkreślając jego odwagę, lojalność wobec Korony, zdolności przywódcze i administracyjne. Podkreślają również winę, jaką za niepowodzenie Armady ponosi sam król Filip, który narzucił księciu ryzykowny plan połączenia z armią księcia Parmy bez możliwości korzystania z portu morskiego, co ostatecznie stało się przyczyną przegranej pod Gravelines.
Późniejsze lata.
Alonso Pérez de Guzmán el Bueno uzyskał przebaczenie króla Filipa i dalej pełnił wysokie urzędy aż do swojej śmierci. Zachował tytuł Admirała Oceanu i gubernatora ("Capitán General") Andaluzji.
W 1596 dowodził obroną Kadyksu, gdy port został zaatakowany przez siły angielsko-holenderskie pod wodzą Charlesa Howarda. Źle wyekwipowane i wyszkolone oddziały hiszpańskie uległy atakowi angielskiemu. Aby zapobiec przejęciu przez Anglików galeonów gotowych do podróży do Indii Zachodnich, Medina-Sidonia wydał rozkaz ich spalenia. Straty sięgnąć mogły nawet 20 mln dukatów, ale król uznał posunięcie za słuszne.

</doc>
<doc id="1923552" url="https://pl.wikipedia.org/wiki?curid=1923552" title="Epitafia">
Epitafia

Epitafia (hiszp. "Epitafios") – argentyński serial kryminalny nadawany przez stację HBO Latino od 14 sierpnia 2004. W Polsce nadawany był przez stację Cinemax. Zdjęcia do serialu kręcono w Buenos Aires.
Mottem serialu jest "El final está escrito..." ("Koniec jest pisany...").
Produkcja.
"Epitafia" to pierwszy serial wyprodukowany przez latynoamerykańską wersję kanału HBO. Współproducentem była wytwórnia filmowa Pol-Ka.
Opis fabuły.
5 lat przed wydarzeniami serialu doszło do śmierci w niewyjaśnionych okolicznościach czterech uczniów szkoły średniej, zakładników psychicznie chorego nauczyciela, próbującego w ten sposób zmusić dyrekcję szkoły do wysłuchała jego żądań.
Bruno Costas (Antonio Birabent) 5 lat po tych wydarzeniach pragnie zemścić się na ludziach zaangażowanych w śmierć uczniów. Nieoczekiwanie dochodzi do śmierci nauczyciela – jedynego świadka tego zdarzenia. Tajemnicza śmierć zainteresowała psychologa Laurę Santini (Paola Krum) i Renzo Marqueza (Julio Chávez), policjanta, który odszedł ze służby po zdarzeniu w szkole. W rozwiązaniu tajemnicy pomaga im Marina (Cecilia Roth), która jest zakładniczką Bruno Costasa. Kobieta zmuszona została przez niego do zabójstwa matki i obecnie boryka się z problemami emocjonalnymi.
Nagrody.
Martín Fierro 2008

</doc>
<doc id="1923553" url="https://pl.wikipedia.org/wiki?curid=1923553" title="Kot, czyli ktoś ogromnie tajemniczy">
Kot, czyli ktoś ogromnie tajemniczy



</doc>
<doc id="1923559" url="https://pl.wikipedia.org/wiki?curid=1923559" title="Mistrzostwa Europy w Zapasach 1898">
Mistrzostwa Europy w Zapasach 1898

Mistrzostwa Europy w zapasach 1898 były pierwszymi, choć nieoficjalnymi mistrzostwami Europy w zapasach (styl klasyczny). Zawody te odbyły się na początku sierpnia 1898 roku w Wiedniu (Austro-Węgry). Zawodnicy walczyli w kategorii Open, złoto zdobył Estończyk reprezentujący Imperium Rosyjskie – Georg Hackenschmidt.

</doc>
<doc id="1923561" url="https://pl.wikipedia.org/wiki?curid=1923561" title="Muzeum Kanału Bydgoskiego">
Muzeum Kanału Bydgoskiego

Muzeum Kanału Bydgoskiego – muzeum związane z Kanałem Bydgoskim i Bydgoskim Węzłem Wodnym mieszczące się w budynku przy ul. Staroszkolnej 10 w Bydgoszczy.
Historia.
Orędownikiem i pomysłodawcą powstania muzeum był historyk, nauczyciel i działacz społeczny Sebastian Malinowski. Pomysł jego powstania narodził się w 2004 r., kiedy obchodzono jubileusz 230-lecia budowy Kanału Bydgoskiego. Spotkanie Komitetu Założycielskiego odbyło się 31 marca 2005 r. w III LO – szkole, która od 1879 r. mieści się w rejonie plant nad Kanałem Bydgoskim. Fundatorami i wykonawcami remontu budynku-siedziby byli lokalni przedsiębiorcy, w tym zwłaszcza Krzysztof Wiśniewski.
29 września 2006 r. nastąpiło uroczyste otwarcie muzeum w wyremontowanym pomieszczeniu na terenie III Liceum Ogólnokształcącego w Bydgoszczy. Z tej okazji odbyło się sympozjum historyczno-literackie, w którym udział wzięli historycy, naukowcy i pisarze z Bydgoszczy i regionu. Pierwszym kustoszem był od września 2006 do przedwczesnej śmierci w lutym 2008 r. – Sebastian Malinowski.
20 czerwca 2021 r. została otwarta nowa siedziba muzeum w budynku dawnego przedszkola przy ul. Staroszkolnej 10, w którym znajduje się również Centrum Edukacyjno-Społeczne na Okolu.
W 2022 w pobliżu muzeum powstał mural, przedstawiający inicjatorów budowy Kanału Bydgoskiego (Fryderyk Wielki, Franz von Brenkenhoff).
Działalność.
Statutowymi celami działalności muzeum są m.in.:
Ekspozycja.
Muzeum eksponuje zdjęcia i eksponaty przedstawiające Kanał Bydgoski, pracę, żeglugę oraz życie codzienne toczące się nad kanałem. Ekspozycja zawiera między innymi wystawę pt. „Kanał Bydgoski”, kopię obrazu Christiana Rode pt. „Fryderyk Wielki oglądający plany Kanału Bydgoskiego”, mundury marynarzy i szyprów żeglugi śródlądowej, hamburkę – wioślarską dębową łódź z 1920 roku, którą pływano po Brdzie i kanale jeszcze w II połowie XX wieku, a także przedmioty związane z pracą barkarzy i innych osób związanych z żeglugą śródlądową.
W Muzeum Kanału Bydgoskiego prowadzona jest również działalność edukacyjna, lekcje muzealne na temat historii Kanału Bydgoskiego oraz żeglugi w Bydgoszczy.
Zwiedzanie.
Zwiedzanie muzeum jest możliwe od wtorku do piątku w godz. 10.00 - 18.00 oraz w sobotę i w niedzielę w godz. 12.00 -16.00 Wstęp jest bezpłatny.

</doc>
<doc id="1923564" url="https://pl.wikipedia.org/wiki?curid=1923564" title="Ray Conniff">
Ray Conniff

Ray Conniff, właśc. Joseph Raymond Conniff (ur. 6 Listopada 1916 w Attleboro, Massachusetts, zm. 12 października 2002 w Escondido, Kalifornia) – amerykański puzonista, aranżer i kompozytor.
Uczył się w Juilliard School of Music w Nowym Jorku. W l. 1936-40 współpracował z Danem Murphy, Hankiem Biaginim, Bunny Beriganem, Bobem Crosby, Artie Shawem, Harrym Jamesem. Wiosną 1941 założył własny 8-osobowy zespół wokalny śpiewający w technice scat. W 1959 grupa liczyła już 25 głosów (12 żeńskich i 13 męskich) i nosiła nazwę The Ray Conniff Singers. Szczególną popularność zdobył w l. 50. i 60. XX w. Nagrywał znane tematy filmowe, evergreeny i przeboje z repertuaru innych wykonawców.
Najpopularniejsze nagrania: "Band of Gold, Blue Moon, Somebody Loves Me, Lara’s Theme (Somewhere My Love)".
Linki zewnętrzne.
Ray Conniff – Dyskografia

</doc>
<doc id="1923567" url="https://pl.wikipedia.org/wiki?curid=1923567" title="Hołoskowice">
Hołoskowice

Hołoskowice, dawniej także pol. Hołoskowce; (ukr. Голосковичі) – wieś w rejonie brodzkim obwodu lwowskiego.
Historia.
W II Rzeczypospolitej miejscowość była w powiecie brodzkim województwa tarnopolskiego. Wieś liczy 530 mieszkańców, jej obszar wynosi 1,993 km².
Pierwsze wzmianki o wsi pochodzą z 600 r.. W pierwszej połowie XVII w., Bronisław Samuel Szumilist (z rodu Gruszeckich h. Lubicz), wojski i łowczy czernihowski, w Hołoskowicach wymurował zamek.

</doc>
<doc id="1923575" url="https://pl.wikipedia.org/wiki?curid=1923575" title="FED (aparat)">
FED (aparat)

FED, ФЭД – radzieckie aparaty dalmierzowe, produkowane na wzór aparatu Leica. FED to inicjały twórcy Czeki Feliksa Edmundowicza Dzierżyńskiego. Początkowo aparaty produkowała Dziecięca Komuna NKWD im. F.E. Dzierżyńskiego utworzona przez Antona Makarenkę.

</doc>
<doc id="1923576" url="https://pl.wikipedia.org/wiki?curid=1923576" title="College Nauczycielski Kibuców, Technologii i Sztuki">
College Nauczycielski Kibuców, Technologii i Sztuki

College Nauczycielski Kibuców, Technologii i Sztuki (hebr. מכללת סמינר הקיבוצים - תעודת זהות; ang. "Kibbutzim College of Education, Technology and the Arts") jest college'em w Izraelu. Uczelnia jest położona w osiedlu Kochaw ha-Cafon w mieście Tel Awiw.
Historia.
W 1939 ruchu kibucowy utworzył "College Nauczycielski Kibuców" (ang. "Kibbutzim College of Education"), który pełnił funkcję placówki edukacyjnej dla nauczycieli szkolnych pracujących w kibucach. Pod koniec lat 50. XX wieku uczelnia przeniosła się do swojej obecnej siedziby, położonej w północnej części miasta Tel Awiw. College bardzo szybko zyskał renomę jednego z najlepszych studiów nauczycielskich w Izraelu. Pod koniec lat 80. uzyskał prawo przyznawania studentom tytuł licencjatu, a od 2000 tytuł magistra.
W 2008 nastąpiło połączenie "College'u Nauczycielskiego Kibuców" z "College'em Nauczycielskim Technologii" (ang. "Teacher's College of Technology") i utworzenie "College'u Nauczycielskiego Kibuców, Technologii i Sztuki" (ang. "Kibbutzim College of Education, Technology and the Arts").
Wydziały.
College kształci nauczycieli zgodnie z zasadami humanistycznej i demokratycznej edukacji. W procesie kształcenia nacisk jest położony na priorytety społeczne oraz zobowiązania wobec społeczeństwa. Kierunki kształcenia oraz programy nauczania są dostosowywane do aktualnych potrzeb izraelskiego systemu edukacyjnego.
Obecnie studenci mogą kształcić się na następujących kierunkach: wczesny rozwój dziecka, edukacja twórcza, nauczanie szkolnictwa podstawowego, szkolnictwo specjalne, język angielski i języki obce, wychowanie fizyczne, socjologia, biologia i chemia w perspektywie środowiska.
Budynki College'u.
Rozbudowany college posiada trzy kampusy: Ramat Awiw, Antigonus i Kalisher.
Głównym kampusem uczelni jest Ramat Awiw, znajdujący się w Tel Awiwie na północ od rzeki Jarkon. Tereny kampusu obejmują ogrody i trawniki zacienione palmami.
Transport.
Z uczelni wyjeżdża się na wschód bezpośrednio na drogę ekspresową nr 2 (Tel Awiw-Netanja-Hajfa).

</doc>
<doc id="1923578" url="https://pl.wikipedia.org/wiki?curid=1923578" title="Simson SR4-1">
Simson SR4-1

Simson SR4-1 Spatz – motorower produkowany w latach 1964 – 1970. Zastąpił on model SR2 i rozpoczął nową serię Simsonów – SR4. Jest to pierwsza wersja produkowana pod nazwą Spatz – Wróbel (nazwa wybrana ze względu na wygląd który przypominał owego ptaka).
Seria Simsonów SR4 to najbardziej zaawansowane technicznie motorowery jak na swoje lata. Wiele podzespołów i części z systemem modułowym były stosowane w innych pojazdach marki Simson.

</doc>
<doc id="1923589" url="https://pl.wikipedia.org/wiki?curid=1923589" title="Szczuroskoczek olbrzymi">
Szczuroskoczek olbrzymi

Szczuroskoczek olbrzymi ("Dipodomys ingens") – gatunek ssaka podrodziny szczuroskoczków (Dipodomyinae) w obrębie rodziny karłomyszowatych (Heteromyidae).
Zasięg występowania.
Szczuroskoczek olbrzymi występuje w południowo-zachodnich Stanach Zjednoczonych (wzdłuż południowo-zachodniego krańca San Joaquin Valley, południowo-środkowa Kalifornia).
Taksonomia.
Gatunek po raz pierwszy naukowo opisał w 1904 roku amerykański zoolog Clinton Hart Merriam nadając mu nazwę "Perodipus ingens". Holotyp pochodził z Painted Rock, 20 mi (32 km) na południowy wschód od Simmler, w Carrizo Plain, w hrabstwie San Luis Obispo, w Kalifornii, w Stanach Zjednoczonych.
"D. ingens" należy do grupy gatunkowej "heermanni" wraz z "D. gravipes", "D. heermanni", "D. panamintinus", "D. microps" i "D. stephensi". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Jest to największy przedstawiciel swojej rodziny – długość ciała (bez ogona) 137–149 mm, długość ogona samic 171–198 mm, długość ucha 13 mm, długość tylnej stopy 48–55 mm; masa ciała samic 101–195 g, samców 93–180 g. Umaszczenie żółtobrązowe, z białym brzuchem i białymi pasami na zadzie. Ogon ciemniejszy, biało paskowany.
Ekologia.
Tryb życia.
Szczuroskoczki olbrzymie żyją w koloniach liczących 5-50 osobników. Prowadzą nocny tryb życia, dzień przesypiają w wykopanych przez siebie norach. Są silnie terytorialne – samce niemali nigdy nie oddalają się od swoich nor, samice raz w roku podróżują w poszukiwaniu partnera. Jak pozostałe szczuroskoczki poruszają się w charakterystyczny sposób – skaczą na silnych tylnych nogach, podobnie do kangurów. Są roślinożercami – żywią się ziarnami i zielonymi częściami roślin.
Rozmnażanie.
Zwierzęta rozmnażają się późną zimą i wczesną wiosną. Samica po trwającej 28-32 dni ciąży rodzi jedno do sześciu młodych, które następnie karmi mlekiem przez 15-25 dni. Szczuroskoczki osiągają dojrzałość płciową w wieku 60-84 dni. Zwierzęta dożywają 10 lat.
Zagrożenie.
Gatunek został zakwalifikowany jako zagrożony wyginięciem z powodu skrajnie małego obszaru występowania. Cała populacja żyje na obszarze ok. 17 000 hektarów, co stanowi 2% jego pierwotnego obszaru występowania. Największym zagrożeniem dla nich jest rozrost miast i terenów wiejskich Kalifornii.

</doc>
<doc id="1923590" url="https://pl.wikipedia.org/wiki?curid=1923590" title="Goyave">
Goyave

Goyave – miasto na Gwadelupie (Departament zamorski Francji); 7661 mieszkańców (2007)

</doc>
<doc id="1923592" url="https://pl.wikipedia.org/wiki?curid=1923592" title="Dipodomys ingens">
Dipodomys ingens



</doc>
<doc id="1923594" url="https://pl.wikipedia.org/wiki?curid=1923594" title="Saint-Louis (Gwadelupa)">
Saint-Louis (Gwadelupa)

Saint Louis – miasto w Gwadelupie (Departament zamorski Francji); 2810 mieszkańców (2007).

</doc>
<doc id="1923597" url="https://pl.wikipedia.org/wiki?curid=1923597" title="Terre-de-Haut">
Terre-de-Haut

Terre-de-Haut – miasto w Gwadelupie (Departament zamorski Francji), leżące na wyspie Terre-de-Haut należącej do archipelagu Les Saintes; 1 787 mieszkańców (2010).

</doc>
<doc id="1923599" url="https://pl.wikipedia.org/wiki?curid=1923599" title="Andrew McNeilly">
Andrew McNeilly

Andrew McNeilly (ur. 26 grudnia 1972) – trynidadzko-tobagijski bobsleista. Uczestnik Zimowych Igrzysk Olimpijskich 2002 w Salt Lake City, gdzie wraz z Gregorem Sunem zdobył 37., ostatnie miejsce wśród załóg, które dotarły do mety. Na tych zawodach został zastąpiony przez Errola Aguilerę po drugim zjeździe.

</doc>
<doc id="1923602" url="https://pl.wikipedia.org/wiki?curid=1923602" title="La Désirade (gmina)">
La Désirade (gmina)

La Désirade – gmina w Gwadelupie (departament zamorski Francji); 1591 mieszkańców (2007). Obejmuje wyspę o tej samej nazwie, oraz dwie wysepki Petite-Terre.

</doc>
<doc id="1923605" url="https://pl.wikipedia.org/wiki?curid=1923605" title="Vieux-Fort (Gwadelupa)">
Vieux-Fort (Gwadelupa)

Vieux-Fort – miasto w Gwadelupie (Departament zamorski Francji); 1770 mieszkańców (2007)

</doc>
<doc id="1923609" url="https://pl.wikipedia.org/wiki?curid=1923609" title="Sachsenring P240">
Sachsenring P240

Sachsenring P240 – samochód osobowy produkowany przez wschodnioniemieckie przedsiębiorstwo VEB Sachsenring Automobilwerke Zwickau w latach 1955-1959. Dostępny był jako 4-drzwiowy sedan, 5-drzwiowe kombi oraz 4-drzwiowy kabriolet. Do napędu używano silnika R6 o pojemności 2,4 l. Moc przenoszona była na oś tylną. Samochód wyposażono w czterobiegową skrzynię biegów. Nazwa pojazdu pochodzi od toru wyścigowego Sachsenring. Samochód produkowano w Zwickau w NRD gdzie wyprodukowano 1382 egzemplarze. W 1969 roku z okazji 20-lecia Niemieckiej Republiki Demokratycznej zbudowano dla NVA 2 (lub według innych źródeł 5) egzemplarze Sachsenring P240 Repräsentant. Model ten posiadał nowe nadwozie z poliestru wyprodukowane w VEB Karosseriewerk Drezno oraz nieco zmodyfikowany silnik. W 1955 roku wyprodukowano 20 egzemplarzy P240, w 1956 roku – 226 sztuk, 1957 – 507 sztuk, 1958 – 519 sztuk, 1959 – 110 sztuk.
Dane techniczne.
"Źródło:"

</doc>
<doc id="1923610" url="https://pl.wikipedia.org/wiki?curid=1923610" title="Le Diamant">
Le Diamant

Le Diamant – miasto i gmina na Martynice (Departament zamorski Francji); 5602 mieszkańców (2007). Wywodzi swoją nazwę od wyspy Rocher du Diamant.

</doc>
<doc id="1923611" url="https://pl.wikipedia.org/wiki?curid=1923611" title="Kalkulowana średnia meczowa">
Kalkulowana średnia meczowa

W polskiej lidze żużlowej na wzór brytyjskiej średniej CMA w latach 1999-2002 oraz 2011-2013 obowiązywała KSM, czyli kalkulowana średnia meczowa. Średnia obliczana była na podstawie wzoru:
KSM zawodnika = średnia liczba punktów zawodnika na bieg w sezonie poprzednim z uwzględnieniem punktów bonusowych x 4.
W razie przejścia zawodnika z wyższej ligi do niższej, jego KSM mnoży się dodatkowo przez określony w regulaminie rozgrywek na dany sezon współczynnik, a w razie przejścia z niższej ligi do wyższej – dzieli przez ten sam współczynnik.
Wynik mnożenia zaokrągla się do dwóch miejsc po przecinku dziesiętnym. Maksymalny możliwy KSM zawodnika to 12,00 pkt./mecz, minimalny – 2,50 pkt./mecz. Jeżeli obliczona w sposób określony w dwóch powyższych akapitach średnia jest mniejsza od 2,50 pkt./mecz, przyjmuje się, że jest ona równa właśnie tyle. 
Władze ligi na początku sezonu ustalają maksymalną sumę KSM przypadającą na drużynę w meczu. Do sumy KSM drużyny wlicza się 6 najwyższych indywidualnych KSM zawodników spośród wszystkich zgłoszonych do danych zawodów, łącznie z zawodnikiem zastępowanym, jeśli takowy został wystawiony do meczu.
Średnia miała w założeniu ograniczać liczbę czołowych żużlowców w jednym zespole co miało z kolei wyrównać poziom polskiej ligi i zlikwidować dominacje klubów.

</doc>
<doc id="1923612" url="https://pl.wikipedia.org/wiki?curid=1923612" title="Case-Pilote">
Case-Pilote

Case-Pilote – miasto na Martynice (Departament zamorski Francji); 4461 mieszkańców (2007).

</doc>
<doc id="1923613" url="https://pl.wikipedia.org/wiki?curid=1923613" title="Les Anses-d’Arlet">
Les Anses-d’Arlet

Les Anses-d’Arlet – wieś rybacka i gmina na Martynice (Departament zamorski Francji). Według spisu ludności z 2009 miejscowość liczy 3832 mieszkańców. Merem miejscowości od 2008 jest Eugène Larcher
. Jego kadencja potrwa do 2014.

</doc>
<doc id="1923614" url="https://pl.wikipedia.org/wiki?curid=1923614" title="Le Marigot">
Le Marigot

Le Marigot – miasto na Martynice (Departament zamorski Francji); 3700 mieszkańców (2007).

</doc>
<doc id="1923615" url="https://pl.wikipedia.org/wiki?curid=1923615" title="Le Morne-Vert">
Le Morne-Vert

Le Morne-Vert – miasto i gmina na Martynice (Departament zamorski Francji); 1862 mieszkańców (2007).

</doc>
<doc id="1923618" url="https://pl.wikipedia.org/wiki?curid=1923618" title="Jimmy Dorsey">
Jimmy Dorsey

Jimmy Dorsey, właśc. James Francis Dorsey (ur. 29 lutego 1904 w Shenandoah, Pensylwania, zm. 12 czerwca 1957 w Nowym Jorku) – amerykański klarnecista, saksofonista (alt), kompozytor i kierownik orkiestry jazzowej, brat Tommy Dorseya.
Początkowo grał w orkiestrze dętej ojca. W 1920 utworzył wraz z bratem zespół Dorsey Novelety Band, który przetrwał 2 lata. Potem grał w zespole Scranton Sirens. W latach 1922–34 współpracował z Paulem Whitemanem i Victorem Youngiem. Jego właściwa kariera zaczęła się w 1933, w chwili powołania Dorsey Brothers Orchestra. W rok później w wyniku kontrowersji zespół rozpadł się i powstały dwa odrębne zespoły prowadzone przez każdego z braci z osobna.
W latach 30. i 40. XX w. orkiestra Jimmy’ego Dorseya cieszyła się wielką popularnością i wylansowała wiele przebojów. W 1953 ponownie utworzyli razem nową orkiestrę, The Fabulous Dorseys. W 1947 nakręcili film pod takim tytułem.
Najpopularniejsze nagrania: „Maria Elena”, „Amapola”, „Yours”, „Green Eyes”, „Tangerine”, „A New Shade of Blue”, „I Hear a Rhapsody”.

</doc>
<doc id="1923621" url="https://pl.wikipedia.org/wiki?curid=1923621" title="Quinn Wheeler">
Quinn Wheeler

Quinn Wheeler (ur. 18 sierpnia 1974) – bobsleista pochodzący z Wysp Dziewiczych Stanów Zjednoczonych. Uczestnik Zimowych Igrzysk Olimpijskich w Salt Lake City, gdzie wraz z Zacharym Zollerem zdobył 36 przedostatnie miejsce wśród załóg, które dotarły do mety, wyprzedzając jedynie reprezentacje Trynidadu i Tobago.

</doc>
<doc id="1923625" url="https://pl.wikipedia.org/wiki?curid=1923625" title="L’Ajoupa-Bouillon">
L’Ajoupa-Bouillon

L’Ajoupa-Bouillon – miasto na Martynice (Departament zamorski Francji); 1659 mieszkańców (2007).

</doc>
<doc id="1923626" url="https://pl.wikipedia.org/wiki?curid=1923626" title="Duval i Moretti">
Duval i Moretti

Duval i Moretti ("Duval et Moretti", 2008) – francuski serial kryminalny nadawany przez stację M6 od 2 lipca do 13 sierpnia 2008. W Polsce nadawany jest przez stację AXN Crime od 12 marca 2010. Serial został wyprodukowany przez M6 Métropole Télévision i Pegasus TV. Od 15 kwietnia 2013 w Polsacie.
Opis fabuły.
Serial opowiada o dwóch porucznikach Vincentcie Duval (Emmanuel Patron) i Davidzie Moretti (Alexandre Brasseur), którzy są najlepszymi przyjaciółmi. Doskonale wykonują swoją pracę w każdych warunkach. Uwielbiają podrywać kobiety, ich przełożona Paloma Ruiz (Rebecca Hampton) dzierży władzę nad grupą żelazną ręką i nie zważa na uroki dwóch poruczników.

</doc>
<doc id="1923630" url="https://pl.wikipedia.org/wiki?curid=1923630" title="Marius Emmerling">
Marius Emmerling

Marius Emmerling (ur. w 1967 w Katowicach) – historyk amator, badacz lotnictwa niemieckiego Luftwaffe, z wykształcenia trener piłkarski. Urodzony w Katowicach, od 1982 mieszka w Niemczech. 
Jest autorem książek na temat Luftwaffe w okresie II wojny światowej. We wstępie do swojej książki "Luftwaffe nad Polską. Jagdflieger" twierdzi, że przez kilkanaście lat zajmował się badaniem działań niemieckiej Luftwaffe, zwłaszcza podczas kampanii wrześniowej, opierając się na materiałach zgromadzonych w niemieckich archiwach. Praca ta doprowadziła go do wydania trzech książek na ten temat w wydawnictwie Armagedon Books. Marius Emmerling publikował na łamach „Aero Journal”, „Militariów XX Wieku”, „Lotnictwa Wojskowego” i „Lotnictwa”. Opublikował w Niemczech 48-stronicową publikację dotyczącą Me 163; była ona następnie wydana w Stanach Zjednoczonych przez wydawnictwo Schiffera. 
Tomasz Kopański we wstępie do monografii Emmerlinga wyraża opinię, że jest to pierwsza pozycja opisująca całościowo działania niemieckiego lotnictwa w Polsce.
Poglądy Mariusa Emmerlinga na temat lotnictwa.
Emmerling nie zgadza się z licznymi opiniami historyków polskich o zadaniu podczas kampanii wrześniowej przeciwnikowi ogromnych - niewspółmiernych do polskich możliwości - strat; uwaga ta dotyczy zwłaszcza działalności polskiego lotnictwa. Według Jerzego Gotowały Luftwaffe utraciła 285 samolotów w walkach powietrznych, a 279 z innych przyczyn; według Jerzego Pawlaka zniszczono 160 samolotów (147 w walkach powietrznych), a ponadto Niemcy zezłomowali 70% spośród tych, które zdołano uszkodzić; Adam Kurowski podaje 129 pewnych zestrzeleń w walkach powietrznych; Jerzy Bogdan Cynk pierwszy podjął się weryfikacji "pewnych zestrzeleń", co skutkowało obniżeniem liczby zwycięstw powietrznych do 100. Głównym problemem pozostawało ograniczanie się głównie do polskich źródeł:
Emmerling jest odmiennego zdania co do zadanych strat, bowiem przytłaczająca większość z nich nie ma żadnego potwierdzenia w źródłach niemieckich; według nich polskie myśliwce strąciły 50 maszyn, a całkowite bezpowrotne straty wyniosły 247 samolotów. Zdaniem Emmerlinga polskie lotnictwo wojskowe nie miało dla OKL żadnego znaczenia (tylko 30% myśliwców wzięło udział w kampanii wrześniowej – reszta chroniła zachodniej części kraju), a głównym problemem pozostawała pogoda, zmiany zakwaterowania (zasięg samolotów) oraz w kilku miejscach artyleria przeciwlotnicza. Już w drugim tygodniu dla bombowców taktycznych zabrakło celów do atakowania, a wiele jednostek myśliwskich nigdy nie spotkało polskiego samolotu.
Życie prywatne.
Wraz z żoną Grażyną mają dwóch synów: Timo i Arthura.

</doc>
<doc id="1923632" url="https://pl.wikipedia.org/wiki?curid=1923632" title="Muzeum Wolności i Solidarności w Bydgoszczy">
Muzeum Wolności i Solidarności w Bydgoszczy

Muzeum Wolności i Solidarności w Bydgoszczy – placówka muzealna w Bydgoszczy, służąca ekspozycji pamiątek regionu bydgoskiego NSZZ Solidarność i ruchów opozycyjnych w Polsce lat 70. i 80. XX w.
Orędownikiem i pomysłodawcą powstania muzeum był historyk, nauczyciel i działacz społeczny Sebastian Malinowski. Inauguracja jego działalności odbyła się 26 września 2006 roku. Była ona kontynuacją wystawy „Rejs ku Wolności”, zorganizowanej przez Sebastiana Malinowskiego i Adama Gajewskiego z okazji jubileuszu 25-lecia NSZZ „Solidarność”, eksponowanej w Muzeum Okręgowym w Bydgoszczy w okresie 22 września – 16 października 2005 r.
Pierwszą siedzibą muzeum była sala „Park Hotelu” przy ul. Wrocławskiej, a następnie pomieszczenia w zabytkowym budynku Szkoły Policealnej Organizacji i Zarządzania przy Placu Kościeleckich 8.
Celem statutowym muzeum jest ekspozycja historycznych pamiątek, prezentacja archiwaliów, filmów dokumentalnych i dzieł sztuki związanych z NSZZ Solidarność i walką narodu polskiego o wolność. Prezentuje się m.in. stroje oficerów służby ZOMO, aparaty fotograficzne, które używano do wykonywania zdjęć opozycjonistom, łóżka dla osób internowanych, nagrania z okresu stanu wojennego itp.

</doc>
<doc id="1923633" url="https://pl.wikipedia.org/wiki?curid=1923633" title="Le Precheur">
Le Precheur

Le Precheur – miasto i gmina na Martynice (Departament zamorski Francji); 1699 mieszkańców (2007)

</doc>
<doc id="1923636" url="https://pl.wikipedia.org/wiki?curid=1923636" title="Stadion Meteor w Dnieprze">
Stadion Meteor w Dnieprze

Stadion "Meteor" (ukr. Cтадіон «Метеор») – wielofunkcyjny stadion w Dnieprze na Ukrainie.
Stadion "Meteor" w Dnieprze został zbudowany w 1966. Wtedy stadion mieścił 35 000 widzów. Do zbudowania Dnipro Areny był domową areną klubu FK Dnipro. Po rekonstrukcji w 2002 roku stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 24 381 widzów.

</doc>
<doc id="1923637" url="https://pl.wikipedia.org/wiki?curid=1923637" title="Rokdim Im Kokhavim">
Rokdim Im Kokhavim

Rokdim Im Kokhavim – program rozrywkowy nadawany przez Channel 2 od 2005 roku. W Izraelu do tej pory doczekał się pięciu edycji.
Ekipa.
Prowadzący:
Sędziowie:
Innowacje.
W 2010 w izraelskiej edycji „Tańca z gwiazdami” po raz pierwszy zatańczyła para tej samej płci (dziennikarka sportowa Gili Szem Tow i tancerka Dorit Milman).

</doc>
<doc id="1923638" url="https://pl.wikipedia.org/wiki?curid=1923638" title="Stadion Meteor">
Stadion Meteor



</doc>
<doc id="1923640" url="https://pl.wikipedia.org/wiki?curid=1923640" title="Tommy Dorsey">
Tommy Dorsey

Tommy Dorsey, właśc. Thomas Dorsey (ur. 19 listopada 1905 w Shenandoah w stanie Pensylwania, zm. 26 listopada 1956 w Greenwich w stanie Connecticut) – amerykański puzonista, kompozytor i kierownik orkiestry jazzowej, brat Jimmy’ego Dorseya.
W latach młodzieńczych grał w orkiestrze ojca. Do 1934 pracował wraz z bratem. W 1935 utworzył własny zespół, który stał się jedną z najpopularniejszych orkiestr amerykańskich, z którą śpiewali m.in. Frank Sinatra, Jo Stafford, Connie Haines oraz grupa wokalna The Pied Pipers.
Orkiestra wylansowała wiele przebojów m.in. "Boogie-Woogie", "Marie", "I’ll Never Smile Again", "I’m Getting Sentimental Over You".

</doc>
<doc id="1923642" url="https://pl.wikipedia.org/wiki?curid=1923642" title="Alex McIntyre">
Alex McIntyre



</doc>
<doc id="1923643" url="https://pl.wikipedia.org/wiki?curid=1923643" title="RBB">
RBB



</doc>
<doc id="1923644" url="https://pl.wikipedia.org/wiki?curid=1923644" title="Bellefontaine (Martynika)">
Bellefontaine (Martynika)

Bellefontaine – miasto na Martynice (Departament zamorski Francji); 1462 mieszkańców (2007).

</doc>
<doc id="1923647" url="https://pl.wikipedia.org/wiki?curid=1923647" title="Trevor Marsicano">
Trevor Marsicano

Trevor Marsicano (ur. 5 kwietnia 1989 w Schenectady) – amerykański łyżwiarz szybki, srebrny medalista olimpijski i pięciokrotny medalista mistrzostw świata.
Kariera.
Pierwszy sukces w karierze Brian Hansen osiągnął w 2007 roku, kiedy zdobył brązowy medal w wieloboju podczas mistrzostw świata juniorów w Innsbrucku. Na rozgrywanych rok później mistrzostwach świata juniorów w Changchun wspólnie z kolegami z reprezentacji był trzeci w biegu drużynowym. W 2009 roku zdobył cztery medale na mistrzostwach świata na dystansach w Richmond: złote w biegu na 1000 m, srebrny na 1500 m i brązowy w biegu drużynowym. Rok później wspólnie z Chadem Hedrickiem, Jonathanem Kuckiem i Brianem Hansenem zdobył srebrny medal w biegu drużynowym na igrzyskach olimpijskich w Vancouver. Jego najlepszym indywidualnym wynikiem na tej imprezie było dziesiąte miejsce w biegu na 1000 m. Kolejny medal zdobył podczas mistrzostw świata na dystansach w Inzell, gdzie razem z Jonathanem Kuckiem i Shanim Davisem zwyciężył w biegu drużynowym. Drużyna amerykańska jako pierwsza w historii mistrzostw świata na dystansach reprezentację Holandii. Wielokrotnie stawał na podium zawodów Pucharu Świata, odnosząc przy tym dwa indywidualne zwycięstwa. W sezonie 2008/2009 był drugi w klasyfikacji końcowej 1500 m, przegrywając tylko z Shanim Davisem.

</doc>
<doc id="1923651" url="https://pl.wikipedia.org/wiki?curid=1923651" title="Mistrzostwa Świata w Łyżwiarstwie Szybkim w Wieloboju 1955">
Mistrzostwa Świata w Łyżwiarstwie Szybkim w Wieloboju 1955

49. mistrzostwa świata w łyżwiarstwie szybkim w wieloboju odbyły się w dniach 19–20 lutego 1955 roku w stolicy ZSRR, Moskwie. Zawodnicy startowali na naturalnym lodowisku na stadionie Dynamo. Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został reprezentant Szwecji Sigvard Ericsson. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza dwunastka po trzech dystansach.
Uczestnicy.
W zawodach wzięło udział 44 łyżwiarzy z 14 krajów. Sklasyfikowanych zostało 43.

</doc>
<doc id="1923653" url="https://pl.wikipedia.org/wiki?curid=1923653" title="Oborin">
Oborin



</doc>
<doc id="1923655" url="https://pl.wikipedia.org/wiki?curid=1923655" title="Oddział Leśny Lech">
Oddział Leśny Lech



</doc>
<doc id="1923656" url="https://pl.wikipedia.org/wiki?curid=1923656" title="Jasmah-Adad">
Jasmah-Adad

Jasmah-Adad (akad. "Jasmaḫ-Adad", amor. "Jasmaḫ-Addu", w transliteracji z pisma klinowego zapisywane "ia-ás-ma-aḫ"-diškur, tłum. „bóg Adad mnie wysłuchał”) – młodszy syn króla asyryjskiego Szamszi-Adada I, brat Iszme-Dagana I. Na początku XVIII wieku p.n.e., po podbiciu królestwa Mari, ojciec uczynił go wicekrólem w Mari i ożenił z Beltum, córką Iszki-Adada, króla sąsiedniej Qatny. Wydaje się, iż Jasmah-Adad był słabym i nieefektywnym władcą - taki jego obraz wyłania się z odkrytych w Mari listów, które Szamszi-Adad I, Iszme-Dagan I i Jasmah-Adad wymieniali ze sobą. Po śmierci Szamszi-Adada I w 1782 roku p.n.e. Jasmah-Adad został wypędzony z Mari przez Zimri-Lima i jego dalszy los jest nieznany.

</doc>
<doc id="1923657" url="https://pl.wikipedia.org/wiki?curid=1923657" title="Jasmachadad">
Jasmachadad



</doc>
<doc id="1923658" url="https://pl.wikipedia.org/wiki?curid=1923658" title="Dancing with the Stars (Nowa Zelandia)">
Dancing with the Stars (Nowa Zelandia)

Dancing with the Stars – program rozrywkowy nadawany przez TVNZ od 2005 do 2009 roku.
Ekipa.
Prowadzący:
Dyrygent:
Sędziowie: 
Edycje.
1 edycja.
1 edycja miała premierę 1 maja 2005 roku. Widownia wynosiła 750 000 widzów.
2 edycja.
Premiera edycji odbyła się 7 maja 2006 roku. Oglądalność wynosiła 804 000 widowni. 
3 edycja.
Premiera odbyła się 10 kwietnia 2007 roku. Oglądalność wynosiła 735 000 widzów.
4 edycja.
Premiera edycji odbyła się 26 lutego 2008 roku.
5 edycja.
Premiera edycji odbyła się 3 marca 2009 roku. Oglądalność wynosiła 800 000 widzów.

</doc>
<doc id="1923659" url="https://pl.wikipedia.org/wiki?curid=1923659" title="Paweł Głażewski">
Paweł Głażewski

Paweł Głażewski (ur. 1 października 1982 w Białymstoku) – polski bokser wagi półciężkiej. Czterokrotny młodzieżowy Mistrz Polski oraz trzykrotny Mistrz Polski seniorów w boksie amatorskim.
Kariera amatorska.
Paweł Głażewski był trzykrotnym Mistrzem Polski seniorów w boksie amatorskim, w latach 2005, 2006, 2008. Czterokrotnie zdobywał mistrzostwo kraju w kategoriach młodzieżowych. W sumie stoczył 190 walk, z czego 162 wygrał, 26 przegrał i 2 zremisował. Był zawodnikiem Hetmana Białystok.
Kariera zawodowa.
14 grudnia 2008 Głażewski stoczył swoją pierwszą walkę na zawodowym ringu. W 3 rundzie pokonał przez techniczny nokaut Słowaka Miroslava Kvockę.
31 maja 2009 w swojej piątej zawodowej walce, zwyciężył w 5 rundzie przez techniczny nokaut Łotysza Martinsa Kukulsa. Stawką pojedynku był międzynarodowy tytuł Interkontynentalnego Mistrza Krajów Bałtyckich federacji Baltic Boxing Union.
25 października 2009 po raz pierwszy obronił pas federacji Boxing Baltic Union International, pokonując po 6-rundowej walce, na punkty Kameruńczyka Leo Tchoulę.
7 marca 2010 Głażewski po raz drugi obronił pas federacji BBU. Po 8-rundowym pojedynku, pokonał jednogłośnie na punkty Francuza Martiala Bella Oleme.
18 sierpnia 2010 Paweł Głażewski zdobył pas WBC Baltic Silver oraz międzynarodowe mistrzostwo Polski wagi półciężkiej, pokonując jednogłośnie na punkty Francuza Abdelkadera Benzinię. Rywal Głażewskiego trzykrotnie zaliczał nokdaun, jednak za każdym razem kontynuował pojedynek. Początkowo przeciwnikiem Polaka miał być Kameruńczyk z niemieckim paszportem Bernard Donfack, jednak kilka dni przed walką okazało się, iż nie przyjedzie on do Polski.
12 listopada 2010 Głażewski obronił tytuł międzynarodowego Mistrza Polski w kategorii półciężkiej, pokonując po 10 rundach, jednogłośnie na punkty Czecha Tomasa Adamka.
16 września 2011 Paweł Głażewski zmierzył się z Francuzem Doudou Ngumbu, w obronie pasa WBC Baltic Silver. Po zaciętym, 10. rundowym pojedynku wygrał Polak, stosunkiem głosów dwa do jednego (96:94, 94:96 i 96:94).
30 czerwca 2012 roku odbył walkę z legendą światowego pięściarstwa Royem Jonesem Jr., który pierwotnie miał walczyć z Dawidem Kosteckim, jednak ten na 10 dni przed galą bokserską został aresztowany przez Policję. Polak przegrał swój pierwszy pojedynek w wyniku niejednogłośnej decyzji sędziów (punktacja 93:96, 95:94, 94:96), pokazując się przy tym z bardzo dobrej strony.
23 lutego 2013 Paweł Głażewski wystąpił na gali Polsat Boxing Night II, gdzie walką wieczoru był pojedynek Andrzeja Gołoty z Przemysławem Saletą. Głażewski po 10 rundach pokonał jednogłośnie na punkty Bartłomieja Grafkę, stosunkiem 100:90 u wszystkich sędziów.
29 czerwca 2013 Głażewski po raz pierwszy w zawodowej karierze przegrał walkę przed czasem. Polak został pokonany w 7 rundzie przez techniczny nokaut, przez Hadillaha Mohoumadi. Była to druga porażka Głażewskiego w dwudziestym drugim pojedynku.
6 grudnia 2013 w Białobrzegach, Paweł Głażewski pokonał jednogłośnie na punkty (80:72 79:73 79:73) Ukraińca Andrieja Salachudżinowa (15-3, 5 KO).
26 kwietnia 2014, na gali boksu zawodowego w Legionowie, Paweł Głażewski wygrał ośmiorundowy pojedynek z Maciejem Miszkiniem, stosunkiem dwa do remisu (78:75, 78:74 oraz 76:76).
Dzięki notowaniu w rankingu WBA, Głażewski otrzymał szansę walki o mistrzostwo świata kategorii półciężkiej z Jürgenem Brähmerem, która odbyła się 6 grudnia 2014 roku w Oldenburgu w Niemczech. Bokserzy wnieśli na ważeniu tyle samo, mieszcząc się w limicie kategorii półciężkiej. Polak przegrał w kompromitującym stylu już w 48 sekundzie pierwszej rundy, dając się wyliczyć po ciosie na korpus. Tym samym Głażewski pobił niechlubny rekord z 2005 roku Andrzeja Gołoty, który został pokonany w 53 sekundzie pierwszej rundy przez Lamona Brewstera.
18 kwietnia 2015 w Legionowie przegrał jednogłośnie na punkty 93:97, 91:99 i 91:99 na dystansie dziesięciu rund w rewanżowym pojedyku z Maciejem Miszkiniem.
Od lipca 2020 roku Paweł Głażewski prowadzi własny klub bokserski pod nazwą Głazboxing.

</doc>
<doc id="1923662" url="https://pl.wikipedia.org/wiki?curid=1923662" title="RVD">
RVD



</doc>
<doc id="1923664" url="https://pl.wikipedia.org/wiki?curid=1923664" title="Puchar Polski w piłce siatkowej mężczyzn (2007/2008)">
Puchar Polski w piłce siatkowej mężczyzn (2007/2008)

Puchar Polski w piłce siatkowej mężczyzn 2007/2008 - 51. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z 5 rund wstępnych, w których wystąpiły zespoły z I, II i III lig. Drużyny, które zwyciężyły w 5. rundzie zagrały w VI rundzie razem z zespołami z Plusligi z miejsc 5-10. po 9. kolejkach rundy zasadniczej. W ćwierćfinałach rozstawione były kolejne 4 najlepsze zespoły Plusligi.

</doc>
<doc id="1923669" url="https://pl.wikipedia.org/wiki?curid=1923669" title="Puchar Świata w kombinacji norweskiej 2002/2003">
Puchar Świata w kombinacji norweskiej 2002/2003

Sezon 2002/2003 Pucharu Świata w kombinacji norweskiej rozpoczął się 29 listopada 2002 w fińskiej Ruce, zaś ostatnie zawody z tego cyklu zaplanowano także w Finlandii, w Lahti, 15 marca 2003 roku. 
Zawody odbyły się w 7 krajach: Austrii, Czechach, Finlandii, Francji, Japonii, Niemczech oraz Norwegii.
Obrońcą Pucharu Świata był Niemiec Ronny Ackermann, który triumfował ponownie, wygrywając 4 z 16 zawodów.

</doc>
<doc id="1923675" url="https://pl.wikipedia.org/wiki?curid=1923675" title="Mnozenie metafor">
Mnozenie metafor



</doc>
<doc id="1923677" url="https://pl.wikipedia.org/wiki?curid=1923677" title="Budynek Plac Kościeleckich 8 w Bydgoszczy">
Budynek Plac Kościeleckich 8 w Bydgoszczy

Budynek Plac Kościeleckich 8 w Bydgoszczy – zabytkowy budynek oświatowy w Bydgoszczy, początkowo szkoła powszechna, od 2010 r. w gestii Uniwersytetu Kazimierza Wielkiego. 
Położenie.
Budynek stoi w południowej pierzei Placu Kościeleckich przy skrzyżowaniu z ul. Bernardyńską. 
Historia.
Budynek wzniesiono w latach 1890-1892 według projektu miejskiego radcy budowlanego Carla Meyera. Do 1920 r. służył jako pierwsza żeńska szkoła ludowa (niem. "Erste Mädchen von Volkschule"). 
W 1921 roku przeniesiono do gmachu Polską Szkołę Powszechną im. Księdza Piramowicza. Była to 7-klasowa polska, koedukacyjna Szkoła Powszechna, której kierownikiem w 1925 r. był p. Smarzyk, a w 1933 r. p. Menzel. Do 1930 r. funkcjonowała ona wspólnie z niemiecką, ewangelicką szkołą powszechną, umieszczoną w skrzydle budynku. W 1933 r. utworzono dwie szkoły rodzajowe; męską i żeńską. 
W czasie okupacji przez pewien czas znajdowało się tu więzienie, a w 1945 roku szpital wojskowy. W okresie powojennym w budynku mieściła się szkoła podstawowa nr 8 im. Tadeusza Kościuszki. Po jej likwidacji w 2004 r. budynek przeznaczono dla Sądu apelacyjnego, którego lokalizacja w Bydgoszczy była rozważana. Wobec fiaska tych planów, budynek użytkowała Szkoła Policealna Organizacji i Zarządzania, a od 2007 r. również Muzeum Wolności i Solidarności w Bydgoszczy.
W 2010 r. budynek został przekazany na własność Uniwersytetowi Kazimierza Wielkiego w Bydgoszczy. W II połowie 2021 przeprowadzono remont elewacji obiektu.
Architektura.
Architektura budynku jest charakterystyczna dla XIX-wiecznych budowli użyteczności publicznej w Bydgoszczy, z przewagą elementów neogotyckich i neoromańskich.
Budynek posiada ceglaną, zdobioną elewację. Jest założony na planie litery „L”, dwuskrzydłowy, dwupiętrowy, podpiwniczony, z poddaszem użytkowym. Elewacje są dzielone lizenami i zdobione fryzem ceglanym z wzorem czwórliścia, biegnącym pod gzymsem. Ryzality są zakończone trójkątnymi szczytami schodkowymi.
Zobacz też.
Inne dawne budynki szkół ludowych w Bydgoszczy:

</doc>
<doc id="1923679" url="https://pl.wikipedia.org/wiki?curid=1923679" title="Mistrzostwa Świata w Hokeju na Lodzie 2010 (III Dywizja)">
Mistrzostwa Świata w Hokeju na Lodzie 2010 (III Dywizja)

Mistrzostwa Świata w Hokeju na Lodzie III dywizji 2010 odbyły się w Kockelscheuer (Luksemburg) oraz w Erywaniu (Armenia) w dniach 14 – 18 kwietnia. Był to 14. turniej o awans do II dywizji mistrzostw świata (wcześniej grupy C).
W tej części mistrzostw uczestniczyło 8 drużyn, które podzielone na dwie grupy rozgrywały mecze systemem każdy z każdym. Do II dywizji awansowały dwie najlepsze reprezentacje. Po raz pierwszy w historii rozegrano dwa turnieje trzeciej dywizji. Dotychczas tylko raz zagrano kwalifikacje do trzeciej dywizji w 2008 roku.
Zawody odbyły się w halach:
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa B.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Mecz o 1. miejsce.
Zwycięzca tego meczu awansuje do II dywizji.

</doc>
<doc id="1923682" url="https://pl.wikipedia.org/wiki?curid=1923682" title="Paris Museum Pass">
Paris Museum Pass

Paris Museum Pass to imienna karta wstępu uprawniająca do bezpłatnego, nieograniczonego oraz bezpośredniego zwiedzania ponad 60 muzeów i zabytków na terenie Paryża oraz w jego okolicach. Posiadacz karty może wchodzić bez kolejki, nieograniczoną liczbę razy, nie tracąc czasu na stanie w kolejce do kasy oraz oszczędzając kilkadziesiąt euro na biletach. Wyjątek stanowi jedynie zwiedzanie pałacu w Wersalu, które może odbyć się tylko raz ze względu na ograniczoną liczbę zwiedzających.
Paris Museum Pass stworzona została z myślą o osobach pełnoletnich, ponieważ do większości muzeów i zabytków objętych kartą wstęp dla dzieci i młodzieży poniżej 18 roku życia jest bezpłatny.
Punkty sprzedaży:
Muzea i zabytki w Paryżu objęte kartą Paris Museum Pass:
Ważniejsze muzea i zabytki w okolicach Paryża objęte kartą Paris Museum Pass:

</doc>
<doc id="1923684" url="https://pl.wikipedia.org/wiki?curid=1923684" title="Franciszek Cybo">
Franciszek Cybo

Franciszek Cybo (ur. 1450, zm. 25 lipca 1519) – włoski szlachcic, nieślubny syn papieża Innocentego VIII, później uznany za prawowitego dziedzica. Znany ze skandali obyczajowych i swojego uzależnienia od hazardu, a także małżeństwa politycznego z Magdaleną de Medici, córką Wawrzyńca Wspaniałego.
Życiorys.
Franciszek urodził się w Neapolu w 1450. Jego ojciec, Giovanni Battista Cybo został później wybrany papieżem. Wcześniej Franciszek wdał się w manię hazardu i kobieciarstwa w Rzymie.
Po nieudanych próbach ożenienia się z jedną z córek króla Neapolu, ze względów dynastycznych ożenił się z córką Wawrzyńca Wspaniałego Magdaleną de Medici, wskutek czego papież Leon X, brat Magdaleny, przekazał im Palazzo Pazzi.
Franciszek był uzależniony od hazardu i niejednokrotnie popadał w długi. Mimo to otrzymał dzięki ojcu tytuł Kapitana Generalnego Kościoła. W 1488 roku został gubernatorem rzymskim i głównym dowódcą wojsk Państwa Kościelnego. W 1490 roku mianowany hrabią Cerveteri i Anguillara, a następnie hrabią Świętego Pałacu Laterańskiego.
Z pomocą ojca Innocentego VIII próbował opanować Państwo Kościelne. W roku 1490, gdy rozpowszechniły się plotki o śmierci jego ojca, spróbował przejąć skarb Kościoła. Informacja o zgonie papieża okazała się jednak nieprawdą i przejęcie majątku nie powiodło się. Znaczna część skarbu jednak nie została odnaleziona.
Dwa lata później, po śmierci ojca w roku 1492, uciekł z Rzymu i mieszkał w Toskanii i Genui. Po wyborze na papieża w 1503 roku Juliusza II, sojusznika Franciszka, rodzina Cybo mogła powrócić do Rzymu. Od nowego papieża Franciszek otrzymał inwestyturę Księstwa Spoleto. W 1515 roku został mianowany baronem, a w 1516 księciem Romanii i Viterbo.
Zmarł w drodze do Tunisu. Został pochowany obok ojca w bazylice Świętego Piotra.
Potomstwo.
Miał siedmioro dzieci, z których troje zmarło we wczesnym dzieciństwie. Pozostała czwórka odegrała ważną rolę w epoce renesansu.

</doc>
<doc id="1923686" url="https://pl.wikipedia.org/wiki?curid=1923686" title="Podział administracyjny Kościoła katolickiego w Bangladeszu">
Podział administracyjny Kościoła katolickiego w Bangladeszu

Podział administracyjny Kościoła katolickiego w Bangladeszu – w ramach Kościoła katolickiego w Bangladeszu funkcjonują obecnie dwie metropolie, w skład których wchodzą dwie archidiecezje i sześć diecezji.
Jednostki administracyjne Kościoła katolickiego obrządku łacińskiego w Bangladeszu:

</doc>
<doc id="1923689" url="https://pl.wikipedia.org/wiki?curid=1923689" title="PZL M-3 Pliszka">
PZL M-3 Pliszka

PZL M-3 Pliszka – polski, jednomiejscowy, wolnonośny szybowiec treningowo-akrobacyjny konstrukcji metalowej. Była pierwszym, zaprojektowanym w Polsce szybowcem konstrukcji całkowicie metalowej.
Historia.
W myśl rozwijania się konstrukcji szybownictwa na świecie, pracownicy biura konstrukcyjnego mieleckiego Ośrodka Konstrukcji Lotniczych wpadli na pomysł zbudowania szybowca konstrukcji całkowicie metalowej. W 1957 roku przedstawiono pierwszy projekt pod nazwą M-3 Pliszka, opracowany przez zespół pod kierownictwem inż. Zdzisława Żoka a w obliczeniach aerodynamicznych wspomagany przez Szybowcowy Zakład Doświadczalny w Bielsku-Białej. We wrześniu 1958 roku przystąpiono do montażu pierwszych elementów szybowca. 20 marca 1959 roku pierwszy prototyp szybowca o numerze SP-2064 został oblatany przez pilota doświadczalnego inż. Sławomira Makaruka.
Na międzynarodowych targach w Poznaniu, w czerwcu 1959 roku został wystawiony pierwszy prototyp „Pliszki” SP-2064, następnie we wrześniu tego roku, wystawiono go na Wystawie Lotniczej we Wrocławiu.
Z powodu małego wydłużenia skrzydła i słabych osiągów, porównywalnych do szybowców z początku lat pięćdziesiątych, „Pliszka” nie weszła do produkcji. Dalsze wersje rozwojowe Pliszki mogły posłużyć do opracowania budowy dwumiejscowego metalowego szybowca szkolno-treningowego.
Konstrukcja.
Pliszka jest jednomiejscowym wolnonośnym szybowcem treningowo-akrobacyjnym konstrukcji metalowej. Cześć przednia kadłuba mieści kabinę pilota z osłoną o szkielecie stalowym otwierającą się do góry w tył. Pedały regulowane w locie. Sterowanie cięgnami i popychaczami. Skrzydła o profilu NACA 43012 A. Tylna część skrzydła pokryta jest płótnem. Lotki wyważone masowo i odciążone aerodynamicznie. Szkielet lotek i nosek z blachy, pokrycie płócienne. Podwozie z kółkiem 300 x 150 zawieszonym na wahaczu, amortyzowane sznurem gumowym. Hamulec kółka sprzężony z hamulcem aerodynamicznym. Płoza amortyzowana poduszkami gumowymi.
Egzemplarze.
W PZL Mielec wyprodukowano 4 egzemplarze „Pliszki”:
Linki zewnętrzne.
Fotograficzny Rejestr Szybowców. "PZL M-3 Pliszka"

</doc>
<doc id="1923691" url="https://pl.wikipedia.org/wiki?curid=1923691" title="Iszme-Dagan">
Iszme-Dagan

Iszme-Dagan – imię kilku władców Mezopotamii:

</doc>
<doc id="1923692" url="https://pl.wikipedia.org/wiki?curid=1923692" title="Czosnek kątowy">
Czosnek kątowy



</doc>
<doc id="1923693" url="https://pl.wikipedia.org/wiki?curid=1923693" title="Coelho">
Coelho



</doc>
<doc id="1923695" url="https://pl.wikipedia.org/wiki?curid=1923695" title="Ustawa kominowa">
Ustawa kominowa



</doc>
<doc id="1923696" url="https://pl.wikipedia.org/wiki?curid=1923696" title="Podział administracyjny Kościoła katolickiego w Mjanmie">
Podział administracyjny Kościoła katolickiego w Mjanmie

Podział administracyjny Kościoła katolickiego w Mjanmie – w ramach Kościoła katolickiego w Mjanmie funkcjonują obecnie trzy metropolie, w których skład wchodzą trzy archidiecezje i trzynaście diecezji.
Jednostki administracyjne Kościoła katolickiego obrządku łacińskiego w Mjanmie:

</doc>
<doc id="1923699" url="https://pl.wikipedia.org/wiki?curid=1923699" title="Świadkowie Jehowy na Saint Vincent i Grenadynach">
Świadkowie Jehowy na Saint Vincent i Grenadynach

Świadkowie Jehowy na Saint Vincent i Grenadynach – społeczność wyznaniowa na Saint Vincent i Grenadynach, należąca do ogólnoświatowej wspólnoty Świadków Jehowy, licząca w 2022 roku 293 głosicieli, należących do 8 zborów. Na dorocznej uroczystości Wieczerzy Pańskiej w 2022 roku zebrało się 958 osób (około 1% mieszkańców). Działalność miejscowych głosicieli koordynuje Amerykańskie Biuro Oddziału w Wallkill w Stanach Zjednoczonych.
Historia.
Działalność rozpoczęli na wyspach w roku 1913 zagraniczni wyznawcy – A.T. Johnson oraz Ethel i Maud Thompson. W następnym roku dołączyła do nich Philippa La Borde z Trynidadu. Na początku lat 20. XX wieku współdziałała z nią Marion Dunn, urodzona na St. Vincent, która z prawdą z Biblii zetknęła się w 1914 roku na Kubie.
W 1924 roku na Saint Vincent przybył ze Stanów Zjednoczonych przedstawiciel Towarzystwa Strażnica – John C. Rainbow, który w stolicy wygłosił przemówienie. W roku 1932 George Young rozpoczął wyświetlanie filmu "Fotodrama stworzenia". W latach 30. XX wieku działalnością głoszenia objęto wyspę Bequia.
W roku 1944 na Saint Vincent przybył Gilbert L. Talma, przedstawiciel Biura Oddziału z Trynidadu.
Na przełomie lat 40. i 50. XX w. na wyspę przybyli pierwsi misjonarze Szkoły Gilead, którzy utworzyli w 1947 roku pierwszy zbór. Misjonarze korzystali z 18-metrowego szkunera "Sibia", który później został zastąpiony większą łodzią – "Light", aby móc prowadzić działalność kaznodziejską na pozostałych wyspach.
W roku 1952 zanotowano 36 głosicieli. W roku 1968 liczba głosicieli wzrosła do 102, w roku 1992 do 200, a w 1996 roku przekroczyła 300. W roku 2011 zanotowano liczbę 381 głosicieli, a na Wieczerzy Pańskiej ("Pamiątce") zebrało się 1207 osób (ok. 1,1% mieszkańców kraju). W 2012 roku powstał ósmy zbór. W kwietniu 2021 roku zorganizowano pomoc dla poszkodowanych przez erupcję wulkanu Soufrière.

</doc>
<doc id="1923701" url="https://pl.wikipedia.org/wiki?curid=1923701" title="Podział administracyjny Kościoła katolickiego w Sri Lance">
Podział administracyjny Kościoła katolickiego w Sri Lance

Podział administracyjny Kościoła katolickiego w Sri Lance – w ramach Kościoła katolickiego w Sri Lance funkcjonuje obecnie jedna metropolia, w których skład wchodzi jedna archidiecezja i jedenaście diecezji.
Jednostki administracyjne Kościoła katolickiego obrządku łacińskiego w Sri Lance:

</doc>
<doc id="1923703" url="https://pl.wikipedia.org/wiki?curid=1923703" title="Władimir But">
Władimir But

Władimir But (ros. Владимир Владимирович Бут, ur. 7 września 1977 roku w Noworosyjsku) – piłkarz rosyjski, grający na pozycji pomocnika. Jego brat Witalij But również jest piłkarzem.
Kariera klubowa.
But już jako 15-letni piłkarz trafił do pierwszej kadry Czernomoriec Noworosyjsk, gdzie grał przez 2 lata. Podczas Mistrzostw Europy juniorów młodszych w Irlandii został dostrzeżony przez łowców talentów Borussii Dortmund, a miało to miejsce w 1994 roku.
Po dwóch latach gry w zespole juniorskim został włączony do pierwszej kadry na sezon 1996/97 i pomógł Borussii wygrać Ligę Mistrzów, zostając drugim po Igorze Dobrowolskim Rosjaninem, który tego dokonał. Przez trzy lata gry w Dortmundzie wyrobił sobie tak dobrą markę, że był uznawany za jeden z największych talentów Europie. But, jednak niespodziewanie zdecydował się na transfer przeciętnego SC Freiburg. Przez 2 sezony był ważnym ogniwem zespołu z Fryburga, lecz w 2003 roku popadł w konflikt z legendarnym trenerem Volkerem Finke i został odsunięty od składu. Odszedł do Hannoveru 96, jednak nie zagrzał tam długo miejsca i po roku postanowił wrócić do ojczyzny. Został zawodnikiem Szynnika Jarosław. Słaba forma i brak ogrania spowodowały, iż bardzo szybko rozwiązano z nim kontrakt. Przez bardzo długi czas był wolnym agentem. Przybył na testy do klubu FC Dinamo Bukareszt, ale nie został zatrudniony, ze względu na bardzo słabą dyspozycję fizyczną.
W 2008 roku wrócił do czynnego uprawiania futbolu, podpisując kontrakt ze swoim pierwszym klubem Czernomoriec Noworosyjsk, grając w Pierwyj diwizion pokazał niezłą formę, strzelając gole w spotkaniach z: Dinamo Barnauł, Zwiezdą Irkuck i Torpedo Moskwa. Mimo to klub nie zdecydował się przedłużyć kontraktu z Butem, który ogłosił zakończenie kariery, jednak pół roku później okazało się, iż zawodnik podpisał kontrakt z Levadiakosem. Wkrótce wyszło na jaw, że żadnej umowy nie podpisano, a sam piłkarz trafił do OFI Kreta.
Kariera reprezentacyjna.
W latach 1998-2000 But rozegrał 2 spotkania w seniorskiej reprezentacji Rosi, oraz 7 w eliminacjach do Igrzysk Olimpijskich w Sydney. Debiutował w spotkaniu z Białorusią 17 sierpnia 1998 roku, wchodząc z ławki w 70 min. meczu. Ostatnim jego reprezentacyjnym meczem była potyczka z Izraelem 23 lutego 2000.

</doc>
<doc id="1923705" url="https://pl.wikipedia.org/wiki?curid=1923705" title="Saksoński tarczowy">
Saksoński tarczowy

Saksoński tarczowy – rasa gołębia domowego.
Pochodzenie.
Gołębie barwne o kolorowych tarczach znane były już w Europie w XV wieku. Nie zawsze są to gołębie obecnie należące do 5. grupy (barwne). Gołębie tarczowe, należące do grupy 5, pod wieloma względami różnią się między sobą, głównie budową, mają jednak jedną cechę wspólną, a mianowicie kolorowe pióra na tarczach skrzydeł. 
Saksońskie gołębie tarczowe hodowane są już ponad dwieście lat. Pierwsze ich opisy pochodzą z początku XIX wieku. Najpierw wyhodowane zostały w saksońskich Rudawach tarczowe bez jakichkolwiek ozdób na głowie. Mieszkańcy Górnych Łużyc dodali gładkogłowym koronkę. W okolicach zaś Miśni w Niemczech wyhodowano dwuczube.
Budowa.
Saksoński tarczowy to silny, o niskiej stosunkowo postawie gołąb typu polnego. Plecy saksońskiego tarczowego powinny być szerokie, szczególnie w ramionach, lekko opadające. Średniej długości szyja, poszerzająca się ku korpusowi, szeroka pierś, dobrze zaokrąglona, nieco wysunięta do przodu, dobrze rozwinięte upierzenie, sprawiają wrażenie, że w wypadku saksońskiego tarczowego ma się do czynienia z gołębiem mocnym, wręcz masywnym. Tą charakterystyczną cechę budowy podkreślają niezbyt wysokie nogi, długie i gęste łapcie oraz bogate upierzenie ud. Gołębie o wysokich nogach, wąskich plecach i cienkiej szyi nie nadają się do dalszej hodowli. Słabą budowę ciała, za krótkie, lub za długie, nieproporcjonalne do korpusu, lub mocno uszkodzone łapcie, zalicza się do dużych wad. 
Głowa powinna być dobrze zaokrąglona, szczególnie u gładkogłowych, u pozostałych zaś – a więc z koronką, a także z koronką i goździkiem – zaokrąglona, ale nieco podłużna. U odmiany koroniastej koronka jest wolnostojąca, nie przylegająca do głowy, dosyć wysoko osadzona, szeroka, bogata w pióra, gęsta i zakończona rozetami. Odmiana dwuczuba oprócz koronki posiada duży goździk. Podczas swobodnej pozy, przednia część głowy lekko pochylona jest w dół. Dużymi błędami są: nierówna koronka, brak rozet i goździk zasłaniający oczy, lub bardzo mały i skrócony goździk. Do wad zalicza się także dziób pokryty różnej wielkości plamami. 
Na białym tle wyraźnie widoczne są ciemnobrązowe oczy, otoczone wąską brwią koloru cielistego. Dopuszcza się czerwoną brew, która nie jest wadą. Dziób także jest cielistego koloru oraz jak u wszystkich saksońskich gołębi barwnych średniej długości. Harmonijną budowę podkreśla dobrze wykrojone podgardle.
Skrzydła u saksońskiego tarczowego powinny być mocne, stosunkowo długie, a pióra szerokie, nie sięgające końca ogona; ogon także długi, zwarty i noszony prawie poziomo. Lotki nie mogą sięgać końca ogona, lub być od niego dłuższe.
Kolor i rysunek.
Jak u wszystkich gołębi tarczowych, również u saksońskich tarczowych kolorowe są jedynie pióra pokrywowe na skrzydłach. Pozostałe upierzenie jest śnieżno białe. Ważne jest, aby także kolorowe były pióra kciuka (skrzydełko). Zarówno pióra pokrywowe, jak i pod skrzydłami powinny być tego samego koloru. Wymagane jest od 8 do 10 lotek białych. Mniej lub więcej lotek białych powoduje, że tarcze nie są owalne, lub kształtu jaja. Kolorowe pióra na udach, plecach i piersiach uważa się za wadę. 
Saksońskie tarczowe występują w następujących kolorach: czarnym, czerwonym, żółtym, niebieskim i niebieskopłowym. Wszystkie powinny mieć białe pasy. Mogą też być białołuskowate. U niebieskich i niebieskopłowych białe pasy są czarno obrzeżone od strony ogona. Znane są także niebieskie oraz niebieskopłowe z ciemnymi, wręcz czarnymi pasami, a także bez pasów, oraz grochowe niebieskie, a także grochowe niebieskopłowe. Istnieje więc szesnaście odmian barwnych. Jeśli weźmie się pod uwagę, że saksońskie tarczowe są gładkogłowe, z koronką oraz z koronką i goździkiem, przeto występuje – jak dotąd – czterdzieści osiem odmian.
Kolor czarny, czerwony i żółty powinien być czysty oraz lśniący; niebieski zaś jasny i równomierny. Białe pasy na kolorowych tarczach również powinny być czyste, możliwie wąskie, bez załamań, biegnące przez całe skrzydło, możliwie równolegle. Dotyczy to również pasów czarnych u niebieskich i niebieskopłowych. Wymaga się, aby łuskowatość było równomiernie rozłożone, w kształcie trójkąta. Jeśli u czerwonych i żółtych białe pasy są czyste, to lotki drugiego rzędu na końcach mogą mieć delikatne lustra. Matowe lub nieczyste kolory, rdzawe i z czarnymi punktami białe pasy oraz łuski; za bardzo szerokie i przerwane pasy, a także pokazujący się trzeci pas; białe pióra między kolorowymi lotkami; za mało lub za dużo białych lotek; więcej niż dwa białe pióra kciuka, kolorowe boki, uda lub plecy zalicza się do błędów.

</doc>
<doc id="1923706" url="https://pl.wikipedia.org/wiki?curid=1923706" title="Podział administracyjny Kościoła katolickiego w Kambodży">
Podział administracyjny Kościoła katolickiego w Kambodży

Podział administracyjny Kościoła katolickiego w Kambodży – w ramach Kościoła katolickiego w Kambodży funkcjonują obecnie dwie prefektury apostolskie i wikariat apostolski podległe bezpośrednio do Rzymu.
Jednostki administracyjne Kościoła katolickiego obrządku łacińskiego w Kambodży:

</doc>
<doc id="1923707" url="https://pl.wikipedia.org/wiki?curid=1923707" title="Darzybór">
Darzybór

Darzybór – część Poznania na południowy wschód od centrum miasta, w osiedlu samorządowym Antoninek-Zieliniec-Kobylepole.
Przy ul. Darzyborskiej położone jest osiedle socjalne Darzybór.
Na południe od Darzyboru płynie Leśny Potok.
Dawniej na terenie Darzyboru funkcjonowała zajezdnia autobusowa MPK Poznań, która działała od połowy 1992 do 31 grudnia 1998. Wcześniej w tej lokalizacji mieściła się jednostka wojskowa.

</doc>
<doc id="1923710" url="https://pl.wikipedia.org/wiki?curid=1923710" title="II powstanie Jakobickie">
II powstanie Jakobickie



</doc>
<doc id="1923714" url="https://pl.wikipedia.org/wiki?curid=1923714" title="Podział administracyjny Kościoła katolickiego w Indonezji">
Podział administracyjny Kościoła katolickiego w Indonezji

Podział administracyjny Kościoła katolickiego w Indonezji – w ramach Kościoła katolickiego w Indonezji funkcjonuje obecnie dziesięć metropolii, w których skład wchodzi dziesięć archidiecezji i dwadzieścia siedem diecezji. Ponadto istnieje ordynariat polowy podlegający bezpośrednio do Stolicy Apostolskiej.
Jednostki administracyjne Kościoła katolickiego obrządku łacińskiego w Indonezji:

</doc>
<doc id="1923715" url="https://pl.wikipedia.org/wiki?curid=1923715" title="Kampfgruppe">
Kampfgruppe

Kampfgruppe (pol. "Grupa bojowa" lub "Grupa operacyjna", skrót KG) to w historii wojskowości, niemiecki termin odnoszący się do każdej armii, ale najczęściej stosowany przez Wehrmacht i jego sojuszników w czasie II wojny światowej, w mniejszym stopniu termin stosowany był podczas I wojny światowej.
Charakterystyka.
Kampfgruppe potencjalnie stworzona jako grupa bojowa do tymczasowych lub określonych działań. Najczęściej sformowana była z kilku czołgów, piechoty i artylerii z niszczycielami czołgów. Wielkość Kampfgruppe była zróżnicowana, od korpusu do kompanii, lecz najczęściej była wielkości batalionu. Na ogół Kampfgruppe nazywana była od nazwiska dowódcy lub od nazwy głównego oddziału.
Działania.
I wojna światowa.
W trakcie I wojny światowej Cesarstwo Niemieckie w wyniku doświadczeń wyniesionych z walk pozycyjnych na froncie zachodnim stworzyło oddziały szturmowe (niem. Stoßtruppen lub Sturmtruppen). Pierwsza eksperymentalna jednostka powstała w marcu 1915. Żołnierzy tej formacji szkolono w zdobywaniu terenu taktyką polegającą na przenikaniu a nie atakach falowych. Na szczeblu armii formowano batalion nazywany w wojsku niemieckim Sturm-Bataillon. Powstawały też kompanie w ramach dywizji, plutony w pułkach. Takie uznawane za elitarne pododdziały zaczęto tworzyć w innych armiach.
II wojna światowa.
Obok Kampfgruppe, tworzonych doraźnie dla realizacji określonych celów, Wehrmacht tworzył grupy bojowe ze zdziesiątkowanych dywizji. Takie oddziały, zwykle nie przedstawiające wartości bojowej większej niż pułk, pozostawały na froncie do czasu zluzowania i odbudowy lub rozwiązania i włączenia resztek do innej dywizji. Na przykład Kampfgruppe 297. 
Sojusznicy III Rzeszy też tworzyli Kampfgruppen. Formowali oddziały wspólnie z Niemcami lub na własną rękę. W taki sposób powstała między innymi Kampfgruppe Szücs z 3 armii węgierskiej.
Podczas wojny zimowej fińskie oddziały narciarzy pod względem działań można uznać za Kampfgruppe, lecz były słabo wyposażone.
Inne wykorzystania.
W niemieckiej marynarce wojennej również wykorzystywana była Kampfgruppe, lecz z kilkoma zmianami:
Przykładem działań Kampfgruppe na morzu jest operacja Weserübung. Grupa podczas operacji składała się z ciężkich krążowników Blücher i Lützow, z lekkiego krążownika Emden, 3 torpedowców i 8 trałowców.
W Luftwaffe jednostki bombowe Kampfgeschwader składały się z kilku Kampfgruppen.
Współcześnie.
Obecnie formacja używana jest w siłach pancernych armii amerykańskiej i w formacjach bojowych NATO.

</doc>
<doc id="1923723" url="https://pl.wikipedia.org/wiki?curid=1923723" title="HCM Constanţa">
HCM Constanţa

HCM Constanţa (pełna nazwa: Handbal Club Municipal Constanţa) - rumuński klub piłki ręcznej mężczyzn powstały w 2002 r. w Konstancie. Klub występuje w rozgrywkach "Liga Naţională - bet-at-home.com".

</doc>
<doc id="1923724" url="https://pl.wikipedia.org/wiki?curid=1923724" title="Agnes Bernauer">
Agnes Bernauer

Agnes Bernauer (ur. być może ok. 1410 r., zm. 12 października 1435 r. w Straubing) – żona dziedzica księstwa Bawarii-Monachium Albrechta, bohaterka legendy i licznych utworów dramatycznych.
Życie.
Agnes Bernauer pochodziła z mieszczańskiej rodziny z Augsburga. Istnieją jedynie nieliczne wiadomości na temat jej życia, nie jest pewne jej dokładne pochodzenie, nie wiadomo także, w jakich okolicznościach poznała następcę tronu księstwa Bawarii-Monachium Albrechta. Do legendy jednak przeszła ich wielka miłość, trwająca mimo dzielącej ich przepaści społecznej. Najprawdopodobniej Albrecht, jedyny syn księcia Ernesta, mimo konsekwencji jakie rodziło to dla jego przyszłości, ożenił się z Agnes wiosną 1435 r. (nie jest pewne, jaka była rola w tych wydarzeniach innych książąt bawarskich z linii na Landshut i Ingolstadt, zainteresowanych w odsunięciu Albrechta od tronu). Wysiłki księcia Ernesta w celu rozdzielenia Agnes i Albrechta nie dawały skutków. Po śmierci młodszego brata Ernesta, ten ostatni postanowił usunąć Agnes siłą, aby nie stanowiła przeszkody w utrzymaniu tronu monachijskiego przez jego syna. Podczas nieobecności Albrechta Agnes została na rozkaz Ernesta pojmana pod zarzutem uprawiania czarów i utopiona w Dunaju. Księstwo stanęło wówczas na progu wojny domowej; konflikt między ojcem i synem załagodził dopiero cesarz Zygmunt Luksemburski w 1436 r.
Legenda.
Tragiczne losy Agnes przeszły do legendy i pieśni, a począwszy od XVII w. zaczęły być przedstawiane w bardzo licznych utworach: poezji, dramacie, powieściach, przedstawieniach teatralnych, operach. Do twórców, którzy sięgali po ten temat należeli m.in. Christian Hoffmann von Hoffmannswaldau, król Bawarii Ludwik I, Christian Friedrich Hebbel, Carl Orff czy Franz Xaver Kroetz. Na historii Agnes Bernauer zostały oparte także fabuły filmowe: "Le Jugement de Dieu" z 1952 r. oraz jednej z czterech nowel w "Amours célèbres" z 1961 r. (tu rolę Agnes Bernauer zagrała Brigitte Bardot). W Straubing i Vohburg odbywają się też cykliczne festiwale związane z legendą Agnes Bernauer.

</doc>
<doc id="1923728" url="https://pl.wikipedia.org/wiki?curid=1923728" title="Podział administracyjny Kościoła katolickiego w Laosie">
Podział administracyjny Kościoła katolickiego w Laosie

Podział administracyjny Kościoła katolickiego w Laosie – w ramach Kościoła katolickiego w Laosie funkcjonują obecnie cztery wikariaty apostolskie podległe bezpośrednio do Rzymu.
Jednostki administracyjne Kościoła katolickiego obrządku łacińskiego w Laosie:

</doc>
<doc id="1923729" url="https://pl.wikipedia.org/wiki?curid=1923729" title="Morning After Dark">
Morning After Dark

Morning After Dark – electropopowa kompozycja autorstwa Jima Beanza, Timothy'ego Mosleya, Deborah Epstein, Michelle Bell, Keri Hilson i Jerome'a Harmona, zrealizowana na trzeci studyjny album amerykańskiego artysty hip-hopowego Timbalanda zatytułowany "Timbaland Presents Shock Value II" (2009). Utwór wydano jako inauguracyjny singel promujący ową płytę. Został on nagrany we współpracy z francuską wokalistką rhytm and bluesową SoShy; popularne jest także wydanie singla, na którym gościnnie rapuje Nelly Furtado.

</doc>
<doc id="1923735" url="https://pl.wikipedia.org/wiki?curid=1923735" title="10544 Horsnebara">
10544 Horsnebara



</doc>
<doc id="1923737" url="https://pl.wikipedia.org/wiki?curid=1923737" title="Podział administracyjny Kościoła katolickiego w Kazachstanie">
Podział administracyjny Kościoła katolickiego w Kazachstanie

Podział administracyjny Kościoła katolickiego w Kazachstanie – w ramach Kościoła katolickiego w Kazachstanie funkcjonuje obecnie jedna metropolia, w skład której wchodzi jedna archidiecezja, dwie diecezje i administratura apostolska.
Kościół katolicki obrządku łacińskiego (rzymskokatolicki).
Jednostki administracyjne Kościoła katolickiego obrządku łacińskiego w Kazachstanie obowiązujące od 17 maja 2003 roku bullą papieską „"Ad aptius consulendum"”.
Kościół katolicki obrządku bizantyjsko-ukraińskiego (greckokatolicki).
Obecnie w Kazachstanie istnieje 6 wspólnot greckokatolickich.
1 czerwca 2019 papież Franciszek ustanowił Administraturę apostolską z siedzibą w Karagandzie dla wiernych katolickich obrządku bizantyjskiego, zwanego także Ukraińskim Kościołem Greckokatolickim, obejmującą swoim zasięgiem Kazachstan i kraje Azji Środkowej.
Jednocześnie Administratorem apostolskim dla wiernych obrządku bizantyjsko-ukraińskiego, papież mianował ks. mitrata Vasyla Hovera – dotychczasowego duszpasterza i delegata Kongregacji ds. Kościołów Wschodnich dla wiernych greckokatolickich w Kazachstanie i Azji Środkowej.

</doc>
<doc id="1923741" url="https://pl.wikipedia.org/wiki?curid=1923741" title="Ukraina na Letnich Igrzyskach Olimpijskich 2000">
Ukraina na Letnich Igrzyskach Olimpijskich 2000

Ukrainę na Letnich Igrzyskach Olimpijskich 2000 reprezentowało 230 zawodników, 139 mężczyzn i 91 kobiet.
Skład kadry.
Badminton.
Gra pojedyncza mężczyzn:
Gra pojedyncza kobiet:
Gra podwójna kobiet:
Miksty:
Boks.
Waga papierowa
Waga musza
Waga kogucia
Waga piórkowa
Waga lekka
Waga lekkopółśrednia 
Waga półśrednia 
Waga średnia
Waga półciężka
Waga ciężka
Waga superciężka
Gimnastyka.
Mężczyźni.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Drążek
Kółka
Koń z łęgami 
Trampolina
Kobiety.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Równoważnia
Gimnastyka artystyczna indywidualnie
Trampolina
Judo.
Mężczyźni
Kobiety
Kajakarstwo.
Mężczyźni.
K-1 1000 m
C-1 500 m
C-2 500 m
C-2 1000 m
Kobiety.
K-1 500 m
K-2 500 m
K-4 500 m
Kolarstwo.
Mężczyźni.
Wyścig ze startu wspólnego
Jazda na czas
Wyścig indywidualny na dochodzenie
Wyścig drużynowy na dochodzenie
Wyścig punktowy
Madison
Cross country
Kobiety.
Wyścig indywidualny ze startu wspólnego 
Jazda na czas
Sprint
500 m na czas
Lekkoatletyka.
Mężczyźni.
100 m
400 m
1500 m
5000 m
400 m ppł
3000 m z przeszkodami
Sztafeta 4 × 400 m
Chód na 50 km
Skok wzwyż
Skok o tyczce
Skok w dal
Trójskok
Pchnięcie kulą
Rzut dyskiem
Rzut młotem
Dziesięciobój
Kobiety.
100 m
200 m
400 m
800 m
1500 m
100 m przez płotki
400 m przez płotki
4 × 100 m
Chód na 20 km
Skok wzwyż
Skok o tyczce
Skok w dal
Trójskok
Rzut dyskiem
Rzut młotem
Rzut oszczepem
Siedmiobój
Łucznictwo.
Zawody indywidualne kobiet:
Zawody drużynowe kobiet:
Zawody indywidualne mężczyzn:
Zawody drużynowe mężczyzn:
Pięciobój nowoczesny.
Mężczyźni
Kobiety
Pływanie.
Mężczyźni.
50 m stylem dowolnym
100 m stylem dowolnym
200 m stylem dowolnym
400 m stylem dowolnym
1500 m stylem dowolnym
4 × 100 m stylem dowolnym
4 × 200 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Kobiety.
50 m stylem dowolnym
100 m stylem dowolnym
200 m stylem dowolnym
400 m stylem dowolnym
800 m stylem dowolnym
4 × 100 m stylem dowolnym
4 × 200 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Skoki do wody.
Mężczyźni.
Trampolina 3 m
Wieża 10 m
Wieża 10 m synchronicznie
Kobiety.
Trampolina 3 m
Wieża 10 m
Wieża 10 m synchronicznie
Strzelectwo.
Mężczyźni.
Karabin pneumatyczny 10 m
Karabin małokalibrowy 3 postawy 50 m 
Karabin małokalibrowy leżąc 50 m
Skket
Kobiety.
Karabin pneumatyczny 10 m
Karabin małokalibrowy 3 postawy 50 m
Szermierka.
Mężczyźni.
Floret
Floret drużynowo
Szpada
Szabla
Szabla drużynowo
Kobiety.
Floret
Floret drużynowo
Tenis stołowy.
Debel kobiet
Tenis ziemny.
Debel kobiet
Triathlon.
Mężczyźni
Wioślarstwo.
Mężczyźni.
Dwójka podwójna
Czwórka podwójna
Kobiety.
Dwójka bez sternika 
Czwórka podwójna
Żeglarstwo.
Mężczyźni.
Mistral
Klasa 470
Kobiety.
Mistral
Klasa 470
Open.
49er
Soling

</doc>
<doc id="1923742" url="https://pl.wikipedia.org/wiki?curid=1923742" title="Diecezja karagandzka">
Diecezja karagandzka



</doc>
<doc id="1923743" url="https://pl.wikipedia.org/wiki?curid=1923743" title="Wyspy Dziewicze Stanów Zjednoczonych na Halowych Mistrzostwach Świata w Lekkoatletyce 2010">
Wyspy Dziewicze Stanów Zjednoczonych na Halowych Mistrzostwach Świata w Lekkoatletyce 2010

Reprezentacja Wysp Dziewiczych Stanów Zjednoczonych na halowe mistrzostwa świata 2010 liczyła 1 zawodniczkę.

</doc>
<doc id="1923744" url="https://pl.wikipedia.org/wiki?curid=1923744" title="Stadion Awanhard w Łucku">
Stadion Awanhard w Łucku

Stadion "Awanhard" (ukr. Cтадіон «Авангард») – wielofunkcyjny stadion w Łucku na Ukrainie.
Stadion w Łucku został zbudowany w 1923 i nazywał się "Miejski Stadion w Łucku". Wtedy stadion był drewniany. Po wojnie stadion był rekonstruowany. W 1960 mieścił 35 000 widzów i zmienił nazwę na "Awanhard". Po rekonstrukcji w 2001-2002 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 10 792 widzów.

</doc>
<doc id="1923748" url="https://pl.wikipedia.org/wiki?curid=1923748" title="Kopa Biskupia">
Kopa Biskupia



</doc>
<doc id="1923749" url="https://pl.wikipedia.org/wiki?curid=1923749" title="10554 Vasterhejde">
10554 Vasterhejde



</doc>
<doc id="1923751" url="https://pl.wikipedia.org/wiki?curid=1923751" title="Podział administracyjny Kościoła katolickiego w Malezji">
Podział administracyjny Kościoła katolickiego w Malezji

Podział administracyjny Kościoła katolickiego w Malezji – w ramach Kościoła katolickiego w Malezji funkcjonują obecnie trzy metropolie, w których skład wchodzą trzy archidiecezje i sześć diecezji.
Jednostki administracyjne Kościoła katolickiego obrządku łacińskiego w Malezji:

</doc>
<doc id="1923752" url="https://pl.wikipedia.org/wiki?curid=1923752" title="Sergio Reina">
Sergio Reina

Sergio Mauricio Reina Piedrahita (ur. 26 stycznia 1985 w Cali) – kolumbijski piłkarz występujący na pozycji środkowego obrońcy.
Jest wychowankiem akademii juniorskiej klubu América de Cali. Nie potrafił się przebić w pierwszym zespole, wobec czego przez kolejne lata występował w drugiej lidze kolumbijskiej (w klubach Pumas de Casanare, Depor FC i Patriotas FC), z półroczną przerwą na grę w kostarykańskim CS Cartaginés. W 2009 roku z powodzeniem występował w peruwiańskim Inti Gas Deportes, w którego barwach był uznawany za czołowego obrońcę ligi i wzbudził zainteresowanie silniejszych klubów.
W latach 2010–2012 był zawodnikiem Zagłębia Lubin, dla którego rozegrał 48 spotkań w Ekstraklasie. Następnie powrócił do Ameryki Łacińskiej, gdzie występował kolejno w Kolumbii (Patriotas Boyacá), Boliwii (Club Blooming), Peru (Sport Loreto) i Gwatemali (drugoligowe Chimaltenango FC i Deportivo Marquense). Jako zawodnik Bloomingu wystąpił w rozgrywkach Copa Sudamericana, zaś w barwach Marquense wygrał drugą ligę gwatemalską (A2021).
Był powoływany do reprezentacji Kolumbii U-20, lecz nie znalazł się w kadrze na żaden oficjalny turniej.
Kariera klubowa.
América Cali, Pumas i Depor (2004–2006).
Reina pochodzi z miasta Cali i jest wychowankiem akademii juniorskiej czołowego klubu w kraju, América de Cali. Jako nastolatek został włączony do pierwszej drużyny. Nie zdołał się jednak w niej przebić, wobec czego odszedł do drugoligowego Pumas de Casanare. Następnie grał w innym kolumbijskim drugoligowcu, Depor FC.
Cartaginés (2006).
W czerwcu 2006 Reina na zasadzie wypożyczenia został piłkarzem kostarykańskiego CS Cartaginés. Trafił do tego klubu wraz z rodakiem Richardem Valencią. Obydwaj piłkarze zostali wypatrzeni przez Eduardo Torresa (asystenta trenera Cartaginés, Rónalda Mory) podczas jego skautingowej wyprawy do Kolumbii. Klub z miasta Cartago obchodził wówczas stulecie powstania, wobec czego znacząco wzmocniono zespół i mocniej niż zwykle postawiono przed nim cel w postaci zdobycia mistrzostwa Kostaryki (po 66 latach przerwy).
Reina zadebiutował w kostarykańskiej Primera División 6 sierpnia 2006 w przegranym 1:2 wyjazdowym meczu 1. kolejki sezonu z Carmelitą. Rozegrał wówczas pełne 90 minut. Pomimo młodego wieku (21 lat) i niewielkiego stażu w drużynie, został mianowany przez trenera Rónalda Morę kapitanem zespołu. Po kilku kolejkach, ze względu na słabe wyniki drużyny, stracił jednak opaskę kapitańską początkowo na rzecz Estebana Granadosa, a następnie Richarda Mahoneya. W zremisowanym 1:1 domowym spotkaniu 4. kolejki z San Carlos, rozegranym 27 sierpnia, zdobył swojego jedynego gola w lidze kostarykańskiej, strzałem głową po rzucie rożnym po asyście Berny'ego Solórzano.
Pierwsze osiem kolejek sezonu Reina rozegrał w wyjściowym składzie, tworząc duet stoperów Cartaginés z Richardem Mahoneyem. Następnie doznał zwichnięcia prawego ramienia, przez które musiał pauzować przez półtora miesiąca. Po powrocie do gry wystąpił jeszcze tylko w ostatniej, 16. kolejce regularnego sezonu. Z decydującej o mistrzostwie fazy play-off ekipa Cartaginés odpadła w ćwierćfinale, a bezpośrednio po tym, w grudniu 2006, Reina odszedł z zespołu. Jego pobyt w Cartaginés został podsumowany przez kostarykańskie media jako bardzo przeciętny. Dziennikarz Hernán Morales ze stacji Repretel ocenił, że „dobrze kryje rywali, ale w zasadzie nie zaprezentował nic nadzwyczajnego”.
W 2011 roku Reina i Richard Valencia wygrali z Cartaginés proces o wypłatę zaległych pensji. FIFA zobowiązała klub do zapłacenia każdemu z nich kwoty 4,2 miliona colonów kostarykańskich.
Depor i Patriotas (2007–2008).
Po powrocie z Kostaryki Reina występował jeszcze przez dwa lata w drugiej lidze kolumbijskiej – najpierw ponownie w Depor FC, a następnie w Patriotas FC. W 2008 roku w wiosennej fazie Copa Premier I zajął z Patriotas piąte miejsce (na 9 zespołów) w tabeli grupy B, najwyższe niepremiowane awansem do rundy finałowej. W jesiennej fazie Copa Premier II jego drużyna uplasowała się na czwartym miejscu, po czym w rundzie finałowej zajęła przedostatnie, trzecie miejsce. W Patriotas Reina pełnił rolę podstawowego piłkarza, a na koniec roku wygasła jego umowa z klubem.
Inti Gas (2009).
W styczniu 2009 Reina na zasadzie wolnego transferu został ściągnięty przez swojego rodaka, trenera Edgara Ospinę, do peruwiańskiego zespołu Inti Gas Deportes. Razem z Reiną do klubu przyszło czterech innych piłkarzy z Kolumbii, w tym Richard Valencia (jego były kolega klubowy z Cartaginés). Drużyna Inti Gas była wówczas absolutnym beniaminkiem najwyższej klasy rozgrywkowej. Dysponowała małym budżetem i jej celem było utrzymanie się w lidze peruwiańskiej.
W peruwiańskiej Primera División Reina zadebiutował 14 lutego 2009, w zremisowanym domowym 1:1 spotkaniu 1. kolejki pierwszego etapu sezonu z Coronelem Bolognesi. Wystąpił wówczas w pełnym wymiarze czasowym. Pierwszą bramkę zdobył w 11. kolejce pierwszego etapu, 3 maja w wygranym 2:1 wyjazdowym meczu z Universidadem San Martín. Później zdobył jeszcze gole w 28. kolejce pierwszego etapu z Alianzą Atlético (3:1), 2. kolejce drugiego etapu z Juan Aurich (2:2) oraz 5. kolejce drugiego etapu z Alianzą Lima (3:2). Szczególnie pamiętny był ostatni z wymienionych goli – Inti Gas przegrywało mecz z faworyzowaną Alianzą 0:2, by ostatecznie odrobić straty i wygrać 3:2 (Reina zdobył bramkę kontaktową).
Zespół Inti Gas zaprezentował się w sezonie 2009 znacznie powyżej oczekiwań, zajmując wysokie jak na możliwości klubu siódme miejsce (na 16 klubów). Drużyna z Ayacucho straciła szansę na awans do międzynarodowych rozgrywek Copa Sudamericana dopiero w samej końcówce sezonu. Reina był liderem defensywy Inti Gas i rozegrał 42 spotkania w sezonie (najwięcej spośród wszystkich obcokrajowców w lidze). Od dziennikarzy specjalistycznego portalu De Chalaca otrzymał drugą najwyższą średnią not meczowych w swoim zespole (po środkowym pomocniku Jeanie Tragodarze). W jednej z boiskowych konfrontacji doznał złamania nosa, wobec czego przez cztery mecze grał w specjalnej masce. W opinii peruwiańskiej prasy Reina był jedną z największych rewelacji sezonu, imponując szczególnie grą w powietrzu, a także pewnością w kryciu rywali, wślizgami i zagrożeniem stwarzanym przy stałych fragmentach pod bramką przeciwnika. Ze względu na zaangażowanie, waleczność i nieustępliwość w starciach z rywalami (otrzymał aż 11 żółtych kartek) stał się ulubieńcem kibiców Inti Gas, a w peruwiańskich mediach zyskał przydomek „Samurai” (hiszp. „Samuraj”).
Za sprawą świetnych występów portal De Chalaca umieścił Reinę w najlepszej jedenastce sezonu 2009 ligi peruwiańskiej, a także w piątce najlepszych obcokrajowców rozgrywek. Zainteresowanie jego zatrudnieniem przejawiało kilka mocniejszych peruwiańskich klubów: Sporting Cristal, Club Cienciano i Universidad San Martín.
Zagłębie Lubin (2010–2012).
W grudniu 2009 Reina wraz z Peruwiańczykiem Hildenem Salasem i Serbem Bojanem Isailoviciem pojawił się na testach w ekstraklasowym Zagłębiu Lubin. Zaraz po przylocie cała trójka uzgodniła warunki kontraktu z Zagłębiem. Następnie Reina wrócił do Ameryki Południowej, a po raz kolejny zjawił się w Polsce w styczniu 2010, rozpoczynając treningi z lubińskim zespołem. Wraz z drużyną Zagłębia wyjechał na obóz przygotowawczy do Szklarskiej Poręby i tam podpisał umowę z klubem. Kwota transferu wyniosła około 105 tysięcy euro. Transfer pilotował działający również od kilku lat w Polsce peruwiański menadżer Ricky Schanks, który polecił Reinę byłemu trenerowi Zagłębia, Franciszkowi Smudzie. Smuda po obejrzeniu nagrań wideo z występów Reiny zarekomendował go zarządowi klubu. Schanks reklamował zawodnika jako nowego Manuela Arboledę. Wcześniej Reina był również oferowany Legii Warszawa.
Reina zadebiutował w Ekstraklasie w 18. kolejce, pierwszej w rundzie wiosennej, 28 lutego 2010 w zremisowanym 1:1 meczu z Piastem Gliwice na Dialog Arenie. Wystąpił w pełnym wymiarze czasowym; trener Marek Bajor pochwalił jego grę w powietrzu, natomiast zauważył pole do poprawy w aspekcie wyprowadzania piłki. Reina wspominał, że sporym problemem w adaptacji do gry w Polsce były niskie temperatury i śnieg, z którym wcześniej nie miał styczności. 
Reina od razu został podstawowym środkowym obrońcą Zagłębia. W rundzie wiosennej sezonu 2009/2010 rozegrał dwanaście z trzynastu możliwych spotkań (opuścił tylko mecz 24. kolejki z Cracovią z powodu choroby). Stworzył duet stoperów z Michałem Stasiakiem. Jego pozostałymi konkurentami o miejsce w składzie byli Szymon Kapias, Michał Łabędzki i Łukasz Jasiński (dwaj ostatni odeszli z klubu po sezonie). Prasa oceniała pierwszą rundę Reiny jako udaną, a jego samego jako pewny punkt drużyny. Zespół Zagłębia, typowany jako jeden z kandydatów do spadku, zajął ostatecznie dziesiąte miejsce w tabeli i był określany przez media mianem „Rycerzy Wiosny”.
Przed sezonem 2010/2011 jednym z celów transferowych Zagłębia było sprowadzenie konkurenta dla Reiny i Michała Stasiaka. Okazał się nim Słowak Csaba Horváth, oceniany później jako jeden z najlepszych nabytków Zagłębia ostatnich lat. Reina rozpoczął rozgrywki jako rezerwowy dla Stasiaka (kapitana drużyny) i Horvátha. Już po dwóch kolejkach trener Bajor odsunął jednak od składu Stasiaka wobec jego słabej formy. Wówczas do składu wskoczył Reina i stworzył podstawową parę stoperów z Horváthem. Do końca rundy jesiennej wystąpił w dwunastu z trzynastu możliwych kolejek (nie zagrał tylko w 8. kolejce z Cracovią z powodu urazu). Ze względów zdrowotnych (operacja usunięcia wyrostka robaczkowego) nie wziął udziału w dużej części przygotowań do rundy wiosennej. Z tego powodu nie pojechał z drużyną Zagłębia na drugi, lutowy obóz treningowy do tureckiego Belek i nie zdążył przejść całkowitej rekonwalescencji do startu rundy. Pierwsze sześć wiosennych meczów przesiedział na ławce rezerwowych (grali wówczas Horváth i Stasiak). W międzyczasie miała miejsce zmiana trenera: Marka Bajora zastąpił Jan Urban. W połowie kwietnia, a więc po 21. kolejce, Stasiak został zawieszony przez Zagłębie w prawach zawodnika za czyny korupcyjne (po sezonie odszedł z klubu). Reina ponownie zajął wówczas miejsce u boku Horvátha i grał w wyjściowym składzie już do końca sezonu (z wyjątkiem 28. i 29. kolejki, gdy zastąpił go tymczasowo przesunięty na środkową obronę Bartosz Rymaniak). Zagłębie na zakończenie sezonu 2010/2011 zajęło jedenaste miejsce w tabeli.
W letnim oknie transferowym Zagłębie pozyskało na pozycję środkowego obrońcy Słowaka Michala Hanka. Media donosiły, iż trener Jan Urban nie jest do końca zadowolony z występów Reiny. Urban potwierdzał, że według niego Kolumbijczyk potrzebuje większej konkurencji na swojej pozycji. Sezon 2011/2012 Reina rozpoczął jako podstawowy stoper – do 9. kolejki w duecie z Hankiem, a następnie z Csabą Horváthem. W opinii mediów w pierwszych meczach rozgrywek prezentował dobrą formę, pomimo słabych wyników drużyny. Pod koniec października zwolniono trenera Urbana, a jego następcą został Pavel Hapal. Po przyjściu czeskiego szkoleniowca Reina wciąż grał w wyjściowej jedenastce (oprócz 12. i 13. kolejki, kiedy to zmagał się z kontuzją palca lewej stopy). Stracił miejsce w składzie po serii trzech meczów, w których Zagłębie straciło łącznie 11 goli – w zaległym spotkaniu 1. kolejki z Legią Warszawa (0:3), 15. kolejce z Górnikiem Zabrze (1:4) i 16. kolejce ponownie z Legią (0:4). Ponadto z Górnikiem strzelił gola samobójczego. Do końca sezonu nie znalazł się już w kadrze pierwszej drużyny. W styczniu 2012 trener Hapal zabrał go co prawda na zgrupowanie do Grodziska Wielkopolskiego, lecz w rundzie wiosennej Reina wystąpił tylko w siedmiu meczach Młodej Ekstraklasy. Równocześnie podstawowy duet stoperów Zagłębia stanowili Horváth i nowo pozyskany Adam Banaś, często chwaleni przez prasę. Zagłębie na koniec sezonu 2011/2012 uplasowało się na dziewiątym miejscu w Ekstraklasie.
W pierwszym meczu sezonu 2012/2013 podstawowy stoper Zagłębia, Csaba Horváth, doznał złamania ręki z przemieszczeniem. Wobec tego trener Hapal po raz pierwszy od ośmiu miesięcy zdecydował się sięgnąć po Reinę. Kolumbijczyk zagrał w 2. kolejce z Piastem Gliwice (2:1) u boku kapitana Adama Banasia, popełniając błąd przy bramce dla rywali. Banaś doznał w tamtym meczu kontuzji łydki, wobec czego Zagłębie zdecydowało się awaryjnie pozyskać Bułgara Aleksandyra Tunczewa. Reina zagrał jeszcze w 3. kolejce z Jagiellonią Białystok (0:0) i 4. kolejce z Widzewem Łódź (0:1), tworząc parę stoperów z przesuniętym tymczasowo na środek obrony Bułgarem Pawłem Widanowem. Były to jego ostatnie mecze w barwach Zagłębia – już do końca rundy jesiennej był rezerwowym dla Banasia i Tunczewa. Zagrał tylko w dwóch spotkaniach Młodej Ekstraklasy.
W grudniu 2012 Reina za porozumieniem stron rozwiązał umowę z Zagłębiem. Rzecznik prasowy klubu, Zbigniew Kogut, argumentował decyzję faktem, że piłkarz przegrał rywalizację o miejsce w składzie. Media donosiły, że odejście Kolumbijczyka było skutkiem planu oszczędnościowego realizowanego przez zarząd Zagłębia (oprócz Reiny z klubu odeszli też Patryk Rachwał, Janusz Gancarczyk, Ivan Hodúr, Roman Sloboda czy Darvydas Šernas). Po latach Reina określił pobyt w Zagłębiu jako najlepszy okres w swojej zawodowej karierze, a Szymona Pawłowskiego i Costę Nhamoinesu jako najlepszych piłkarzy, z którymi kiedykolwiek grał w tym samym klubie.
Patriotas (2013).
W styczniu 2013 Reina powrócił do ojczyzny, gdzie jako wolny zawodnik podpisał kontrakt z Patriotas Boyacá. Został jednym z czternastu piłkarzy, którzy wzmocnili zespół przed sezonem. Był to jego drugi pobyt w ekipie Patriotas, która w międzyczasie awansowała do pierwszej ligi. Celem drużyny było uniknięcie spadku. Ówczesny trener zespołu, Arturo Reyes, był jego dawnym kolegą klubowym z Patriotas z czasów drugoligowych. Reina motywował swój powrót do Kolumbii chęcią ubiegania się o powołanie do reprezentacji.
Pierwszy mecz po powrocie do klubu Reina rozegrał 8 lutego 2013 na wyjeździe z Deportivo Pasto (2:3), w ramach 2. kolejki kolumbijskiej Liga Postobón. Wystąpił w pełnym wymiarze czasowym. Patriotas zanotowali fatalny sezon – w 18 meczach nie odnieśli żadnego zwycięstwa i zajęli ostatnie, osiemnaste miejsce w tabeli. Klub zmagał się też z problemami finansowymi. W maju Reina w imieniu drużyny ogłosił, że zawodnicy Patriotas nie wystąpią w ostatnim meczu krajowego pucharu w ramach protestu przeciwko zaległościom płacowym.
Blooming (2013).
W czerwcu 2013 Reina został piłkarzem boliwijskiego Club Blooming, wiążąc się z nim roczną umową. Zasłużony klub mierzył się z poważnym kryzysem finansowym, przez co dysponował ograniczonymi środkami na wzmocnienia.
W barwach Bloomingu zadebiutował 1 sierpnia 2013 na Estadio Ramón „Tahuichi” Aguilera w przegranym 0:1 meczu z urugwajskim River Plate w ramach pierwszej rundy międzynarodowych rozgrywek Copa Sudamericana. Rozegrał wówczas całe spotkanie i sprokurował rzut karny dla rywali (niewykorzystany przez Sebastiána Tabordę). Był to jego jedyny w karierze występ w rozgrywkach międzynarodowych – nie zagrał w wyjazdowym rewanżu z Urugwajczykami (w którym Blooming przegrał 0:4 i odpadł z Copa Sudamericana) ze względu na problemy kontraktowe. Prasa spekulowała, że otrzymał ofertę z lepszego klubu, zaś według innej wersji chciał odejść wobec trudnej sytuacji finansowej Bloomingu. Po kilku dniach Reina wyjaśnił, że jego nieobecność była spowodowana problemem rodzinnym i po jego rozwiązaniu zamierza pozostać w Bloomingu.
W Liga de Fútbol Profesional Boliviano pierwszy mecz rozegrał 25 sierpnia 2013 w ramach 4. kolejki przeciwko The Strongest (0:5) na wyjeździe (rozegrał 90 minut). Na przestrzeni sezonu tworzył duet środkowych obrońców najczęściej z Argentyńczykiem Julio Moreyrą lub Félixem Candią. Nie wystąpił w kilku ostatnich kolejkach rozgrywek z powodu kontuzji. Na koniec sezonu zajął z Bloomingiem dziewiąte miejsce w tabeli. Bezpośrednio po tym odszedł z klubu wobec zaległości płacowych.
Sport Loreto (2015).
W styczniu 2015 Reina podpisał umowę z absolutnym beniaminkiem ligi peruwiańskiej, Sport Loreto.
W drużynie z Pucallpy zadebiutował 8 lutego 2015 w przegranym 2:4 wyjazdowym spotkaniu z Uniónem Comercio w ramach Torneo del Inca (rozegrał pełny mecz). Pełnił rolę kapitana drużyny. Przez cały sezon był podstawowym stoperem Sport Loreto, bez względu na ustawienie taktyczne zespołu. Jego partnerem na środku obrony pozostawał zwykle Oswaldo Rivas. Reina zaprezentował się przeciętnie, zajął z klubem szesnaste, przedostatnie miejsce w tabeli i na koniec roku spadł do drugiej ligi.
Chimaltenango (2017–2020).
We wrześniu 2017 Reina wyjechał do Gwatemali, zostając piłkarzem Chimaltenango FC, beniaminka tamtejszej drugiej ligi. W barwach Chimal występował przez kolejne trzy i pół roku. W międzyczasie trzykrotnie przedłużał umowę z klubem: w maju 2018, czerwcu 2019 i czerwcu 2020. Jego drużyna nie była w stanie poważniej włączyć się do walki o awans. Chimal z Reiną w składzie zakwalifikował się do fazy play-off tylko dwukrotnie na siedem sezonów (w rozgrywkach Apertura 2018 i Clausura 2019), odpadając kolejno w ćwierćfinale i półfinale.
Marquense (2021–2022).
W styczniu 2021 Reina zasilił innego gwatemalskiego drugoligowca, wyżej notowanego Deportivo Marquense. Klub ten był jednym z faworytów do awansu do pierwszej ligi.
W nowym zespole zadebiutował 7 lutego 2021 w przegranym 0:3 wyjazdowym spotkaniu z Plataneros, w ramach 1. kolejki. Pierwszego gola strzelił już w 2. kolejce, 14 lutego w zremisowanych 2:2 wyjazdowych derbach z San Pedro, po dośrodkowaniu z rzutu rożnego. W maju ogłoszono, że Reina przedłuży kontrakt i zostanie w Marquense również na kolejny sezon.
W jesiennym sezonie Apertura 2021 wygrał z Marquense rozgrywki drugiej ligi gwatemalskiej. Jego drużyna pokonała w finałowym dwumeczu po serii rzutów karnych Mixco (0:1, 1:0, 4:3 k.). Wystąpił w obydwóch spotkaniach finałowych w wyjściowym składzie, pełniąc rolę kapitana drużyny (na przestrzeni całego sezonu nosił opaskę kapitańską na zmianę z bramkarzem Marvinem Barriosem, w zależności od składu ustalonego przez trenera). Tym samym w wieku 36 lat wywalczył pierwsze trofeum w zawodowej karierze.
We wrześniu 2022 Reina za porozumieniem stron rozwiązał kontrakt z Marquense.
Kariera reprezentacyjna.
Reina był powoływany przez Eduardo Larę na zgrupowania reprezentacji Kolumbii U-20. W marcu 2005 otrzymał powołanie na obóz przygotowawczy w Cerrejón w La Guajira. Znalazł się w szerokiej kadrze na młodzieżowe mistrzostwa świata w Holandii, razem z zawodnikami takimi jak Radamel Falcao, Fredy Guarín, Hugo Rodallega, Cristián Zapata czy Juan Camilo Zúñiga. Tamta drużyna była określana jako „złota generacja” kolumbijskiego futbolu. Reina nie został jednak powołany do ostatecznej kadry na młodzieżowy mundial. Jak wspominał po latach, Zapata i Zúñiga prezentowali lepszy poziom od niego.
W lutym 2006 Reina został powołany do reprezentacji Kolumbii U-21 na zgrupowanie w Cali. Kadra Eduardo Lary przygotowywała się wówczas do występu na turnieju w Tulonie i igrzyskach Ameryki Środkowej i Karaibów w Cartagenie.
Osiągnięcia.
Marquense
Styl gry.
Reina był lewonożnym środkowym obrońcą, do którego największych atutów zaliczano waleczność, świetną grę w powietrzu oraz krycie rywali. Odznaczał się również dobrą techniką, a także zdolnością do przewidywania boiskowych wydarzeń. Do jego mankamentów należała zwrotność.
Życie prywatne.
Pseudonim boiskowy Reiny to „Checho”.
W styczniu 2010 Reina wziął ślub z Anny Portocarrero. Ma dwóch synów: Federico (ur. 2007) i Santiago (ur. 2010). Młodszy z nich przyszedł na świat w Lubinie, gdy Reina występował w tamtejszym Zagłębiu.

</doc>
<doc id="1923757" url="https://pl.wikipedia.org/wiki?curid=1923757" title="Sergio Mauricio Reina">
Sergio Mauricio Reina



</doc>
<doc id="1923758" url="https://pl.wikipedia.org/wiki?curid=1923758" title="Sergio Mauricio Reina Piedrahíta">
Sergio Mauricio Reina Piedrahíta



</doc>
<doc id="1923761" url="https://pl.wikipedia.org/wiki?curid=1923761" title="Msza świętego Sekariusza">
Msza świętego Sekariusza

Msza św. Sekariusza – rodzaj zabiegu magicznego; ceremonia sprawowana przez katolickiego księdza, opierająca się na mszy, według wierzeń gaskońskich chłopów sprowadzająca śmierć na osobę, w której intencji była odprawiana.
Jak pisze w "Złotej gałęzi" J.G. Frazer, mszę św. Sekariusza odprawić można było tylko w opuszczonych ruinach zbezczeszczonego kościoła. Rozpoczynając równo o godzinie jedenastej, ksiądz szeptał na wspak słowa mszy. W odprawianiu ceremonii miała mu służyć jego kochanka. W czasie mszy posługiwano się czarną hostią, która miała kształt trójkątny. Zamiast konsekracji wina ksiądz spożywał wodę ze studni, do której wrzucono zwłoki nieochrzczonego dziecka. Msza ta znana być miała jedynie przez niewielu księży, a tylko najbardziej zdeprawowani zgadzali się ją odprawić. Równać się to miało popełnieniu ogromnego grzechu, którego odpuszczenia mógł udzielić jedynie sam papież.

</doc>
<doc id="1923763" url="https://pl.wikipedia.org/wiki?curid=1923763" title="Izba Tradycji Bydgoskich Dróg Żelaznych">
Izba Tradycji Bydgoskich Dróg Żelaznych

Izba Tradycji Bydgoskich Dróg Żelaznych – muzeum prowadzone przez Stowarzyszenie Miłośników Kolei w Bydgoszczy; mieści się w kompleksie dworca kolejowego Bydgoszcz Główna.
Historia.
Izba Tradycji Bydgoskich Dróg Żelaznych jest kontynuacją Ośrodka Muzealnego Bydgoskiego Węzła Kolejowego, który otwarto w 1979 roku, w związku z przypadającą wtedy 130 rocznicą powstania Królewskiej Dyrekcji Kolei Wschodniej w Bydgoszczy. Muzeum urządzono w zrekonstruowanym pierwszym budynku dworca bydgoskiego z 1851 r. Kolejarze zaczęli tam prezentować swoje zbiory, pamiątki, modele zorganizowanym grupom odwiedzających. Od tego czasu pozyskano dla placówki wiele interesujących eksponatów.
Izba Tradycji Bydgoskich Dróg Żelaznych jest prowadzona społecznie, do 2019 przez Bydgoskie Towarzystwo Przyjaciół Kolei, a od 2019 przez Stowarzyszenie Miłośników Kolei w Bydgoszczy. W szczególności izba jest dostępna w takie dni, jak Dzień Kolejarza, Kolejowy Dzień Dziecka, czy Europejski Dzień Bez Samochodu.
W marcu 2004 izba przestała funkcjonować, a eksponaty przeniesiono do sali przy III peronie i po 4 miesiącach udostępniono zwiedzającym. 22 września 2012 roku muzeum zaprzestało działalności na terenie dworca Bydgoszcz Główna, zaś 24 listopada tego roku otwarto nową siedzibę na dworcu Bydgoszcz Wschód. W 2019 działalność muzeum została wznowiona w pierwotnym miejscu.
Ekspozycja.
Muzeum gromadzi pamiątki po dawnej kolei, głównie węzła bydgoskiego, choć nie tylko. Na stałą ekspozycję składają się elementy wyposażenia technicznego kolei, zbiory ternionów, komposterów, szczypce konduktorskie, elementy semaforów kształtowych, telefony i centralki telefoniczne, stary zegar ze stacji Kotomierz, lampy naftowe, mundury (historyczne i współczesne, polskie i zagraniczne), akcesoria torowe, czapki pracowników kolei z różnych państw Europy (Polski, Bułgarii, Czech, Słowacji i Węgier), tablice kierunkowe pociągów, tablice dworcowe, modele kolejowe, stanowisko dyżurnego ruchu, zdjęcia (archiwalne i współczesne) oraz bogate zbiory literatury archiwalnej, fachowej i hobbystycznej.
W zbiorach znajduje się jedna z największych w Polsce makiet szkoleniowych oraz wagon mieszkalny, którego podwozie zostało wyprodukowane w 1933 r. w Ostrowcu Świętokrzyskim.
W pobliżu Izby (znajdujący się przy IV peronie budynek gospodarczy dworca z 1851 - dawna świniarnia) stoi nieczynny parowóz TKp1-46 firmy Union Giesserei Königsberg z 1915 r..
Zwiedzanie.
Otwarte w czasie imprez okolicznościowych oraz po uzgodnieniu.

</doc>
<doc id="1923767" url="https://pl.wikipedia.org/wiki?curid=1923767" title="Armia słowacka 1 września 1939">
Armia słowacka 1 września 1939

Do dnia 1.09.1939, armia słowacka zmobilizowała 51 306 mężczyzn. Strefa działań armii słowackiej, przydzielonej do 14 Armii dowodzonej przez gen. płk. Wilhelma Lista, leżała w sektorze operacyjnym niemieckiej Grupa Armii Południe.
Dowódca Słowackiej Armii Polowej – gen. I rangi Ferdinand Čatloš,

</doc>
<doc id="1923773" url="https://pl.wikipedia.org/wiki?curid=1923773" title="Żółkin">
Żółkin

Żółkin – jezioro w Wysoczyźnie Bełchatowskiej, położone w województwie łódzkim, w powiecie bełchatowskim, w gminie Bełchatów 2 km od wsi Zawadów. Otoczone jest drzewostanem sosnowym. Obok jeziora Żółkin przebiega XII trasa rowerowa Bełchatowskiego Stowarzyszenia Załogi Rowerowej "Zgrzyt". 
Powierzchnia zwierciadła wody wynosi od 4,5 ha.

</doc>
<doc id="1923774" url="https://pl.wikipedia.org/wiki?curid=1923774" title="Kampania holenderska">
Kampania holenderska

Kampania holenderska – obok kampanii belgijskiej i inwazji na Luksemburg jedna z kampanii Wehrmachtu będących częścią składową operacji "Fall Gelb", niemieckiego planu podbicia Europy Północno-Zachodniej podczas II wojny światowej. Inwazja rozpoczęła się 10 maja i zakończyła się kapitulacją Holandii 14 maja, chociaż walki w prowincji Zelandia trwały do 17 maja.
Sytuacja przed inwazją.
Mimo że Holandia w 1939 ogłosiła neutralność, Niemcy planowały błyskawiczny atak na ten kraj i Belgię, by wykorzystać fakt, że granica pomiędzy Francją a Belgią nie była tak mocno ufortyfikowana jak granica francusko-niemiecka (zob. Nowe Fronty). Także holenderskie i belgijskie linie umocnień nie były połączone, co umożliwiało Niemcom szybkie obejście holenderskich linii umocnień przez słabo broniony obszar w Belgii. Ponadto Niemcy chcieli przejąć holenderskie lotniska i utrudnić ewentualną akcję aliantów, którzy mogli planować wykorzystanie Holandii do uderzenia na niemieckie tyły. Dodatkowo pełna kapitulacja Holandii dawała Niemcom polityczną kartę przetargową w przyszłych rokowaniach pokojowych.
Po stronie niemieckiej kampania holenderska została przeprowadzona przede wszystkim siłami 18 Armii Georga von Küchlera z Grupy Armii B Fedora von Bocka, wspieranej przez 6 Armię Waltera von Reichenau (której głównym zadaniem był atak na Belgię na zachodzie) i VII Korpus Lotniczy, w skład którego wchodziły niemieckie wojska spadochronowe (1 Dywizja Spadochronowa i 22 Dywizja Piechoty).
W kampanii holenderskiej po raz pierwszy użyto na znaczną skalę wojsk spadochronowych; niemiecki plan zakładał, że opanują one kluczowe punkty i zakładano nawet możliwość zdobycia Holandii w jeden dzień. Do tego celu przeznaczono 10 000 – 12 000 spadochroniarzy i blisko 1000 samolotów. "Fallschirmjäger" mieli m.in. znaleźć i aresztować holenderską rodzinę królewską, rząd i naczelne dowództwo armii, a także zdobyć i utrzymać ważne mosty oraz lotniska. Główne siły niemieckie miały tymczasem odciąć Holendrów od wojsk francuskich i Brytyjskiego Korpusu Ekspedycyjnego w Belgii, a następnie przełamać wszelkie pozostałe holenderskie punkty oporu, aż do momentu poddania się kraju.
Holendrzy zakładali, że będą w stanie bronić się przez trzy tygodnie, zwłaszcza na obszarze znanym jako „Holenderska Forteca”. Obejmował on 2/3 terytorium Holandii i wyznaczały go punkty: Dordrecht na południu, Utrecht na wschodzie, Amsterdam na północnym wschodzie i Haarlem na północy. „Forteca” była obwarowana liniami umocnień, a także naturalnymi i sztucznymi przeszkodami wodnymi (zakładano m.in. zniszczenie licznych tam i zalanie dużych obszarów).
Inwazja.
Holendrzy spodziewali się inwazji, gdyż zostali uprzedzeni o niej przez Hansa Ostera. Atak nastąpił w dniu 10 maja. Równocześnie strona niemiecka przekazała rządowi holenderskiemu notę z oświadczeniem o rozpoczęciu działań wojskowych na terytorium Holandii i wezwaniem do niestawiania oporu. W nocie podano, że celem operacji jest przeciwdziałanie spodziewanej inwazji ze strony Anglii i Francji, planujących wkroczenie do Niemiec przez terytoria Holandii, Belgii i Luksemburga. W odpowiedzi rząd holenderski oświadczył, że pomimo braku formalnego wypowiedzenia wojny, działania niemieckie uzasadniają stwierdzenie stanu wojny między oboma państwami.
Wojska holenderskie stawiły najeźdźcom opór. Niepowodzeniem dla Niemców okazała się ich operacja spadochronowa − 10 maja, podczas tzw. bitwy o Hagę, około 3000 spadochroniarzy nie tylko nie opanowało wyznaczonych im celów, ale też połowa z nich została zmuszona do poddania się. Niemcy ponieśli także o wiele większe niż zakładano straty w samolotach transportowych. Bardziej udane okazały się inne części operacji desantowej, m.in. bitwa o Rotterdam, gdzie spadochroniarze opanowali kluczowe mosty i utrzymali je do czasu połączenia się z siłami lądowymi (lub przynajmniej uniemożliwili Holendrom ich wysadzenie). Niemieckie plany zdobycia innych mostów przez oddziały komandosów i piątej kolumny w większości przypadków zawiodły. Mimo początkowych opóźnień, 12 i 13 maja wojska niemieckie odniosły jednak znaczne sukcesy, odcinając Holendrów od pozostałych wojsk alianckich, a wojska pancerne planowały wykorzystanie mostów zdobytych przez spadochroniarzy w Rotterdamie. 12 maja rozpoczęła się bitwa o Afsluitdijk (która trwała do 14 maja). 13 maja rząd holenderski i rodzina królewska opuściły kraj na brytyjskim niszczycielu. Głównodowodzący wojskami holenderskimi generał Henri Winkelman nie zamierzał jednak poddawać się, dopóki sytuacja nie będzie krytyczna. Dopiero bombardowanie Rotterdamu 14 maja i groźba nalotów na kolejne miasta, którym Holandia nie mogła zapobiec, doprowadziły do kapitulacji Winkelmana i wojsk holenderskich tego samego dnia.
Jedynymi holenderskimi oddziałami, które nie złożyły wtedy broni, były wojska w prowincji Zelandii; wraz z oddziałami francuskimi, które przejęły kontrolę nad tym obszarem, stawiały opór do 17 maja.

</doc>
<doc id="1923776" url="https://pl.wikipedia.org/wiki?curid=1923776" title="Hurt locker">
Hurt locker



</doc>
<doc id="1923815" url="https://pl.wikipedia.org/wiki?curid=1923815" title="Izba Reprezentantów (Filipiny)">
Izba Reprezentantów (Filipiny)

Izba Reprezentantów (fil. "Kapulungán ng mgá Kinatawán ng Pilipinas", ang. "House of Representatives") - izba niższa parlamentu Filipin, złożona z 240 członków wybieranych na trzyletnią kadencję. 219 mandatów obsadzanych jest w jednomandatowych okręgach wyborczych, z zastosowaniem ordynacji większościowej. Pozostałe 21 miejsc zarezerwowane jest dla kandydatów wyłonionych w wielomandatowym okręgu ogólnokrajowym, gdzie stosuje się ordynację proporcjonalną. Listy kandydatów w tym okręgu są układane i firmowane przez partie polityczne, jednak mogą się na nich znajdować wyłącznie przedstawiciele mniejszości etnicznych. Wyborca oddaje dwa głosy - jeden na kandydata w okręgu mandatowym, a drugi na jedną z list w okręgu ogólnokrajowym.
Czynne prawo wyborcze przysługuje obywatelom Filipin w wieku co najmniej 18 lat, zamieszkującym na terytorium tego kraju na co najmniej rok przed wyborami oraz na terenie swojego okręgu wyborczego przez przynajmniej pół roku. Kandydaci muszą mieć nie mniej niż 25 lat, umieć czytać i pisać, posiadać obywatelstwo filipińskie od urodzenia (wykluczeni są obywatele naturalizowani) oraz mieszkać na terenie okręgu, w którym kandydują, na co najmniej rok przed wyborami.

</doc>
<doc id="1923819" url="https://pl.wikipedia.org/wiki?curid=1923819" title="Tobiasz W. Lipny">
Tobiasz W. Lipny

Tobiasz W. Lipny, pseudonim współczesnego pisarza powieści sensacyjnych. Jego prawdziwa tożsamość pozostaje tajemnicą.
Bohaterem powieści Lipnego jest Karol ...ski, historyk sztuki z Uniwersytetu im. Adama Mickiewicza w Poznaniu.
Powieści
Linki zewnętrzne.
Moje pozamałżeńskie dziecię - wywiad z Tobiaszem Lipnym

</doc>
<doc id="1923825" url="https://pl.wikipedia.org/wiki?curid=1923825" title="Jonathan Kuck">
Jonathan Kuck

Jonathan Kuck (ur. 14 marca 1990 w Urbana) – amerykański łyżwiarz szybki, srebrny medalista olimpijski i czterokrotny medalista mistrzostw świata.
Kariera.
Pierwszy sukces w karierze Jonathan Kuck osiągnął w 2008 roku, kiedy zdobył brązowy medal w wieloboju podczas mistrzostwach świata juniorów w Changchun wspólnie z kolegami z reprezentacji był trzeci w biegu drużynowym. Podczas rozgrywanych rok później mistrzostw świata juniorów w Zakopanem zdobył srebrne medale w wieloboju i biegu na 1000 m, a w biegach drużynowym i na dystansie 5000 m był trzeci. Dwa lata wspólnie z Chadem Hedrickiem, Brianem Hansenem i Trevorem Marsicano zdobył srebrny medal w biegu drużynowym na igrzyskach olimpijskich w Vancouver. W swoim jedynym starcie indywidualnym, biegu na 10 000 m, Amerykanin zajął ósme miejsce. W 2010 roku zdobył też srebrny medal podczas wielobojowych mistrzostw świta w Heerenveen, gdzie przegrał tylko ze Svenem Kramerem z Holandii. Kolejny medal zdobył podczas mistrzostw świata na dystansach w Inzell, gdzie razem z Trevorem Marsicano i Shanim Davisem zwyciężył w biegu drużynowym. Drużyna amerykańska jako pierwsza w historii mistrzostw świata na dystansach reprezentację Holandii. Mistrzostwa świata na dystansach w Heerenveen w 2012 roku przyniosły mu trzy medale: srebrny w biegu drużynowym oraz brązowe na dystansach 5000 i 10 000 m. W 2014 roku brał udział w igrzyskach w Soczi, zajmując siódme miejsce drużynowo, 19. miejsce w biegu na 5000 m oraz 37. miejsce na 1500 m. Kilkakrotnie stawał na podium zawodów Pucharu Świata, odnosząc jedno indywidualne zwycięstwo. W sezonie 2011/2012 był trzeci w klasyfikacji końcowej startu wspólnego, przegrywając tylko z Francuzem Alexisem Continem i Jorritem Bergsmą z Holandii.

</doc>
<doc id="1923828" url="https://pl.wikipedia.org/wiki?curid=1923828" title="Mistrzostwa Świata w Łyżwiarstwie Szybkim w Wieloboju 1956">
Mistrzostwa Świata w Łyżwiarstwie Szybkim w Wieloboju 1956

50. mistrzostwa świata w łyżwiarstwie szybkim w wieloboju odbyły się w dniach 11–12 lutego 1956 roku w stolicy Norwegii, Oslo. Zawodnicy startowali na naturalnym lodowisku na Bislett Stadion. Łyżwiarze startowali na czterech dystansach: 500 m, 1500 m, 5000 m, 10 000 m. Drugi tytuł mistrzowski wywalczył reprezentant ZSRR Oleg Gonczarienko. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 44 łyżwiarzy z 14 krajów. Sklasyfikowanych zostało 42.

</doc>
<doc id="1923829" url="https://pl.wikipedia.org/wiki?curid=1923829" title="Stadion Spartak w Odessie">
Stadion Spartak w Odessie

Stadion Spartak (ukr. Стадіон «Спартак») – jest wielofunkcyjnym stadionem w Odessie. Używany jest głównie do organizacji meczów piłkarskich oraz rugby. Domowa arena klubu piłki nożnej FK Odessa oraz rugby Kredo-63 Odessa.
Historia.
Stadion, zbudowany 8 listopada 1928, najpierw nazywał się Stadion im. 10-letniej rocznicy Komsomołu (ukr. Стадіон ім. 10-літньої річниці ВЛКСМ). Do 1936 był największym stadionem w mieście, mógł pomieścić 10 tys. osób. i był areną domową dla reprezentacji Odessy. Po zakończeniu II wojny światowej na stadionie występował Charczowyk Odessa (na bazie którego powstał Czornomoreć Odessa). W latach 40. i 50. XX wieku na stadionie funkcjonowała słynna szkoła piłkarska. W latach 60. stadion był areną domową zespołu Klasy B Awtomobilist Odessa. W latach 80. przeprowadzona była na szeroką skalę rekonstrukcja stadionu, po której stadion posiadał dwie oddzielne trybuny i mógł pomieścić 6 tys. widzów. W latach 2009-2011 był stadionem drużyny Czornomoreć Odessa na czas rekonstrukcji Centralnego Stadionu. Po renowacji może pomieścić tylko 4 000 osób. Na tym stadionie występuje drużyna rugby Kredo-63 Odessa oraz FK Odessa.

</doc>
<doc id="1923830" url="https://pl.wikipedia.org/wiki?curid=1923830" title="Brian Hansen">
Brian Hansen

Brian Hansen (ur. 3 września 1990 w Evanston) – amerykański łyżwiarz szybki, srebrny medalista olimpijski i dwukrotny medalista mistrzostw świata.
Kariera.
Pierwszy sukces w karierze Brian Hansen osiągnął w 2008 roku, kiedy wspólnie z kolegami z reprezentacji zdobył brązowy medal w biegu drużynowym podczas mistrzostw świata juniorów w Changchun. Na rozgrywanych rok później mistrzostwach świata juniorów w Zakopanem zdobył brązowe medale w biegu drużynowym i wieloboju oraz srebrny na dystansie 5000 m. W tym samym roku wspólnie z Ryanem Bedfordem i Trevorem Marsicano zdobył brązowy medal na mistrzostwach świata na dystansach w Vancouver. W 2010 roku zdobył cztery medale na mistrzostwach świata juniorów w Moskwie: złote w biegach na 1000 i 1500 m oraz srebrne w wieloboju i na dystansie 5000 m. W lutym tego roku wspólnie z Chadem Hedrickiem, Jonathanem Kuckiem i Trevorem Marsicano zdobył srebrny medal w biegu drużynowym na igrzyskach olimpijskich w Vancouver. W swoim jedynym indywidualnym starcie, biegu na 1500 m, zajął osiemnaste miejsce. Srebrny medal w drużynie zdobył także podczas rozgrywanych dwa lata później mistrzostw świata na dystansach w Heerenveen. W 2014 roku brał udział w igrzyskach w Soczi, gdzie był siódmy w biegu drużynowym i na dystansie 1500 m, dziewiąty na 1000 m, a biegu na 500 m nie ukończył.

</doc>
<doc id="1923841" url="https://pl.wikipedia.org/wiki?curid=1923841" title="Kanada na Halowych Mistrzostwach Świata w Lekkoatletyce 2010">
Kanada na Halowych Mistrzostwach Świata w Lekkoatletyce 2010

Reprezentacja Kanady na halowe mistrzostwa świata 2010 liczyła 6 zawodników.

</doc>
<doc id="1923851" url="https://pl.wikipedia.org/wiki?curid=1923851" title="Blackwells Corner">
Blackwells Corner

Blackwells Corner – obszar niemunicypalny w Kern County, w Kalifornii (Stany Zjednoczone), na wysokości 198 m.

</doc>
<doc id="1923852" url="https://pl.wikipedia.org/wiki?curid=1923852" title="Dom składowy">
Dom składowy

Dom składowy – podmiot uprawniony do prowadzenia przedsiębiorstwa składowego w formie specjalnego miejsca do przechowywania towarów, zapewniający prawidłowe przechowywanie rzeczy złożonych na skład.
Nazewnictwo.
Nazwa „dom składowy” pochodzi z języka francuskiego: "magasins generaux". W języku angielskim dom składowy to "warehouse". Jeżeli dom składowy jest uprawniony do emisji dowodu składowego i podlega rejestracji, to w anglosaskim systemie ekonomicznym jest nazywany "public warehouse".
Domy składowe w Polsce.
Dom składowy jest podmiotem prowadzącym przedsiębiorstwo świadczące usługi profesjonalnego składowania towarów, uprawnionego do wydawania papieru wartościowego – służącego dokapitalizowaniu uczestników i uproszczeniu obrotu prawnego. Szczegóły funkcjonowania domów składowych i ich kontroli regulowała ustawa z 16 listopada 2000 o domach składowych oraz zmianie Kodeksu cywilnego, Kodeksu postępowania cywilnego i innych ustaw. Do 30 czerwca 2011 prowadzenie przedsiębiorstwa składowego było działalnością regulowaną i wymagało uzyskania wpisu do rejestru przedsiębiorstw składowych.
Domy składowe dzieli się na dwa rodzaje, ze względu na organ prowadzący rejestr (do 2011), wydający zezwolenia i nadzorujący pracę domów składowych:

</doc>
<doc id="1923853" url="https://pl.wikipedia.org/wiki?curid=1923853" title="Barth Jonson">
Barth Jonson



</doc>
<doc id="1923858" url="https://pl.wikipedia.org/wiki?curid=1923858" title="Bowerbank">
Bowerbank

Bowerbank – obszar niemunicypalny w Kern County, w Kalifornii (Stany Zjednoczone), na wysokości 91 m. Znajduje się 5,6 km na wschód od Buttonwillow.

</doc>
<doc id="1923862" url="https://pl.wikipedia.org/wiki?curid=1923862" title="Bradys">
Bradys

Bradys – obszar niemunicypalny w Kern County, w Kalifornii (Stany Zjednoczone), na wysokości 763 m. Znajduje się 8 km na północny zachód od Inyokern.

</doc>
<doc id="1923863" url="https://pl.wikipedia.org/wiki?curid=1923863" title="Urząd Südtondern">
Urząd Südtondern

Związek Gmin Südtondern (niem. "Amt Südtondern") - związek gmin w Niemczech w kraju związkowym Szlezwik-Holsztyn, w powiecie Nordfriesland. Siedziba związku znajduje się w mieście Niebüll.
W skład związku wchodzi 30 gmin:

</doc>
<doc id="1923864" url="https://pl.wikipedia.org/wiki?curid=1923864" title="Südtondern">
Südtondern



</doc>
<doc id="1923865" url="https://pl.wikipedia.org/wiki?curid=1923865" title="Suedtondern">
Suedtondern



</doc>
<doc id="1923866" url="https://pl.wikipedia.org/wiki?curid=1923866" title="La La La (singel LMFAO)">
La La La (singel LMFAO)

La La La – drugi singiel amerykańskiego zespołu LMFAO wydany w formacie digital download, pochodzący z albumu "Party Rock" i pokazany po raz pierwszy na antenach 15 września 2009. Twórcą tekstu i producentem singla jest S.A. Gordy i S.K. Gordy,
Utwór zdobył średnią popularność w porównaniu do poprzedniego singla „I'm in Miami Bitch” docierając do pięćdziesiątego piątego miejsca Billboard Hot 100. Teledysk do singla został wydany przez wytwórnię Universal Music 20 sierpnia 2009.
Muzyka.
Utwór jest szybką piosenką, która ma wyraźne cechy electropopu, dance i synth popu lat 80. Muzyka składa się w dużym stopniu z syntezatorów oraz z automatycznego dostrojenia podczas refrenu.

</doc>
<doc id="1923870" url="https://pl.wikipedia.org/wiki?curid=1923870" title="Pitbull">
Pitbull



</doc>
<doc id="1923871" url="https://pl.wikipedia.org/wiki?curid=1923871" title="Kościół katolicki w Nowej Zelandii">
Kościół katolicki w Nowej Zelandii

Kościół katolicki w Nowej Zelandii jest częścią powszechnego Kościoła katolickiego, z papieżem na czele. Liczba nowozelandzkich katolików szacowana jest na 459 tysięcy osób, co stanowi 11,63% ludności kraju. Duchowieństwo liczy 518 kapłanów, pracujących w 271 parafiach (2005). Zdecydowaną większość nowozelandzkich wiernych stanowią katolicy obrządku łacińskiego. 
Cała Nowa Zelandia stanowi jedną metropolię, na czele której stoi arcybiskup metropolita Wellington, potocznie często nazywany też metropolitą Nowej Zelandii. Od 2005 roku urząd ten sprawuje abp John Dew. W skład metropolii wchodzi jedna archidiecezja i pięć diecezji. Nowa Zelandia posiada też katolicki ordynariat polowy, formalnie podległy bezpośrednio Stolicy Apostolskiej, jednak w praktyce pozostający w unii personalnej z archidiecezją Wellington.
Trzech Nowozelandczyków w historii było kardynałami. Jedynym żyjącym spośród nich jest kard. Thomas Stafford Williams, arcybiskup senior Wellington, który jednak od 20 marca 2010 nie może już brać udziału w konklawe ze względu na przekroczenie maksymalnego wieku elektora. 

</doc>
<doc id="1923874" url="https://pl.wikipedia.org/wiki?curid=1923874" title="StarDance ...když hvězdy tančí">
StarDance ...když hvězdy tančí

StarDance ...když hvězdy tančí – program rozrywkowy nadawany przez Czeską telewizję od 2006 i realizowany na podstawie międzynarodowego formatu "Dancing with the Stars" na licencji BBC Worldwide.
Zasady programu.
W programie biorą udział pary złożone z osobowości medialnych oraz zawodowego tancerza towarzyskiego, które w każdym odcinku prezentują przygotowany taniec, oceniany przez półprofesjonalną komisję jurorską, w skali ocen od 1 do 10. Oprócz punktów przyznanych przez sędziów, o końcowej klasyfikacji decydują telewidzowie poprzez głosowanie telefonicznie oraz SMS-owe. W każdym z odcinków odpada jedna para, która uzyskała najmniejszą liczbę głosów.
Uczestnicy.
Pierwsza edycja.
Pierwsza edycja była emitowana od 4 listopada do 23 grudnia 2006.
Druga edycja.
Druga edycja była emitowana od 4 listopada do 23 grudnia 2007.
Trzecia edycja.
Trzecia edycja była emitowana od 1 listopada do 20 grudnia 2008.
Czwarta edycja.
Czwarta edycja była emitowana od 30 października do 18 grudnia 2010.
Piąta edycja.
Piąta edycja była emitowana od 3 listopada do 22 grudnia 2012.
Szósta edycja.
Szósta edycja emitowana była od 2 listopada do 21 grudnia 2013.
Siódma edycja.
Siódma edycja była emitowana od 17 października do 19 grudnia 2015.
Ósma edycja.
Ósma edycja była emitowana od 8 października do 10 grudnia 2016.
Dziewiąta edycja.
Dziewiąta edycja była emitowana od 13 października do 15 grudnia 2018.
Dziesiąta edycja.
Dziesiąta edycja była emitowana od 12 października do 14 grudnia 2019.

</doc>
<doc id="1923875" url="https://pl.wikipedia.org/wiki?curid=1923875" title="Brown (Kalifornia)">
Brown (Kalifornia)

Brown (dawniej Mount Owen) – obszar niemunicypalny w Kern County, w Kalifornii (Stany Zjednoczone), na wysokości 729 m.

</doc>
<doc id="1923886" url="https://pl.wikipedia.org/wiki?curid=1923886" title="Maamar Mamouni">
Maamar Mamouni

Maamar Mamouni (ar. معمر مأموني, ur. 28 lutego 1976 w Tours) – algierski piłkarz grający na pozycji defensywnego pomocnika.
Kariera klubowa.
Mamouni urodził się we Francji w rodzinie pochodzenia algierskiego. Karierę piłkarską rozpoczął w klubie Tours FC. W latach 1993–1995 grał w nim w czwartej lidze francuskiej, a następnie odszedł do piątoligowego AC Ajaccio. W 1996 roku został zawodnikiem pierwszoligowego Le Havre AC. W nim zadebiutował 23 sierpnia 1996 w przegranym 0:1 wyjazdowym spotkaniu z RC Strasbourg. W 2000 roku spadł z Le Havre do drugiej ligi i wtedy też zaczął grać w podstawowym składzie zespołu. W Le Havre występował do lata 2002. W sezonie 2002/2003 grał w innym drugoligowcu, US Créteil-Lusitanos.
Latem 2003 roku Mamouni przeszedł do belgijskiego R.A.A. Louviéroise. W nim zadebiutował 9 sierpnia 2003 w zremisowanym 0:0 wyjazdowym spotkaniu z KVC Westerlo. Po roku gry w Louviéroise odszedł do KAA Gent, gdzie po raz pierwszy wystąpił 21 sierpnia 2004 w meczu z RAEC Mons (2:1). W 2006 roku odszedł z Gent do Lierse SK (debiut: 16 września 2006 w przegranym 1:2 meczu z Cercle Brugge), w którym spędził cały sezon 2006/2007. W sezonie 2007/2008 rozegrał 2 mecze w greckim drugoligowcu, Panserraikosie, w którym zakończył karierę.
Kariera reprezentacyjna.
W reprezentacji Algierii Mamouni zadebiutował 6 czerwca 1999 roku w przegranym 0:2 meczu eliminacji do Pucharu Narodów Afryki 2000 z Tunezją. W 2000 roku został powołany do kadry na ten turniej. Był na nim podstawowym zawodnikiem i rozegrał 4 spotkania: z Demokratyczną Republiką Konga (0:0), z Gabonem (3:1), z Republiką Południowej Afryki (1:1) i ćwierćfinale z Kamerunem (1:2). W 2004 roku w Pucharze Narodów Afryki 2004 rozegrał 3 mecze: z Kamerunem (1:1), z Egiptem (2:1, gol w 13. minucie i czerwona kartka) i ćwierćfinałowy z Marokiem (1:3). Od 1999 do 2005 roku rozegrał w kadrze narodowej 30 spotkań i strzelił 2 gole.

</doc>
<doc id="1923889" url="https://pl.wikipedia.org/wiki?curid=1923889" title="Burton Mill">
Burton Mill

Burton Mill – obszar niemunicypalny w Kern County, w Kalifornii (Stany Zjednoczone), na wysokości 2049 m. Znajduje się 12 km na południowy wschód od Bodfish.

</doc>
<doc id="1923896" url="https://pl.wikipedia.org/wiki?curid=1923896" title="Flumeville">
Flumeville

Flumeville – obszar niemunicypalny w Mendocino County, w Kalifornii (Stany Zjednoczone), na wysokości 58 m.

</doc>
<doc id="1923898" url="https://pl.wikipedia.org/wiki?curid=1923898" title="Stany Zjednoczone na Zimowych Igrzyskach Paraolimpijskich 2010">
Stany Zjednoczone na Zimowych Igrzyskach Paraolimpijskich 2010

Reprezentacja Stanów Zjednoczonych na Zimowe Igrzyska Paraolimpijskie 2010 liczyła 50 reprezentantów (24 w narciarstwie alpejskim, 6 w narciarstwie klasycznym, 2 w biathlonie, 15 w hokeju na lodzie na siedząco i 5 w curlingu).

</doc>
<doc id="1923900" url="https://pl.wikipedia.org/wiki?curid=1923900" title="Davao (region)">
Davao (region)

Davao (Region XI) – jeden z 17 regionów Filipin, położony nad Morzem Filipińskim na południowo-wschodnim krańcu wyspy Mindanao. W skład regionu wchodzi 5 prowincji: 
Ośrodkiem administracyjnym jest miasto Davao. 
Powierzchnia regionu wynosi 20 357,42 km². W 2015 roku jego populacja liczyła 4 893 318 mieszkańców.

</doc>
<doc id="1923901" url="https://pl.wikipedia.org/wiki?curid=1923901" title="Cerkiew Iwerskiej Ikony Matki Bożej w Niżnym Nowogrodzie">
Cerkiew Iwerskiej Ikony Matki Bożej w Niżnym Nowogrodzie

Cerkiew Iwerskiej Ikony Matki Bożej – parafialna cerkiew prawosławna w Niżnym Nowogrodzie, w eparchii niżnonowogrodzkiej Rosyjskiego Kościoła Prawosławnego.
W 2000 koleje obwodu gorkowskiego przekazały powstałej dwa lata wcześniej parafii drewniany budynek. Został on zaadaptowany na świątynię prawosławną z dzwonnicą i trzema niewielkimi złoconymi cebulowymi kopułkami z krzyżami. W 2001 odprawiony w nim pierwsze nabożeństwo. 20 listopada 2003 miał miejsce obrzęd pełnego poświęcenia budynku, który odprawił biskup nowogrodzki Jerzy (Daniłow). 
W cerkwi znajduje się ikona św. Mikołaja Cudotwórcy z cząsteczką relikwii świętego. 

</doc>
<doc id="1923904" url="https://pl.wikipedia.org/wiki?curid=1923904" title="Let’s Dance (Niemcy)">
Let’s Dance (Niemcy)

Let’s Dance – niemiecki program rozrywkowy, nadawany od 2006 przez stację RTL i produkowany na podstawie międzynarodowego formatu "Dancing with the Stars" na licencji BBC Worldwide.
Zasady programu.
W programie biorą udział pary złożone z osobowości medialnej i zawodowego tancerza towarzyskiego. W każdym odcinku uczestnicy prezentują przed publicznościa przygotowany taniec, który oceniany jest przez komisję jurorską w skali ocen od 1 do 10. W każdym odcinku z konkursu odpada jedna para, która uzyskała najmniejszą liczbę głosów od jurorów i telewidzów, oddających głosy poprzez głosowanie telefonicznie i/lub SMS-owe.

</doc>
<doc id="1923909" url="https://pl.wikipedia.org/wiki?curid=1923909" title="Paryż-Nicea 2010">
Paryż-Nicea 2010

68. edycja wyścigu kolarskiego Paryż-Nicea odbyła się od 7 do 14 marca 2010 roku. Liczył osiem etapów, o łącznym dystansie 1288 km. Wyścig figurował w rankingu światowym UCI, ale nie zaliczał się do UCI ProTour 2010.
Zwyciężył Hiszpan Alberto Contador z grupy Team Astana, przed swoimi rodakami: Alejandro Valverde i zwycięzcą sprzed roku Luisem Leónem Sánchezem. 

</doc>
<doc id="1923912" url="https://pl.wikipedia.org/wiki?curid=1923912" title="Mindanao Północne">
Mindanao Północne

Mindanao Północne (Region X) – jeden z 17 regionów Filipin, położony nad Morzem Filipińskim w północno-środkowej części wyspy Mindanao. W skład regionu wchodzi 5 prowincji: 
Ośrodkiem administracyjnym jest miasto Cagayan de Oro w prowincji Misamis Oriental. 
Powierzchnia regionu wynosi 17 125 km². W 2010 roku jego populacja liczyła 4 297 323 mieszkańców.

</doc>
<doc id="1923913" url="https://pl.wikipedia.org/wiki?curid=1923913" title="HMS Hogue (1900)">
HMS Hogue (1900)

HMS Hogue – brytyjski krążownik pancerny, jedna z sześciu jednostek typu "Cressy".
Służba.
Wybudowany w 1902 roku, do wybuchu I wojny światowej służył na wodach kanału La Manche. Po rozpoczęciu działań wojennych przydzielony do 7 Eskadry Krążowników Morza Północnego, dowodzonej przez kontradmirała Arthura Christiana. Wraz z tą eskadrą uczestniczył (jako odwód) w bitwie koło Helgolandu 28 sierpnia 1914 roku.
HMS „Hogue” został zatopiony 22 września 1914 roku przez niemiecki okręt podwodny U-9, razem z bliźniaczymi krążownikami HMS „Aboukir” i HMS „Cressy”.

</doc>
<doc id="1923914" url="https://pl.wikipedia.org/wiki?curid=1923914" title="Ligier JS35">
Ligier JS35

Ligier JS35 – samochód Formuły 1 zespołu Ligier, zaprojektowany przez Michela Béaujona i Franka Derniego i uczestniczący w niej w sezonie 1991. Kierowcami byli Thierry Boutsen i Érik Comas. Głównymi sponsorami byli Elf, Gitanes i Loto. Samochód napędzały silniki Lamborghini. Od Grand Prix Francji ścigały się udoskonalone modele, oznaczone symbolem JS35B.
Wyniki osiągane tym samochodem były bardzo niezadowalające. Kierowcy nie zdołali zdobyć ani jednego punktu; najlepszym rezultatem było dwukrotnie siódme miejsce Boutsena.

</doc>
<doc id="1923918" url="https://pl.wikipedia.org/wiki?curid=1923918" title="Grothusenkoog">
Grothusenkoog

Grothusenkoog (duń. "Grothusen Kog") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1923920" url="https://pl.wikipedia.org/wiki?curid=1923920" title="Wawrzyniec Cybo">
Wawrzyniec Cybo

Wawrzyniec Cybo-Malaspina (ur. w 1500, zm. 14 marca 1549 w Pizie) – włoski dowódca generał, książę Ferentillo.
Życiorys.
Syn Franciszka Cybo i Magdaleny de 'Medici, jego dziadkiem był Wawrzyniec Wspaniały, a wujem papież Leon X. To właśnie stryj poradził mu poślubić Riccardę (14 maja 1520), dziedziczkę hrabstwa Malaspina, co przyczyniło się do powstania rodziny Cybo-Malaspina, hrabiów, a później książąt Massa i Carrary.
Był dobrym żołnierzem i uzyskał mianowanie na kapitana wojsk papieskich.
Potomstwo.
Miał również syna Oktawiusza, znanego reformatora prawa (zm. po 1580 i pochowany w kościele Santa Maria Minerva w Rzymie).

</doc>
<doc id="1923921" url="https://pl.wikipedia.org/wiki?curid=1923921" title="Grothusen Kog">
Grothusen Kog



</doc>
<doc id="1923922" url="https://pl.wikipedia.org/wiki?curid=1923922" title="Zachary Zoller">
Zachary Zoller

Zachary John Zoller (ur. 5 stycznia 1973 w San Francisco) – bobsleista reprezentujący Wyspy Dziewicze Stanów Zjednoczonych.
Uczestnik trzech Zimowych Igrzysk Olimpijskich (Lillehammer 1994, Nagano 1998, Salt Lake City 2002).
Igrzyska Olimpijskie.
Lillehammer 1994.
Na igrzyskach w Lillehammer Zoller wystartował zarówno w czwórkach jak i dwójkach. W dwójkach występował z Paulem Zarem w drugim zespole Wysp Dziewiczych Stanów Zjednoczonych, zajął wówczas 42. miejsce, ostatnie wśród ekip, które dojechały do mety, wyprzedając jedynie ekipę z Jamajki, która nie ukończyła startu.
W czwórce zjeżdżał wraz z Paulem Zarem, Davidem Entwistlem, Alexanderem Poem. Reprezentacja Wysp Dziewiczych Stanów Zjednoczonych zdobyła 28. miejsce na 29 drużyn, które dojechały do mety.
Nagano 1998.
Na Igrzyskach w Nagano wystąpił tylko w dwójce wraz z Jeffem Kromenhoekem, zdobył wówczas 33. miejsce na 36 drużyn, słabszymi od reprezentacji Wysp Dziewiczych Stanów Zjednoczonych byli tylko reprezentanci Chińskie Tajpej, drugiego zespołu Irlandii oraz druga ekipa Wysp Dziewiczych Stanów Zjednoczonych.
W Nagano zaprezentowała się również reprezentacja czwórek, ale nie wystąpił w niej Zachary Zoller.
Salt Lake City 2002.
Na igrzyskach w Salt Lake City wystąpił w dwójce wraz z Quinnem Wheelerem. Dojechał do mety na przedostatniej, 36. pozycji, wygrywając jedynie z Trynidadem i Tobago.
W Salt Lake City zaprezentowała się również reprezentacja czwórek, ale nie wystąpił w niej Zachary Zoller.

</doc>
<doc id="1923926" url="https://pl.wikipedia.org/wiki?curid=1923926" title="Katharinenheerd">
Katharinenheerd

Katharinenheerd (duń. "Katrineherd") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1923927" url="https://pl.wikipedia.org/wiki?curid=1923927" title="Katrineherd">
Katrineherd



</doc>
<doc id="1923928" url="https://pl.wikipedia.org/wiki?curid=1923928" title="Tantsi z zirkamy">
Tantsi z zirkamy



</doc>
<doc id="1923935" url="https://pl.wikipedia.org/wiki?curid=1923935" title="Ligier JS43">
Ligier JS43

Ligier JS43 – samochód Formuły 1, zaprojektowany przez Franka Derniego dla francuskiego zespołu Ligier. Model ten uczestniczył w sezonie 1996 Formuły 1. Kierowcami byli Olivier Panis (był to jego trzeci sezon w tym zespole) i Pedro Diniz (przyszedł do Ligiera z Forti).
JS43 był ulepszoną wersją odnoszącego dobre rezultaty modelu JS41. Mimo problemów z hamulcami samochód osiągał dobre wyniki, wliczając w to zwycięstwo Panisa w Grand Prix Monako; było to pierwsze zwycięstwo Ligiera od 15 lat.
Po sezonie Alain Prost zakupił zespół i zmienił jego nazwę na Prost Grand Prix.

</doc>
<doc id="1923938" url="https://pl.wikipedia.org/wiki?curid=1923938" title="Kirchspiel Garding">
Kirchspiel Garding

Kirchspiel Garding – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1923940" url="https://pl.wikipedia.org/wiki?curid=1923940" title="12867 Joeloic">
12867 Joeloic



</doc>
<doc id="1923941" url="https://pl.wikipedia.org/wiki?curid=1923941" title="Puchar Świata w kombinacji norweskiej 2003/2004">
Puchar Świata w kombinacji norweskiej 2003/2004

Sezon 2003/2004 Pucharu Świata w kombinacji norweskiej rozpoczął się 29 listopada 2003 w fińskiej Ruce, zaś ostatnie zawody z tego cyklu zaplanowano także w Finlandii, w Lahti, 6 marca 2004 roku. 
Zawody odbyły się w 7 krajach: Austrii, Czechach, Finlandii, Japonii, Niemczech, Norwegii oraz Włoszech.
Obrońcą Pucharu Świata był Niemiec Ronny Ackermann. W tym sezonie triumfował Fin Hannu Manninen, który wygrał 7 z 22 zawodów.

</doc>
<doc id="1923943" url="https://pl.wikipedia.org/wiki?curid=1923943" title="NSIS">
NSIS



</doc>
<doc id="1923945" url="https://pl.wikipedia.org/wiki?curid=1923945" title="Kotzenbüll">
Kotzenbüll

Kotzenbüll – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1923948" url="https://pl.wikipedia.org/wiki?curid=1923948" title="Jan Blokhuijsen">
Jan Blokhuijsen

Jan Blokhuijsen (ur. 1 kwietnia 1989 w Langedijk) – holenderski łyżwiarz szybki, trzykrotny medalista olimpijski, wielokrotny medalista mistrzostw świata i Europy.
Kariera.
Pierwszy sukces w karierze Jan Blokhuijsen osiągnął podczas mistrzostw świata juniorów w Innsbrucku, gdzie zwyciężył w biegu drużynowym. Wynik ten powtórzył na rozgrywanych rok później mistrzostwach świata juniorów w Changchun, gdzie był też najlepszy w wieloboju. W 2010 roku wziął udział w igrzyskach olimpijskich w Vancouver, gdzie wspólnie ze Svenem Kramerem, Markiem Tuitertem i Simonem Kuipersem zdobył brązowy medal w drużynie. Był też dziewiąty w biegu na 5000 m. Na rozgrywanych rok później wielobojowych mistrzostwach świata w Calgary był trzeci za Rosjaninem Iwanem Skobriewem i Håvardem Bøkko z Norwegii. W tym samym roku zdobył też srebrny medal na mistrzostwach Europy w Collalbo oraz brązowy w biegu drużynowym podczas mistrzostw świata na dystansach w Inzell. Kolejne trzy medale zdobył w 2012 roku. Najpierw zajął drugie miejsce na mistrzostwach Europy w Budapeszcie, następnie był drugi podczas wielobojowych mistrzostw świata w Moskwie, a na koniec zdobył złoty medal w biegu drużynowym na dystansowych mistrzostwach świata w Heerenveen. Złoto w sztafecie zdobył także na mistrzostwach świata w Soczi w 2013 roku, a podczas mistrzostw Europy w Heerenveen był drugi za Svenem Kramerem. Igrzyska w Soczi w 2014 roku przyniosły mu dwa kolejne medale olimpijskie: złoto w biegu drużynowym i srebro na dystansie 5000 m. W drużynie wystąpili obok niego Sven Kramer i Koen Verweij. W tym też roku Blokhuijsen zajął drugie miejsce na wielobojowych mistrzostwach świata w Heerenveen, ulegając tylko Verweijowi, oraz zwyciężył podczas mistrzostw Europy w Hamar. Na dystansowych mistrzostwach świata w Kołomnie w 2016 roku i rozgrywanych rok później mistrzostwach świata w Gangneung zdobywał złote medale w biegu drużynowym. Równocześnie zdobywał brązowe medale w wieloboju na MŚ w Berlinie i MŚ w Hamar.
Kilkakrotnie stawał na podium zawodów Pucharu Świata, ale nie odniósł żadnego zwycięstwa. Nigdy też nie stał na podium klasyfikacji końcowej.
Ustanowił dwa rekordy świata.

</doc>
<doc id="1923949" url="https://pl.wikipedia.org/wiki?curid=1923949" title="Kotzenbuell">
Kotzenbuell



</doc>
<doc id="1923955" url="https://pl.wikipedia.org/wiki?curid=1923955" title="Norderfriedrichskoog">
Norderfriedrichskoog

Norderfriedrichskoog (duń. "Nørre Frederikskoog") – miejscowość i gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1923956" url="https://pl.wikipedia.org/wiki?curid=1923956" title="Nørre Frederikskoog">
Nørre Frederikskoog



</doc>
<doc id="1923957" url="https://pl.wikipedia.org/wiki?curid=1923957" title="Noerre Frederikskoog">
Noerre Frederikskoog



</doc>
<doc id="1923959" url="https://pl.wikipedia.org/wiki?curid=1923959" title="Halowe Mistrzostwa Świata w Lekkoatletyce 2010 – siedmiobój mężczyzn">
Halowe Mistrzostwa Świata w Lekkoatletyce 2010 – siedmiobój mężczyzn

Siedmiobój mężczyzn – jedna z konkurencji rozegranych podczas XIII Halowych Mistrzostw Świata w Lekkoatletyce.
Siedmiobój został rozegrany w pierwszym i drugim dniu zawodów – 12 i 13 marca.
Wybór zawodników.
Do zawodów wielobojowych na halowych mistrzostwach świata w Dosze zaproszono 8 zawodników według następującego klucza:
Na starcie nie stanął 3. zawodnik w ubiegłorocznych list, halowy mistrz świata z 2003 – Amerykanin Tom Pappas, zaproszenia otrzymali medaliści ubiegłorocznych mistrzostw świata – Trey Hardee, Leonel Suárez oraz Aleksandr Pogoriełow. Pogoriełow uzyskał 4. rezultat w dziesięcioboju w 2009, zaproszenie przypadło jednak jemu (a nie Pappasowi) z uwagi na przepis mówiący o ograniczeniu startów zawodników z jednego kraju.
Z listy najlepszych zawodników w siedmioboju w 2010 2. w rankingu Amerykanin Ashton Eaton nie przyjął zaproszenia na mistrzostwa, wystąpił w tym terminie na mistrzostwach NCAA (ustanawiając tam nowy rekord świata – 6499 punktów), zatem prawo występu w Dosze otrzymali: lider list światowych – Aleksiej Drozdow, 3. na listach – Ołeksij Kasjanow oraz 4. – Andrej Krauczanka.
Dzikie karty przyznano czołowym wieloboistom ostatnich lat: Bryanowi Clayowi i Romanowi Šebrle.
Rekordy.
W poniższej tabeli przedstawione są halowy rekord świata, rekord halowych mistrzostw świata, najlepszy wynik w 2010 oraz rekordy poszczególnych kontynentów z dnia 9 marca 2010 roku.

</doc>
<doc id="1923961" url="https://pl.wikipedia.org/wiki?curid=1923961" title="Jerzy (Daniłow)">
Jerzy (Daniłow)

Jerzy, imię świeckie Wasilij Tymofiejewicz Daniłow (ur. 14 sierpnia 1964 w Żłobinie) – rosyjski biskup prawosławny. 
Życiorys.
Po ukończeniu szkoły średniej pracował jako kierowca. Do seminarium duchownego w Moskwie wstąpił po odbyciu służby wojskowej. W tym samym roku (1986) wstąpił jako posłusznik do ławry Troicko-Siergijewskiej. 22 grudnia 1989 złożył w niej śluby wieczyste, przyjmując imię Jerzy. W roku następnym ukończył naukę w seminarium i rozpoczął wyższe studia teologiczne w Moskiewskiej Akademii Duchownej. 9 października tego roku przyjął święcenia diakońskie, zaś 9 kwietnia 1991 został hieromnichem. Nadal zamieszkiwał w ławrze, gdzie pracował kolejno w pracowni wyrobu świec i jako ekonom. W 1995 otrzymał dyplom akademii duchownej za pracę nt. patriarchy moskiewskiego Tichona i został skierowany do pracy w seminarium duchownym jako wykładowca bizantynologii i historii Kościołów prawosławnych. W sierpniu 1998 został dyrektorem centrum patriarszego restauracyjno-architektonicznego w ławrze. Pracował przy konserwacji lub odbudowie poszczególnych świątyń ławry Troicko-Siergijewskiej zniszczonych w okresie radzieckim. 
26 grudnia 2002 Święty Synod Rosyjskiego Kościoła Prawosławnego nominował go na biskupa niżnononowogrodzkiego i arzamaskiego. Jego chirotonia miała miejsce 2 lutego 2003 w soborze Chrystusa Zbawiciela w Moskwie. 24 lutego 2006 podniesiony do godności arcybiskupiej, zaś w 2012 – do godności metropolity.
Odznaczony orderem św. Sergiusza z Radoneża II stopnia.

</doc>
<doc id="1923962" url="https://pl.wikipedia.org/wiki?curid=1923962" title="Powstanie (film)">
Powstanie (film)

Powstanie ("Uprising") − film wojenny produkcji amerykańskiej opowiadający o powstaniu w getcie warszawskim.
Fabuła.
II wojna światowa, okupowana Polska. Niemcy dążąc do zagłady narodu żydowskiego tworzą w Warszawie getto, miejsce, gdzie wszyscy przedstawiciele tego narodu mają czekać na śmierć. Jednak Żydzi nie chcą się z tym pogodzić i podejmują walkę z Niemcami. Na czele buntu staje Mordechaj Anielewicz.
Kontrowersje.
Film wzbudził w Polsce kontrowersje ze względu na niedociągnięcia historyczne oraz sposób w jaki ukazany został stosunek Polaków do Holokaustu. Większość występujących w filmie ludzi narodowości polskiej to antysemici patrzący obojętnie lub aprobująco na zagładę Żydów. Twórcy przemilczeli też fakt, że Polacy także byli represjonowani i skazywani na zagładę przez nazistów. W odróżnieniu od okupowanych krajów Zachodniej Europy za pomoc Żydom na terenie Polski groziło rozstrzelanie na miejscu, a nie więzienie.

</doc>
<doc id="1923963" url="https://pl.wikipedia.org/wiki?curid=1923963" title="Farès Fellahi">
Farès Fellahi

Farès Fellahi (ur. 13 maja 1975 w Satif) - algierski piłkarz grający na pozycji napastnika.
Kariera klubowa.
Karierę piłkarską Fellahi rozpoczął w rodzinnym mieście Satif, w tamtejszym klubie USM Sétif. W latach 1993-1994 grał w jego barwach w trzeciej lidze algierskiej, a następnie odszedł do drugoligowego NA Hussein Dey. W 1995 roku odszedł stamtąd do USM Annaba i przez 2 lata grał z nim w drugiej lidze. W 1997 roku został piłkarzem ES Sétif i grał w nim do 2006, z przerwą na występy w MC Algier (jesienią 2001 roku). Kolejnym klubem w karierze Fellahiego był MSP Batna, w którym grał w sezonie 2006/2007 w drugiej lidze. Następnie odszedł do MC El Eulma i z 24 golami został królem strzelców drugiej ligi. Po tym sukcesie przeszedł latem 2008 do CA Batna, a w 2009 roku został piłkarzem USM Sétif. W 2011 przeszedł do MO Constantine.
Kariera reprezentacyjna.
W reprezentacji Algierii Fellahi zadebiutował 29 marca 2003 roku w zremisowanym 1:1 towarzyskim meczu z Angolą. W 2004 roku w Pucharze Narodów Afryki 2004 rozegrał jeden mecz, z Zimbabwe (1:2). Od 2003 do 2004 roku rozegrał w kadrze narodowej 8 spotkań i strzelił 2 gole.

</doc>
<doc id="1923964" url="https://pl.wikipedia.org/wiki?curid=1923964" title="Fares Fellahi">
Fares Fellahi



</doc>
<doc id="1923966" url="https://pl.wikipedia.org/wiki?curid=1923966" title="Caraga">
Caraga

Caraga (Region XIII) – jeden z 17 regionów Filipin, położony nad Morzem Filipińskim w północno-wschodniej części wyspy Mindanao. W skład regionu wchodzi 5 prowincji: 
Ośrodkiem administracyjnym jest miasto Butuan w prowincji Agusan del Norte. 
Powierzchnia regionu wynosi 18 847 km². W 2010 roku jego populacja liczyła 2 429 224 mieszkańców.

</doc>
<doc id="1923967" url="https://pl.wikipedia.org/wiki?curid=1923967" title="Oldenswort">
Oldenswort

Oldenswort (duń. "Oldensvort") – miejscowość i gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1923968" url="https://pl.wikipedia.org/wiki?curid=1923968" title="Oldensvort">
Oldensvort



</doc>
<doc id="1923969" url="https://pl.wikipedia.org/wiki?curid=1923969" title="Bunkai">
Bunkai

Bunkai - w niektórych (głównie japońskich) sztukach walki - interpretacja technik zawartych w kata z realnie atakującym przeciwnikiem. Czyli ćwiczenie fragmentów kata parami z atakami i blokami. Jest to bardziej zaawansowana forma interpretacji kata.
Zazwyczaj walka przebiega na jeden krok - jiyu ippon kumite. Dany ruch z kata może być interpretowany na wiele sposobów, w zależności od sytuacji w jakiej znajduje się broniący. Bazowy sposób interpretacji kata zależy od trenera.
Wstępnymi etapami nauki bunkai są: kata kumi waza - interpretacja kata z atakującymi przeciwnikami oraz bunkai oyo - ściśle określony układ ataku i obrony na bazie technik zawartych w kata.

</doc>
<doc id="1923974" url="https://pl.wikipedia.org/wiki?curid=1923974" title="SOCCSKSARGEN">
SOCCSKSARGEN

SOCCSKSARGEN (Region XII) – jeden z 17 regionów Filipin, położony nad Morzem Filipińskim w południowej części wyspy Mindanao. SOCCSKSARGEN to skrótowiec pochodzący od nazw prowincji wchodzących w skład regionu (SOuth Cotabato, Cotabato, Sultan Kudarat, SARangani i miasta GENeral Santos). W skład regionu wchodzą 4 prowincje:
Ośrodkiem administracyjnym jest miasto Koronadal w prowincji South Cotabato.
Powierzchnia regionu wynosi 18 433 km². W 2010 roku jego populacja liczyła 4 109 571 mieszkańców.

</doc>
<doc id="1923979" url="https://pl.wikipedia.org/wiki?curid=1923979" title="Ligier JS41">
Ligier JS41

Ligier JS41 – samochód Formuły 1, zaprojektowany przez Franka Derniego dla francuskiego zespołu Ligier i uczestniczący w niej w sezonie 1995. Kierowcami byli Aguri Suzuki, Martin Brundle i Olivier Panis, a kierowcą testowym Franck Lagorce. Głównymi sponsorami pozostawali Elf i Gitanes.
Samochód jeszcze przed rozpoczęciem sezonu wywołał kontrowersje, gdyż był podobny do Benettona B195. Właściciel zespołu, Tom Walkinshaw, który pracował również dla Benettona, usprawiedliwiał się, mówiąc, że podobieństwo jest tylko pozorne i JS41 różni się od B195, zwłaszcza pod względem mechaniki i aerodynamiki.
Po sezonie firma Bridgestone zakupiła model, by testować swoje opony z powodu wejścia do Formuły 1 w sezonie 1997.

</doc>
<doc id="1923980" url="https://pl.wikipedia.org/wiki?curid=1923980" title="Soccsksargen">
Soccsksargen



</doc>
<doc id="1923984" url="https://pl.wikipedia.org/wiki?curid=1923984" title="Instytut Geografii i Przestrzennego Zagospodarowania im. Stanisława Leszczyckiego Polskiej Akademii Nauk">
Instytut Geografii i Przestrzennego Zagospodarowania im. Stanisława Leszczyckiego Polskiej Akademii Nauk

Instytut Geografii i Przestrzennego Zagospodarowania im. Stanisława Leszczyckiego PAN (IGiPZ PAN) – instytut naukowy Polskiej Akademii Nauk powstały w 1952 początkowo jako "Instytut Geografii PAN". W 1974 zmienił nazwę na "Instytut Geografii i Przestrzennego Zagospodarowania PAN", zaś w 1998 otrzymał imię Stanisława Leszczyckiego. Główna siedziba instytutu mieści się w Warszawie przy ul.Twardej 51/55.
Instytutem kieruje Rada Naukowa i dyrektor (aktualnie prof. Marek Degórski) wraz z zastępcą do spraw naukowych (aktualnie prof. Tomasz Komornicki) oraz administracyjnych (aktualnie dr Jarosław Baranowski).
Struktura.
W skład IGiPZ PAN wchodzą: 

</doc>
<doc id="1923985" url="https://pl.wikipedia.org/wiki?curid=1923985" title="Dwie kobiety w oknie">
Dwie kobiety w oknie

Dwie kobiety w oknie (hiszp. "Mujeres en la ventana", także "Las Gallegas") – powstały w 2. poł. XVII w. obraz autorstwa hiszpańskiego malarza barokowego Bartolomé Estebana Murilla.
Dzieło od 1942 znajduje się w zbiorach Narodowej Galerii Sztuki w Waszyngtonie (ang. "National Gallery of Art"), część Widener Collection. Obraz powstał między 1655-1660.
Opis.
Na obrazie artysta przedstawił dwie kobiety wyglądające przez okno. Młodsza patrzy z zaciekawieniem, podpierając sobie brodę o rękę. Starsza wygląda zza skrzydła okna, śmieje się, chociaż widać to tylko po wyrazie oczu i zgrubieniu policzków, gdyż usta kobieta zasłania rąbkiem, który nosi na głowie. Wnętrze izby jest ciemne. Kobiety oświetla blask bijący z zewnątrz. Historycy sztuki odnajdują w dziele wpływy Diego Velázqueza, Tycjana i Rubensa.

</doc>
<doc id="1923998" url="https://pl.wikipedia.org/wiki?curid=1923998" title="Bobo (film)">
Bobo (film)

Bobo (ang. "The Bobo") – film komediowy z 1967 roku, zrealizowany według powieści "Olimpia" Burta Cole. W Polsce film ten był emitowany przez kanał TCM.
Treść.
Hiszpania. Juan Bautista (Peter Sellers) jest byłym matadorem, który przybywa do Barcelony marząc o rozpoczęciu kariery piosenkarza. Właściciel lokalnego teatru oferuje Juanowi zawarcie kontraktu i umożliwienie mu debiutu pod jednym warunkiem. Juan ma trzy dni na uwiedzenie Olimpii Segury - najbardziej pożądanej kobiety w Barcelonie. Jeżeli mu się nie powiedzie kontrakt przepadnie. Juan podejmuje wyzwanie. By zbliżyć się do Olimpii udaje się do niej podając się za wysłannika bogatego arystokraty, który rzekomo pragnie się z nią spotkać...

</doc>
<doc id="1923999" url="https://pl.wikipedia.org/wiki?curid=1923999" title="CALABARZON">
CALABARZON

CALABARZON (Region IV-A) – jeden z 17 regionów Filipin, położony między Morzem Filipińskim a Morzem Południowochińskim w środkowej części wyspy Luzon. 
CALABARZON to skrótowiec pochodzący od nazw pięciu prowincji wchodzących w skład regionu (CAvite, LAguna, BAtangas, Rizal, QueZON):
Ośrodkiem administracyjnym jest Calamba w prowincji Laguna. 
Powierzchnia regionu wynosi 16 229 km². W 2010 roku jego populacja liczyła 12 609 803 mieszkańców. Jest najludniejszym regionem Filipin.

</doc>
<doc id="1924000" url="https://pl.wikipedia.org/wiki?curid=1924000" title="Calabarzon">
Calabarzon



</doc>
<doc id="1924001" url="https://pl.wikipedia.org/wiki?curid=1924001" title="Grzbiet Wielorybi">
Grzbiet Wielorybi

Grzbiet Wielorybi (ang. "Walvis Ridge") – grzbiet podmorski na dnie Oceanu Atlantyckiego, położony w jego południowo-wschodniej części. Ma ok. 2450 km długości, rozciąga się pomiędzy Grzbietem Śródatlantyckim i wybrzeżem Afryki, należącym do Namibii. Rozdziela wody oceaniczne na baseny Angolski i Przylądkowy. Jego wysokość dochodzi do 4000 m ponad dno oceaniczne w otaczających go basenach.
Na Grzbiecie Wielorybim znajdują się m.in.: wyspa Tristan da Cunha, góra podwodna Ewing
Nie jest grzbietem śródoceanicznym związanym ze strefą spreadingu - rozrostu dna oceanicznego. Jest to grzbiet powstały w wyniku przesuwania się płyty oceanicznej ponad tzw. "plamą gorąca". Zbudowany jest ze skał wulkanicznych.
Jego wschodnia część powstała w kredzie, między 120 a 80 mln lat temu (apt - kampan).

</doc>
<doc id="1924004" url="https://pl.wikipedia.org/wiki?curid=1924004" title="Herb gminy Sulechów">
Herb gminy Sulechów



</doc>
<doc id="1924005" url="https://pl.wikipedia.org/wiki?curid=1924005" title="Flaga gminy Sulechów">
Flaga gminy Sulechów



</doc>
<doc id="1924006" url="https://pl.wikipedia.org/wiki?curid=1924006" title="IGiPZ PAN">
IGiPZ PAN



</doc>
<doc id="1924007" url="https://pl.wikipedia.org/wiki?curid=1924007" title="Guillaume Brenner">
Guillaume Brenner

Guillaume Walter Brenner (ur. 10 lutego 1986 w Beauvais) - togijski piłkarz francuskiego pochodzenia, występujący na pozycji pomocnika w cypryjskim klubie Alki Larnaka. W przeszłości gracz Czarnych Żagań.
Kariera piłkarska.
Guillaume Brenner przygodę z piłką rozpoczynał w juniorach klubu US Chantilly. W 2001 roku rozpoczął szkolenie w młodej drużynie FC Nantes. W 2004 roku ukończył wiek juniora, dzięki czemu występował już w drugiej drużynie Nantes. We Francji rozegrał 2 ligowe spotkania. W 2005 roku został zawodnikiem CS Louhans-Cuiseaux. Tam grał 11 razy w lidze. W 2008 roku trafił do Polski, bowiem został zawodnikiem Czarnych Żagań. Grał jednak tylko w jednym meczu II ligi przeciwko Ślęzy Wrocław. Na boisku przebywał przez pierwsze 32 minuty. Przed rundą wiosenną sezonu 2008/2009 trafił do Olympique Noisy-le-Sec. Wystąpił w 15 spotkaniach i zdobył 1 bramkę. Od sezonu 2009/2010 występuje w barwach Alki Larnaka.
W dorosłej reprezentacji zadebiutował w 2006 roku. Był również powołany na Puchar Narodów Afryki 2010, jednak Togo zostało z niego ostatecznie wycofana, z powodu ataku na ich autokar.

</doc>
<doc id="1924008" url="https://pl.wikipedia.org/wiki?curid=1924008" title="Guillaume Walter Brenner">
Guillaume Walter Brenner



</doc>
<doc id="1924010" url="https://pl.wikipedia.org/wiki?curid=1924010" title="Grzbiet Scotia">
Grzbiet Scotia

Grzbiet Scotia (Południowoantylski) – grzbiet śródoceaniczny na dnie Oceanu Atlantyckiego, położony w jego południowo-zachodniej części. Ma 4344 km długości, rozciąga się na części szerokości oceanu pomiędzy Grzbietem Śródatlantyckim i Ziemią Ognistą, należącą do Chile. Rozdziela wody oceaniczne na Basen Argentyński i Morze Weddella. Jego wysokość oscyluje wokół 2000-8500 m ponad dno oceaniczne w otaczających go basenach.

</doc>
<doc id="1924011" url="https://pl.wikipedia.org/wiki?curid=1924011" title="Jacques Louis Soret">
Jacques Louis Soret



</doc>
<doc id="1924012" url="https://pl.wikipedia.org/wiki?curid=1924012" title="MIMAROPA">
MIMAROPA

MIMAROPA (Region IV-B) – jeden z 18 regionów Filipin, położony między Morzem Południowochińskim a morzem Sulu w zachodniej części kraju. Jest jednym z dwóch regionów obok Eastern Visayas niemających granicy lądowej z innym regionem. MIMAROPA to skrótowiec pochodzący od nazw prowincji wchodzących w skład regionu (MIndoro, MArinduque, ROmblon, PAlawan): W skład regionu wchodzi 5 prowincji: 
Ośrodkiem administracyjnym jest miasto Calapan w prowincji Oriental Mindoro. 
Powierzchnia regionu wynosi 27 456 km². Jest największym regionem Filipin. W 2010 jego populacja liczyła 2 744 671 mieszkańców.

</doc>
<doc id="1924013" url="https://pl.wikipedia.org/wiki?curid=1924013" title="Mimaropa">
Mimaropa



</doc>
<doc id="1924014" url="https://pl.wikipedia.org/wiki?curid=1924014" title="Liyabé Kpatoumbi">
Liyabé Kpatoumbi

Liyabé Kpatoumbi (ur. 25 maja 1986 w Atakpamé) - togijski piłkarz występujący na pozycji napastnika w drużynie ASKO Kara.
Kariera piłkarska.
Liyabé Kpatoumbi od początku kariery związany jest z drużyną ASKO Kara. W latach 2003-2008 grał w juniorach tego zespołu, natomiast od 2008 roku występuje w pierwszej drużynie. W swym pierwszym sezonie rozegrał 33 spotkania w lidze, w których zdobył 15 bramek.
W dorosłej reprezentacji zadebiutował w 2008 roku. Wcześniej strzelił między innymi 4 gole dla drużyny do lat 20. Był również powołany na Puchar Narodów Afryki 2010, jednak Togo zostało z niego ostatecznie wycofana, z powodu ataku na ich autokar.

</doc>
<doc id="1924015" url="https://pl.wikipedia.org/wiki?curid=1924015" title="Osterhever">
Osterhever

Osterhever (duń. "Østerhever") – miejscowość i gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924016" url="https://pl.wikipedia.org/wiki?curid=1924016" title="Østerhever">
Østerhever



</doc>
<doc id="1924017" url="https://pl.wikipedia.org/wiki?curid=1924017" title="Oesterhever">
Oesterhever



</doc>
<doc id="1924019" url="https://pl.wikipedia.org/wiki?curid=1924019" title="Latrodectus hasselti">
Latrodectus hasselti

Latrodectus hasselti – jadowity pająk występujący na terenie Australii, Azji Południowej i Południowo-Wschodniej. Nieliczne kolonie spotykane są również na terenie Nowej Zelandii. Bliski kuzyn czarnej wdowy ("Latrodectus mactans"). Osiąga niewielkie rozmiary, długość ciała samicy wynosi zazwyczaj nie więcej niż jeden centymetr, natomiast samca nie więcej niż 4 milimetry. Jego jad zawiera neurotoksyny. Ukąszenia (zwykle przez samice) są często bardzo bolesne i mogą stanowić zagrożenie dla zdrowia i życia człowieka. Od czasu opracowania antidotum w 1956 roku nie zarejestrowano żadnego przypadku śmiertelnego z powodu ukąszenia przez "Latrodectus hasselti". Z niektórych badań wynika, że antidotum stosowane domięśniowo może być nieskuteczne (po podaniu taką drogą jest ono niewykrywalne we krwi) i należy podawać je we wlewie dożylnym, może to jednak wynikać ze stosowania zbyt małych dawek (w wielu przypadkach jedna porcja antidotum jest niewystarczająca).

</doc>
<doc id="1924020" url="https://pl.wikipedia.org/wiki?curid=1924020" title="Cerkiew św. Sergiusza z Radoneża w Niżnym Nowogrodzie">
Cerkiew św. Sergiusza z Radoneża w Niżnym Nowogrodzie

Cerkiew św. Sergiusza z Radoneża – cerkiew prawosławna w Niżnym Nowogrodzie, wchodząca w skład kompleksu zabudowań pałacu prawosławnych biskupów niżnonowogrodzkich, obok cerkwi Zaśnięcia Matki Bożej oraz Wniebowstąpienia Pańskiego. 
Cerkiew, a być może również monaster pod wezwaniem św. Sergiusza z Radoneża istniała na miejscu dzisiejszej przed 1621 i została zniszczona w czasie pożaru w 1701. Szczególną czcią była w niej otoczona ikona Obrazu Chrystusa Nie Ludzką Ręką Uczynionego. W 1838 architekt G. Kizewetter przeprowadził remont cerkwi, jednak zrujnowany budynek nie nadawał się do dalszego użytkowania liturgicznego. Car Aleksander II Romanow polecił budowę nowej świątyni w stylu staroruskim według projektu R. Kileweina. W 1869, po czteroletnich pracach budowlanych, obiekt został poświęcony. 
Po rewolucji październikowej cerkiew została zamknięta i zaadaptowana na siedzibę nowogrodzkiego związku malarzy. Obiekt zwrócono eparchii niżnonowogrodzkiej i arzamaskiej w 2003 i wyremontowano. 4 listopada 2006 arcybiskup nowogrodzki i arzamaski Jerzy (Daniłow) uroczyście dokonał ponownego poświęcenia obiektu. 

</doc>
<doc id="1924021" url="https://pl.wikipedia.org/wiki?curid=1924021" title="Poppenbüll">
Poppenbüll

Poppenbüll – miejscowość i gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924022" url="https://pl.wikipedia.org/wiki?curid=1924022" title="Poppenbuell">
Poppenbuell



</doc>
<doc id="1924023" url="https://pl.wikipedia.org/wiki?curid=1924023" title="Petrodolar">
Petrodolar

Petrodolary – dochody państw członkowskich OPEC z tytułu eksportu ropy naftowej, rozliczane w dolarach amerykańskich.
Termin ten po raz pierwszy został użyty przez amerykańskiego ekonomistę Ibrahima Oweissa w 1973 r.

</doc>
<doc id="1924025" url="https://pl.wikipedia.org/wiki?curid=1924025" title="I liga chilijska w piłce nożnej (2002)">
I liga chilijska w piłce nożnej (2002)

I liga chilijska w piłce nożnej (2002)
Pierwszy raz w dziejach ligi chilijskiej w jednym sezonie rozegrano dwa turnieje mistrzowskie - pierwszy o nazwie "Apertura" (turniej otwarcia) i drugi o nazwie "Clausura" (turniej zamknięcia).
Mistrzem Chile turnieju "Apertura" został klub CD Universidad Católica, natomiast wicemistrzem Chile - CSD Rangers.
Mistrzem Chile turnieju "Clausura" został klub CSD Colo-Colo, natomiast wicemistrzem Chile - CD Universidad Católica.
Do Copa Libertadores w roku 2003 zakwalifikowały się następujące kluby:
Do Copa Sudamericana w roku 2002 zakwalifikowały się następujące kluby:
Do II ligi spadły 2 kluby:
Do I ligi awansowały 2 kluby:
Torneo Apertura 2002.
Tabele końcowe turnieju Apertura 2002.
Choć wszystkie kluby pierwszej ligi grały ze sobą każdy z każdym, to o mistrzostwie nie decydowała ogólna tabela. Kluby zostały wcześniej podzielone na 4 grupy. O awansie do następnej rundy decydowało najpierw miejsce w grupie, a dopiero potem dorobek punktowo-bramkowy. Do następnej rundy awansowało 12 klubów - po 3 najlepsze w każdej grupie.
Grupa D.
Najlepszy w fazie ligowej klub CSD Colo-Colo zakwalifikował się do turnieju "Liguilla", którego celem było wyłonienie trzeciego klubu reprezentującego Chile w Copa Libertadores 2003.
1/8 finału.
O awansie decydowała różnica punktów, a nie bramek, dlatego wobec równej liczby punktów w dwumeczu zarządzana była dogrywka, która decydowała o awansie. Jeśli w dogrywce obie drużyny uzyskały taką samą ilość bramek, o awansie decydowały rzuty karne.
Do ćwierćfinału obok 6 zwycięzców awansowały dwa przegrane kluby z najlepszym dorobkiem punktowo-bramkowym - Temuco i Santiago Wanderers.
1/4 finału.
Przy równym bilansie bramkowym o awansie decydowała większa liczba bramek zdobytych na wyjeździe
Finał.
Mistrzem Chile turnieju Apertura w roku 2002 został klub CD Universidad Católica, natomiast wicemistrzem Chile - klub CSD Rangers. Tytuł mistrza zapewnił drużynie Universidad Católica udział w Copa Libertadores 2003.
Liguilla Pre-Copa Sudamericana.
Rozgrywano po jednym meczu.
Finały.
Do turnieju Copa Sudamericana 2002 zakwalifikowały się dwa kluby: Cobreloa i Santiago Wanderers.
Torneo Clausura 2002.
Tabele końcowe turnieju Clausura 2002.
Choć wszystkie kluby pierwszej ligi grały ze sobą każdy z każdym, to o mistrzostwie nie decydowała ogólna tabela. Kluby zostały wcześniej podzielone na 4 grupy. O awansie do następnej rundy decydowało najpierw miejsce w grupie, a dopiero potem dorobek punktowo-bramkowy. Do następnej rundy awansowało 12 klubów - po 3 najlepsze w każdej grupie.
1/8 finału.
O awansie decydowała różnica punktów, a nie bramek, dlatego wobec równej liczby punktów w dwumeczu zarządzana była dogrywka (grana do pierwszej bramki), która decydowała o awansie. Jeśli w dogrywce obie drużyny uzyskały taką samą ilość bramek, o awansie decydowały rzuty karne.
Do ćwierćfinału obok 6 zwycięzców awansowały dwa przegrane kluby z najlepszym dorobkiem punktowo-bramkowym - CD Huachipato i Concepción.
Finał.
Mistrzem Chile turnieju Clausura w roku 2002 został klub CSD Colo-Colo, natomiast wicemistrzem Chile - klub CD Universidad Católica. Tytuł mistrza zapewnił drużynie CSD Colo-Colo udział w Copa Libertadores 2003.
Liguilla Pre-Copa Libertadores.
Do turnieju Copa Libertadores 2003 zapewniły sobie awans dwa kluby - CSD Colo-Colo i CD Universidad Católica. Turniej "Liguilla" miał wyłonić trzeciego reprezentanta Chile - w tym celu zmierzyły się najlepsze zespoły w fazie ligowej turnieju Apertura (CD Palestino był trzeci za CSD Colo-Colo i Universidad Católica) i turnieju Clausura (Cobreloa).
Jako trzeci klub chilijski do turnieju Copa Libertadores zakwalifikował się Cobreloa.
Tabela sumaryczna sezonu 2002.
Tabela obejmuje sumaryczny dorobek klubów w turniejach Apertura i Clausura, zebrany w fazach ligowych mistrzostw, gdzie kluby grały ze sobą każdy z każdym.
Do II ligi spadły dwa kluby - Concepción i Santiago Morning. Na ich miejsce awansował mistrz II ligi, Puerto Montt, oraz wicemistrz II ligi, Universidad Concepción.

</doc>
<doc id="1924035" url="https://pl.wikipedia.org/wiki?curid=1924035" title="Sankt Peter-Ording">
Sankt Peter-Ording

Sankt Peter-Ording – gmina uzdrowiskowa w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924037" url="https://pl.wikipedia.org/wiki?curid=1924037" title="Baba Tchagouni">
Baba Tchagouni

Baba Tchagouni (ur. 31 grudnia 1990 w Lomé) - togijski piłkarz występujący na pozycji bramkarza w drużynie FC Marmande 47.
Kariera klubowa.
Baba Tchagouni od lipca 2007 roku występował w drużynie FC Martigues. W sezonie 2007/2008 rozegrał dwa spotkania ligowe. W kolejnym sezonie grał już w 4 meczach. 1 lipca 2009 podpisał kontrakt z zespołem Dijon FCO, jednak później występował w rezerwach tego klubu. W 2015 roku przeszedł do FC Marmande 47.
Kariera reprezentacja.
Tchagouni grał w reprezentacji, podczas Mistrzostw Świata do lat 17 w 2007 roku. W dorosłej reprezentacji zadebiutował 1 listopada 2009 roku, podczas meczu eliminacyjnego do Mistrzostw Świata 2010 przeciwko Gabonowi. Był również powołany na Puchar Narodów Afryki 2010, jednak Togo zostało z niego ostatecznie wycofane, z powodu ataku na ich autokar.

</doc>
<doc id="1924040" url="https://pl.wikipedia.org/wiki?curid=1924040" title="Tating">
Tating

Tating – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924043" url="https://pl.wikipedia.org/wiki?curid=1924043" title="Stanisław Bac">
Stanisław Bac

Stanisław Sebastian Bac (ur. 30 marca 1887 w Kazimierzy Wielkiej, zm. 30 maja 1970 we Wrocławiu) – polski profesor agrometeorolog, meliorant. 
Życiorys.
Był synem Macieja i Marii z Pieprzaków. W młodości należał do Drużyn Bartoszowych, do których wstąpił w 1908 r. W 1910 r. ukończył studia na Wydziale Inżynierii Wodnej Akademii Rolniczej w Dublanach. W latach 1912–1914 był asystentem na Politechnice Lwowskiej. W latach 1913–1914 pełnił funkcję naczelnika głównego Drużyn Bartoszowych. 
W latach 1914–1921 walczył o niepodległość Polski, w tym w wojnie polsko-bolszewickiej. W czasie walk polsko-ukraińskich w 1918 r. początkowo pełnił funkcję szefa sztabu Naczelnej Komendy Wojsk Polskich we Lwowie, a następnie funkcję referenta uzbrojenia w tejże komendzie. Był później członkiem Związku Obrońców Lwowa z Listopada 1918 Roku.
Po zakończeniu wojny pracował jako nauczyciel w szkołach średnich od 1921 do 1926. Począwszy od 1926 do 1937 pełnił funkcję adiunkta na Politechnice Lwowskiej. W 1930 ukończył studia na Wydziale Rolniczo-Lasowym Politechniki Lwowskiej. W 1931 uzyskał stopień doktora nauk technicznych. W późniejszym czasie uzyskał stopień doktora habilitowanego Wydziału Rolnego SGGW w Warszawie. W latach 1937–1946 zorganizował dział hydrologii Państwowego Instytutu Naukowego Gospodarstwa Wiejskiego w Puławach oraz kierował jego stacją meteorologiczną. W latach 1938–1939 oraz 1944–1945 był wicedyrektorem PINGW w Puławach. W czasie wojny wstąpił do Batalionów Chłopskich. Był żołnierzem placówki Puławy.
W latach 1945–1946 organizował i kierował Zakładem Melioracji Rolnych UMCS. W latach 1946–1970 kierował Katedrą Melioracji i Inżynierii Rolnej WSR we Wrocławiu. W 1948 otrzymał tytuł naukowy profesora. W latach 1951 do 1954 pełnił funkcję dziekana Wydziału Inżynierii Kształtowania Środowiska i Geodezji WSR. W 1958 r. został członkiem korespondentem, w 1961 r. członkiem rzeczywistym Polskiej Akademii Nauk. W 1962 otrzymał doktorat honoris causa WSR we Wrocławiu (obecnie Uniwersytet Przyrodniczy).
Zasiadał w radzie naukowej PIHM, Państwowej Radzie Ochrony Przyrody Karkonoskiego Parku Narodowego (w 1983 r. został jej przewodniczącym), Radzie Głównej Szkolnictwa Wyższego, rady przy ministrze rolnictwa.
Wykładał meliorację torfowisk w SGGW, melioracje rolne i meteorologię na UMCS, melioracje rolne i leśne w WSR we Wrocławiu.
Opublikował ponad 130 publikacji. Był promotorem ponad 30 doktoratów, opiekował się kilkoma przewodami habilitacyjnymi.
24 czerwca 1920 ożenił się z Izabellą Osmołowską. Był ojcem Stanisława Baca (juniora), który również został profesorem agrometeorologii. 
Pochowany na wrocławskim cmentarzu Parafii Świętej Rodziny.
Ordery i odznaczenia.
Jego imieniem nazwano aulę Wydziału Melioracji Wodnych Uniwersytetu Przyrodniczego we Wrocławiu.

</doc>
<doc id="1924044" url="https://pl.wikipedia.org/wiki?curid=1924044" title="System APG III">
System APG III

System APG III – nowoczesny system klasyfikacyjny roślin okrytonasiennych opublikowany w roku 2009 przez członków Angiosperm Phylogeny Group. W październiku 2009 członkowie Linnean Society zaproponowali klasyfikację filogenetyczną wszystkich roślin telomowych, kompatybilną z systemem APG III. W 2016 została opublikowana zaktualizowana wersja systemu oznaczona jako APG IV.
W systemie APG III okrytonasienne podzielone zostały na 45 rzędów obecnych także w poprzednim systemie, a dodatkowo opisanych zostało tu 14 nowych:
Spośród znajdujących się w poprzedniej wersji 55 rodzin wymienionych jako opcjonalne (ang. "bracketed families"), w systemie APG III nie zostały wyróżnione 44 rodziny ze względu na ich względnie niewielką popularność. Zrezygnowano także z wyróżniania kolejnych 18 rodzin. W sumie w systemie APG III wyróżniono 415 rodzin, czyli o 42 mniej niż w systemie APG II z 2003. 
Rodziny opcjonalne w systemie APG II, nieobecne w systemie APG III: 
Inne rodziny z których wyróżniania zrezygnowano w systemie APG III: 
W systemie APG III zaakceptowanych zostało po raz pierwszy 20 nowych rodzin, nieobecnych we wcześniejszych wersjach systemów APG:
Liczba rodzin o niejasnej pozycji systematycznej, nie przypisanych do żadnego rzędu została zmniejszona w APG III do 10 z 39 w wersji z 2003. Rodziny "Apodanthaceae" i "Cynomoriaceae" stanowią taksony o niejasnej pozycji systematycznej (incertae sedis) w obrębie okrytonasiennych. Osiem pozostałych rodzin umieszczanych jest w różnych grupach grupujących określone rzędy okrytonasiennych. Rodziny o niejasnej pozycji w systemie:

</doc>
<doc id="1924045" url="https://pl.wikipedia.org/wiki?curid=1924045" title="Simson S70">
Simson S70

Simson S70 – lekki motocykl, produkowany w Niemczech w latach 1983 – 1990 w niemieckiej fabryce VEB Fahrzeug- und Jagdwaffenwerk Ernst Thälmann Suhl, należącej do związku IFA. Dzisiaj trudno znaleźć taki model, jest on rzadko spotykany. Model S70 był produkowany w kilku wersjach, każda z silnikiem M741.
Jednostka napędowa jest zmodyfikowaną wersją czterobiegowego silnika M541, w której dokonano kilku zmian. Pojemność zwiększono do 69,9cm³ wprowadzając tłok o średnicy 45mm. Podwyższono stopień sprężania z 9,5 do 10,5 oraz nieznacznie wydłużono czasy otwarcia okien w cylindrze. Maksymalna moc silnika wzrosła z 2,7 kW (3,7 KM) do 4,1 kW (5,6 KM) przy 6000 obr./min a maksymalny moment obrotowy z 5,0 Nm do 6,7 Nm przy 5500 obr./min.
W celu zwiększenia prędkości maksymalnej do 75 km/h zmieniono przełożenie przekładni wstępnej pomiędzy silnikiem a skrzynią biegów z 1:2,95 na 1:3,25 oraz przełożenie przekładni łańcuchowej na 2,125 (16:34). Ponadto silniki różniły się wałem korbowym, grubością sprężyny sprzęgła oraz obudowami silnika (do silnika 50 cm³ nie można założyć cylindra 70cm³), zastosowano bezstykowy układ zapłonowy "Electronic".
Cechą szczególną pojazdu jest bardzo niskie zużycie paliwa, wynoszące średnio 2,6 l/100 km, które było niższe niż w konkurencyjnych motocyklach klasy 80 cm³. Simson S70 eksportowano również do krajów zachodnich pod oznaczeniem Simson S80 Super.
Modele S70.
Simson S70 C (Comfort) (1983 – 1988, 20000 szt.).
Wersja produkowana od roku 1983, wyposażenie, jak w wersji S51 C, rama zapożyczona z wersji S51 E. Ukryto cewkę WN pod zbiornikiem paliwa. Seryjne wyposażenie S70 C obejmowało: obrotomierz, dwa lusterka wsteczne, wyprofilowanie siedzenie, amortyzatory tylne o skoku 90 mm z dwustopniową regulacją, stopkę boczną, sygnalizację "Stop" w przednim hamulcu oraz kontrolki świateł drogowych i kierunkowskazów. Zastosowano także opony o profilach: K35 i K36/1. Ponadto na czarno polakierowano bębny hamulcowe, pokrywy silnika oraz cylinder wraz z głowicą.
Simson S70 E (Enduro) (1983 – 1988).
Wersja powstała w wyniku wyposażenia wersji S51 E w silnik o pojemności 70 cm³ z modelu S70C. Umożliwiało to eksploatację w trudniejszych warunkach terenowych. Prędkość maksymalna była identyczna jak w S70C – wynosiła 75km/h.
Simson S70 E/2 (1985 – 1988).
Wersja "Enduro" produkowana od połowy 1985r, stanowiła udoskonaloną wersję S70 E. Polepszenie parametrów eksploatacyjnych w warunkach jazdy w terenie uzyskano dzięki min. zastosowaniu wykonanego z tworzywa sztucznego błotnika, przymocowanego na stałe w znacznej wysokości nad przednim kołem. Dla zapewnienia widelcowi teleskopowemu odpowiedniej sztywności, wprowadzono bardziej stabilne rozwiązanie górnej półki w postaci zacisków typu klema.
Łącznie wyprodukowano 12900 sztuk modeli S70 E oraz S70 E/2.
Simson S70/1 C (1988 – 1990).
Jest to zmodyfikowana wersja S70 C. Podobnie jak w modelach S51/1 motocykl został wyposażony w zmodernizowaną instalację elektryczną 12V pochodzącą od modelu S51/1 C.
Simson S70/1 E (1988 – 1990).
Wersja identyczna jak S70 E, lecz ze zmodernizowaną instalacją elektryczną z modelu S70/1 C
Simson S70/1 E/2 (1988 – 1990).
Wersja identyczna jak S70 E/2, lecz ze zmodernizowaną instalacją elektryczną z modelu S70/1 C

</doc>
<doc id="1924047" url="https://pl.wikipedia.org/wiki?curid=1924047" title="Tetenbüll">
Tetenbüll

Tetenbüll (duń. "Tetenbøl") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924049" url="https://pl.wikipedia.org/wiki?curid=1924049" title="Tetenbuell">
Tetenbuell



</doc>
<doc id="1924050" url="https://pl.wikipedia.org/wiki?curid=1924050" title="Tetenbøl">
Tetenbøl



</doc>
<doc id="1924051" url="https://pl.wikipedia.org/wiki?curid=1924051" title="Tetenboel">
Tetenboel



</doc>
<doc id="1924052" url="https://pl.wikipedia.org/wiki?curid=1924052" title="Tümlauer-Koog">
Tümlauer-Koog

Tümlauer-Koog (duń. "Tumlaus Kog") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924053" url="https://pl.wikipedia.org/wiki?curid=1924053" title="Tuemlauer-Koog">
Tuemlauer-Koog



</doc>
<doc id="1924054" url="https://pl.wikipedia.org/wiki?curid=1924054" title="Tumlaus Kog">
Tumlaus Kog



</doc>
<doc id="1924056" url="https://pl.wikipedia.org/wiki?curid=1924056" title="Katolicki Uniwersytet w Rużomberku">
Katolicki Uniwersytet w Rużomberku



</doc>
<doc id="1924057" url="https://pl.wikipedia.org/wiki?curid=1924057" title="Botafumeiro">
Botafumeiro

Botafumeiro (gal. "wydzielający dym") – największy na świecie trybularz znajdujący się w katedrze w Santiago de Compostela. Mierzy 160 cm wysokości i puste waży ok. 60 kg. Do jego rozpalenia potrzeba ok. 40 kg węgla drzewnego i kadzidła. Stale eksponowane jest w bibliotece katedralnej, a używane tylko w piątki na zakończenie Mszy św. dla pielgrzymów o godz. 19:30 oraz w czasie ważniejszych i bardziej uroczystych nabożeństw.
Historia.
Zachowane przekazy źródłowe wzmiankują kadzielnicę w 1300, choć według tradycji miało się znajdować w katedrze już w XI w. Pierwsze "Botafumeiro", którego pochodzenie i historia są dokładnie udokumentowane, ufundowane zostało w XV w. przez króla francuskiego Ludwika XI. Było wykonane ze srebra i bardzo bogato zdobione. W kwietniu 1809 r. zostało zrabowane przez żołnierzy Napoleona i przetopione na kruszec. Obecna kadzielnica została ufundowana w 1851 r. przez miejscowych posiadaczy ziemskich i wykonana przez złotnika José Losada. Wykonana z brązu i mosiądzu, pokryta jest 20-mikrometrową warstwą srebra. Ozdobiona jest bogatą dekoracją ornamentalną. W 2006 r. została odnowiona i ponownie posrebrzona.
Zgodnie z tradycją zapach kadzidła wydalany z "Botafumeiro" miał także właściwości lecznicze – w celach profilaktycznych pielgrzymi wdychali dym z myślą, by uchronić się przed różnymi epidemiami i chorobami. Uważa się również, że pierwotnie kadzidlany dym miał przede wszystkim stłumić odór niemytych ciał tysięcy pielgrzymów.
Mechanizm.
Zachowany do dnia dzisiejszego mechanizm do rozkołysania trybularza pochodzi z 1604 r., umieszczony jest pod kopułą katedry. Obsługa kadzielnicy, w tym jej podwieszenie na linie, rozpalenie i rozkołysanie, jest zadaniem ośmiu specjalnych funkcjonariuszy katedralnych zwanych "tiraboleiros", którzy występują w specjalnych purpurowych szatach. Rozkołysane "Botafumeiro" osiąga prędkość około 60 km/h, umożliwia okadzanie całego wnętrza katedry i włączenie do aktu eucharystii tłumów pielgrzymów zgromadzonych w różnych miejscach tej wielkiej świątyni.

</doc>
<doc id="1924060" url="https://pl.wikipedia.org/wiki?curid=1924060" title="Vollerwiek">
Vollerwiek

Vollerwiek (północnofryz. "Folerwiik", duń. "Follervig") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924062" url="https://pl.wikipedia.org/wiki?curid=1924062" title="Folerwiik">
Folerwiik



</doc>
<doc id="1924063" url="https://pl.wikipedia.org/wiki?curid=1924063" title="Follervig">
Follervig



</doc>
<doc id="1924064" url="https://pl.wikipedia.org/wiki?curid=1924064" title="Oshane Bailey">
Oshane Bailey

Oshane Bailey (ur. 9 sierpnia 1989 w Kingston) – jamajski lekkoatleta, sprinter.

</doc>
<doc id="1924065" url="https://pl.wikipedia.org/wiki?curid=1924065" title="Westerhever">
Westerhever

Westerhever (duń. "Vesterhever") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.
W pobliżu znajduje się latarnia morska Westerheversand.

</doc>
<doc id="1924066" url="https://pl.wikipedia.org/wiki?curid=1924066" title="Vesterhever">
Vesterhever



</doc>
<doc id="1924067" url="https://pl.wikipedia.org/wiki?curid=1924067" title="Salomão Barbosa Ferraz">
Salomão Barbosa Ferraz

Salomão Barbosa Ferraz OSA (ur. 18 lutego 1880, zm. 11 maja 1969) – brazylijski duchowny rzymskokatolicki, biskup tytularny Eleutherna w latach 1963-1969.
Życiorys.
Duchowny prezbiteriański.
Urodził się w rodzinie prezbiteriańskiej. Był synem pastora Belarmino Nunes Ferraz i jego małżonki Marii Santana Barbosa.
Uczęszczał do szkół w Jaú i w São Paulo. W młodości pobierał nauki gry na skrzypcach i na organach. Po ukończeniu gimnazjum Colégio Camargo wstąpił do prezbiteriańskiego seminarium duchownego i odbył studia teologiczne. W 1898 r. został zaakceptowany na kandydata do pracy kaznodziejskiej. Przez następne cztery lata przygotowywał się do ordynacji. W 1902 r. został pastorem Kościoła Prezbiteriańskiego w Brazylii (IPB). Przez następne lata pracował jako misjonarz i pastor zborów w różnych zakątkach Brazylii.
W 1916 r. na kongresie prezbiteriańskim w Panamie przedstawił pogląd o potrzebie wzajemnego uznawania chrztu przez Kościoły ewangelickie i Kościoły katolickie. Przeciwstawił się prezbiteriańskiej praktyce ponownego chrzczenia konwertytów. Opowiadał się za ekumenizmem i dialogiem swojego wyznania z innymi chrześcijańskimi wspólnotami. Wywołał tym niekorzystne dla siebie reakcje ze strony niektórych wysoko postawionych w hierarchii Kościoła osób.
Duchowny anglikański.
W 1917 r. z uwagi na brak zrozumienia odszedł z Kościoła prezbiteriańskiego i 1 marca 1917 r. przeszedł na anglikanizm. W latach 1917-1935 był duchownym Anglikańskiego Kościoła Episkopalnego w Brazylii (IEAB). W latach 1918-1924 pracował jako proboszcz parafii anglikańskiej w Santa Teresa, następnie w latach 1924-1936 był prezbiterem w São Paulo.
W 1928 r. założył zgromadzenie zakonne Zakon Świętego Andrzeja (OSA), którego zadaniem było umacnianie w wiernych cnót zawartych w Ewangelii. W tym też czasie zaczął wyznawać poglądy anglokatolickie i wprowadzać w tym duchu zmiany w sprawowanych przez siebie nabożeństwach. Wywołał tym spór z lokalnym biskupem episkopalnym.
Biskup ICL.
W 1936 r. po nieporozumieniach i zarzutach o łamanie kanonów wiary anglikańskiej odszedł z Kościoła Episkopalnego. Pozbawiony pensji duchownego rozpoczął pracę zarobkową jako dyrektor biblioteki publicznej. Wspólnie ze swoimi sympatykami założył własną denominację – Wolny Kościół Katolicki (ICL). Podczas pierwszego kongresu Kościoła w 1936 r. został wybrany biskupem elektem i zobligowany przez synod do przyjęcia sakry.
Podjął starania o otrzymanie święceń z rąk biskupów starokatolickich. Nawiązał korespondencję z biskupem misyjnym Polskiego Kościoła Starokatolickiego, Janem Perkowskim, a następnie z arcybiskupem Władysławem Faronem. Wyjazd do Polski na planowaną konsekrację biskupią w 1939 r. uniemożliwił mu jednak wybuch II wojny światowej. Po tym niepowodzeniu zwrócił się o święcenia do Kościoła Starokatolickiego w Holandii. Otrzymał osobiste zaproszenie od arcybiskupa Andreasa Rinkela. Zajęcie Holandii w 1940 r. przez wojska niemieckie spowodowało, że i w tym przypadku nie mógł przyjechać do Europy.
Biskup ICAB.
W 1945 roku po wieloletnich staraniach o przyjęcie święceń biskupich nawiązał ostatecznie współpracę z emerytowanym biskupem rzymskokatolickim Botucatu, Carlosem Duarte Costa. Z jego rąk otrzymał najpierw święcenia prezbiteriatu, a następnie episkopatu.
W latach 1945-1958 pełnił funkcję biskupa Brazylijskiego Katolickiego Kościoła Apostolskiego (ICAB). Uczestniczył w organizowaniu struktur diecezjalnych, parafialnych i misyjnych tej wspólnoty na terenie Brazylii.
W 1951 r. konsekrował biskupem Manoela Ceia Laranjeira, późniejszego pierwszego patriarchę Niezależnego Katolickiego Kościoła Apostolskiego (ICAI).
Biskup rzymskokatolicki.
Salomão Barbosa Ferraz będąc biskupem Brazylijskiego Katolickiego Kościoła Apostolskiego, odczuwał potrzebę intensywnej działalności na rzecz ekumenizmu i jedności Kościołów. Postulował kodyfikację jednolitej dla wszystkich wyznań doktryny chrześcijańskiej, ujednolicenia kultu i obrzędów mszy.
W 1958 r. widząc nadzieję na wielkie zmiany w Kościele katolickim za pontyfikatu papieża Jana XXIII, rozpoczął dialog z rzymskokatolickimi hierarchami. W niedługim czasie po nawiązaniu rozmów z Rzymem zgłosił chęć przejścia do Kościoła rzymskokatolickiego. 8 grudnia 1959 r. w obecności kardynała Carlosa de Vasconcellos Motta złożył publicznie katolickie wyznanie wiary.
W 1959 r. Stolica Apostolska uznała ważność jego święceń i pozwoliła mu na pracę duszpasterską w archidiecezji São Paulo w charakterze przełożonego Zakonu Świętego Andrzeja (OSA), którego członkowie mieli przejść na katolicyzm.
25 marca 1960 r. Salomão Barbosa Ferraz spotkał się osobiście z papieżem Janem XXIII. Podczas audiencji otrzymał ogólne wytyczne dotyczące jego roli w Kościele katolickim i dalszej posługi biskupiej. Przewidziano dla niego rolę emisariusza watykańskiego pracującego w Ameryce Łacińskiej na rzecz przyciągnięcia z powrotem do jedności z Rzymem różnych wspólnot katolickich, które stały się na przestrzeni lat niezależne i popadły w schizmę ze Stolicą Apostolską.
W latach 1960-1965 biskup wiele podróżował po Brazylii i po Włoszech. W latach 1962-1965 brał udział w czterech sesjach II soboru watykańskiego. Uczestniczył w dyskusjach na temat wprowadzenia języków narodowych do liturgii oraz ekumenizmu i unii Kościołów.
10 maja 1963 r. papież Jan XXIII mianował Salomão Barbosa Ferraza biskupem tytularnym Eleutherna, a papież Paweł VI – biskupem pomocniczym rzymskokatolickiej archidiecezji Rio de Janeiro.
Życie prywatne.
W 1902 r. Salomão Barbosa Ferraz, będąc duchownym prezbiteriańskim, zawarł związek małżeński z pochodzącą z Włoch Emilią Cagnoto (ur. 1881, zm. 1963). Z małżeństwa tego doczekał się siedmiorga dzieci. Para do końca życia pozostawała w małżeństwie, nawet gdy Salomão Barbosa Ferraz został biskupem rzymskokatolickim.
Przypadek Salomão Barbosa Ferraza jest jednym z nielicznych w dziejach Kościoła rzymskokatolickiego od czasów soboru trydenckiego, w którym papież zezwolił biskupowi na pozostawanie w małżeństwie i sprawowanie funkcji kościelnych, mimo że ten nie był celibatariuszem.

</doc>
<doc id="1924069" url="https://pl.wikipedia.org/wiki?curid=1924069" title="Welt (gmina)">
Welt (gmina)

Welt (fryz. "Wäilt", duń. "Velt") – gmina w Niemczech, w kraju związkowym Szlezwik-Holsztyn, w powiecie Nordfriesland, wchodzi w skład urzędu Eiderstedt.

</doc>
<doc id="1924071" url="https://pl.wikipedia.org/wiki?curid=1924071" title="Aleksander Tychowski">
Aleksander Tychowski

Aleksander Tychowski (ur. 13 września 1900 we Lwowie zm. 11 marca 1962 w Kudowie-Zdroju) – polski profesor, technolog rolny.
W 1922 ukończył Politechnikę Lwowską na wydziale Chemii Technicznej. Od 1928 kierownik Katedry Technologii Rolniczej Politechniki Lwowskiej mieszczącej się w Dublanach. W 1929 zorganizował tam Państwowe Kursy Gorzelnicze na których wykładał technologię rolniczą. Jako docent technologii chemicznej przemysłu rolniczego 6 maja 1938 habilitował się na Wydziale Chemicznym PL. W czerwcu 1939 złożono wniosek o mianowanie go profesorem nadzwyczajnym. 
W 1946 roku, po przymusowym wysiedleniu z rodzinnego Lwowa, znalazł się we Wrocławiu gdzie organizował wyższą uczelnię rolniczą. W 1951 utworzono Wyższą Szkołę Rolniczą, na której zorganizował Katedrę Technologii Rolniczej i Przetwórstwa. Był rektorem WSR we Wrocławiu w latach 1955-59. Odznaczony Krzyżem Oficerskim Orderu Odrodzenia Polski, Złotym Krzyżem Zasługi i Odznaką „Orląt Lwowskich”. Nie przeżył trzeciego zawału, który nastąpił niespodziewanie 11 marca 1962 podczas jego pobytu w sanatorium w Kudowie-Zdroju pochowany na cmentarzu św. Wawrzyńca we Wrocławiu.

</doc>
<doc id="1924072" url="https://pl.wikipedia.org/wiki?curid=1924072" title="Welt">
Welt

Zobacz też:

</doc>
<doc id="1924074" url="https://pl.wikipedia.org/wiki?curid=1924074" title="Velt">
Velt



</doc>
<doc id="1924075" url="https://pl.wikipedia.org/wiki?curid=1924075" title="Wäilt">
Wäilt



</doc>
<doc id="1924076" url="https://pl.wikipedia.org/wiki?curid=1924076" title="Waeilt">
Waeilt



</doc>
<doc id="1924077" url="https://pl.wikipedia.org/wiki?curid=1924077" title="Frito Lay">
Frito Lay



</doc>
<doc id="1924078" url="https://pl.wikipedia.org/wiki?curid=1924078" title="Unalaska">
Unalaska



</doc>
<doc id="1924079" url="https://pl.wikipedia.org/wiki?curid=1924079" title="Amrum">
Amrum

Amrum – jedna z Wysp Północnofryzyjskich przy niemieckim wybrzeżu Morza Północnego. Leży na południe od wyspy Sylt i na zachód od wyspy Föhr.
Administracyjnie należy do powiatu Nordfriesland w kraju związkowym Szlezwik-Holsztyn. Wyspa ma powierzchnię 20,46 km², a zamieszkuje ją 2300 mieszkańców.

</doc>
<doc id="1924081" url="https://pl.wikipedia.org/wiki?curid=1924081" title="Pablo Estramín">
Pablo Estramín

Pablo Estramín (ur. 30 września 1959 w Montevideo, zm. tamże 18 czerwca 2007) - urugwajski kompozytor, gitarzysta i wokalista, .

</doc>
<doc id="1924082" url="https://pl.wikipedia.org/wiki?curid=1924082" title="Don Ho">
Don Ho



</doc>
<doc id="1924083" url="https://pl.wikipedia.org/wiki?curid=1924083" title="Krenitzin Islands">
Krenitzin Islands

Krenitzin Islands – mała grupa wysp należąca do archipelagu Wysp Lisich w łańcuchu Aleutów, obejmuje wyspy położone pomiędzy Unimakiem i Unalaską, tj. Aiktak, Avatanak, Derbin, Kaligagan, Rootok, Round, Tigalda i Ugamak. Łączna powierzchnia wysp to 159,533 km², wyspy są niezamieszkane.
Nazwa.
Wyspy nazwał prawdopodobnie kapitan Michaił Tiebieńkow na cześć kapitana Piotra Krienicyna, razem z Michaiłem Lewaszowem, współodkrywcy i autora opisu ponad 30 wysp aleuckich.

</doc>
<doc id="1924084" url="https://pl.wikipedia.org/wiki?curid=1924084" title="AMS (agencja reklamowa)">
AMS (agencja reklamowa)

AMS SA – polska agencja reklamy zewnętrznej, powstała w 1990. Spółka należy do grupy medialnej Agora od 2002.
Firma posiada ok. 23 tys. powierzchni ekspozycyjnych na nośnikach stacjonarnych.
Po przejęciu przez Agorę spółka została wycofana z Giełdy Papierów Wartościowych w Warszawie.

</doc>
<doc id="1924086" url="https://pl.wikipedia.org/wiki?curid=1924086" title="15902 Dostal">
15902 Dostal



</doc>
<doc id="1924091" url="https://pl.wikipedia.org/wiki?curid=1924091" title="Paulina Bryś">
Paulina Bryś

Paulina Bryś, z d. Gomułka (ur. 9 marca 1984) – polska siatkarka grająca na pozycji atakującej.
Kariera sportowa.
Jest wychowanką Popradu Stary Sącz. Od 1999 była uczennicą Szkoły Mistrzostwa Sportowego w Sosnowcu. W 2001 zdobyła brązowy medal mistrzostw świata kadetek, w 2002 została mistrzynią Europy juniorek, w 2003 zdobyła brązowy medal mistrzostw świata juniorek. W 2003 została zawodniczką Gwardii Wrocław. W sezonie 2007/2008 reprezentowała barwy IDM Swarzędz Meble AZS AWF Poznań. W 2008 została zawodniczką niemieckiej drużyny VfB 91 Suhl, od 2010 występowała w zespole VT Aurubis Hamburg, od 2013 w drużynie Vfl Oythe.
Jej mężem jest od 2012 były siatkarz Gwardii Wrocław i klubów niemieckich - Jakub Bryś.
Sukcesy.
Mistrzostwa Świata Kadetek:
Mistrzostwa Europy Juniorek:
Mistrzostwa Świata Juniorek:

</doc>
<doc id="1924092" url="https://pl.wikipedia.org/wiki?curid=1924092" title="Piotr Krienicyn">
Piotr Krienicyn

Piotr Kuźmicz Krienicyn (ros. Пётр Кузьмич Креницын, ur. 1728, zm. 4 lipca 1770) – rosyjski podróżnik i oficer marynarki wojennej, pierwszy od czasu śmierci Vitusa Beringa badacz Alaski i Aleutów.
Krienicyn, wspólnie z Michaiłem Lewaszowem, został wysłany w 1768 roku przez imperatorową rosyjską, Katarzynę II, z misją badawczą na Ocean Spokojny i w okolice Cieśniny Beringa.
Krienicyn utonął w rzece Kamczatce 4 lipca 1770 roku, dowództwo wyprawy objął po nim Lewaszow.
Na jego cześć kapitan Michaił Tiebienkow nazwał jedną z grup wysp aleuckich.

</doc>
<doc id="1924094" url="https://pl.wikipedia.org/wiki?curid=1924094" title="Diagram akordu">
Diagram akordu

Diagram akordu – graficzne przedstawienie, w jaki sposób należy opalcowywać i grać konkretny akord gitarowy.
Czytanie diagramu akordu.
Diagram przedstawiający akord A-dur (rys. 1) należy czytać następująco:
Belki rytmiczne.
Zapisując dany akord na pięciolinii zamiast umieszczania postrzegalnych nut, można posłużyć się belkami rytmicznymi (rys. 3). Nad pięciolinią należy umieścić nazwę granego akordu, a na niej taką liczbę belek, jaką należy zagrać dany akord (w tym wypadku należy cztery razy zagrać akord A-dur).

</doc>
<doc id="1924095" url="https://pl.wikipedia.org/wiki?curid=1924095" title="Ľudovít Ladislav Žambokréty">
Ľudovít Ladislav Žambokréty

Ľudovít Ladislav Žambokréty (również: Žambokrethy; ur. 27 listopada 1844, Zemianske Lieskové – zm. 25 czerwca 1911 w Púchovie) – słowacki duchowny ewangelicki, publicysta, poeta, tłumacz, historyk, działacz narodowy, propagator nowoczesnego rolnictwa i sadownictwa.
Pochodził ze starej słowackiej rodziny szlacheckiej osiadłej we wsi Malé Žabokreky. Ukończył liceum ewangelickie w Bratysławie, a następnie teologię w Wiedniu. Po ukończeniu studiów był krótko księdzem w miejscowości Adamovské Kochanovce, a następnie, w latach 1875-1911, proboszczem w Púchovie, gdzie doprowadził do wybudowania kościoła ewangelickiego. Wydał (w języku niemieckim) publikację pt. "Ein kleiner Uberblick uber die Geschichte der Evang. a. c. Kirchengemeide in Puchó" ("Krótkie spojrzenie na dzieje zboru ewangelickiego wyznania augsburskiego w Púchowie", Trenczyn 1878). Patriotyczne wiersze, które tworzył, publikował następnie w czasopismach Junoš, Sokol i Orol. Był autorem szeregu przekładów utworów literackich z języka niemieckiego (m.in. Heinrich Heine) i węgierskiego (K. Tóth, M. Schaffy). Publikował artykuły o tematyce narodowej i przyczynki z zakresu historii Kościoła. Popularyzował najnowsze osiągnięcia rolnictwa i sadownictwa, propagował zakładanie szkółek drzew owocowych. W latach 80. XIX w. był czołowym działaczem "Towarzystwa Gospodarczego powiatów ilawskiego i púchovskiego". Zajmował się też publicystyką z zakresu hodowli bydła i weterynarii (w 1872 r. wydał m.in. dziełko pt. "Malá apatéka", które zawierało przegląd chorób inwentarza domowego i zwalczających je leków.
Był teściem prawnika Karola Štúra, słowackiego działacza narodowego, który pojął za żonę jego córkę, Kornelię. Pochowany jest w Púchovie.

</doc>
<doc id="1924096" url="https://pl.wikipedia.org/wiki?curid=1924096" title="Mistrzostwa Świata w Łyżwiarstwie Szybkim w Wieloboju Kobiet 1956">
Mistrzostwa Świata w Łyżwiarstwie Szybkim w Wieloboju Kobiet 1956

14. Mistrzostwa świata w łyżwiarstwie szybkim w wieloboju kobiet odbyły się w dniach 4–5 lutego 1956 roku w szwedzkim Kvarnsveden. Zawodniczki startowały na naturalnym lodowisku na Idrottsplatsen. Łyżwiarki startowały na czterech dystansach: 500 m, 1500 m, 1000 m, 3000 m. Najlepsza była reprezentantka ZSRR Sofja Kondakowa. O tym, które miejsca zajmowały zawodniczki decydowała mniejsza liczba punktów uzyskana z czterech biegów.
Uczestnicy.
W zawodach wzięło udział 25 łyżwiarek z 7 krajów. Sklasyfikowane zostały 23.

</doc>
<doc id="1924097" url="https://pl.wikipedia.org/wiki?curid=1924097" title="Kamczatka (rzeka)">
Kamczatka (rzeka)

Kamczatka – rzeka o długości 758 km w azjatyckiej części Federacji Rosyjskiej, na półwyspie Kamczatka. Uchodzi do Zatoki Kamczackiej, będącej częścią Morza Beringa, w Ust´-Kamczatsk. Wypływa z Gór Środkowych. W dalszym biegu jej dolina oddziela je od Gór Wschodnich. Powierzchnia zlewni wynosi 55 900 km².
Środkowy bieg Kamczatki jest zamieszkany przez Itelmenów.

</doc>
<doc id="1924098" url="https://pl.wikipedia.org/wiki?curid=1924098" title="Antoni Wieczorkiewicz (komunista)">
Antoni Wieczorkiewicz (komunista)

Antoni Wieczorkiewicz (ur. 13 czerwca 1895 w Goryniu, zm. 29 marca 1925 w Kołosowie) – podporucznik piechoty Wojska Polskiego, działacz Komunistycznej Partii Robotniczej Polski.
Życiorys.
Pierwsze przejawy działalności rewolucyjnej objawił podczas służby wojskowej w 1918 roku, po zakończeniu służby przeszedł do Polskiej Organizacji Wojskowej. W latach 1918–1919 był komendantem Milicji Ludowej w Kozienicach, od 1919 roku ponownie w Wojsku Polskim. Uczestniczył w II powstaniu śląskim, w latach 1919−1923 był członkiem organizacji wojskowej Komunistycznej Partii Robotniczej Polski. 3 maja 1922 roku zweryfikowany został w stopniu podporucznika ze starszeństwem z dniem 1 czerwca 1919 roku w korpusie oficerów piechoty. Pełnił służbę w 34 pułku piechoty w Białej Podlaskiej.
W dniu 2 sierpnia 1923 roku został aresztowany wraz z nieznanym mu osobiście por. Walerym Bagińskim za działalność komunistyczną i organizację zamachów bombowych, które miały miejsce w kwietniu i maju 1923 w Warszawie i Krakowie. Do przewinień Wieczorkiewicza i Bagińskiego dodano również pomoc w przygotowaniach do wysadzenia prochowni w Cytadeli Warszawskiej. Zdarzenie to miało miejsce 13 października 1923 (w czasie gdy obaj oskarżeni byli osadzeni w więzieniu), a śmierć poniosło 25 żołnierzy. Zarówno Bagiński jak i Wieczorkiewicz zostali skazani przez sąd na karę śmierci, którą zamieniono zgodnie z okazanym przez prezydenta Stanisława Wojciechowskiego prawem łaski na 15 lat pozbawienia wolności. Po latach proces okazał się prowokacją, a oskarżyciel i świadek Józef Cechnowski donosicielem policyjnym. Wyrok utrzymano w mocy. Na początku 1925 roku Wieczorkiewicza i Bagińskiego jako działaczy komunistycznych przeznaczono do zaproponowanej przez rząd rosyjski operacji wymiany więźniów politycznych. Skazańcy mieli zostać wymienieni za więzionego przez NKWD byłego konsula RP w Gruzji sędziego Łaszkiewicza z rodziną. Podczas transportu więźniów do punktu granicznego w Kołosowie konwojujący ich policjant, przodownik Józef Muraszko zastrzelił obu więźniów. Do zdarzenia miało dojść, gdy pociąg przekroczył już granicę. Bagiński zginął na miejscu, a ranny w brzuch Wieczorkiewicz zmarł po przewiezieniu do szpitala. Tuż po zdarzeniu pociąg został zawrócony do Stołpiec, a Muraszko poddał się – według różnych wersji – mówiąc: „Sądzę, że dokonałem czyn patriotyczny zabijając zbrodniarzy” lub „Zabiłem zdrajców”, oświadczając przy tym, że chce ponieść całkowitą odpowiedzialność za swoje czyny. W prasie polskiej czyn policjanta przedstawiano jako samowolny i wskazywano, że wcześniej był on prześladowany przez bolszewików i skazany przez nich na śmierć oraz doprowadzony do egzekucji, której ostatecznie uniknął. Z akt sądowych wynika, że Muraszkę skazano na dwa lata więzienia, a po roku zwolniono.
Sprawie Antoniego Wieczorkiewicza i Walerego Bagińskiego pisarz Stanisław Goszczurny poświęcił książkę „Wyrok śmierci”.
W PRL Antoni Wieczorkiewicz był patronem głównej ulicy warszawskiej dzielnicy Rembertów. 29 marca 1960 roku Minister Obrony Narodowej nadał Oficerskiej Szkole Uzbrojenia w Olsztynie imię por. Walerego Bagińskiego i ppor. Antoniego Wieczorkiewicza.

</doc>
<doc id="1924101" url="https://pl.wikipedia.org/wiki?curid=1924101" title="Zatoka Kamczacka">
Zatoka Kamczacka

Zatoka Kamczacka – zatoka w północno-zachodniej części Oceanu Spokojnego, u wschodnich brzegów rosyjskiego półwyspu Kamczatka, pomiędzy Półwyspem Kronockim i Kamczackim.

</doc>
<doc id="1924102" url="https://pl.wikipedia.org/wiki?curid=1924102" title="Detective Conan">
Detective Conan



</doc>
<doc id="1924103" url="https://pl.wikipedia.org/wiki?curid=1924103" title="Meitantei Conan">
Meitantei Conan



</doc>
<doc id="1924111" url="https://pl.wikipedia.org/wiki?curid=1924111" title="Stadion im. Wołodymyra Bojka w Mariupolu">
Stadion im. Wołodymyra Bojka w Mariupolu

Stadion imienia Bohatera Ukrainy Wolodymyra Bojka (ukr. Стадіон імені Героя України Володимира Бойка) – wielofunkcyjny stadion w Mariupolu.
Stadion w Mariupolu został zbudowany w 1956 i nazywał się Nowator. Po rekonstrukcji w 2001 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Została zmieniona również nazwa na Illicziweć. Rekonstruowany stadion może pomieścić 12 680 widzów, w tym 8 605 zadaszonych. Domowa arena klubu FK Mariupol. Na stadionie odbyły się mecze Mistrzostwa Europy U-19 w Piłce Nożnej 2009.
7 lutego 2018 stadion przyjął nazwę Stadion im. Wolodymyra Bojka.

</doc>
<doc id="1924112" url="https://pl.wikipedia.org/wiki?curid=1924112" title="Ust´-Kamczatsk">
Ust´-Kamczatsk

Ust´-Kamczatsk (ros. Усть-Камчатск, do 1890 roku Ust´-Primorskij, ros. Усть-Приморский) – miasto w dalekowschodniej, azjatyckiej części Rosji, na wschodnim brzegu Półwyspu Kamczackiego, u ujścia rzeki Kamczatki. Administracyjnie położone w Kraju Kamczackim jako stolica rejonu ust´-kamczatskiego.
Miasto zostało założone w 1731 roku pod nazwą Ust´-Primorskij, zmienioną w 1890 roku na obecną. Od 1937 roku w mieście działa port lotniczy.

</doc>
<doc id="1924113" url="https://pl.wikipedia.org/wiki?curid=1924113" title="Stadion Ilicziwiec">
Stadion Ilicziwiec



</doc>
<doc id="1924117" url="https://pl.wikipedia.org/wiki?curid=1924117" title="Bajan (krążownik)">
Bajan (krążownik)



</doc>
<doc id="1924118" url="https://pl.wikipedia.org/wiki?curid=1924118" title="Stadion Metałurh w Doniecku">
Stadion Metałurh w Doniecku

Stadion Metałurh (ukr. Стадіон «Металург») – stadion sportowy w Doniecku na Ukrainie. Swoje mecze rozgrywa na nim klub piłkarski Metałurh Donieck. Po rekonstrukcji w 2008 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 5 094 widzów. Na stadionie odbyły się mecze piłkarskich Mistrzostw Europy U-19 2009.

</doc>
<doc id="1924119" url="https://pl.wikipedia.org/wiki?curid=1924119" title="100033 Taize">
100033 Taize



</doc>
<doc id="1924120" url="https://pl.wikipedia.org/wiki?curid=1924120" title="Salomão Ferraz">
Salomão Ferraz



</doc>
<doc id="1924122" url="https://pl.wikipedia.org/wiki?curid=1924122" title="Luvo Manyonga">
Luvo Manyonga

Luvo Manyonga (ur. 18 listopada 1991 w Paarl) – południowoafrykański lekkoatleta specjalizujący się w skoku w dal oraz trójskoku.
W 2012 roku wykryto u niego niedozwolony środek dopingujący – metamfetaminę. Został ukarany 18-miesięczną dyskwalifikacją.

</doc>
<doc id="1924127" url="https://pl.wikipedia.org/wiki?curid=1924127" title="Herb Uppsali">
Herb Uppsali

Herb Uppsali przedstawia w niebieskim polu złotego kroczącego lwa ("passant gardant") w złotej koronie.

</doc>
<doc id="1924128" url="https://pl.wikipedia.org/wiki?curid=1924128" title="Stadion Metałurh w Krzywym Rogu">
Stadion Metałurh w Krzywym Rogu

Stadion Metałurh (ukr. Стадіон «Металург») – wielofunkcyjny stadion w Krzywym Rogu na Ukrainie.
Swoje mecze rozgrywa na nim klub piłkarski Krywbas Krzywy Róg. Po rekonstrukcji stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 29 783 widzów. 14 czerwca 2006 na stadionie odbył się dodatkowy "złoty" mecz o tytuł mistrza Ukrainy.

</doc>
<doc id="1924150" url="https://pl.wikipedia.org/wiki?curid=1924150" title="Podział administracyjny Kościoła katolickiego na Filipinach">
Podział administracyjny Kościoła katolickiego na Filipinach

Podział administracyjny Kościoła katolickiego na Filipinach – w ramach Kościoła katolickiego na Filipinach funkcjonuje obecnie szesnaście metropolii, w których skład wchodzi szesnaście archidiecezji, pięćdziesiąt siedem diecezji i pięć prałatur terytorialnych. Ponadto istnieje siedem wikariatów apostolskich oraz ordynariat wojskowy podległe bezpośrednio do Rzymu.
Jednostki administracyjne Kościoła katolickiego obrządku łacińskiego na Filipinach:

</doc>
<doc id="1924152" url="https://pl.wikipedia.org/wiki?curid=1924152" title="Benjamin Biolay">
Benjamin Biolay

Benjamin Biolay (ur. 20 stycznia 1973 w Villefranche-sur-Saône) – francuski piosenkarz, autor tekstów, aktor i producent muzyczny.
11 maja 2002 ożenił się z aktorką i piosenkarką Chiarą Mastroianni, z którą ma córkę Annę (ur. 22 kwietnia 2003). W 2005 para rozwiodła się.
Zasiadał w jury sekcji „Un Certain Regard” na 75. MFF w Cannes (2022).

</doc>
<doc id="1924153" url="https://pl.wikipedia.org/wiki?curid=1924153" title="Obołoń Arena">
Obołoń Arena

Obołoń Arena () – stadion piłkarski w Kijowie. Do lipca 2009 nazywał się Stadion Obołoń (ukr. Стадіон «Оболонь»).
Na stadionie swoje mecze domowe rozgrywa drużyna Obołoń Kijów. Nowo wybudowany stadion dostosowany do wymóg standardów UEFA i FIFA, może pomieścić 5 100 widzów.

</doc>
<doc id="1924154" url="https://pl.wikipedia.org/wiki?curid=1924154" title="Dan Boyle">
Dan Boyle

Dan Boyle (ur. 12 lipca 1976 w Ottawie) – kanadyjski hokeista.
Kariera klubowa.
W lidze NHL zadebiutował 18 lutego 1999 roku w barwach Florida Panthers. W latach 2008-2014 zawodnik San Jose Sharks. Od czerwca 2014 zawodnik. Od lipca 2014 zawodnik New York Rangers. 6 października 2016 roku ogłosił zakończenie kariery zawodniczej.
Kariera reprezentacyjna.
Brał udział w Mistrzostwach Świata w hokeju w 2005 roku, zdobywając na tej imprezie srebrny medal. Rok później został już powołany do składu reprezentacji Kanady na Zimowe Igrzyska Olimpijskie w Turynie, jednak był tam tylko rezerwowym. Cztery lata później Kanadyjczycy już z Boylem w składzie zdobyli złoty medal na Zimowych Igrzysk Olimpijskich w Vancouver.

</doc>
<doc id="1924155" url="https://pl.wikipedia.org/wiki?curid=1924155" title="Stadion Awanhard w Użhorodzie">
Stadion Awanhard w Użhorodzie

Stadion "Awanhard" (ukr. Cтадіон «Авангард») – wielofunkcyjny stadion w Użhorodzie na Ukrainie.
Stadion w Użhorodzie został zbudowany w 1952. Po rekonstrukcji w 2005 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 12 000 widzów. 29 kwietnia 1992 na stadionie odbył się pierwszy historyczny mecz reprezentacji Ukrainy.

</doc>
<doc id="1924160" url="https://pl.wikipedia.org/wiki?curid=1924160" title="NTK im. Bannikowa w Kijowie">
NTK im. Bannikowa w Kijowie

Szkoleniowo-Treningowy Kompleks (NTK) im. Bannikowa w Kijowie (ukr. Навчально-тренувальний комплекс Федерації футболу України імені В. М. Баннікова) – stadion piłkarski w Kijowie.
Stadion, który znajduje się blisko stadionu Olimpijskiego i na początku pełnił rolę boiska treningowego. Nazywał się "boisko górne". Po rekonstrukcji w 2004-2005 stadion dostosowano do wymóg standardów UEFA i FIFA, może pomieścić 1 678 widzów. Stadion otrzymał nazwę NTK [Naukowo-Treningowy Kompleks] Federacji Futbolu Ukrainy im. W.M. Bannikowa, który pełnił funkcje pierwszego prezydenta Związku Piłki Nożnej Ukrainy.
Na stadionie swoje mecze domowe rozgrywała drużyna Obołoń Kijów w 2005 oraz Arsenał Kijów w 2008. Również od 2005 na stadionie swoje mecze rozgrywa młodzieżowa reprezentacja Ukrainy.

</doc>
<doc id="1924161" url="https://pl.wikipedia.org/wiki?curid=1924161" title="Stadion Dnipro w Dniepropetrowsku">
Stadion Dnipro w Dniepropetrowsku



</doc>
<doc id="1924163" url="https://pl.wikipedia.org/wiki?curid=1924163" title="Vesica piscis">
Vesica piscis

Vesica piscis (łac., "dosł." „rybi pęcherz”) – krzywa o migdałowatym kształcie, zamknięta na płaszczyźnie, symetryczna względem swojego środka, powstała w geometrii euklidesowej przez przecięcie się dwóch okręgów o równych promieniach w taki sposób, że środek jednego okręgu leży na okręgu drugim.
Konstrukcja.
Przykładowe sposoby skonstruowania "vesica piscis":
Gdy długości promieni okręgów, z których skonstruowano "vesica piscis" równe są formula_1 to:
W "vesica piscis", podobnie jak w elipsie, długość cięciwy takiej, że jej środek jest zarazem środkiem symetrii figury, jest maksymalna i minimalna wzdłuż dwóch prostopadłych kierunków. Długości te nazwano w tym artykule odpowiednio wysokością i szerokością.
"Vesica piscis" w kulturze.
Motyw "vesica piscis" wykorzystywany był jako aureola (mandorla) otaczająca postać Chrystusa i świętych na obrazach we wczesnej sztuce chrześcijańskiej.
W odcinku pt. „Power” (seria 4) telewizyjnego serialu "Wzór", profesor Larry Fleinhardt omawia symbolikę religijną "vesica piscis", gdy Charlie Eppes wspomina o tym, że konstruuje diagram Venna.

</doc>
<doc id="1924164" url="https://pl.wikipedia.org/wiki?curid=1924164" title="Stara Głębia">
Stara Głębia

Stara Głębia – kanał wodny w północno-zachodniej Polsce, oddzielający wyspę Lądko od Gęsiej Kępy, łączy jezioro Wicko Wielkie i Starą Świnę. Znajduje się w woj. zachodniopomorskim, w gminie miejskiej Świnoujście.
Kanał w całości znajduje się w Wolińskim Parku Narodowym.
Nazwę "Stara Głębia" wprowadzono urzędowo w 1949 roku, zmieniając niemiecką nazwę "Alte Deep".

</doc>
<doc id="1924165" url="https://pl.wikipedia.org/wiki?curid=1924165" title="Rybulozo-5-fosforan">
Rybulozo-5-fosforan

Rybulozo-5-fosforan – organiczny związek chemiczny, ester kwasu fosforowego z grupą hydroksylową OH znajdującą się przy atomie węgla nr 5 rybulozy (cukru z grupy ketoz).
Jest to metabolit i związek wyjściowy szlaku pentozofosforanowego. W szlaku tym rybulozo-5-fosforan zostaje przekształcony w rybozo-5-fosforan będący jego izomerem (aldozą).

</doc>
<doc id="1924166" url="https://pl.wikipedia.org/wiki?curid=1924166" title="Przecznica">
Przecznica

3 cieki wodne:

</doc>
<doc id="1924167" url="https://pl.wikipedia.org/wiki?curid=1924167" title="Przecznica (dopływ Starej Świny)">
Przecznica (dopływ Starej Świny)

Przecznica – kanał wodny w północno-zachodniej Polsce, oddzielający wyspę Karsibór od Wielkiego Krzeka, łączy Zalew Szczeciński ze Starą Świnę. Znajduje się w woj. zachodniopomorskim, w gminie miejskiej Świnoujście.
Kanał stanowi granicę Wolińskiego Parku Narodowego.
Nazwę "Przecznica" wprowadzono urzędowo w 1949 roku, zmieniając niemiecką nazwę "Querstrom".

</doc>
<doc id="1924169" url="https://pl.wikipedia.org/wiki?curid=1924169" title="Marian Stępień (historyk literatury)">
Marian Stępień (historyk literatury)

Marian Michał Stępień (ur. 30 lipca 1929 w Sławsku) – polski profesor nauk filologicznych, historyk literatury, krytyk. 
Życiorys.
W 1955 roku ukończył studia na Uniwersytecie Jagiellońskim, od 1957 jest pracownikiem tej uczelni. W 1976 roku uzyskał tytuł profesora nauk humanistycznych. Profesor zwyczajny od 1984. Członek Komitetu Nauki o Literaturze Polskiej Akademii Nauk.
Początkowo jego zainteresowania naukowe skupione były wokół polskiego romantyzmu, następnie skupił się na zagadnieniach lewicowych w polskiej literaturze i krytyce literackiej przełomu XIX i XX wieku.
Wykładał na uczelniach amerykańskich (1976, 1978, 1983–84) i w Meksyku (1981). Był stypendystą Fundacji Fulbrighta i członkiem założycielem Stowarzyszenia Stypendystów Fulbrighta w Polsce. Otrzymał „fellowship” Fundacji Kościuszkowskiej w Nowym Jorku (1999). Na zaproszenie zagranicznych Uniwersytetów wygłaszał odczyty m.in. w Jerozolimie, Moskwie, Pekinie, Cambridge (Anglia),Berlinie, Budapeszcie, Pradze, Kijowie, Wilnie.
Był redaktorem dwumiesięcznika „Teksty” (1974-1981), a także redaktorem naczelnym miesięcznika „Zdanie” (od 1983). Członek PZPR, sekretarz Komitetu Środowiskowego Nauki przy Komitecie Krakowskim PZPR (1981-1987, od 1986 członek egzekutywy Komitetu Krakowskiego, przewodniczący Komisji Kultury (1987-1990). W latach 1989–1990 był sekretarzem Komitetu Centralnego PZPR. Był członkiem założycielem Stowarzyszenia Twórców i Działaczy Kultury „Kuźnica”, a w latach 1985–1989 jej prezesem.
Dzieła.
Opublikował ok. 600 artykułów i 25 książek. Niektóre z nich:

</doc>
<doc id="1924170" url="https://pl.wikipedia.org/wiki?curid=1924170" title="Ksylulozo-5-fosforan">
Ksylulozo-5-fosforan

Ksylulozo-5-fosforan – organiczny związek chemiczny, ester fosforanowy ksylulozy, w którym zestryfikowana jest grupa hydroksylowa w pozycji 5.
Jest to metabolit i produkt pośredni szlaku pentozofosforanowego powstający z rybulozo-5-fosforanu, który różni się od niego konfiguracją na atomie węgla C3. Ksylulozo-5-fosforan bierze następnie udział w reakcji z rybozo-5-fosforanem pod wpływem enzymu transketolazy tworząc aldehyd 3-fosfoglicerynowy oraz sedoheptulozo-7-fosforan.

</doc>
<doc id="1924171" url="https://pl.wikipedia.org/wiki?curid=1924171" title="Radio znad Wilii">
Radio znad Wilii



</doc>
<doc id="1924173" url="https://pl.wikipedia.org/wiki?curid=1924173" title="Pat Martino">
Pat Martino

Pat Martino, właśc. Patrick Carmen Azzara (ur. 25 sierpnia 1944 w Filadelfii, zm. 1 listopada 2021 tamże) – amerykański gitarzysta jazzowy i kompozytor pochodzenia włoskiego; związany z takimi stylami jak: post bop, fusion, mainstream jazz, soul jazz i hard bop.
Życiorys.
Urodził się jako Pat Azzara w południowej części Filadelfii, Pensylwania, Stany Zjednoczone. Już w wieku 15. lat grał jako zawodowy muzyk. W początkach swojej kariery koncertował i nagrywał z takimi muzykami jak Willis Jackson i Eric Kloss. Często towarzyszył ze swoją gitarą organistom jazzowym; wśród nich byli: Charles Earland, Jack McDuff, Trudy Pitts, Jimmy Smith, Gene Ludwig, Don Patterson, Richard „Groove” Holmes. W latach sześćdziesiątych i siedemdziesiątych uczestniczył w wielu sesjach nagraniowych jako muzyk studyjny, ale nagrywał również pod swoim własnym nazwiskiem.
W 1980 został poddany operacji mózgu. Interwencja chirurgów polegała na usunięciu tętniaka, który mógł doprowadzić do śmierci artysty. W wyniku operacji niemal całkowicie stracił pamięć. Amnezja objęła również umiejętność gry na gitarze oraz wszystko to, co do tej pory było w jego życiu związane z muzyką. Po pewnym czasie, po wielu spotkaniach i rozmowach z przyjaciółmi, których początkowo nie poznawał, pamięć częściowo wróciła. Jednak nie w części związanej z muzyką. Nie był tym tematem zainteresowany, mimo dość dużej presji ze strony rodziny (ojciec bardzo często odtwarzał w domu stare nagrania Pata). Martino wyjechał nawet ze Stanów, jednak na prośby ojca powrócił. Zaczął ćwiczyć grę na gitarze i w 1987 nagrał nawet płytę zatytułowaną "The Return".
Choroba, a potem śmierć rodziców pogorszyła jego stan zdrowia. Jakiś czas spędził nawet w szpitalu na oddziale zamkniętym. W ramach terapii lekarze zalecili mu pracę z komputerem. Na Macintoshu Apple 128K, który otrzymał, zainstalowany był prosty program muzyczny. Bez obciążeń psychicznych, bez myśli o konieczności kontynuowania muzycznej kariery grał dla przyjemności, bawił się dźwiękami. Jak się okazało, to właśnie była właściwa droga do odzyskania utraconych obszarów pamięci.
Pat Martino powrócił do muzyki, nagrywał kolejne płyty.
Jego żona, Ayako Asahi Azzara, pochodziła z Japonii.
W 2004 czytelnicy Downbeat Magazine wybrali go Gitarzystą Roku. Od 2007 Pat Martino koncertował już po całym świecie. Zaprzestał koncertowania w 2018 po wycieczce po Włoszech w listopadzie 2018 roku, gdzie nabawił się przewlekłej choroby płuc.
Pod koniec życia założył własną wytwórnię płytową APM Records.
Zmarł 1 listopada 2021 w południowej Filadelfii w wyniku przewlekłego zaburzenia oddechowego.

</doc>
<doc id="1924174" url="https://pl.wikipedia.org/wiki?curid=1924174" title="Michael E. Mann">
Michael E. Mann

Michael E. Mann (ur. 28 grudnia 1965) – amerykański klimatolog, jeden z autorów wykresu rekonstrukcji temperatury na powierzchni Ziemi (pracy która wpłynęła na dyskusję o globalnym ociepleniu).
Kariera zawodowa.
Otrzymał magisterium z fizyki na Uniwersytecie Yale oraz ukończył matematykę stosowaną na Uniwersytecie Kalifornijskim w Berkeley. W 1998 uzyskał doktorat Uniwersytetu Yale na Wydziale Geologii i Geofizyki. Od 2009 jest profesorem na Wydziale Meteorologii oraz w Instytucie Ziemi i Środowiska Uniwersytetu Stanu Pensylwania. Od 2005 jest dyrektorem Centrum Nauki o Ziemi. Wcześniej (1999–2005) pracował na Wydziale Nauk o Środowisku Uniwersytetu Wirginii. Był edytorem czasopisma "Journal of Climate" Amerykańskiego Towarzystwa Meteorologicznego. W 2002 otrzymał nagrodę „Świata Nauki” jako jeden z 50 wizjonerów naukowych i technologicznych na świecie, nagrodę za publikacje naukowe od amerykańskiej National Oceanic and Atmospheric Administration. Jest także jednym z założycieli bloggu RealClimate. Był głównym autorem rozdziału raportu III IPCC na temat obserwowanych konsekwencji zmienności i zmian klimatu w 2001. Wykłada ilościową analizę danych klimatycznych, modelowanie klimatu, dynamikę oceanu i atmosfery.
Rekonstrukcja temperatury.
Jego najbardziej znana praca, MBH98, dotyczy rekonstrukcji fluktuacji klimatycznych na podstawie datowania opartego na przyroście słojów drzew, rdzeniach lodowych, i innych informacjach paleoklimatycznych. Ze względu na wagę publikacji była ona oceniana przez szereg komisji. M.in. na życzenie Kongresu Stanów Zjednoczonych powstał specjalny komitet złożony z ekspertów z National Research Council (ang. "Committee on Surface Temperature Reconstructions for the Past 2,000 Years"), którego zadaniem była rekonstrukcja (odtworzenie) zmian temperatury w ciągu ostatnich 2000 lat. Komitet liczył 12 członków i miał za zadanie opisać obecną wiedzę na temat zmian temperatury w ciągu ostatnich 2000 lat, przedstawić główne problemy metodologiczne oraz ocenić, w jakim stopniu wiedza na temat zmian temperatury na powierzchni Ziemi jest istotna dla zrozumienia problemu globalnego ocieplenia. Panel ten opublikował wyniki swoich badań w 2006. Jednym z rezultatów prac komisji było potwierdzenie większości ustaleń rekonstrukcji MBH98 i stwierdzenie, że „z dużym prawdopodobieństwem można powiedzieć, że globalna średnia temperatura w ostatnich kilku dekadach XX wieku była wyższa w porównaniu z poprzednimi czterema wiekami. Wynik ten jest oparty na zbieżności różnego rodzaju niebezpośrednich pomiarów z różnych miejsc na Ziemi”.
Cyklony tropikalne.
Mann wraz ze współpracownikami zajmuje się m.in. prognozą sezonową ilości cyklonów tropikalnych, a także oceną liczby cyklonów tropikalnych w przeszłości. W 2009 Mann wraz z Tomem Sabbatellim opublikowali prognozę ilości cyklonów tropikalnych na Atlantyku opierającą się na modelu statystycznym. W 2009 Mann opublikował także rekonstrukcję liczby cyklonów tropikalnych na przestrzeni ostatnich 1500 lat opierającą się m.in. na pomiarach rodzaju sedymentacji w częściowo odciętych od otwartego oceanu lagunach.
Climategate.
W listopadzie 2008 korespondencja e-mailowa Manna została częściowo opublikowana. Publikacja Manna stała się znowu jednym z głównych przedmiotów kontrowersji. Pierwszego grudnia 2009 Gerald North, szef komisji National Research Council, udzielił wywiadu na ten temat, w którym podtrzymał stanowisko komisji z 2006.
W związku z tym Uniwersytet Stanu Pensylwania, w którym pracuje Mann, opublikował informację: 
Trzeciego lutego 2010 komisja Uniwersytetu Stanu Pensylwania opublikowała wynik dochodzenia, w którym stwierdziła, że trzy z czterech zarzutów wysuwanych w stosunku do Manna nie mają pokrycia w faktach, natomiast czwarty zarzut nie był rozpatrywany i będzie badany przez dodatkową komisję.

</doc>
<doc id="1924175" url="https://pl.wikipedia.org/wiki?curid=1924175" title="Think Tank (album Pata Martino)">
Think Tank (album Pata Martino)

Think Tank – album muzyczny amerykańskiego gitarzysty jazzowego Pata Martino nagrywany 8 - 10 stycznia 2003 w Sony Studios w Nowym Jorku dla wytwórni Blue Note Records, wraz z nowojorskimi muzykami związanymi z tą wytwórnią. Wydany w 2003.
O albumie.
Béla Fleck w swojej notce na temat płyty napisał, że Pat Martino zrobił to, co robił do tej pory, ale jeszcze lepiej, a jednocześnie znowu zawędrował na teren jeszcze przez nikogo nie eksploatowany. 
Tytułowy utwór powstał bowiem według wymyślonego przez Martino systemu zależności pomiędzy dźwiękami a literami (tu tworzącymi nazwisko Johna Coltrane'a). Klasa muzyków, którzy nagrali ten album, sprawiła, że "Think Tank" był nominowany do nagrody Grammy 2004 w kategorii: Best Jazz Instrumental Album, a wykonanie kompozycji Coltrane'a "Afryka" zostało nominowane w kategorii Best Jazz Instrumental Solo. 

</doc>
<doc id="1924186" url="https://pl.wikipedia.org/wiki?curid=1924186" title="Mistrzostwa Europy w Zapasach 1902">
Mistrzostwa Europy w Zapasach 1902

Mistrzostwa Europy w zapasach 1902, były drugimi nieoficjalnymi ME w zapasach (styl klasyczny), które zostały rozegrane w Hadze (Holandia). Zawodnicy zmagali się w kategorii "otwartej" (bez oddzielnych kat. wagowych) tzw. "Open". Złoto zdobył Duńczyk H. H. Egeberg.

</doc>
<doc id="1924187" url="https://pl.wikipedia.org/wiki?curid=1924187" title="Hans Heinrich Egeberg">
Hans Heinrich Egeberg

Hans Heinrich Egeberg (ur. 26 kwietnia 1877, zm. 1921) – duński zapaśnik specjalizujący się w stylu klasycznym. Wielokrotny medalista mistrzostw Europy. Dwukrotny mistrz świata (1907, 1908) oraz wicemistrz świata (1909) w nieoficjalnych edycjach tych mistrzostw.

</doc>
<doc id="1924192" url="https://pl.wikipedia.org/wiki?curid=1924192" title="Dumisani Mpofu">
Dumisani Mpofu

Dumisani Mpofu (ur. 20 grudnia 1973) – zimbabwejski piłkarz grający na pozycji obrońcy. Mierzy 186 cm wzrostu, waży 80 kg.
Kariera klubowa.
Karierę piłkarską Mpofu rozpoczął w klubie Rufaro Rovers. W 1995 roku zadebiutował w jego barwach w zimbabwejskiej Premier League. W 1997 roku odszedł do Blackpool Harare, a w 1999 roku został piłkarzem CAPS United Harare. Jesienią 2001 roku przeszedł z CAPS United do południowoafrykańskiego Bush Bucks z miasta Umtata. W latach 2001-2006 grał w nim w Premier Soccer League, jednak w 2006 roku spadł z Bush Bucks do Mvela League. Po tym wydarzeniu odszedł do Western Province United.
Kariera reprezentacyjna.
W reprezentacji Zimbabwe Mpofu zadebiutował w 1996 roku. W 2004 roku w Pucharze Narodów Afryki 2004 rozegrał 3 mecze: z Egiptem (1:2), z Kamerunem (3:5 i gol w 90. minucie) oraz z Algierią (2:1).

</doc>
<doc id="1924196" url="https://pl.wikipedia.org/wiki?curid=1924196" title="Pokrzywiec szorstkowłosy">
Pokrzywiec szorstkowłosy

Pokrzywiec szorstkowłosy, pokrzywiec szorstki ("Acalypha hispida") – gatunek roślin z rodziny wilczomleczowatych ("Euphorbiaceae"). Pochodzi z Nowej Gwinei. Jest uprawiany w wielu krajach jako roślina ozdobna.
Morfologia.
W naturze jest to krzew o wysokości do 2 metrów. Uprawiany w mieszkaniu osiąga 60–80 cm wysokości. Ma dość wiotkie pędy i pojedyncze, jasnozielone liście o ząbkowanych brzegach. Najbardziej ozdobne są długie, puszyste i zwisające kwiatostany o intensywnie czerwonym kolorze (u typowej formy). U niektórych odmian mają długość do 50 cm. Oprócz typowej formy uprawiane są kultywary o innym kolorze kwiatostanów, np. 'Alba' o białych kwiatostanach. Istnieją też kultywary o czerwonobrązowych liściach. Kwitną zwykle przez cały rok. Nazwa rodzajowa nawiązuje do zewnętrznego podobieństwa do pokrzyw (widocznego zwłaszcza u niektórych innych gatunków pokrzywca), jednak pokrzywce są z nimi dość odlegle spokrewnione, a ich włoski nie są parzące.

</doc>
<doc id="1924198" url="https://pl.wikipedia.org/wiki?curid=1924198" title="Stadion Awanhard w Równem">
Stadion Awanhard w Równem

Stadion "Awanhard" (ukr. Cтадіон «Авангард») – wielofunkcyjny stadion w Równem na Ukrainie. Domowa arena klubu Weres Równe.
Pierwszy stadion z boiskiem do piłki nożnej w Równem powstał w latach 20. XX wieku. Stadion w Równem położony przy ulicy Zamkowej (w tym samym miejscu co "Awanhard") w latach 30. XX wieku mógł pomieścić około 4 tys. widzów. Na centralnej arenie miasta odbywały się mecze mistrzostw Wołyńskiego Okręgowego Związku Piłki Nożnej, a po 1939 r. - mecze rozgrywek lokalnych i regionalnych. Tutaj w czerwcu 1941 r. został rozegrany historyczny mecz pomiędzy lokalnym Spartakiem a Dynamem Kijów.
W drugiej połowie lat 40. XX wieku była przeprowadzona rekonstrukcja stadionu, jego pojemność zwiększyła się do 5 tysięcy. A w latach 60., kiedy miejscowy Kołhospnyk Równe rozpoczął reprezentować miasto w Klasie B Mistrzostw ZSRR, stadion został ponownie zamknięty na poważną renowację, po czym mógł pomieścić 25 000 widzów. W tym okresie renowacji gospodarze grali w pobliżu wybudowanym zastępczym boisku, które prosty lud określił jako "górne pole".
Nowy stadion został otwarty dla meczów w 1970 roku. W latach 80. stadion był uważany za jeden z najlepszych na Ukrainie. W latach 1993-1995 kiedy miejscowy klub Weres występował w Wyższej lidze Ukrainy stadion w Równem w dalszym ciągu gromadził po 15-20 tysięcy fanów na prawie każdym spotkaniu zespołu.
Po częściowym zamontowaniu siedzeń pojemność stadionu została zredukowana do 20 000 miejsc. W 2002 rozpoczęto rekonstrukcję, aby dostosować stadion do wymóg standardów UEFA i FIFA. Rekonstruowany stadion będzie mógł pomieścić 10 900 widzów. Z przyczyn braku kosztów rekonstrukcja przedłuża się.

</doc>
<doc id="1924199" url="https://pl.wikipedia.org/wiki?curid=1924199" title="Acalypha hispida">
Acalypha hispida



</doc>
<doc id="1924200" url="https://pl.wikipedia.org/wiki?curid=1924200" title="Pokrzywiec szorstki">
Pokrzywiec szorstki



</doc>
<doc id="1924202" url="https://pl.wikipedia.org/wiki?curid=1924202" title="Acalypha sanderi">
Acalypha sanderi



</doc>
<doc id="1924204" url="https://pl.wikipedia.org/wiki?curid=1924204" title="Bławat">
Bławat

Bławat – kosztowna, błękitna tkanina jedwabna używana w średniowieczu.
Później nazywano tak każdą tkaninę jedwabną.

</doc>
<doc id="1924205" url="https://pl.wikipedia.org/wiki?curid=1924205" title="Żywy obraz">
Żywy obraz

Żywy obraz (franc. "Tableau vivant") – rekonstrukcja dzieła malarstwa lub rzeźby, tworzona przy udziale ludzi, przedstawiających postawą, ubiorem, mimiką daną scenę.
Popularność żywych obrazów przypadała na wiek XIX i początek XX wieku. Odbywały się w domach prywatnych lub salach widowiskowych z udziałem amatorów lub aktorów zawodowych. Niekiedy w XIX wieku żywe obrazy stanowiły zakończenie sztuk teatralnych, gdy aktorzy nieruchomieli na tle opadającej kurtyny. Fotografie żywych obrazów były też rozpowszechniane w formie pocztówek.
Pierwsze żywe obrazy przypisywane są Madame de Genlis (1746-1830), wychowawczyni dzieci księcia Orleanu. Korzystała przy tym z pomocy malarza Jacques-Louis Davida. Lady Emma Hamilton (1765-1815) pozowała, naśladując znane dzieła rzeźby i malarstwa.
Jean Sibelius skomponował poemat symfoniczny „Finlandia“ (1900) do cyklu żywych obrazów.
W początku XX wieku sensację budziły inscenizacje obrazów mitologicznych z udziałem nagich aktorów. Sławę zdobyła wtedy niemiecka aktorka Olga Desmond (1890-1964).
Obecnie do żywych obrazów nawiązują popularne "żywe posągi", czyli występy zamaskowanych nieruchomych postaci na odwiedzanych przez turystów ulicach.

</doc>
<doc id="1924206" url="https://pl.wikipedia.org/wiki?curid=1924206" title="Stadion Bukowyna w Czerniowcach">
Stadion Bukowyna w Czerniowcach

Stadion "Bukowyna" (ukr. Cтадіон «Буковина») – wielofunkcyjny stadion w Czerniowcach na Ukrainie.
Stadion w Czerniowcach został zbudowany po zakończeniu II wojny światowej. Po rekonstrukcji w 2000 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 12 000 widzów. Domowa arena klubu Bukowyna Czerniowce.

</doc>
<doc id="1924210" url="https://pl.wikipedia.org/wiki?curid=1924210" title="20074 Laskerschuler">
20074 Laskerschuler



</doc>
<doc id="1924211" url="https://pl.wikipedia.org/wiki?curid=1924211" title="Turnholt">
Turnholt



</doc>
<doc id="1924212" url="https://pl.wikipedia.org/wiki?curid=1924212" title="Pokrzywiec">
Pokrzywiec

Pokrzywiec ("Acalypha" L.) – rodzaj roślin z rodziny wilczomleczowatych. Według niektórych ujęć taksonomicznych należy do niego ok. 400–450 gatunków roślin pochodzących głównie z obszarów tropikalnych. 
Morfologia.
Są to przeważnie krzewy i podkrzewy o pojedynczych, cienkich liściach, najczęściej ząbkowanych. Kwiaty zwykle zebrane w długie, stojące lub zwisające kłosy.
Systematyka.
"Acalyphes" Hassk., "Acalyphopsis" Pax &amp; K. Hoffm., "Calyptrospatha" Klotzsch ex Baill., "Caturus" L., "Corythea" S. Watson, "Cupameni" Adans., "Galurus" Spreng., "Gymnalypha" Griseb., "Linostachys" Klotzsch ex Schltdl., "Mercuriastrum" Fabr., "Odonteilema" Turcz., "Paracelsea" Zoll., "Ricinocarpus" Kuntze, "Schizogyne" Ehrenb. ex Pax, "Usteria" Dennst
Rodzaj należy do podrodziny "Acalyphoideae", rodziny wilczomleczowatych ("Euphorbiaceae"), która jest rodziną siostrzaną dla bukietnicowatych ("Rafflesiaceae"), zaliczaną do obszernego rzędu malpigiowców ("Malpighiales") i wraz z nim do kladu różowych w obrębie okrytonasiennych. W obrębie "Acalyphoideae" należy do plemienia "Acalypheae" i podplemienia "Acalyphinae".
Zastosowanie.
Kilka gatunków jest uprawianych jako rośliny ozdobne.

</doc>
<doc id="1924213" url="https://pl.wikipedia.org/wiki?curid=1924213" title="Stadion Miejski im. Romana Szuchewycza w Tarnopolu">
Stadion Miejski im. Romana Szuchewycza w Tarnopolu

Stadion miejski w Tarnopolu im. Romana Szuchewycza (ukr. Комунальне підприємство «Тернопільський міський стадіон імені Романа Шухевича») – wielofunkcyjny stadion w Tarnopolu na Ukrainie. Domowa arena klubu Nywa Tarnopol, był domową areną klubu FK Tarnopol.
Stadion w Tarnopolu został zbudowany na początku XX wieku. W 1909 rozegrano na nim pierwszy mecz piłkarski. W czasach II RP obiekt był domowym stadionem klubu piłkarskiego Kresy Tarnopol. Do 1984 nazywał się "Stadion koło parku" i mieścił 18 500 widzów. Po rekonstrukcji w 2000 stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego (3 500 miejsc). Rekonstruowany stadion mógł pomieścić 16 450 widzów, ale ze względu na sytuację awaryjną trybuny północnej ograniczono do 12 750 miejsc.
26 listopada 2009 arena została włączoną w państwowy program przygotowania do Euro 2012. Istniał także zamiar, by miasto wraz ze stadionem zostały bazą jednej z reprezentacji na Euro 2012.
W maju 2012 odbyło się otwarcie stadionu po przeprowadzonej rekonstrukcji.
W 2021 roku rada miejska w Tarnopolu zdecydowała o patronie stadionu, którym został Roman Szuchewycz, co spotkało się z krytyką w Polsce, głównie wśród środowisk kresowych.

</doc>
<doc id="1924214" url="https://pl.wikipedia.org/wiki?curid=1924214" title="Acalypha">
Acalypha



</doc>
<doc id="1924220" url="https://pl.wikipedia.org/wiki?curid=1924220" title="Podział administracyjny Kościoła katolickiego w Korei">
Podział administracyjny Kościoła katolickiego w Korei

Podział administracyjny Kościoła katolickiego w Korei – w ramach Kościoła katolickiego w Korei Południowej i Korei Północnej funkcjonują obecnie trzy metropolie, w których skład wchodzą trzy archidiecezje i siedemnaście diecezji. Ponadto istnieje ordynariat wojskowy i opactwo terytorialne podległe bezpośrednio Stolicy Apostolskiej. Podział diecezji nie uwzględnia istnienia dwóch państw koreańskich.

</doc>
<doc id="1924221" url="https://pl.wikipedia.org/wiki?curid=1924221" title="Dazzy Kapenya">
Dazzy Kapenya

Dezidewo "Dazzy" Kapenya (ur. 22 kwietnia 1976) – zimbabwejski piłkarz grający na pozycji obrońcy.
Kariera klubowa.
Karierę piłkarską Kapenya rozpoczął w klubie Highlanders Bulawayo. W jego barwach zadebiutował w zimbabwejskiej Premier League. W latach 1999–2002 czterokrotnie z rzędu wywalczył z nim mistrzostwo Zimbabwe. Wraz z Highlanders zdobył też Puchar Zimbabwe w 2001 roku, Puchar Niepodległości Zimbabwe oraz Tarczę Dobroczynności - oba w 2001 roku.
W 2003 roku Kapenya przeszedł do Sporting Lions Harare, a w 2004 roku grał w AmaZulu Bulawayo. W sezonie 2004/2005 był piłkarzem południowoafrykańskiego Manning Rangers. W 2006 roku ponownie grał w Highlanders, z którym został mistrzem kraju i w barwach którego zakończył karierę.
Kariera reprezentacyjna.
W reprezentacji Zimbabwe Kapenya zadebiutował w 2000 roku. W 2004 roku w Pucharze Narodów Afryki 2004 rozegrał 2 mecze: z Egiptem (1:2) i z Kamerunem (3:5). Od 2000 do 2004 roku rozegrał w kadrze narodowej 18 spotkań.

</doc>
<doc id="1924224" url="https://pl.wikipedia.org/wiki?curid=1924224" title="21109 Sunkel">
21109 Sunkel



</doc>
<doc id="1924225" url="https://pl.wikipedia.org/wiki?curid=1924225" title="21776 Kryszczynska">
21776 Kryszczynska



</doc>
<doc id="1924226" url="https://pl.wikipedia.org/wiki?curid=1924226" title="Ernesto Lecuona">
Ernesto Lecuona

 
Ernesto Lecuona (ur. 7 sierpnia 1896 w Guanabacoa, zm. 29 listopada 1963 w Santa Cruz de Tenerife) – kubański kompozytor, pianista i lider orkiestry.
Był cudownym dzieckiem. Swój pierwszy utwór skomponował mając 11 lat. Pierwszą płytę nagrał w 1917. W 1913 ukończył konserwatorium w Hawanie. Jako lider popularnej orkiestry tanecznej Lecuona Cuban Boys przemierzył Amerykę Łacińską, Stany Zjednoczone i Europę.
Komponował zarzuele, musicale, pieśni, muzykę filmową i radiową. Napisał m.in. suitę "Andalucia", z której pochodzi słynna „Malagueña”.

</doc>
<doc id="1924227" url="https://pl.wikipedia.org/wiki?curid=1924227" title="Ust-Kamczack">
Ust-Kamczack



</doc>
<doc id="1924228" url="https://pl.wikipedia.org/wiki?curid=1924228" title="Stadion Zirka w Kropywnyckim">
Stadion Zirka w Kropywnyckim

Stadion "Zirka" (ukr. Стадіон «Зірка») – wielofunkcyjny stadion w Kropywnyckim na Ukrainie.
Domowa arena klubu Zirka Kropywnycki.
W 1934 został wybudowany stadion, który potem 5-krotnie był modernizowany. W latach 2013-2014 stadion ponownie przeszedł rekonstrukcję.

</doc>
<doc id="1924229" url="https://pl.wikipedia.org/wiki?curid=1924229" title="Podział administracyjny Kościoła katolickiego na Tajwanie">
Podział administracyjny Kościoła katolickiego na Tajwanie

Podział administracyjny Kościoła katolickiego na Tajwanie – w ramach Kościoła katolickiego na Tajwanie funkcjonują obecnie jedna metropolia, w której skład wchodzi jedna archidiecezja i sześć diecezji.

</doc>
<doc id="1924232" url="https://pl.wikipedia.org/wiki?curid=1924232" title="Podział administracyjny Kościoła katolickiego w Tajlandii">
Podział administracyjny Kościoła katolickiego w Tajlandii

Podział administracyjny Kościoła katolickiego w Tajlandii – w ramach Kościoła katolickiego w Tajlandii funkcjonują obecnie dwie metropolie, w których skład wchodzą dwie archidiecezje i dziewięć diecezji.
Jednostki administracyjne Kościoła katolickiego obrządku łacińskiego w Tajlandii:

</doc>
<doc id="1924234" url="https://pl.wikipedia.org/wiki?curid=1924234" title="21564 Widmanstatten">
21564 Widmanstatten



</doc>
<doc id="1924236" url="https://pl.wikipedia.org/wiki?curid=1924236" title="Stadion im. Jurija Gagarina w Czernihowie">
Stadion im. Jurija Gagarina w Czernihowie

Stadion im. Jurija Gagarina (ukr. Стадіон імені Юрія Гагаріна) – wielofunkcyjny stadion w Czernihowie na Ukrainie.
Stadion w Czernihowie został zbudowany po zakończeniu II wojny światowej. W latach 60. XX wieku otrzymał nazwę im.Jurija Gagarina - pierwszego kosmonautę Ziemi. Po rekonstrukcji stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 12 060 widzów. Domowa arena klubu Desna Czernihów.

</doc>
<doc id="1924237" url="https://pl.wikipedia.org/wiki?curid=1924237" title="Podział administracyjny Kościoła katolickiego na Timorze Wschodnim">
Podział administracyjny Kościoła katolickiego na Timorze Wschodnim

Podział administracyjny Kościoła katolickiego na Timorze Wschodnim – w ramach Kościoła katolickiego na Timorze Wschodnim funkcjonuje obecnie metropolia Dili, w skład której wchodzą: 

</doc>
<doc id="1924239" url="https://pl.wikipedia.org/wiki?curid=1924239" title="League of Ireland Premier Division (2010)">
League of Ireland Premier Division (2010)

W sezonie 2010 rozgrywana jest 90. edycja najwyższej klasy rozgrywkowej piłki nożnej w Irlandii – League of Ireland Premier Division. Tytułu mistrzowskiego bronią . Rozgrywki rozpoczęły się 5 marca, a zakończą po 36 kolejkach.
Zasady rozgrywek.
W rozgrywkach bierze udział 10 drużyn, walczących o tytuł mistrza Irlandii w piłce nożnej. Przed rozpoczęciem sezonu miały miejsce dwa wydarzenia, które wpłynęły na skład uczestników rozgrywek w 2010 roku:
Każda z drużyn rozgrywa po 4 mecze ze wszystkimi przeciwnikami (razem 36 spotkań). Ostatnia, 10. drużyna tabeli spadnie do First Division, 8. i 9. wezmą udział w barażach o utrzymanie się w Premier Division.
Mistrz kraju otrzyma prawo gry w II rundzie kwalifikacyjnej Ligi Mistrzów UEFA, wicemistrz będzie mógł wystąpić w II rundzie kwalifikacyjnej Ligi Europy UEFA, podobnie jak zdobywca Pucharu Irlandii 2010, a 3. drużyna w I rundzie kwalifikacyjnej tych rozgrywek.
Drużyny.
Po poprzednim sezonie został zdegradowany , a rozwiązano .
Baraże o Premier Division.
Po zakończeniu rozgrywek Premier Division i First Division odbędzie się turniej barażowy o 2 miejsca w najwyższej klasie rozgrywkowej Irlandii. Jedno z nich przypadnie zwycięzcy meczu pomiędzy 8. a 9. drużyną Premier Division. Jego przegrany rozegra dwumecz o drugie z miejsc w Premier Division ze zwycięzcą pojedynku 2. i 3. drużyny First Division.
Wyniki.
Pierwsza część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1924242" url="https://pl.wikipedia.org/wiki?curid=1924242" title="Podział administracyjny Kościoła katolickiego w Wietnamie">
Podział administracyjny Kościoła katolickiego w Wietnamie

Podział administracyjny Kościoła katolickiego w Wietnamie – w ramach Kościoła katolickiego w Wietnamie funkcjonują obecnie trzy metropolie, w których skład wchodzą trzy archidiecezje i dwadzieścia cztery diecezje.
Jednostki administracyjne Kościoła katolickiego obrządku łacińskiego w Wietnamie:

</doc>
<doc id="1924246" url="https://pl.wikipedia.org/wiki?curid=1924246" title="Gmina Ervenik">
Gmina Ervenik

Gmina Ervenik () – gmina położona w Chorwacji, w żupanii szybenicko-knińskiej.
Demografia.
W 2011 roku we wsi Ervenik zamieszkiwało 328 mieszkańców, z czego zdecydowaną większość stanowili Serbowie. Populacja gminy: 1 204 mieszkańców (2011).

</doc>
<doc id="1924247" url="https://pl.wikipedia.org/wiki?curid=1924247" title="Nowa (serial telewizyjny)">
Nowa (serial telewizyjny)

Nowa – polski serial kryminalny, emitowany od 11 marca do 10 czerwca 2010 w TVP2. Serial w reżyserii Tomasza Szafrańskiego został wyprodukowany przez Aktiv Media.
Opis fabuły.
Ada Mielcarz (Justyna Schneider) to młoda policjantka, która rozpoczyna pracę w Komendzie Stołecznej Policji. Zostaje przydzielona do doświadczonego komisarza Macieja Wolskiego (Marcin Bosak), który niekoniecznie chce z nią współdziałać. Ich praca to rozwiązywanie zagadek tajemniczych morderstw, porwań i oszustw, dlatego szybko muszą znaleźć wspólny język.

</doc>
<doc id="1924248" url="https://pl.wikipedia.org/wiki?curid=1924248" title="Podział administracyjny Kościoła katolickiego w Turcji">
Podział administracyjny Kościoła katolickiego w Turcji

Podział administracyjny Kościoła katolickiego w Turcji – w ramach Kościoła katolickiego w Turcji odrębne struktury mają:

</doc>
<doc id="1924255" url="https://pl.wikipedia.org/wiki?curid=1924255" title="26640 Bahýl">
26640 Bahýl



</doc>
<doc id="1924259" url="https://pl.wikipedia.org/wiki?curid=1924259" title="Stadion Dynamo w Charkowie">
Stadion Dynamo w Charkowie

Stadion "Dynamo" (ukr. Стадіон «Динамо» Харківської обласної організації ФСТ «Динамо») - wielofunkcyjny stadion w Charkowie na Ukrainie.
Stadion "Dynamo" został zbudowany w 1931. Po ostatniej rekonstrukcji w 1971 stadion mieścił 9 000 widzów. Po rekonstrukcji w 2008 stadion dostosowano do wymóg standardów UEFA i FIFA, wymieniono cześć starych siedzeń na siedzenia z tworzywa sztucznego (2580 miejsc). Rekonstruowany stadion może pomieścić 5 700 widzów. Swoje mecze na tym stadionie rozgrywa klub piłkarski FK Charków.

</doc>
<doc id="1924262" url="https://pl.wikipedia.org/wiki?curid=1924262" title="Stadion Stal w Ałczewsku">
Stadion Stal w Ałczewsku

Stadion "Stal" (ukr. Стадіон «Сталь») – wielofunkcyjny stadion w Ałczewsku na Ukrainie.
Stadion w Ałczewsku został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 9 200 widzów. Domowa arena klubu Stal Ałczewsk.

</doc>
<doc id="1924263" url="https://pl.wikipedia.org/wiki?curid=1924263" title="Ryszard Dominik">
Ryszard Dominik

Ryszard Dominik (ur. 22 października 1938 w Charzewicach; zm. 31 stycznia 2010 w Kłodzku) – polski duchowny katolicki, proboszcz parafii Podwyższenia Krzyża św. w Kłodzku i dziekan dekanatu kłodzkiego w latach 1982–2009; Prałat Honorowy Jego Świątobliwości.
Życiorys.
Ryszard Dominik urodził się w 1938 roku w Charzewicach. Po zdaniu egzaminu maturalnego wstąpił do Wyższego Seminarium Duchownego we Wrocławiu, po którego ukończeniu otrzymał święcenia kapłańskie 23 czerwca 1963 roku w Zgorzelcu. Następnie pracował jako wikariusz w parafii Podwyższenia Krzyża Świętego w Jeleniej Górze, a także w parafii św. Teresy i św. Bonifacego we Wrocławiu oraz w Radkowie i Bystrzycy Kłodzkiej.
W 1971 roku został powołany przez arcybiskupa wrocławskiego Bolesława Kominka na funkcję proboszcza nowo utworzonej parafii w Długopolu Dolnym, pod wezwaniem św. Jerzego. Zajął się tam jej sprawną organizacją.
W 1981 roku na polecenie abpa Henryka Gulbinowicza rozpoczął organizację nowej kłodzkiej parafii, która miała obejmować swoim zasięgiem zachodnią część miasta – osiedle im. Kruczkowskiego. W 1982 roku został jej pierwszym proboszczem i jednocześnie dziekanem dekanatu kłodzkiego. Od podstaw dokonał wybudowania najpierw ośrodka duszpasterskiego z kaplicą, mimo nieprzychylnej postawy ówczesnych komunistycznych władz miasta oraz nowego kościoła, który stanowić miał wotum z okazji 1000-lecia archidiecezji wrocławskiej.
18 maja 2009 roku w uznaniu za swoje zasługi został odznaczony przez papieża Benedykta XVI tytułem prałata. 22 czerwca tego samego roku zrezygnował z kierowania parafią i dekanatem, przechodząc na emeryturę. Jego stan zdrowia pogarszał się, w związku z czym zmarł 31 stycznia 2010 roku w szpitalu powiatowym w Kłodzku. Został pochowany przy Kościele Podwyższenia Krzyża św. w Kłodzku.
Odznaczony przez Radę Miejską w Kłodzku tytułem honorowego obywatela miasta.

</doc>
<doc id="1924264" url="https://pl.wikipedia.org/wiki?curid=1924264" title="Byczy Rów">
Byczy Rów

Byczy Rów – kanał wodny w północno-zachodniej Polsce, oddzielający wyspę Warpnie Kępy od Gęsiej Kępy, łączy jezioro Wicko Wielkie ze Starą Świnę. Znajduje się w woj. zachodniopomorskim, w gminie miejskiej Świnoujście.
Kanał znajduje się w całości w Wolińskim Parku Narodowego.
Nazwę "Byczy Rów" wprowadzono urzędowo w 1949 roku, zmieniając niemiecką nazwę "Vier-Ochsen-Loch".

</doc>
<doc id="1924265" url="https://pl.wikipedia.org/wiki?curid=1924265" title="TextWrangler">
TextWrangler

TextWrangler – edytor tekstu na platformę OS X, na licencji freeware, stworzony przez firmę Bare Bones Software. Program ma funkcję kolorowania składni w językach ANSI C, C++, Fortran, Java, Object Pascal, Objective-C, Perl, Python, Rez, Tcl, TeX.
Od 2019 roku program już nie jest rozwijany, ponieważ nie był kompatybilny z macOS 10.13 i nowszymi, a jego użytkownikom zaproponowano przejście na inny program tego samego producenta, BBEdit.

</doc>
<doc id="1924267" url="https://pl.wikipedia.org/wiki?curid=1924267" title="29456 Evakrchova">
29456 Evakrchova



</doc>
<doc id="1924271" url="https://pl.wikipedia.org/wiki?curid=1924271" title="Oranż GGN">
Oranż GGN

Oranż GGN, E111 – organiczny związek chemiczny z grupy barwników azowych. Stosowany jako barwnik spożywczy o silnej czerwonopomarańczowej barwie. Obecnie wycofany z użycia w produkcji żywności z powodu swej nadmiernej toksyczności (w Polsce nie znajduje się w wykazie dozwolonych substancji dodatkowych).

</doc>
<doc id="1924272" url="https://pl.wikipedia.org/wiki?curid=1924272" title="Tabulatury gitarowe">
Tabulatury gitarowe



</doc>
<doc id="1924275" url="https://pl.wikipedia.org/wiki?curid=1924275" title="31238 Kromeriz">
31238 Kromeriz



</doc>
<doc id="1924276" url="https://pl.wikipedia.org/wiki?curid=1924276" title="Kacza (dopływ Starej Świny)">
Kacza (dopływ Starej Świny)

Kacza – struga w północno-zachodniej Polsce, oddzielający wyspę Warnie Kępy od wysp: Wydrza Kępa i Koński Smug, łączy jezioro Wicko Wielkie i Starą Świnę. Znajduje się w woj. zachodniopomorskim, w gminie miejskiej Świnoujście.
Górny bieg strugi zwany Liśnicą rozpoczyna się przy zachodniej części jeziora Wicko Wielkie, gdzie meandruje między wyspą Koński Smug a wyspą Warnie Kępy. Następnie łączy się z ciekiem wodnych odchodzącym od Wielkiej Strugi i biegnie w kierunku południowo-zachodnim oddzielając wyspę Warnie Kępy od wyspy Wydrza Kępa.
Nazwę "Kacza" wprowadzono urzędowo w 1949 roku, zastępując niemiecką nazwę "Grosse Beerlose".

</doc>
<doc id="1924278" url="https://pl.wikipedia.org/wiki?curid=1924278" title="World Touring Car Championship 2010">
World Touring Car Championship 2010

Sezon 2010 w World Touring Car Championship – siódma edycja serii wyścigowej World Touring Car Championship. Sezon rozpoczął się 7 marca w Kurytybie, a zakończył się 21 listopada na torze ulicznym w Makau, po rozegraniu 11 rund składających się z 22 wyścigów. Od sezonu 2010 wprowadzony został nowy system punktacji obowiązujący również w Formule 1 i Rajdowych Mistrzostwach Świata. Nagradza on dziesięć pierwszych kierowców na mecie, według klucza: 25-18-15-12-10-8-6-4-2-1. Tytuł mistrzowski wśród kierowców zdobył Yvan Muller po tym, jak jego rywal o tytuł Andy Priaulx oraz Augusto Farfus zostali zdyskwalifikowani z Wyścigu Japonii, gdy FIA pozytywnie rozpatrzyła skargę Chevroleta na użycie przez BMW w swoich samochodach sekwencyjnych skrzyń biegów podczas tej rundy. Wśród producentów mistrzostwo wywalczył Chevrolet, a SEAT, który je zdobył w sezonie 2009 zrezygnował z zespołu fabrycznego w sezonie 2010. Trofeum Yokohamy dla kierowców niezależnych zdobył Sergio Hernández, a dla zespołów niezależnych Scuderia Proteam Motorsport.
Lista startowa.
Lista startowa na sezon 2010 została opublikowana 19 lutego 2010.
Zmiany wśród kierowców.
Zmiany zespołów
Wchodzący do WTCC
Opuszczający WTCC
Kalendarz wyścigów.
Ostateczny kalendarz wyścigów w sezonie 2010 został opublikowany 21 października 2009. Runda w Meksyku, zaplanowana na 11 kwietnia na torze Autódromo Miguel E. Abed w Puebli, została jednak odwołana z powodu powodzi w stanie Puebla. 19 czerwca 2010 FIA potwierdziła, że nie zostanie rozegrana runda zastępcza i w kalendarzu zostało ich tylko 11.
Wyniki.
Trofeum Yokohamy.
Kierowcy niezależni.
Uwagi:
1 Turkington po zdobyciu pole position w Brnie stracił status niezależnego kierowcy. Zrezygnowano także z dodawania punktów za miejsca 1-10 w ogólnej klasyfikacji.

</doc>
<doc id="1924279" url="https://pl.wikipedia.org/wiki?curid=1924279" title="31872 Terkan">
31872 Terkan



</doc>
<doc id="1924280" url="https://pl.wikipedia.org/wiki?curid=1924280" title="Jolanta Wrońska">
Jolanta Wrońska

Jolanta Wrońska (ur. 1940) – archeolożka i historyczka archeologii.
Ukończyła studia w Instytucie Archeologii Uniwersytetu Warszawskiego w 1964. W latach 1966–1996 była pracowniczką Instytutu Historii Kultury Materialnej PAN (obecnie Instytut Archeologii i Etnologii PAN). W 1979 roku obroniła pracę doktorską „Warszawskie środowisko archeologiczne w latach 1900–1918”. Promotorem pracy był Andrzej Abramowicz.
Autorka książek z historii archeologii polskiej: „Archeolodzy warszawscy na początku XX wieku” (1986) oraz „Archeologia w periodykach warszawskich w drugiej połowie XIX wieku” (1989) oraz wielu mniejszych publikacji jakie ukazały się m.in. w czasopismach „Archeologia Polski”, „Kwartalnik Historii Nauki i Techniki”, „Wiadomości Archeologiczne” dotyczących zasłużonych starożytników polskich, historii zbiorów oraz rozwoju myśli i metod badań tej dziedziny nauki.
Publikowała także jako Jolanta Twardecka.
Zamężna, syn Alfred Twardecki.

</doc>
<doc id="1924281" url="https://pl.wikipedia.org/wiki?curid=1924281" title="Roberto Lauderdale">
Roberto Lauderdale

Roberto Lauderdale (ur. 18 maja 1981) – meksykański bobsleista. Uczestnik Zimowych Igrzysk Olimpijskich w Salt Lake City, gdzie wraz z Roberto Tamésem zdobył 35. miejsce na 37, które dotarły do mety.

</doc>
<doc id="1924286" url="https://pl.wikipedia.org/wiki?curid=1924286" title="37432 Piszkesteto">
37432 Piszkesteto



</doc>
<doc id="1924287" url="https://pl.wikipedia.org/wiki?curid=1924287" title="35233 Krcin">
35233 Krcin



</doc>
<doc id="1924291" url="https://pl.wikipedia.org/wiki?curid=1924291" title="38442 Szilard">
38442 Szilard



</doc>
<doc id="1924294" url="https://pl.wikipedia.org/wiki?curid=1924294" title="Abbas Kiarostami">
Abbas Kiarostami

Abbas Kiarostami ( `Abbās Kijārostamī, ur. 22 czerwca 1940 w Teheranie, zm. 4 lipca 2016 w Paryżu) – irański reżyser, scenarzysta, montażysta i producent filmowy. Również fotograf, poeta, malarz i ilustrator książek. Jeden z liderów irańskiej nowej fali, nazywany mistrzem kina irańskiego. 
Zrealizował ponad 40 filmów fabularnych, dokumentalnych i krótkometrażowych. Wprowadził kino irańskie lat 90. XX w. na ekrany europejskie i światowe, a jego filmy zdobywały nagrody na festiwalach filmowych na całym świecie.
Kiarostami zasiadał w jury konkursu głównego na 46. MFF w Cannes (1993) oraz na 52. MFF w Wenecji (1995). Był również członkiem jury sekcji "Cinéfondation" na 55. MFF w Cannes (2002), a także przewodniczącym jury Złotej Kamery na 58. MFF w Cannes (2005) oraz sekcji "Cinéfondation" na 67. MFF w Cannes (2014).
Laureat Złotej Palmy na 50. MFF w Cannes za film "Smak wiśni" (1997). W 1992 otrzymał Nagrodę im. Roberta Rosselliniego. UNESCO nagrodziło go w 1997 Złotym Medalem im. Federico Felliniego.
Początki.
Urodził się w Teheranie. Zaczął interesować się malarstwem już w młodym wieku. Ukończył studia na Wydziale Sztuk Pięknych Uniwersytetu Teherańskiego. W czasie studiów utrzymywał się z pracy dorywczej, pracując m.in. jako policjant kierujący ruchem ulicznym.
Po studiach, jako młody artysta plastyk, początkowo znalazł zatrudnienie w reklamie. W latach 60. projektował plakaty, ilustrował książki dla dzieci, nakręcił ok. 150 reklam dla irańskiej telewizji i tworzył czołówki do filmów.
W 1969, gdy w kinie irańskim zaczęła właśnie dochodzić do głosu nowa generacja twórców, pomógł założyć wydział filmowy w Instytucie Rozwoju Intelektualnego Dzieci i Młodzieży w Teheranie. Wydział ten w przyszłości miał się stać wylęgarnią talentów. Właśnie tam powstały dzieła twórców tzw. irańskiej nowej fali, do których zaliczał się i sam Kiarostami.
Styl filmowy.
Twórczość Kiarostamiego odzwierciedlała jego zainteresowanie prostym człowiekiem i fascynację włoskim neorealizmem. Podejmował tematy, które odnosiły się do przemijalności ludzkiej egzystencji. Unikał dosłowności i jednoznacznych odpowiedzi, proponując w zamian aluzje i niedopowiedzenia. Często pracował z aktorami–amatorami, na ogół w plenerze.
Bohaterami jego filmów były zazwyczaj dzieci. Jego styl był zbliżony do kina dokumentalnego. Swoje historie umiejscawiał najchętniej na irańskiej prowincji. Charakterystyczne były dla niego długie statyczne rozmowy bohaterów, siedzących w samochodzie. Kiarostami znany był też z tego, że często cytował współczesną poezję irańską w dialogach, tytułach i tematach swoich filmów.
Twórczość.
Uwagę krytyki międzynarodowej zwrócił na siebie tzw. trylogią Koker. Jej nazwa pochodziła od wioski na północy Iranu, w której rozgrywała się akcja wszystkich trzech filmów. W skład trylogii weszły: "Gdzie jest dom mojego przyjaciela?" (1987), "A życie trwa dalej" (1992) i "Pod oliwkami" (1994).
Największe sukcesy przyniosły jednak kolejne filmy. "Zbliżenie" (1990) było autotematycznym filmem o kręceniu filmów. "Smak wiśni" (1997), opowiadający o kierowcy ciężarówki chcącym popełnić samobójstwo, przyniósł Kiarostamiemu Złotą Palmę na 50. MFF w Cannes. Był to pierwszy i jak dotąd jedyny film z Iranu uhonorowany tą zaszczytną nagrodą. Następne poetyckie dzieło, "Uniesie nas wiatr" (1999), zdobyło Nagrodę Specjalną Jury na 56. MFF w Wenecji, drugą pod względem znaczenia nagrodę na tej imprezie. Film, którego akcja rozgrywała się w odległej kurdyjskiej wiosce, wyróżniał się tym, że wielu jego postaci widz nie mógł zobaczyć, a jedynie usłyszeć zza kadru.
Swoje ostatnie filmy - "Zapiski z Toskanii" (2010) i "Jak zakochani" (2012) – Kiarostami nakręcił po raz pierwszy poza Iranem, odpowiednio we Włoszech i w Japonii. Pod koniec życia dwukrotnie współpracował z Juliette Binoche, która zagrała u niego w "Shirin" (2008) i we wspomnianych "Zapiskach z Toskanii". Ten ostatni film przyniósł jej nagrodę aktorską na 63. MFF w Cannes.
Filmografia.
Reżyser.
Kiarostami napisał scenariusze do niemal wszystkich swoich filmów, sam je również najczęściej montował i je produkował.

</doc>
<doc id="1924295" url="https://pl.wikipedia.org/wiki?curid=1924295" title="SKS Arena">
SKS Arena

SKS Arena (ukr. Спортивний комплекс «СКС-Арена») – wielofunkcyjny stadion w Sewastopolu na Ukrainie. Do 2011 nazywał się Stadion SK "Sewastopol" (ukr. Спортивний комплекс «Севастополь» відкритого акціонерного товариства «Севморзавод»).
Stadion w Sewastopolu został zbudowany w 1986 roku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. W lipcu 2010 został wykupiony od zakładu przez miasto i wypożyczony na 25 lat miejscowemu klubowi. W 2011 roku stadion został przebudowany. Wybudowano 3 nowe trybuny oraz wymieniono oświetlenie. Rekonstruowany stadion może pomieścić 5 826 widzów. Domowa arena klubu PFK Sewastopol.

</doc>
<doc id="1924296" url="https://pl.wikipedia.org/wiki?curid=1924296" title="Bitwa pod Salamanką">
Bitwa pod Salamanką

Bitwa pod Salamanką – starcie zbrojne, które miało miejsce 22 lipca 1812 roku podczas wojen napoleońskich na Półwyspie Iberyjskim.
Wśród wzgórz leżących w okolicach wioski Arapiles na południe od Salamanki dowodzona przez księcia Wellingtona armia angielsko-hiszpańsko-portugalska pokonała armię francuską dowodzoną przez marszałka Auguste Marmonta.
Bitwa składała się głównie z szeregu uderzeń na francuskie lewe skrzydło zainicjowanych przez brygadę kawalerii portugalskiej i 3 dywizję Pakenhama, a kontynuowanych przez brytyjską ciężką kawalerię oraz 4, 5 i 6 dywizję. Lewe skrzydło armii francuskiej zostało całkowicie rozbite.
Już w trakcie pierwszych minut wymiany ognia artyleryjskiego Marmont oraz jego zastępca generał Bonet zostali ranieni odłamkami. Przypadek ten osłabił jakość dowodzenia armią francuską, co otworzyło armii Wellingtona drogę do zwycięstwa.
Dowództwo nad armią francuską przejął trzeci w kolejce starszeństwa generał Bertrand Clausel. Na jego rozkaz francuskie odwody ruszyły do kontrataku na wyczerpane walką centrum sprzymierzonych. Francuzi odnieśli tu pewne sukcesy, jednak Wellington wsparł swoje centrum posiłkami, przechylając szalę na swoją korzyść.
Sprzymierzeni stracili 5 173 żołnierzy, w tym 3 129 brytyjskich, 6 hiszpańskich i 2 038 portugalskich. Francuzi stracili 13 000 żołnierzy. Dzięki odniesionemu zwycięstwu armia Wellingtona dwa miesiące później zajęła Madryt, po czym wycofała się z powrotem do Portugalii. Francuzi zmuszeni zostali do opuszczenia Andaluzji na stałe, a utrata Madrytu oznaczała początek końca panowania króla Józefa i profrancuskiego rządu.
Wstęp.
Bitwa była następstwem sześciotygodniowego okresu działań Wellingtona. Jego wtargnięcie do środka Hiszpanii wiosną 1812 roku zostało zablokowane przez armię Marmonta. W miarę, jak Wellington coraz głębiej wchodził w ziemie hiszpańskie, wzmacniane posiłkami siły Marmonta rosły. Gdy Francuzi osiągnęli przewagę, Wellington zdecydował się na odwrót. Obie nieprzyjacielskie armie maszerowały bardzo blisko siebie, toteż co jakiś czas zagrożone były linie zaopatrzenia armii Wellingtona. Gdy w drugiej połowie lipca Wellington zdecydował się w końcu wycofać z powrotem do Portugalii, dostrzegł błąd taktyczny Marmonta, który oddzielił swe lewe skrzydło od sił głównych. W tej sytuacji wydał większej części swej armii natychmiastowy rozkaz ataku na zbyt rozciągnięte lewe skrzydło armii francuskiej.
Stan liczebny walczących stron.
Armia Portugalii ("Armée de Portugal") marszałka Marmonta liczyła 49 647 żołnierzy i składała się z 8 dywizji piechoty oraz 2 dywizji kawalerii. Dysponowała artylerią w sile 78 dział. Pierwszą dywizją liczącą 4 900 żołnierzy dowodził Maximilien Foy, drugą dywizją liczącą 6 300 żołnierzy dowodził Bertrand Clausel, trzecią dywizją liczącą 5 400 żołnierzy dowodził Claude-François Ferey, czwartą dywizją liczącą 5 000 żołnierzy dowodził Jacques Sarrut, piątą dywizją liczącą 5000 żołnierzy dowodził Antoine Maucune, szóstą dywizją liczącą 4 300 żołnierzy dowodził Antoine Brenier, siódmą dywizją liczącą 4 300 żołnierzy dowodził Jean Thomières oraz ósmą dywizją liczącą 6 400 żołnierzy dowodził Jean Bonet. Pierwsza dywizja kawalerii, którą dowodził Pierre Boyer, liczyła 1 500 dragonów, a druga dywizja kawalerii, którą dowodził Jean-Baptiste Curto, liczyła 1 900 lekkiej jazdy. Artylerią dowodził Louis Tirlet – miał pod sobą 3 300 artylerzystów, 1 300 wojsk inżynieryjnych, żandarmerii oraz woźniców.
Licząca 51 949 żołnierzy armia Wellingtona składała się z 8 dywizji i dwóch niezależnych brygad piechoty, 5 brygad kawalerii i 54 dział. Pierwsza dywizja, którą dowodził Henry Campbell, liczyła 6 200 żołnierzy, trzecia dywizja, którą dowodził Edward Pakenham, liczyła 5800 żołnierzy, czwarta dywizja, którą dowodził Lowry Cole, liczyła 5191 żołnierzy, szósta dywizja, którą dowodził Henry Clinton, liczyła 5 500 żołnierzy, siódma dywizja, którą dowodził John Hope, liczyła 5100 żołnierzy, oraz ósma dywizja, którą dowodził Charles Alten, liczyła 3500 żołnierzy. Druga dywizja, licząca 3 400 piechurów, była dywizją hiszpańską, a dowodził nią Carlos d’España. Dwie niezależne brygady składały się z żołnierzy portugalskich - pierwszą, liczącą 2 600 żołnierzy, dowodził Denis Pack, a drugą, liczącą 1 900 żołnierzy, dowodził Thomas Bradford.
Brygadami kawalerii dowodził Stapleton Cotton. Jedną z brygad, liczącą 1000 ciężkich brytyjskich dragonów, dowodził John Le Marchant, drugą, mającą 1 000 lekkich dragonów, dowodził George Anson, trzecią, liczącą 700 lekkiej angielsko-niemieckiej jazdy, dowodził Victor Alten, czwartą stanowił królewski legion niemiecki liczący 800 jeźdźców, a dowodził nim George Bock. Piąta brygada kawalerii liczyła 500 dragonii portugalskiej i dowodził nią Benjamin D’Urban.
Hoylet Framingham dowodził całą artylerią złożoną z 9 sześciodziałowych baterii - 8 brytyjskich (dowódcy: Ross, Bull, Macdonald, Lawson, Gardiner, Greene, Douglas, May) i 1 portugalskiej (dowódca: Arriaga).
Manewry przed bitwą.
Wczesnym rankiem 22 lipca armia Marmonta posuwała się na południe, a jej forpoczty dotarły na południowy wschód od Salamanki. Patrząc na zachód marszałek mógł widzieć siódmą dywizję piechoty Wellingtona, rozmieszczoną na jednym z górskich grzbietów. Obserwując chmurę pyłu otaczającą nieprzyjacielską armię, Marmont przypuszczał, że Wellington wciąż się cofa, a w kierunku Francuzów obrócona jest tylko straż tylna. Marmont postanowił przesunąć swą armię na południe, a następnie na zachód, by obejść brytyjskie prawe skrzydło.
Marmont podjął błędną decyzję, gdyż nie wiedział, że większość dywizji Wellingtona zasłonięta była przez grzbiet górski. Brytyjskie dywizje 3 i 5 miały wkrótce nadejść od strony Salamanki. Wellington w razie groźby oskrzydlenia planował odwrót, tymczasem obserwował uważnie poczynania Marmonta, licząc na to, że popełni on błąd.
Marmont zamierzał posuwać się wzdłuż grzbietu górskiego w kształcie litery L, w którego narożniku znajdowało się strome wzniesienie znane pod nazwą "Arapil Grande". Z rana Francuzi zajmowali jedynie krótką, północną część ukształtowanego w L grzbietu. Stosując się do swego flankującego manewru Marmont nakazał swym dywizjom marsz na zachód wzdłuż dłuższej części L. Armia Wellingtona znajdowała się za innym, także ukształtowanym w literę L grzbietem, który leżał wewnątrz i równolegle do francuskiego grzbietu L, a oba grzbiety oddzielała dolina. Będąc niewidocznym dla Francuzów Wellington skoncentrował potężne siły uderzeniowe wzdłuż dłuższego boku brytyjskiego wzgórze mającego kształt L.
Gdy siły Marmonta dotarły do końca grzbietu, Francuzi byli rozciągnięci wzdłuż dłuższego grzbietu. Na czele maszerowała dywizja Thomières’a wspierana przez jazdę dowodzoną przez Curto. Następne szły dywizje Maucune’a, Breniera i Clausela. Dywizje Boneta, Sarruta i Boyera znalazły się blisko wzniesienia "Arapil Grande", natomiast Foy i Ferey znajdowali się wciąż na krótszym boku grzbietu.
Atak Wellingtona.
Gdy 3 dywizja brytyjska oraz brygada D’Urbana dotarły na szczyt francuskiego grzbietu, zaatakowały wojska Thomièresa. W tym samym czasie Wellington rzucił do natarcia na dłuższą część francuskiego grzbietu 5 i 4 dywizję, wsparte przez 7 i 6 dywizję.
Francuska dywizja Thomièresa została rozgromiona przez uszykowaną w dwie głębokie linie 3 dywizję brytyjską, a jej dowódca, Thomières, poległ. Następna na drodze Brytyjczyków była dywizja Maucune’a, której dowódca, widząc przed sobą jazdę, sformował swe wojska w kwadraty, co stanowiło typową taktykę w walce z jazdą. Jednak taktyka ta była zupełnie nieskuteczna w walce z przeciwnikiem pieszym. Dlatego, gdy niebawem pojawiła się uformowana w dwie głębokie linie 5 dywizja Leitha, bez trudu pokonała Francuzów w walce na muszkiety. Gdy francuscy piechurzy zaczęli się cofać, Cotton rzucił do ataku brygadę Le Marchanta. Żołnierze Maucune’a zostali rozniesieni na szablach przez ciężkich jeźdźców. Ci co przeżyli, poddali się.
Le Marchant szybko przegrupował swoją brygadę i rzucił ją do ataku na kolejną francuską dywizję, wyraźnie zmęczoną po szybkim marszu. Ciężka dragonia zmiotła w pośpiechu formowaną pierwszą linię dywizji Breniera. W tym momencie szczęście opuściło Le Marchanta, który zginął w ataku na francuski kwadrat utworzony przez drugą linię dywizji Breniera. Ze względu na kolejność starszeństwa dowództwo nad brygadą objął po nim William Ponsonby.
Jednocześnie francuska armia straciła swego naczelnego wodza. Gdy 3 dywizja brytyjska Pakenhama szykowała się do uderzenia na wojska Thomièresa, Marmont w końcu dostrzegł grożące jego armii niebezpieczeństwo. Gdy zamierzał dosiąść konia, wybuch pocisku działowego złamał mu ramię i dwa żebra. Wkrótce ranny też został zastępca Marmonta - Bonet. Marmont został ranny w momencie, gdy jego skrzydło było nazbyt rozciągnięte, jednak będąc rannym nie był w stanie tego skorygować przed atakiem sił Wellingtona. Armia francuska do końca bitwy musiała sobie radzić bez wodza z odpowiednimi kwalifikacjami.
Do godziny 17 lewe skrzydło francuskie zostało rozgromione. Następnie dowodzona przez Cole’a 4 dywizja zaatakowała dywizję Boneta, natomiast dowodzeni przez Packa Portugalczycy uderzyli na "Arapil Grande". Oba natarcia zostały odparte przez zmasowany ogień francuskich 40 dział, ustawionych na "Arapil Grande".
Ostatecznie dowództwo nad armią francuską objął Bertrand Clausel, który robił, co tylko możliwe, by uratować fatalną sytuację. Nakazał dywizji Sarruta, by ta wsparła w znacznej części zdemolowane lewe skrzydło, a następnie wyprowadził niebezpieczny kontratak na 4 dywizję Cole’a z użyciem dywizji Boneta, swojej i przy wsparciu dragonów Boyera. Francuski atak zepchnął na bok dywizję Cole’a i uderzył w 6 dywizję znajdującą się w drugiej linii armii Wellingtona. Marszałek William Beresford błyskawicznie zareagował na zagrożenie i natychmiast wysłał portugalską brygadę, którą dowodził William Spry, by powstrzymać francuską piechotę, dając Wellingtonowi czas na przesunięcie 1 i 7 dywizji. W końcu po twardym oporze dywizje Clausela i Boneta zostały odparte i cała francuska armia około godziny 21 przystąpiła do odwrotu.
Gdy reszta armii francuskiej cofała się z pola bitwy, Ferey uformował swoją dywizję w pojedynczą linię o głębokości trzech ludzi, przy czym na obu flankach umieścił batalion w formie kwadratu. Uderzyła na niego zwycięska 6 dywizja dowodzona przez Clintona, jednak została odparta. Brytyjczycy ostrzelali centrum francuskiej linii artyleryjskim ogniem krzyżowym, po czym Wellington wydał rozkaz do drugiego ataku. Atak przełamał francuską dywizję, a dowodzący nią Ferey poległ.
Armia francuska ruszyła w kierunku "Alba de Tormes", gdzie znajdowała się przeprawa mostowa umożliwiająca ucieczkę. Odwrót Francuzów osłaniała dywizja Foya. Wellington był przekonany, że przeprawy mostowej broni hiszpański batalion umieszczony w pobliskim zamku. Ponieważ dowodzący batalionem Maj-Gen D'Espana wycofał jednostki, nie informując o tym Wellingtona, Francuzi bez problemów przeprawili się na drugi brzeg.
Po bitwie.
W bitwie armia francuska straciła 6 000 zabitych i rannych oraz 7 000 jeńców. Obok ciężko rannego Marmonta, poległo dwóch dowódców dywizji, a inni zostali ranni. Armia Wellingtona straciła 5 173 żołnierzy, z tego połowa to łączne straty 4 i 6 dywizji. Ranni zostali Cotton, Cole i Leith.
Następnego dnia ciężka dragonia z Królewskiego Legionu Niemieckiego ("King’s German Legion") Wellingtona rozbiła część tylnej straży uchodzącej armii francuskiej (dywizja Foya) w bitwie pod García Hernandez, gdzie w ciągu kilku minut przełamała dwa sformowane przez francuską piechotę czworoboki.
Znaczenie bitwy.
Bitwa, którą Wellington sprowokował, była z jego strony batalią ofensywną. Mówiono, że „pobił armię 40 000 żołnierzy w 40 minut”. Sześć dni po bitwie, Foy napisał w swoim dzienniku:
"„Bitwa ta spośród grona wygranych przez Anglię w ostatnich czasach bitew wielkiej skali stoczona została w sposób najmądrzejszy, a jej skutki były najdonioślejsze. Wyniosła reputację Wellingtona niemal do takiego stopnia, jakim niegdyś cieszył się Marlborough. Do dzisiejszego dnia wszyscy znaliśmy jego rozwagę i umiejętność wybrania dobrej pozycji. Jednak pod Salamanką ukazał siebie jako wielkiego mistrza sztuki manewrowania. Zastosował skośne ustawienie wojsk w stylu, jaki prezentował w swoim czasie Fryderyk Wielki”."
Bitwa pod Salamanką była dla Francuzów ogromnym wstrząsem. Zanim zdołali przegrupować swe siły, Anglicy i Portugalczycy wkroczyli do Madrytu 6 sierpnia oraz rozpoczęli oblężenie Burgos. Gdy jesienią koncentracja odnowionych sił francuskich zagroziła wojskom Wellingtona, te z powrotem wycofały się na obszar Portugalii.
Klęska Francuzów mogła być jeszcze dotkliwsza, gdyby Hiszpanie nie opuścili kluczowej pozycji, blokującej główną drogę ucieczki przez most na rzece "Alba de Tormes". Stało się to najprawdopodobniej na skutek nieporozumienia między hiszpańskimi a brytyjskimi dowódcami. Z tego powodu pobici Francuzi zdołali ujść przed pościgiem.

</doc>
<doc id="1924299" url="https://pl.wikipedia.org/wiki?curid=1924299" title="Stadion Nika">
Stadion Nika

Stadion "Nika" (ukr. КСК «Ніка») – wielofunkcyjny stadion w Oleksandrii na Ukrainie.
Stadion w Oleksandrii został zbudowany w XX wieku. Wcześniej nazywał się "Szachtar". Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 5 692 widzów. Domowa arena klubu FK Ołeksandrija.

</doc>
<doc id="1924300" url="https://pl.wikipedia.org/wiki?curid=1924300" title="Kaitano Tembo">
Kaitano Tembo

Kaitano Tembo (ur. 22 lipca 1970) – zimbabwejski piłkarz grający na pozycji obrońcy.
Kariera klubowa.
Karierę piłkarską Tembo rozpoczął w klubie Dynamos Harare. W jego barwach zadebiutował w zimbabwejskiej Premier League. Swój pierwszy sukces w karierze osiągnął w 1994 roku, gdy wywalczył mistrzostwo Zimbabwe. Po tytuł mistrzowski sięgnął także w latach 1995 i 1997. Wraz z zespołem Dynamos zdobył też Puchar Niepodległości Zimbabwe w 1995 roku i Puchar Zimbabwe w 1996 roku.
W 1998 roku Tembo przeszedł z Dynamos do południowoafrykańskiego klubu Seven Stars z Kapsztadu. W 1999 roku po połączeniu się go z Cape Town Spurs i utworzeniu Ajaksu Kapsztad Zimbabwejczyk odszedł do Supersport United z Pretorii. W 2002 roku osiągnął pierwszy sukces z Supersport, gdy został mistrzem Premier Soccer League. W 2003 roku powtórzył to osiągnięcie, a w 2004 zajął 4. miejsce w lidze. Swoją karierę sportową zakończył w 2006 roku w wieku 36 lat.
Kariera reprezentacyjna.
W reprezentacji Zimbabwe Tembo zadebiutował w 1997 roku. W 2004 roku w Pucharze Narodów Afryki 2004 rozegrał 2 mecze: z Egiptem (1:2) i z Algierią (2:1).

</doc>
<doc id="1924301" url="https://pl.wikipedia.org/wiki?curid=1924301" title="Stadion Enerhetyk w Bursztynie">
Stadion Enerhetyk w Bursztynie

Stadion „Enerhetyk” (ukr. Стадіон «Енергетик») – wielofunkcyjny stadion w Bursztynie na Ukrainie.
Stadion w Bursztynie został zbudowany w 1976. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 3 000 widzów. Domowa arena klubu Enerhetyk Bursztyn.

</doc>
<doc id="1924303" url="https://pl.wikipedia.org/wiki?curid=1924303" title="Stadion Naftowyk w Ochtyrce">
Stadion Naftowyk w Ochtyrce

Stadion "Naftowyk" (ukr. Стадіон «Нафтовик») – stadion piłkarski w Ochtyrce na Ukrainie.
Stadion w Ochtyrce został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 5 256 widzów. Domowa arena klubu Naftowyk-Ukrnafta Ochtyrka.

</doc>
<doc id="1924310" url="https://pl.wikipedia.org/wiki?curid=1924310" title="Lexus CT">
Lexus CT

Lexus CT – hybrydowy samochód osobowy klasy kompaktowej produkowany pod japońską marką Lexus w latach 2010 – 2022.
Opis modelu.
Pod względem stylistycznym stanowi on rozwinięcie charakterystycznej dla Lexusa filozofii "L-finesse" oraz prototypu pod nazwą LF-Ch, pełnej elegancji i dynamicznych akcentów. Wnętrze jest bardzo przestronne, a materiały wysokiej jakości. Do sprzedaży w Europie trafił w marcu 2011.
Źródłem napędu jest układ hybrydowy znany z Toyoty Prius III generacji, złożony z benzynowego silnika 1.8 VVTi, motoru elektrycznego, bezstopniowej skrzyni E-CVT i niklowo-wodorkowych baterii. Kierowca pojazdu wybrać może jeden z dwóch trybów jazdy: komfortowy lub sportowy.
W listopadzie 2013 roku przeprowadzono lifting Lexusa CT. Samochód trafił do sprzedaży na początku 2014 roku. . Projektanci dostosowali stylistykę pojazdu do reszty gamy modelowej Lexusa. Odświeżono m.in. atrapę chłodnicy, zderzaki. Zmodyfikowano również nastawy zawieszenia, tak aby było bardziej komfortowe. Nowy Lexus CT 200h powstał pod kierownictwem Chika Kako, pierwszej kobiety w historii firmy, pełniącej funkcję zwierzchnika całego zespołu konstrukcyjnego. W 2014 roku w Polsce zarejestrowano 252 nowe egzemplarze Lexusa CT200h. Tym samym auto było trzecim pod względem popularności modelem w ofercie marki.
W czerwcu 2017 roku Lexus CT doczekał się kolejnego liftingu. Odświeżono wygląd zewnętrzny i znacznie zmodernizowano wyposażenie wnętrza. Najistotniejszą zmianą było wprowadzenie systemu bezpieczeństwa czynnego Lexus Safety System +.
W 2018 roku brytyjska firma obuwnicza Norman Walsh opracowała buty inspirowane wnętrzem Lexusa CT w wersji F Sport. 

</doc>
<doc id="1924312" url="https://pl.wikipedia.org/wiki?curid=1924312" title="Łafort Arena">
Łafort Arena

Łafort Arena (ukr. Лафорт Арена) – stadion piłkarski w Dobromilu na Ukrainie. Do lipca 2010 stadion nazywał się Kniaża Arena (ukr. «Княжа Арена»).
Stadion w Dobromilu został zbudowany 3 września 2007 zgodnie wymóg standardów UEFA i FIFA. Nowy stadion może pomieścić 3 220 widzów. Domowa arena klubu FK Lwów.

</doc>
<doc id="1924313" url="https://pl.wikipedia.org/wiki?curid=1924313" title="Muzeum Fotografii w Bydgoszczy">
Muzeum Fotografii w Bydgoszczy

Muzeum Fotografii w Bydgoszczy – placówka muzealna w Bydgoszczy, prezentująca historię fotografii i zabytkowy sprzęt fotograficzny. Jest jednym z obiektów leżących na Szlaku Wody Przemysłu i Rzemiosła TeH2O. Od listopada 2004 roku działa przy Wyższej Szkole Gospodarki jako część Akademickiej Przestrzeni Kulturalnej, w której znajdują się także: Galeria nad Brdą, Galeria Debiut, sala widowiskowa oraz studio nagrań.
Historia.
Muzeum powstało w listopadzie 2004 roku z inicjatywy inż. Ryszarda Chodyny, dyrekcji Bydgoskich Zakładów Fotochemicznych FOTON oraz władz Wyższej Szkoły Gospodarki. Pierwszą siedzibą muzeum był budynek dawnej Bydgoskiej Fabryki Płyt Fotograficznych „Alfa” (protoplasty FOTONU) przy ul. Garbary 3 – będący wówczas siedzibą zamkniętego oddziału FUJIFILM Polska Distribution S.A. W 2006 roku zdecydowano o przeniesieniu eksponatów do wyremontowanego budynku XIX-wiecznej wozowni przy ul. Królowej Jadwigi 14, położonego na nabrzeżu Brdy. Przy współudziale architektów i plastyków, stworzono interaktywną przestrzeń łączącą ekspozycję z aktywnym poznawaniem fotografii (ciemnia fotograficzna, atelier, czytelnia specjalistyczna).
W 2020 APK z Muzeum Fotografii została przeniesiona na ul. Karpacką, a jej siedzibę w początku 2021 wyburzono pod budowę dwóch budynków mieszkaniowych.
Historia fotografii w Bydgoszczy.
Pierwsze ujęcia fotograficzne Bydgoszczy pochodzą z lat 40. XIX wieku. Do wyróżniających się zakładów fotograficznych w mieście przełomu XIX i XX w. należały: Zakład Teodora Joppa, Basiliusa Lorenza, Paula Nawtotzkiego i Emila Wilhrama. Spośród znanych fotografików działali w Bydgoszczy: Jan Bułhak i Piotr Wiszniewski.
W 1925 roku Marian Dziatkiewicz założył przy ul. Garbary 3 Fabrykę Płyt Fotograficznych, która przez lata rozwijała się i zmieniała nazwę: „Alfa”, „Opta”, aż po Bydgoskie Zakłady Fotochemiczne FOTON. Po roku 1945 był to jeden z większych zakładów w Bydgoszczy, zatrudniającym w latach świetności 1500 osób. Zakład znany był z produkcji papieru fotograficznego, chemikaliów do obróbki zdjęć oraz materiałów na potrzeby radiologii. W latach 60. i 70. XX wieku na kulturalnej mapie miasta dużą rolę odgrywało Bydgoskie Towarzystwo Fotograficzne, będące organizatorem licznych wystaw, plenerów, warsztatów i spotkań z artystami fotografii.
Ekspozycja.
W zbiorach muzeum znajdują się m.in.: aparaty fotograficzne (drewniany aparat studyjny z końca XIX wieku z obiektywem firmy Rodenstock, aparat Leica z 1933 roku), powiększalniki, kamery filmowe, projektory, fotografie, książki i czasopisma ("Almanach Fotografii Wileńskiej" z 1931 roku). Większość eksponatów to dary od firm, instytucji i osób prywatnych.
Działalność.
Poza gromadzeniem i opieką nad obiektami posiadającymi wartość historyczną, muzeum prowadzi działalność wydawniczą oraz wystawienniczą. W ramach wystaw czasowych prezentowano prace m.in.: Tomasza Gudzowatego, Leszka J. Pękalskiego, Macieja Pisuka, Jerzego Riegla, Zofii Rydet, Zbigniewa Tomaszczuka, Wacława Wantucha. Zajmuje się także edukacją oraz animacją amatorskiego ruchu fotograficznego. Dysponując ciemnią analogową oraz profesjonalnym atelier, prowadzi lekcje muzealne dla dzieci i młodzieży, warsztaty specjalistyczne – od camera obscura przez XIX-wieczne techniki szlachetne do fotografii cyfrowej, a także Bydgoską Akademię Fotografii. Organizowane tu wydarzenia, takie jak: spotkania autorskie, otwarte przeglądy portfolio, plenery czy konkursy, w tym Przegląd Fotografii Reportażowej Regionu Kujawsko-Pomorskiego Regional Press Photo, wzbogacają ofertę kulturalną miasta i regionu.
Zwiedzanie.
Muzeum jest czynne od wtorku do piątku w godz. 11.00-17.00 oraz w sobotę w godz. 10.00-14.00.

</doc>
<doc id="1924314" url="https://pl.wikipedia.org/wiki?curid=1924314" title="Stadion Kniaża Arena w Dobromylu">
Stadion Kniaża Arena w Dobromylu



</doc>
<doc id="1924315" url="https://pl.wikipedia.org/wiki?curid=1924315" title="Muzeum Oświaty w Bydgoszczy">
Muzeum Oświaty w Bydgoszczy

Muzeum Oświaty w Bydgoszczy – placówka muzealna w Bydgoszczy prezentująca historię, działalność, akcesoria i wyposażenie szkolne w Bydgoszczy i regionie bydgoskim, począwszy od okresu zaboru pruskiego, aż po czasy współczesne.
Historia.
Początkiem muzeum było założone 30 kwietnia 1979 roku, prowadzone społecznie przez grupę emerytowanych nauczycieli – pierwsze w kraju Muzeum Pamiątek Nauczycielskich. 
Głównym inicjatorem utworzenia muzeum był Stanisław Lisewski. Dzięki jego staraniom powstała Rada Założycielska, w skład której weszli ww. jako przewodniczący oraz członkowie Bronisław Pozorski i Franciszek Grott.
Działalność organizacyjna została oparta na Radzie Zakładowej Związku Nauczycielstwa Polskiego i w kwietniu 1979 roku uzyskano na ten cel pomieszczenie przy ul. Kołłątaja 9, w siedzibie ówczesnego Wydziału Oświaty i Wychowania Urzędu Miejskiego. Stała ekspozycja przygotowana w 1980 r. zawierała cztery grupy zbiorów z okresów: zaboru pruskiego, II Rzeczypospolitej, okupacji hitlerowskiej i Polski Ludowej.
W 1981 r. muzeum zostało przeniesione do Domu Nauczyciela przy ul. Czartoryskiego 19, a 14 października 1985 r. do pomieszczeń w nowo wybudowanej szkole podstawowej nr 32, przy ul. Bałtyckiej 59 i przyjęło nazwę Muzeum Oświaty. 
Początkowo gromadziło ono ok. 1000 jednostek inwentarzowych, które prezentowano w czterech salach wystawowych w piwnicach budynku. 
Urządzono cztery wystawy stałe: „martyrologia nauczycielstwa bydgoskiego”, „szkoła sprzed lat”, „historia oświaty w Polsce” oraz „szkoła polska na obczyźnie”.
Początkowo muzeum było placówką wychowania pozaszkolnego, a od 1992 roku jest wydziałem Pedagogicznej Biblioteki Wojewódzkiej im. Mariana Rejewskiego w Bydgoszczy, do siedziby której w lutym 2004 roku zostało przeniesione, przejmując kilka pomieszczeń na II piętrze budynku przy ul. Marii Skłodowskiej-Curie 4. 
Działy.
W wewnętrznym systemie organizacyjnym znajdują się następujące działy:
Ekspozycja.
Muzeum posiada ponad 21 tys. zinwentaryzowanych jednostek, pochodzących niemal w całości z darowizn, zaś zbiory biblioteczne liczą ponad 4000 książek oraz 700 tytułów czasopism.
Muzeum prezentuje sprzęty szkolne, wyposażenie uczniów i nauczycieli, fotografie, nagrania, świadectwa szkolne, tarcze szkolne, proporczyki, emblematy, plakietki, znaczki i nalepki, filmy i nagrania dźwiękowe, podręczniki i lektury, spuścizny wybitnych nauczycieli bydgoskich oraz akta szkół i organizacji uczniowskich ze szkół w Bydgoszczy i regionie bydgoskim, począwszy od okresu zaboru pruskiego, aż po czasy współczesne. 
Wystawy prezentowane są w trzech salach wystawowych.
Najstarszymi eksponatami są m.in. elementarze z alfabetem gotyckim i łacińskim, wydane w 1880 roku i 1910, kieszonkowy śpiewnik polski, a także dwa unikalne egzemplarze „Pana Tadeusza” Adama Mickiewicza z XIX wieku, jeden drukowany w Lipsku, a drugi we Lwowie. 
Wystawy stałe.
Ekspozycja główna w 2020 r. zawierała grupy związane z następującą tematyką:
Wystawy czasowe.
Tematyka wystaw czasowych związana jest historią i współczesnością oświaty w Bydgoszczy, a także nawiązuje do rocznic i jubileuszy.
Muzeum prowadzi również działalność dydaktyczną, w tym lekcje muzealne dla uczniów szkół podstawowych, gimnazjów, szkół średnich i studentów. 
Zwiedzanie.
Muzeum jest czynne w poniedziałek, środę i piątek w godzinach 8.00-15.00, zaś we wtorek w godzinach 8.00-17.00. Wstęp do muzeum kosztuje 2 zł..

</doc>
<doc id="1924316" url="https://pl.wikipedia.org/wiki?curid=1924316" title="Muzeum Dyplomacji i Uchodźstwa Polskiego w Bydgoszczy">
Muzeum Dyplomacji i Uchodźstwa Polskiego w Bydgoszczy

Muzeum Dyplomacji i Uchodźstwa Polskiego w Bydgoszczy – jedyna w kraju placówka muzealna prezentująca historię dyplomacji i rządu polskiego na uchodźstwie w Londynie.
Historia.
Początki muzeum wiążą się z decyzją przekazania Polsce archiwalnych zbiorów dyplomatycznych przez mieszkającą w Kanadzie Wandę Poznańską – wdowę po Karolu Poznańskim (1893–1971), konsulu generalnym II RP w Paryżu (1927–1934) i Londynie (1934–1945).
Zapewnienie takie uzyskał będący w kontakcie z Poznańską prof. dr hab. Sudoł Adam z Uniwersytetu Kazimierza Wielkiego w Bydgoszczy.
W październiku 1997 r. do Montrealu pojechała oficjalna delegacja, która wręczyła Wandzie Poznańskiej medal „Za Zasługi dla Miasta Bydgoszczy”. Jednocześnie swoje archiwalia: książki, pamiątki, mundury wojskowe i dyplomatyczne przekazała liczna grupa polskich emigrantów.
W 1998 r. Rada Miasta Bydgoszczy podjęła decyzję o przekazaniu na potrzeby muzeum willi przy ul. Berwińskiego 4, zaś w 23 czerwca tego roku zainaugurowano działalność placówki. Pierwszym dyrektorem został prof. dr hab. Adam Sudoł.
Minister spraw zagranicznych RP objął działalność muzeum honorowym patronatem i poinformował o nim wszystkie polskie ambasady i placówki konsularne. Zaczęły napływać kolejne dary od Polaków osiadłych w różnych krajach.
2 czerwca 1999 r., po ukończeniu koniecznych prac remontowych, dokonano uroczystego otwarcia stałej siedziby Muzeum Dyplomacji i Uchodźstwa Polskiego.
Muzeum stanowi samodzielną placówkę badawczą przy Instytucie Historii Uniwersytetu Kazimierza Wielkiego w Bydgoszczy służącą mieszkańcom Bydgoszczy, regionu i kraju oraz Polonii na całym świecie.
Sylwetka Karola i Wandy Poznańskich.
Praca w służbie dyplomatycznej i konsularnej Karola Poznańskiego rozpoczęła się w 1920 roku, gdy brał udział w rokowaniach zakończonych podpisaniem traktatu ryskiego 18 marca 1921 r. W latach 1927–1934 był konsulem generalnym II RP w Paryżu, a od 1934 w Londynie. Jego oficjalna misja dyplomatyczna zakończyła się 5 lipca 1945 r., kiedy Wielka Brytania i pozostali alianci uznali Tymczasowy Rząd Jedności Narodowej w Polsce, co oznaczało jednocześnie cofnięcie uznania dla rządu emigracyjnego w Londynie. Większość polskich dyplomatów wybrała wówczas los emigrantów politycznych.
Wanda z Dmowskich Poznańska urodziła się 23 lipca 1898 r. Starannie wykształcona, znająca języki obce, biegle posługująca się klasyczną stenografią niemiecką, po odzyskaniu przez Polskę niepodległości została zaproszona do pracy w polskim parlamencie. Znała osobiście Józefa Piłsudskiego i wszystkich najważniejszych polityków tamtego okresu. Jako stenografistka, a potem radca, brała udział w ważniejszych wydarzeniach dyplomatycznych.
Była m.in. świadkiem rokowań, które zakończyły są podpisaniem traktatu ryskiego. Jako członek polskiej delegacji uczestniczyła w konferencji ekonomicznej w Genui w 1922 r., pełniąc funkcję osobistej sekretarki ministra Gabriela Narutowicza oraz stenografistki polskiej delegacji. Po zabójstwie prezydenta Gabriela Narutowicza przypadł jej w udziale obowiązek pisania stenogramu z przebiegu jednodniowej rozprawy przeciwko zabójcy pierwszego prezydenta II RP.
W 1940 r. przybyła do Kanady na pokładzie okrętu wojennego, po czym w 1944 r. wspólnie z matką i córką powróciła do Wielkiej Brytanii do męża, który trwał nieprzerwanie na stanowisku konsula generalnego II RP. Po 1945 r. Wanda i Karol Poznańscy wyemigrowali do Montrealu w Kanadzie, gdzie spędzili resztę życia.
Wanda Poznańska zmarła 4 czerwca 2003 r., w Montrealu. Zgodnie z jej testamentem została pochowana w Bydgoszczy, gdzie nigdy nie była, ale chciała spocząć wśród ludzi, którzy byli jej życzliwi w jesieni życia.
Ekspozycja.
Czołowym zasobem muzeum jest „Archiwum Rodziny Poznańskich”, a w niej oryginalne dokumenty, fotografie, korespondencja służbowa i prywatna, rękopisy i testamenty wybitnych Polaków, kolekcja sztychów Stefana Mrożewskiego (1894–1975) oraz zbiór polskich banknotów z okresu międzywojennego.
Wśród zgromadzonych archiwaliów znajdują się również m.in. unikatowe dokumenty należące do Józefa Becka, ostatniego ministra spraw zagranicznych II RP, które przekazał z USA syn dyplomaty Andrzej Beck, a także archiwalia dotyczące dziejów polskiego ruchu ludowego w Stanach Zjednoczonych i Belgii.
Muzeum posiada ponadto historyczne mundury, odznaczenia wojskowe oraz medale, a także kolekcję sztandarów i chorągwi.
Po śmierci Wandy Poznańskiej w 2003 r., do muzeum trafiła także spuścizna mebli i obrazów, m.in. dzieła Rembrandta, Wyspiańskiego, Fałata, Boznańskiej, Gersona, Gottlieba, Wyczółkowskiego.
W 2008 r. w muzeum podczas wystawy z okazji X rocznicy powstania Województwa Kujawsko – Pomorskiego podpisany został symboliczny dokument nazwany „Aktem Jedności”. Sygnatariuszami dokumentu byli: marszałek województwa kujawsko-pomorskiego – Piotr Całbecki, wojewoda kujawsko-pomorski – Rafał Bruski, prezydent Bydgoszczy – Konstanty Dombrowicz, ambasador Ukrainy w Polsce – Ołeksandr Mocyk, gość honorowy – Jerzy Kulej, władze uczelni bydgoskich, dyrektor muzeum prof. Adam Sudoł (politolog), oraz biegły sądowy i twórca dokumentu Jarosław Pijarowski.
Wystawy.
Muzeum organizuje wystawy stałe i czasowe, m.in.:
Działalność.
W placówce odbywają się konferencje naukowe, spotkania Polonii z młodzieżą, wykłady, olimpiady historyczne. Pracownicy naukowi, doktoranci, studenci, dziennikarze wykorzystują w swej pracy gromadzone tu archiwalia. Muzeum Dyplomacji i Uchodźstwa Polskiego ścisłe współpracuje ze Stowarzyszeniem „Wspólnota Polska”, które angażuje się w pomoc Polakom mieszkającym na terenach b. ZSRR oraz z Towarzystwem Miłośników Wilna i Ziemi Wileńskiej, co owocuje utworzeniem Centrum Badań Regionalnych – Działu Kresów Północno-Wschodnich.
W marcu 2002 r. w muzeum toczyły się obrady Światowej Rady Badań nad Polonią wspieranej przez prof. dr. Edwarda Szczepanika, ostatniego premiera rządu II RP na Uchodźstwie.

</doc>
<doc id="1924320" url="https://pl.wikipedia.org/wiki?curid=1924320" title="Belgia na Zimowych Igrzyskach Paraolimpijskich 2010">
Belgia na Zimowych Igrzyskach Paraolimpijskich 2010

Belgię na Zimowych Igrzyskach Paraolimpijskich 2010 reprezentowała jedna zawodniczka w narciarstwie alpejskim.

</doc>
<doc id="1924322" url="https://pl.wikipedia.org/wiki?curid=1924322" title="Puchar Polski w piłce siatkowej mężczyzn (2006/2007)">
Puchar Polski w piłce siatkowej mężczyzn (2006/2007)

Puchar Polski w piłce siatkowej mężczyzn 2006/2007 - 50. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z 3 rund wstępnych, w których wystąpiły zespoły z II i III lig. Zwycięzcy grali w 1. rundzie z zespołami z I ligi, aż do wyłonienia 2 zespołów, które dołączyły w następnej rundzie do drużyn z PLS w fazie grupowej. Gospodarzem jest drużyna, która zajęła niższą pozycję w klasyfikacji końcowej lub z niższej ligi. Zwycięzcy awansowali z fazy grupowej, w której były 3 grupy po 4 zespoły walczyły w turnieju finałowym od ćwierćfinałów.
Rozgrywki.
Faza grupowa.
I grupa.
Wyniki
Tabela
II grupa.
Wyniki
Tabela
III grupa.
Wyniki
Tabela

</doc>
<doc id="1924323" url="https://pl.wikipedia.org/wiki?curid=1924323" title="Mateusz Morawiecki">
Mateusz Morawiecki

Mateusz Jakub Morawiecki (ur. 20 czerwca 1968 we Wrocławiu) – polski menedżer, bankowiec i polityk. Od 2017 prezes Rady Ministrów stojący na czele pierwszego i drugiego swojego gabinetu.
Prezes zarządu Banku Zachodniego WBK w latach 2007–2015, członek Rady Gospodarczej przy rządzie Donalda Tuska (2010–2012), wiceprezes Rady Ministrów (2015–2017), minister rozwoju (2015–2016), a następnie minister rozwoju i finansów (2016–2018), minister sportu (2019), poseł na Sejm IX kadencji (od 2019), minister cyfryzacji (od 2020), wiceprezes Prawa i Sprawiedliwości (od 2021).
Życiorys.
Młodość.
Urodził się 20 czerwca 1968 we Wrocławiu. Jest synem Jadwigi oraz fizyka i opozycjonisty Kornela Morawieckiego (przewodniczącego Solidarności Walczącej). Rodzina ojca pochodziła z warszawskiej Pragi, gdzie urodził się i wychowywał Kornel Morawiecki, który później wraz z żoną zamieszkał we Wrocławiu. Rodzice matki pochodzili ze Stanisławowa, z czasem zamieszkali we Wrocławiu. W 1960 i 1965 urodziły się starsze siostry: Anna i Marta, w 1966 – Magdalena, która zmarła w wieku pięciu miesięcy, a w 1973 – młodsza siostra Maria.
Według Igora Jankego (publicysty „Uważam Rze”, oraz „Do Rzeczy”), Mateusz Morawiecki od 1979 roku pomagał w drukowaniu podziemnego „Biuletynu Dolnośląskiego” w tajnej drukarni w Wilczynie Leśnym pod Wrocławiem. Od grudnia 1981 brał udział w akcjach opozycyjnych: malowaniu napisów na murach, zrywaniu flag, rozklejaniu plakatów i ulotek, druku i kolportażu podziemnych pism oraz rozwieszaniu opozycyjnych transparentów. W latach 1983–1986 był wielokrotnie zatrzymywany i przesłuchiwany w związku z działalnością opozycyjną swego ojca, który ukrywał się wówczas przed organami ścigania. Od 1986 publikował pod pseudonimami, np. Robert Synowiecki, własne artykuły w prasie podziemnej, głównie w „Biuletynie Dolnośląskim”. W latach 80. kilkakrotnie został pobity z powodów politycznych i ponownie był przesłuchiwany.
Edukacja.
W 1987 ukończył IX Liceum Ogólnokształcące im. Juliusza Słowackiego we Wrocławiu, następnie rozpoczął studia na kierunku historia na Wydziale Filozoficzno-Historycznym Uniwersytetu Wrocławskiego, gdzie w latach 1988–1989 brał udział w strajkach okupacyjnych. Studia te ukończył w 1992.
Kształcił się następnie na Politechnice Wrocławskiej i Central Connecticut State University, a w 1995 uzyskał dyplom Master of Business Administration na Akademii Ekonomicznej we Wrocławiu. W tym samym roku ukończył studia podyplomowe z prawa europejskiego i ekonomiki integracji gospodarczej na Uniwersytecie w Hamburgu. Studiował także na Uniwersytecie w Bazylei i w Kellogg School of Management przy Northwestern University.
Działalność zawodowa.
Od 1991 pracował dla spółki Cogito, współtworzył firmy wydawnicze Reverentia i Enter Marketing-Publishing. W 1991 był współzałożycielem, menedżerem i redaktorem pisma „Dwa Dni”. W latach 1992–1995 pracował jako menedżer odpowiedzialny za marketing i finanse w przedsiębiorstwach konsultingowych i wydawniczych. W 1995 odbył staż w Niemieckim Banku Federalnym. W latach 1996–1997 prowadził projekty badawcze w zakresie bankowości i makroekonomii na Uniwersytecie we Frankfurcie nad Menem. W 1997 wraz z Frankiem Emmertem opublikował "Prawo europejskie", podręcznik z zakresu prawa unijnego i ekonomiki integracji gospodarczej. W 1998 został zastępcą dyrektora Departamentu Negocjacji Akcesyjnych w Urzędzie Komitetu Integracji Europejskiej. W latach 1998–2001 był członkiem rad nadzorczych Zakładu Energetycznego Wałbrzych i Agencji Rozwoju Przemysłu.
W 1998, po odejściu z administracji rządowej, podjął pracę w Banku Zachodnim. W latach 1998–2001 był doradcą prezesa zarządu, a następnie dyrektorem banku. W 2001, po połączeniu Banku Zachodniego i Wielkopolskiego Banku Kredytowego, został członkiem zarządu Banku Zachodniego WBK, a w maju 2007 objął stanowisko prezesa zarządu tej instytucji. Bank ten w tym czasie brał udział w finansowaniu różnych przedsięwzięć kulturalnych, m.in. serialu telewizyjnego "Czas honoru" oraz filmów "Czarny czwartek" i "1920 Bitwa Warszawska". Sam Morawiecki zasiadał w Komitecie Nauk o Finansach PAN pierwszej kadencji.
Działalność polityczna do 2015.
Był członkiem Partii Wolności. W latach 1998–2002 zasiadał w sejmiku dolnośląskim I kadencji, mandat uzyskał z listy Akcji Wyborczej Solidarność.
Od 2008 do czasu wejścia w skład rządu w 2015 był konsulem honorowym Republiki Irlandii w Polsce. W 2010 został powołany w skład Rady Gospodarczej przy premierze Donaldzie Tusku, w której zasiadał przez blisko dwa lata.
W 2014 był jedną z osób nagranych podczas afery taśmowej.
Wiceprezes Rady Ministrów i minister.
9 listopada 2015 zrezygnował z funkcji prezesa zarządu Banku Zachodniego WBK, nie uzyskując odprawy i pozostając nadal akcjonariuszem BZ WBK (ok. 13,7 tys. akcji; sprzedał je wraz z objęciem funkcji premiera). 16 listopada objął urzędy wicepremiera i ministra rozwoju w rządzie Beaty Szydło. W marcu 2016 wstąpił do Prawa i Sprawiedliwości. W tym samym roku przedstawił dokument programowy (nazwany „planem Morawieckiego”), który został przyjęty w rozwiniętej wersji przez Radę Ministrów w lutym 2017. Od marca 2016 kierował Komitetem Rozwoju, zadaniem którego było wypracowywanie programów w ramach planu odpowiedzialnego rozwoju.
28 września 2016 został odwołany ze stanowisk rządowych, a także tego samego dnia powołany ponownie na urzędy wicepremiera i ministra rozwoju i finansów (w resorcie finansów w miejsce Pawła Szałamachy). 30 września tego samego roku stanął na czele Komitetu Ekonomicznego Rady Ministrów. W marcu 2017 na zaproszenie ministra finansów Niemiec uczestniczył w spotkaniu ministrów finansów państw G20 w Baden-Baden, będąc pierwszym przedstawicielem Polski na tym szczycie i jednym z kilku przedstawicieli państw nienależących do grupy.
Prezes Rady Ministrów.
Pierwszy rząd (2017–2019).
7 grudnia 2017 komitet polityczny PiS rekomendował jego kandydaturę na stanowisko prezesa Rady Ministrów w związku z deklaracją rezygnacji ze strony premier Beaty Szydło, którą oficjalnie złożyła następnego dnia. Również 8 grudnia Mateusz Morawiecki został przez prezydenta RP Andrzeja Dudę desygnowany, a 11 grudnia powołany na to stanowisko. Jednocześnie został też ponownie powołany na urząd ministra rozwoju i finansów.
12 grudnia 2017 Sejm udzielił rządowi wotum zaufania; za zagłosowało 243 posłów, przeciw oddano 192 głosy. 9 stycznia 2018 Mateusz Morawiecki został odwołany z funkcji ministra rozwoju i finansów. Tego samego dnia, w związku ze zdymisjonowaniem Anny Streżyńskiej i niepowołaniem jej następcy, przejął obowiązki ministra cyfryzacji, które wykonywał do 17 kwietnia 2018, gdy obsadzono to stanowisko.
Podczas kampanii związanej z wyborami samorządowymi w 2018 przegrał dwa procesy w trybie wyborczym. Pierwszy we wrześniu – z Platformą Obywatelską; Sąd Apelacyjny w Warszawie nakazał mu publicznie sprostować wypowiedź, w której zarzucił koalicji PO-PSL, że w czasie ich rządów nie budowano w Polsce dróg (decyzja sądu odnosiła się do wypowiedzi, w której Mateusz Morawiecki stwierdził, że przez osiem lat poprzedniej koalicji wydano na drogi lokalne tyle, ile za rządu PiS miało być wydawane w ciągu jednego lub do półtora roku). Drugi w październiku 2018 z KWW Jacka Majchrowskiego; Sąd Apelacyjny w Krakowie nakazał mu sprostowanie wypowiedzi, że rządzący dotąd Krakowem „nie zrobili nic lub prawie nic w walce ze smogiem”.
Drugi rząd (od 2019).
W wyborach w 2019 Mateusz Morawiecki został liderem listy Prawa i Sprawiedliwości w okręgu nr 31. Uzyskał mandat posła na Sejm IX kadencji, otrzymując 133 687 głosów. Na pierwszym posiedzeniu Sejmu IX kadencji złożył dymisję Rady Ministrów (zgodnie z art. 162 ust. 1 Konstytucji RP), która tego samego dnia została przyjęta przez prezydenta. 14 listopada 2019 prezydent Andrzej Duda desygnował go ponownie na urząd premiera, powierzając mu misję utworzenia nowego rządu.
Następnego dnia prezydent powołał Mateusza Morawieckiego na urząd prezesa Rady Ministrów, a także powołał członków nowego gabinetu. W rządzie tym premier dodatkowo objął stanowisko ministra sportu. 19 listopada wygłosił swoje exposé. Tego samego dnia Sejm udzielił o rządowi wotum zaufania; za zagłosowało 237 posłów, przeciw oddano 214 głosów. 5 grudnia odwołany przez prezydenta Andrzeja Dudę z urzędu ministra sportu (w związku z powołaniem na ten urząd Danuty Dmowskiej-Andrzejuk).
We wrześniu 2020 Wojewódzki Sąd Administracyjny w Warszawie orzekł, że decyzja nakazująca Poczcie Polskiej podjęcie i realizację czynności niezbędnych do przygotowania i przeprowadzenia wyborów prezydenckich w maju 2020 została wydana bez podstawy prawnej i z rażącym naruszeniem prawa (m.in. Konstytucji Rzeczypospolitej Polskiej) oraz stwierdził jej nieważność.
6 października 2020 Mateusz Morawiecki w swoim rządzie objął dodatkowo stanowisko ministra cyfryzacji, zastępując Marka Zagórskiego.
W maju 2021 Najwyższa Izba Kontroli złożyła do prokuratury zawiadomienie o możliwości popełnienia przestępstwa nadużycia uprawnień przez Morawieckiego w związku z przygotowaniami do przeprowadzenia wyborów prezydenckich w 2020 roku.
W lipcu 2021 został wiceprezesem Prawa i Sprawiedliwości.
Od 11 sierpnia do 26 października 2021 wykonywał obowiązki ministra rozwoju, pracy i technologii w związku z nieobsadzeniem tego stanowiska.
29 listopada 2021 wyprzedził Jerzego Buzka, stając się drugim najdłużej urzędującym premierem III RP.
Od 10 lutego do 26 kwietnia 2022 wykonywał obowiązki ministra finansów po dymisji Tadeusza Kościńskiego.
Życie prywatne.
Od pierwszej połowy lat 90. żonaty z Iwoną; ojciec czworga dzieci: dwóch córek (Aleksandry i Magdaleny) oraz dwóch synów (Jeremiasza i Ignacego). Mateusz Morawiecki jest katolikiem.

</doc>
<doc id="1924325" url="https://pl.wikipedia.org/wiki?curid=1924325" title="Południowa Afryka na Zimowych Igrzyskach Paraolimpijskich 2010">
Południowa Afryka na Zimowych Igrzyskach Paraolimpijskich 2010

Republikę Południowej Afryki na Zimowych Igrzyskach Paraolimpijskich 2010 reprezentował jeden zawodnik w narciarstwie alpejskim.

</doc>
<doc id="1924326" url="https://pl.wikipedia.org/wiki?curid=1924326" title="58682 Alenasolcova">
58682 Alenasolcova



</doc>
<doc id="1924328" url="https://pl.wikipedia.org/wiki?curid=1924328" title="Geografia Malediwów">
Geografia Malediwów

Malediwy są południowoazjatyckim państwem wyspiarskim leżącym na Oceanie Indyjskim, na południowy zachód od Półwyspu Indyjskiego. Malediwy zachwycają wielu ludzi na całym świecie, ten egzotyczny kraj składa się z około 1300 niewielkich wysp koralowych. Archipelag Malediwów zasiedlili w V wieku osadnicy buddyjscy. Obecnie jest to kraj, którego wszyscy mieszkańcy wyznają islam, a turystyka jest podstawowym sektorem gospodarki tego kraju.
Powierzchnia i granice.
Powierzchnia – 298 km2
Skrajne punkty – północny 7°10'N, południowy 0°40'S, zachodni 72°33'E, wschodni 73°44'E Pomimo niewielkiej powierzchni, która jest porównywalna z wielkością przeciętnej polskiej gminy, kraj ten rozciąga się na długości 820 km i szerokości 130 km
Granice – Malediwy jako kraj wyspiarski poprzez wody terytorialne Oceanu Indyjskiego graniczy od północnego wschodu z Indiami. Państwa te oddziela Morze Lakkadiwskie.
Linia brzegowa kraju wynosi 644 km.
Budowa geologiczna i rzeźba.
Malediwy położone są na grzbiecie podmorskiego łańcucha wulkanicznego. Wyspy nie mają tak jak inne kraje podłoża geologicznego. Praktycznie w całości powstały z korali porastających oceaniczny grzbiet podmorski, który zasadniczo stanowi owo podłoże geologiczne. Wyspy te mają ściśle nizinny charakter, gdzie przeciętna wysokość nad poziom morza liczona jest dosłownie w centymetrach, Maksymalne „wzniesienia” nie przekraczają 5 m n.p.m. Dlatego ten fakt sprawia, że ów kraj jest najbardziej zagrożony państwem wyspiarskim jeśli chodzi o zjawisko globalnego ocieplenia. Każdy z atoli, tworzących wyspy, a jest ich 26, otacza rafa barierowa. Archipelag składa się nie tylko z samych wysp koralowych, ale ich piaszczystych łach i wynurzonych fragmentów raf koralowych.
Klimat.
Wyspy znajdują się w strefie klimatu równikowego wilgotnego, gdzie północne atole leżą w strefie podrównikowej. W strefie podrównikowej opady deszczu są nieznacznie mniejsze, ale i tak przekraczają wartość 1500 mm rocznie. Malediwy cechują się wysokimi stałymi temperaturami o niewielkich wahaniach dobowych, dużymi opadami i dużą wilgotnością.
Temperatury są wysokie i oscylują w granicach 26-30 °C, jedynie na północy wahania termiczne są nieco wyższe i wynoszą od 24 do 32 °C. Na temperatury ma istotny wpływ monsun, który w okresie od grudnia do marca jest chłodny i suchy, wieje z północnego zachodu. W okresie od kwietnia do listopada wieje monsun południowo-wschodni, który jest ciepły i wilgotny. To sprawia, że temperatury w północnej części Malediwów cechują się nieco większymi wahaniami. Wartości termiczne nigdy jednak nie obniżają się poniżej 24 °C, także w nocy, gdzie jest niemal tak samo ciepło jak w dzień.
Malediwy są bardzo wilgotnym krajem, gdzie jedynie w czasie okresu zimowego deszcze nie są intensywne. Na północy kraju wartości opadowe wynoszą około 1 800, w środkowej części kraju 2200 mm do 2500 mm na południu kraju. Największe opady mające postać ulewnych deszczy notuje się latem.
Wody i gleby.
Malediwy ze względu na swoją powierzchnię i płaską rzeźbę terenu nie posiadają żadnych wód powierzchniowych w postaci rzek i jezior. Malediwy otaczają wody Oceanu Indyjskiego, którego temperatura w okolicach tego kraju oscyluje w granicach 29 °C.
W kraju dominującą formacją glebową są ubogie i mocno zasolone gleby piaszczyste.
Flora i fauna.
Na wyspach Archipelagu Malediwów jedyną w zasadzie formacją roślinną są niewielkie fragmenty lasów tropikalnych. Lasy zajmują zaledwie 3% powierzchni kraju i praktycznie zostały wycięte na potrzeby rolnictwa i budownictwa. Dominującym gatunkiem jest palma kokosowa, która rośnie głównie na plaży, a poza nią drzewo chlebowe. Resztę szaty roślinnej stanowi roślinność morska w postaci raf koralowych, które są atrakcją turystyczną tego kraju.
Świat zwierzęcy jest bardzo ubogi. Przyczyną jest wielkość wyspy, oraz duża gęstość zaludnienia wynosząca około 900 osób/km2. Dominującymi zwierzętami są wszelkie gatunki morskie jak ryby do których należą tuńczyki i bonito. Poza rybami mieszkańcami wód jak i plaż są żółwie, gdzie te w dużej ilości żyją w lagunach otaczających wyspy. Liczne jest także ptactwo, gdzie głównymi gatunkami są ptaki morskie.

</doc>
<doc id="1924330" url="https://pl.wikipedia.org/wiki?curid=1924330" title="Anodowanie aluminium">
Anodowanie aluminium

Anodowanie aluminium (eloksalacja, od elektrolityczna oksydacja aluminium) – proces elektrochemiczny polegający na wytworzeniu na powierzchni aluminium warstwy tlenku (Al2O3) o większej twardości i odporności na korozję niż warstwa powstająca w sposób naturalny. Proces anodowania można podzielić na kolejne podprocesy:
Trawienie zastępuje się polerowaniem elektrochemicznym w celu uzyskania błyszczącej, lustrzanej powierzchni. Nadmiar krzemu w stopie aluminium utrudnia, a nawet uniemożliwia anodowanie, dlatego nie anoduje się stopów odlewniczych (seria 4000) opartych na krzemie.
Anodowanie jest procesem używanym głównie w:

</doc>
<doc id="1924331" url="https://pl.wikipedia.org/wiki?curid=1924331" title="Zopf">
Zopf

Zopf [t͡sop͡f] - nazwa nadana niemieckiemu malarstwu, grafice i ornamentyce 2. poł. XVIII w.
"Zopf" jest zjawiskiem w przedstawieniach malarskich niemieckiego baroku i klasycyzmu, które pojawiło się w nim ok. 1760 r. (i trwało do l. 80.). Nazwa nurtu jest ironicznym określeniem nadanym mu przez krytyków europejskiego malarstwa z XIX w. Odnosi się do niemieckiego słowa "warkocz", w tym wypadku oznaczającego harcap u peruki, nieodłącznego elementu ówczesnej mody niemieckiej. Nurt nie obejmuje cech stylistycznych zawartego w nim malarstwa i grafiki, ale raczej ówcześnie panującej krytyki sztuki i jej stosunku do nauki. Określa bowiem naukowe traktowanie malarstwa: suchego, racjonalnego przedstawienia postaci i tła popartego w rozwiniętej pedanterii oraz utrzymania sztywnych reguł kompozycyjnych i przedstawieniowo-tematycznych.

</doc>
<doc id="1924338" url="https://pl.wikipedia.org/wiki?curid=1924338" title="Nanawa">
Nanawa

Nanawa – miasto departamencie Presidente Hayes, w Paragwaju.

</doc>
<doc id="1924339" url="https://pl.wikipedia.org/wiki?curid=1924339" title="Stadion Podilla w Chmielnickim">
Stadion Podilla w Chmielnickim

Stadion „Podilla” (ukr. Спорткомплекс «Поділля») – wielofunkcyjny stadion w Chmielnickim na Ukrainie.
Pierwszy stadion w Chmielnickim został zbudowany w 1927, w miejscu byłego hipodromu. Potem „Sportstadion” przejęło towarzystwo „Dynamo” i stadion zmienił nazwę na Dynamo. Po zakończeniu II wojny światowej postanowiono wybudować nowy miejski stadion. Tak w 1950 powstał stadion „Podilla”, który mieścił 4 tys. widzów. Po rekonstrukcji w 1960 zwiększono liczbę miejsc do 10 020. W 2003 po kolejnej rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 10 500 widzów. Domowa arena klubu Dynamo-Chmielnicki.

</doc>
<doc id="1924344" url="https://pl.wikipedia.org/wiki?curid=1924344" title="Ornament zoomorficzny">
Ornament zoomorficzny

Ornament zoomorficzny - ornament oparty na stylizowanych motywach, zaczerpniętych z realnego bądź fantastycznego świata zwierząt. 
Ornamentyka taka pojawia się w kulturach epoki brązu, a w Europie i Azji północnej żelaza. Jednak w okresie klasycznym kultury antyku greckiego (i wzorującej się na niej sztuce rzymskiej) zanikła ustępując formom zoomorficznych stworów mitologicznych będących samodzielną rzeźbą bądź reliefem. Była ona częstym motywem zdobniczym sztuki scytyjskiej, z której - przejęty prawdopodobnie przez Gotów i przekazany ludom germańskim - rozpowszechnił się następnie wśród plemion anglosaskich, skandynawskich i celtyckich, gdzie zwykle łączony z plecionką tworzył wzory niemal abstrakcyjne. w zdobnictwie celtycko-irlandzkim stosowany był do XI w. zarówno w złotnictwie, jak i iluminatorstwie. Ornamentyka zoomorficzna była powszechnym zjawiskiem w sztuce romańskiej oraz, dochodząc do mistrzostwa, w sztuce skandynawskiej. Wraz z upowszechnieniem się nowych form architektury gotyckiej ornamentyka zoomorficzna w Europie Zachodniej zanika. Jednak dość wyraźnie zauważa się ją jeszcze w ruskiej twórczości iluminatorskiej aż do końca XIV w.

</doc>
<doc id="1924346" url="https://pl.wikipedia.org/wiki?curid=1924346" title="Stadion Centralny w Winnicy">
Stadion Centralny w Winnicy

Miejski Stadion Centralny (ukr. Центральний міський стадіон) – wielofunkcyjny stadion w Winnicy na Ukrainie.
Stadion "Łokomotyw" w Winnicy został zbudowany w 1959, który mieścił 12 tys. widzów. Po rekonstrukcji w 1980 powiększono liczbę miejsc oraz odnowiono trybuny. W 2003 po kolejnej rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego (5 tys.). Rekonstruowany stadion może pomieścić 24 000 widzów. Domowa arena klubu Nywa Winnica.

</doc>
<doc id="1924347" url="https://pl.wikipedia.org/wiki?curid=1924347" title="Ust-Kut">
Ust-Kut



</doc>
<doc id="1924350" url="https://pl.wikipedia.org/wiki?curid=1924350" title="Ust-Maja">
Ust-Maja



</doc>
<doc id="1924351" url="https://pl.wikipedia.org/wiki?curid=1924351" title="Stadion Łokomotyw w Winnicy">
Stadion Łokomotyw w Winnicy



</doc>
<doc id="1924353" url="https://pl.wikipedia.org/wiki?curid=1924353" title="60001 Adelka">
60001 Adelka



</doc>
<doc id="1924355" url="https://pl.wikipedia.org/wiki?curid=1924355" title="Ułus ust-majski">
Ułus ust-majski



</doc>
<doc id="1924357" url="https://pl.wikipedia.org/wiki?curid=1924357" title="Anton Sicharulidze">
Anton Sicharulidze

Anton Tarieljewicz Sicharulidze, ros. Антон Тариэльевич Сихарулидзе (ur. 25 października 1976 w Leningradzie) – rosyjski łyżwiarz figurowy startujący w parach sportowych z Jeleną Bierieżną. Mistrz olimpijski z Salt Lake City (2002), wicemistrz olimpijski z Nagano (1998), dwukrotny mistrz (1998, 1999) i wicemistrz świata (2001), dwukrotny mistrz Europy (1999, 2001), multimedalista finału Grand Prix (zwycięstwo w 1997 roku), dwukrotny mistrz świata juniorów (1994, 1995) oraz czterokrotny mistrz Rosji (1999–2002). Zakończył karierę amatorską w 2002 roku.
W 2000 roku, dzień przed rozpoczęciem mistrzostw świata ogłoszono, że podczas testów dopingowych przeprowadzonych na mistrzostwach Europy u Bierieżnej wykryto pseudoefedrynę. Bierieżna zrzekła się możliwości przeprowadzenia badania próbki B i przyznała się do przyjęcia leków na zapalenie oskrzeli. Parze odebrano złoty medal mistrzostw Europy 2000 i wykluczono ze startu w mistrzostwach świata. W tym samym czasie wykryto również doping u Jewgienija Swiridowa reprezentującego Uzbekistan, który także zrzekł się prawa do badania próbki B.
Podczas Zimowych Igrzysk Olimpijskich 2002 w Salt Lake City w związku z ujawnieniem skandalu sędziowskiego, Bierieżna i Sicharulidze zostali mistrzami olimpijskimi ex-aeque z kanadyjską parą Jamie Salé i Davidem Pelletierem.
W latach 1996–2002 Bierieżna i Sicharulidze mieli romans, ale pomimo zerwania romantycznej relacji pozostali przyjaciółmi i po zakończeniu kariery amatorskiej występowali wspólnie w rewiach łyżwiarskich m.in. "Stars On Ice" w latach 2002–2006. W 2010 roku został ojcem chrzestnym Tristana, syna Jeleny Bierieżnej.
W 2010 roku kandydował na prezydenta Rosyjskiej Federacji Łyżwiarstwa Figurowego, ale wycofał się po zmianie konstytucji, stwierdzając, że zmiany spowodowały, że prezydent stał się tylko figurantem. 4 grudnia 2011 wystartował w wyborach parlamentarnych zdobywając mandat z listy partii Jedna Rosja.
W 2011 roku Sicharulidze poślubił Janę Lebiediewą, córkę rosyjskiego miliardera Leonida Lebiediewa. 

</doc>
<doc id="1924359" url="https://pl.wikipedia.org/wiki?curid=1924359" title="Hun (religia chińska)">
Hun (religia chińska)

Hun – jedna z dwóch dusz wyróżnianych przez Chińczyków.
"Hun" stanowi przeciwieństwo "po" – jest duszą niebiańską, odpowiadającą pierwiastkowi yang. Jest także duszą rozumną, nadającą człowiekowi jego osobowość. 
Po śmierci żyje nadal i – jeżeli składa się jej ofiary – opiekuje się żyjącymi. Może nawet stać się bogiem. To właśnie "hun" wstępuje w tabliczkę przodka. Jeżeli krewni nie dopełniają kultu przodków, dusza może zacząć im szkodzić.

</doc>
<doc id="1924361" url="https://pl.wikipedia.org/wiki?curid=1924361" title="Tantsud tähtedega">
Tantsud tähtedega

Tantsud tähtedega – estoński program rozrywkowy emitowany w latach 2006–2011 na antenie Kanal 2 i od 2022 na antenie TV3, oparty na formacie "Dancing with the Stars" na licencji BBC Worldwide.

</doc>
<doc id="1924363" url="https://pl.wikipedia.org/wiki?curid=1924363" title="BNP Paribas Open 2010 (mężczyźni)">
BNP Paribas Open 2010 (mężczyźni)

BNP Paribas Open 2010 – tenisowy turniej ATP rangi ATP World Tour Masters 1000 z cyklu BNP Paribas Open rozgrywany w dniach 9–21 marca 2010 roku w Indian Wells na kortach twardych o puli nagród 4 500 000 dolarów amerykańskich.

</doc>
<doc id="1924365" url="https://pl.wikipedia.org/wiki?curid=1924365" title="Stadion Centralny w Mikołajowie">
Stadion Centralny w Mikołajowie

Miejski Stadion Centralny (ukr. Центральний міський стадіон) – wielofunkcyjny stadion w Mikołajowie na Ukrainie.
Stadion "Sudnobudiwnyk" w Mikołajowie został zbudowany w 1965. W 2002 rozpoczęła się rekonstrukcja stadionu, który ma być dostosowany do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion będzie mógł pomieścić 16 700 widzów. Domowa arena klubu MFK Mikołajów.

</doc>
<doc id="1924369" url="https://pl.wikipedia.org/wiki?curid=1924369" title="24 preludia i fugi op. 87 (Szostakowicz)">
24 preludia i fugi op. 87 (Szostakowicz)

24 preludia i fugi op. 87 Dmitrija Szostakowicza – zbiór 24 utworów na fortepian, po jednym w każdej tonacji. Choć styl muzyczny i pomysły są oryginalne, zbiór ten nawiązuje do napisanego ponad 200 lat wcześniej Das Wohltemperierte Klavier Jana Sebastiana Bacha. 
Każdy utwór składa się z dwóch części: preludium oraz wywiedzionej z niego fugi. Poszczególne elementy zbioru różnią się szybkością, długością i stopniem skomplikowania (m.in. ilością głosów w fudze). W przeciwieństwie do "Wohltemperiertes Klavier", w którym części ułożone są we wstępującej kolejności chromatycznej (C-dur, c-moll, Cis-dur, cis-moll itd.), Szostakowicz uporządkował zbiór według koła kwintowego: C-dur, a-moll, G-dur, e-moll, D-dur, b-moll itd., kończąc na d-moll. W ten sam sposób ułożone są Preludia op. 28 Fryderyka Chopina. 
Wykonanie całego zbioru trwa około dwie i pół godziny. 
Historia powstania.
Po II wojnie światowej Dmitrij Szostakowicz był najbardziej prominentnym spośród rosyjskich kompozytorów. W 1950 roku został zaproszony na obchody dwusetnej rocznicy śmierci Johanna Sebastiana Bacha do Lipska. Częścią odbywającego się wtedy festiwalu był I Międzynarodowy Konkurs Bachowski, do którego jury Szostakowicz został zaproszony, aby oceniać produkcje młodych pianistów. Złoty medal otrzymała wówczas 26-letnia Tatiana Nikołajewa z Moskwy, która – czego nie wymagał regulamin konkursu – była gotowa wykonać dowolne spośród 48 preludiów i fug zawartych w obu zbiorach Bachowskiego "Wohltemperiertes Klavier". Częściowo pod wpływem konkursu i kunsztu Nikołajewej, 25 lutego 1951 roku Szostakowicz ukończył tworzenie swojego własnego zbioru, by następnie zadedykować go młodej pianistce. Nikołajewa dokonała premiery w Leningradzie 23 grudnia 1952. 
Dzieło nie zyskało przychylnej opinii sowieckich krytyków, gdy zostało wykonane przez autora na specjalnym spotkaniu Związku Kompozytorów w 1951 r. Krytykom nie spodobało się skomplikowanie, archaizacja oraz stopień zakorzenienia samej koncepcji (chociażby samego gatunku fugi) w kulturze Zachodu.
Wykonania.
Najbardziej znaną odtwórczynią cyklu pozostaje Tatiana Nikołajewa; częściowo zachowały się także nagrania samego Szostakowicza. Preludia i fugi ze zbioru stały się z czasem obowiązkowymi utworami na Międzynarodowym Konkursie Bachowskim w Lipsku.

</doc>
<doc id="1924372" url="https://pl.wikipedia.org/wiki?curid=1924372" title="Kościół Świętego Ducha we Wrześni">
Kościół Świętego Ducha we Wrześni

 
Kościół Świętego Ducha we Wrześni - zabytkowy rzymskokatolicki kościół parafialny we Wrześni, w powiecie wrzesińskim, w województwie wielkopolskim.
Opis budowli.
Murowany dawny kościół ewangelicki w centrum miasta, zlokalizowany na skraju Parku im. Dzieci Wrzesińskich, przy skrzyżowaniu ulicy Opieszyn i Tadeusza Kościuszki. Po II wojnie światowej kościół został rewindykowany i przekazany w użytkowanie parafii rzymskokatolickiej (wyświęcony 8 grudnia 1946). W nawiązaniu do istniejącego dawniej na Opieszynie kościoła szpitalnego Świętego Ducha, świątynia otrzymała takie wezwanie. Od 1960 pełnił funkcję kościoła rektorskiego, a od 1969 stał się kościołem parafialnym 
Obecny kościół powstał w latach 1894-1895 w stylu neogotyckim, na miejscu wcześniejszych kościołów z 1817 i 1822. Zbudowany z cegły, na kamiennym fundamencie. Od strony ul. Opieszyn wieża na planie kwadratu, z kruchtą w przyziemiu. Kościół przykryty wysokim dachem dwuspadowym, pokrytym dachówką.

</doc>
<doc id="1924373" url="https://pl.wikipedia.org/wiki?curid=1924373" title="Kościół Świętego Krzyża we Wrześni">
Kościół Świętego Krzyża we Wrześni

Kościół Świętego Krzyża we Wrześni – drewniany zabytkowy kościół (do 1966 jako kaplica) w północno-zachodniej części Wrześni, w powiecie wrzesińskim, w województwie wielkopolskim. 
Zlokalizowany na osiedlu Lipówka, przy ulicy Świętokrzyskiej, nad Jeziorem Wrzesińskim.
Historia i opis budowli.
Pierwsza kaplica na Lipówce powstała w XVII wieku i została ufundowana przez proboszczów wrzesińskich. Jej powstanie w tym miejscu łączone jest z położonym w pobliżu źródełkiem, uważanym za cudowne.
Kościół orientowany, zbudowany z drewna, w konstrukcji zrębowej na planie prostokąta. Przykryty wysokim dachem, krytym gontem, zwieńczonym wieżyczką na sygnaturkę i chorągiewką. 
Wnętrze zdobi XIX-wieczna polichromia. W ołtarzu głównym znajduje się obraz "Ukrzyżowanie". Ołtarze boczne poświęcone są św. Rozalii i św. Rochowi.
Od 1966 siedziba ośrodka duszpasterskiego, przekształconego w 1975 w samodzielną parafię. W latach 1982-1985 w pobliżu kościoła powstał murowany kościół św. Józefa.
Poniżej kościoła źródełko, ocembrowane w 1927, z figurami Jezusa Chrystusa i Samarytanki ze sztucznego kamienia. Na terenie przykościelnym wyeksponowano również nieużywany dzwon z odlewni w Lauchhammer. 

</doc>
<doc id="1924376" url="https://pl.wikipedia.org/wiki?curid=1924376" title="Stadion Zachidny w Mariupolu">
Stadion Zachidny w Mariupolu

Stadion "Zachidny" (ukr. Cтадіон «Західний») – wielofunkcyjny stadion w Mariupolu.
Stadion w Mariupolu został zbudowany w 2005. Po rekonstrukcji w 2009 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 3 063 widzów. Domowa arena klubu Illicziweć-2 Mariupol. Na stadionie odbywały się mecze Mistrzostw Europy do lat 19 w 2009 roku.

</doc>
<doc id="1924378" url="https://pl.wikipedia.org/wiki?curid=1924378" title="Kościół św. Józefa we Wrześni">
Kościół św. Józefa we Wrześni

Kościół św. Józefa we Wrześni - murowany kościół w północno-zachodniej części Wrześni, zlokalizowany na osiedlu Lipówka, przy ulicy Świętokrzyskiej, nad Jeziorem Wrzesińskim.
Zbudowany w latach 1982-1985 w pobliżu drewnianego kościoła Świętego Krzyża. Został poświęcony w dniu 30 września 1985 przez ks. prymasa kardynała Józefa Glempa. Po prawej stronie od wejścia głównego do kościoła znajduje się pamiątkowa tablica upamiętniająca to wydarzenia. Na tablicy medaliony z wizerunkami ks. prymasa i papieża Jana Pawła II.
Kościół na planie prostokąta, jednonawowy, z przylegającą od strony wschodniej zakrystią, również na planie prostokąta. Z zewnątrz nieotynkowany - elewacja z surowej cegły. Dach spadzisty, kryty czerwoną blachodachówką. Na ścianie frontowej duży metalowy krzyż wystający ponad dach kościoła. W głównym ołtarzu figura św. Józefa. W bocznych ścianach duże trójkątne okna z witrażami przedstawiającymi m.in. postać Jana Pawła II, pomnik Dzieci Wrzesińskich oraz kościół Świętego Krzyża we Wrześni.

</doc>
<doc id="1924379" url="https://pl.wikipedia.org/wiki?curid=1924379" title="Allium sibiricum">
Allium sibiricum



</doc>
<doc id="1924380" url="https://pl.wikipedia.org/wiki?curid=1924380" title="Pniowiec (potok)">
Pniowiec (potok)

Pniowiec (Piniowiec; nazwy lokalne: "Potok Pniowiecki", "Pniówka") – potok, prawostronny dopływ Stoły o długości 7,95 km. Przepływa przez Staw Siwcowy i przez dzielnicę Tarnowskich Gór – Pniowiec, po czym wpada do Stoły w pobliżu oczyszczalni ścieków w dzielnicy Strzybnica.

</doc>
<doc id="1924382" url="https://pl.wikipedia.org/wiki?curid=1924382" title="Kościół św. Królowej Jadwigi we Wrześni">
Kościół św. Królowej Jadwigi we Wrześni

Kościół św. Królowej Jadwigi we Wrześni - murowany kościół we wschodniej części Wrześni, zlokalizowany przy skrzyżowaniu ulicy Ogrodowej i Szosy Witkowskiej. Do 1997, kiedy Jadwiga Andegaweńska została kanonizowana przez Jana Pawła II, kościół występował pod wezwaniem błogosławionej Królowej Jadwigi. Autorem projektu kościoła jest inż. arch. Andrzej Chudziak.
Początkowo na potrzeby parafii wzniesiono wzdłuż ulicy Ogrodowej drewnianą kaplicę, którą 14 października 1983 poświęcił bp. Jan Czerniak. W dniu 26 czerwca 1984 ks. prymas kardynał Józef Glemp poświęcił plac pod budowę kościoła. Trzy lata później rozpoczęto prace budowlane. W dniu 30 maja 1989 ks. prymas kardynał Józef Glemp poświęcił kamień węgielny, który wraz z tablicą pamiątkową wmurowany został po prawej stronie od wejścia do kościoła. Kamień węgielny pochodzi z fundamentów XIV-wiecznej katedry wawelskiej. Świątynia w stanie surowym została oddana do użytku wiernych w 1995. W kolejnych latach trwały prace wykończeniowe. Uroczystej konsekracji kościoła dokonał w dniu 15 października 2003 ks. arcybiskup gnieźnieński Henryk Muszyński. Równolegle z budową kościoła zrealizowano budynek zakrystii oraz plebanię. 
Kościół na planie prostokąta, o charakterze halowym. W głównym ołtarzu obraz przedstawiający Jadwigę Andegaweńską modlącą się przed ołtarzem Pana Jezusa Ukrzyżowanego w bazylice archikatedralnej św. Stanisława i św. Wacława w Krakowie. W ołtarzach bocznych obraz św. Jadwigi i Matki Boskiej Częstochowskiej. Wzdłuż trzech ścian kościoła duży balkon z miejscami dla wiernych.

</doc>
<doc id="1924383" url="https://pl.wikipedia.org/wiki?curid=1924383" title="Gratzen">
Gratzen



</doc>
<doc id="1924384" url="https://pl.wikipedia.org/wiki?curid=1924384" title="Subconsciously Unconscious">
Subconsciously Unconscious

Subconsciously Unconscious – drugie demo z materiałem nagranym przez polski zespół thrashmetalowy Myopia w 2002 roku.

</doc>
<doc id="1924386" url="https://pl.wikipedia.org/wiki?curid=1924386" title="Dania na Zimowych Igrzyskach Paraolimpijskich 2010">
Dania na Zimowych Igrzyskach Paraolimpijskich 2010

Reprezentacja Danii na Zimowe Igrzyska Paraolimpijskie 2010 liczyła dwie reprezentantki.

</doc>
<doc id="1924387" url="https://pl.wikipedia.org/wiki?curid=1924387" title="Stadion Politechnik w Krzemieńczuku">
Stadion Politechnik w Krzemieńczuku

Stadion "Politechnik" (ukr. Спортивний Комплекс «Політехнік») – wielofunkcyjny stadion w Krzemieńczuku na Ukrainie.
Stadion "Politechnik" w Krzemieńczuku został zbudowany w XX wieku. Nazywał się również "Dnipro", a potem "KrAZ". Po ostatniej rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion będzie mógł pomieścić 11 300 widzów. Domowa arena klubu Kremiń Krzemieńczuk.

</doc>
<doc id="1924388" url="https://pl.wikipedia.org/wiki?curid=1924388" title="Wicca aleksandryjska">
Wicca aleksandryjska

Wicca aleksandryjska (aleksandriańska) – tradycja Wicca, wywodząca się od Alexa Sandersa, nazywanego także „Królem czarownic” (King of the Witches)), który wraz ze swoją żoną Maxine Sanders, stworzył tę tradycję w Wielkiej Brytanii w latach 60. XX wieku. Wicca aleksandryjska jest zasadniczo podobna do wicca gardneriańskiej (zob. Gerald Gardner) i powszechnie uznawana jest za jedną z najbardziej rozpowszechnionych tradycji wiccańskich.
Powstanie i historia.
Tradycja jest w dużym stopniu oparta na wicca gardneriańskiej, w której inicjowany był Alex Sanders, oraz elementach magii ceremonialnej, którą Sanders studiował niezależnie.
Nazwa tradycji nawiązuje zarówno do imienia Alexa Sandersa, jak również do starożytnego okultyzmu symbolizowanego przez Bibliotekę Aleksandryjską, będącą jedną z pierwszych bibliotek na świecie. Nazwę wybrano, ze względu na postrzeganie biblioteki jako miejsca, w którym zebrano razem wiedzę i mądrość. Maxine Sanders wspomina, że wyboru nazwy dokonano, kiedy Stewart Farrar, uczeń Sandersów, rozpoczął pisanie książki "What Witches Do" („Co robią czarownice”). "Stewart spytał wówczas, jak powinny nazywać się czarownice inicjowane za pośrednictwem naszego kowenu; po dyskusji, zaproponował termin „Alexandrian” (aleksandryjski, aleksandryjczyk), który nam obojgu, tzn. Alexowi i mi się spodobał. Do tej pory wystarczyło nam, że nazywaliśmy siebie czarownicami".
Wicca aleksandryjską praktykuje się także poza Wielką Brytanią, włączając w to kraje reszty Europy (w tym Polskę), Stany Zjednoczone i Kanadę.
Praktyka.
Wicca aleksandryjska kładzie nacisk na biegunowość płci. Znajduje ona odzwierciedlenie w rytuałach odprawianych podczas sabatów i esbatów, koncentrujących się na związku Bogini i Boga. 
W porównaniu z tradycją gardneriańską, wicca aleksandryjska jest bardziej eklektyczna. Jak podaje "The Encyclopedia of Modern Witchcraft and Neo-Paganism". Maxine Sanders twierdzi, że Aleksandryjczycy mają skłonność przyjmowania, że „jeśli coś działa, należy tego używać”. Stosowane narzędzia i nazwy żywiołów również się różnią od tych w tradycji gardneriańskiej. W wicca aleksandryjskiej nie ma obowiązku stosowania rytualnej nagości (Skyclad). Dopuszcza się odprawianie rytuałów w rytualnych szatach. Szkolenie w ramach tej tradycji uwzględnia także elementy magii ceremonialnej.
Koweny aleksandryjskie spotykają się z okazji sabatów (świąt koła roku), pełni księżyca, a także czasem z okazji nowiu księżyca (zob. faza Księżyca).
Rangi i stopnie.
Podobnie jak w innych wiccańskich tradycjach, w wicca aleksadndryjskiej obowiązuje zasada, że „tylko czarownica może stworzyć inną czarownicę”. Odbywa się to poprzez inicjację. Istnieją trzy stopnie inicjacji, potocznie nazywane pierwszym, drugim i trzecim stopniem. Wyłącznie czarownica drugiego lub trzeciego stopnia może inicjować do wicca. Wyłącznie czarownica trzeciego stopnia, może wynosić na trzeci stopień. Po pierwszym stopniu uzyskuje się tytuł czarownicy i kapłana/kapłanki. Po wyniesieniu do drugiego stopnia tytuł arcykapłana/arcykapłanki. 
W niektórych liniach stosuje się stopień neofity lub dedykanta. Neofita nie jest związany przysięgą w takim samym stopniu jak inicjowani do wicca. Neofita ma możliwość sprawdzenia tradycji, a kowen kandydata, przed inicjacją do tradycji. Neofita nie jest uznawany za należącego do tradycji, aż do inicjacji na pierwszy stopień. Podczas rytuałów jego rola jest bierna, ponieważ pewne aspekty rytuału pozostają dla niego tajemnicą. 
Związki z innymi tradycjami.
Historyk Ronald Hutton odnotowuje na podstawie informacji uzyskanych od wiccan tradycji gardneriańskiej i aleksandryjskiej, że różnice pomiędzy tymi tradycjami stopniowo się zacierają. Niektórzy inicjowani w obu, uznają inicjację w jednej, jako wystarczającą kwalifikację dla drugiej. 
Recepcja wicca aleksandryjskiej w Polsce.
Pierwszą publicznie znaną osobą, inicjowaną w tradycji aleksandryjskiej jest Enenna, inicjowana w 2005 r. Obecnie prowadzi pierwszy aleksandryjski kowen założony w początkach 2009 r. Po roku 2007 stopniowo ujawniały się publicznie także inne osoby inicjowane w tej tradycji. Rzeczywista liczba wiccan i kowenów aleksandryjskich nigdy nie będzie znana ze względu na charakter tej religii.

</doc>
<doc id="1924389" url="https://pl.wikipedia.org/wiki?curid=1924389" title="Yum! Brands">
Yum! Brands

Yum! Brands – amerykańskie przedsiębiorstwo z siedzibą w Louisville w stanie Kentucky, operujące w sektorze restauracji typu fast food, założone w 1997 roku. Pod markami spółki operuje prawie 43 tys. restauracji, w tym KFC, Pizza Hut oraz Taco Bell.
Struktura przedsiębiorstwa dzieli się na 5 oddziałów, w tym Yum China, który zajmuje się działalnością firmy na terenie Chin, YUM India, który zajmuje się działalnością na terenie Indii, a także oddziały KFC, Pizza Hut i Taco Bell, które zajmują się działalnością związaną z odpowiednimi markami w krajach innych, niż Chiny oraz Indie.
W 2015 roku na świecie funkcjonowało 42 692 restauracji pod markami przedsiębiorstwa, w tym blisko 9 tys. należało bezpośrednio do przedsiębiorstwa, prawie 31 tys. podlegało franczyzie, ponad 2 tys. licencji a 796 należało do jednostek, w których przedsiębiorstwo posiada udziały. W sumie, na świecie znajdowały się 19 932 restauracje KFC, w tym 5003 restauracje w Chinach i 372 w Indiach, a także 16 063 restauracji Pizza Hut, w tym 1903 w Chinach oraz 432 w Indiach, a także 6407 restauracji Taco Bell, w tym 7 w Indiach.
Do spółki należy również sieć restauracji East Dawning oraz marka WingStreet.
Historia.
Historia przedsiębiorstwa sięga 1997 roku, kiedy w wyniku spin offu od PepsiCo oddzieliły się działy odpowiedzialne za zarządzanie Pizza Hut, KFC oraz Taco Bell, tworząc Tricon Global Restaurants. Nazwa spółki została zmieniona 16 maja 2002 roku na Yum! Brands.
W 2009 roku przedsiębiorstwo nabyła za kwotę około 103 mln USD 27% udziałów w Little Sheep, która posiada sieć restauracji w Chinach. W 2012 roku firma zwiększyła swój udział w Little Sheep do 93%, nabywając 66% udziałów za 584 mln dolarów. W 2012 roku w Chinach znajdowało się 451 restauracji Little Sheep, w 2015 roku liczba ta spadła do 255.
Do 2011 roku spółka była właścicielem marek Long John Silver’s oraz A&amp;W Restaurants.

</doc>
<doc id="1924392" url="https://pl.wikipedia.org/wiki?curid=1924392" title="Alois Kreidl">
Alois Kreidl

Alois Kreidl (ur. 18 stycznia 1864 w Gratzen, zm. 6 grudnia 1928 w Wiedniu) – austriacki fizjolog. 
Studiował medycynę na Uniwersytecie Wiedeńskim, tytuł doktora medycyny otrzymał w 1888. W 1897 został Privatdozentem fizjologii, w 1900 roku profesorem nadzwyczajnym, w 1906 profesorem zwyczajnym. Od 1918 kierował wiedeńskim Instytutem Fizjologii Ogólnej i Porównawczej.
Doświadczalnie wykazał, że otolity u ryb stanowią część zmysłu równowagi. Razem z Karplusem zajmował się badaniami podwzgórza. 

</doc>
<doc id="1924393" url="https://pl.wikipedia.org/wiki?curid=1924393" title="Allium ramosum">
Allium ramosum



</doc>
<doc id="1924394" url="https://pl.wikipedia.org/wiki?curid=1924394" title="Zamieszki w Tybecie (2008)">
Zamieszki w Tybecie (2008)



</doc>
<doc id="1924396" url="https://pl.wikipedia.org/wiki?curid=1924396" title="Opiekun (czasopismo)">
Opiekun (czasopismo)

Opiekun – czasopismo diecezji kaliskiej ukazujące się co dwa tygodnie.
Pierwszy numer „Opiekuna” ukazał się na rocznicę wizyty papieża Jana Pawła II w Kaliszu z datą 31 maja–13 czerwca 1998. Pierwszym redaktorem naczelnym pisma został Marian Rybicki, który wraz z grupą współpracowników przygotował koncepcję, kształt i szatę graficzną pisma. Drugim redaktorem naczelnym od 1 lipca 1998 do 1 września 2008 był ks. Krystian Szenowski. Od 1 września 2008 roku trzecim redaktorem naczelnym jest ks. Andrzej Antoni Klimek. 
Opiekun ukazuje się co dwa tygodnie. Wyjątkowo w czasie pandemii Koronawirusa i limitem wiernych w kościołach numer 8 (573) ukazał się po trzech tygodniach na Święta Wielkanocne 12 kwietnia 2020, a kolejny numer 9 (574) 24 maja 2020 roku po przerwie wydawniczej i wrócił do stałego ukazywania się co dwa tygodnie. 
W dwutygodniku publikowane są artykuły o tematyce religijnej, teologicznej, moralnej, podejmujące tematy wychowawcze i rodzinne.
Czasopismo powstało, aby ukazywać życie diecezji kaliskiej, jej parafie, instytucje, ludzi oraz wydarzenia. Rozwija kult św. Józefa patrona diecezji i czasopisma. 
„Opiekun” nie korzysta z usług dystrybutorów prasy. Posiada własny kolportaż wykorzystując sieć parafialną. Pismo przez lata zwiększa objętość oraz rozwija swoją szatę graficzną.

</doc>
<doc id="1924411" url="https://pl.wikipedia.org/wiki?curid=1924411" title="Ferdinand Glaser">
Ferdinand Glaser

Ferdinand Glaser (ur. 14 grudnia 1912, zm. 30 października 1948 w Krakowie) – zbrodniarz nazistowski, członek załogi niemieckiego obozu koncentracyjnego Plaszow.
Życiorys.
Wstąpił do NSDAP w 1938. Z zawodu był rzeźnikiem, służył jednakże w policji, między innymi w Burgwache - kompanii ochrony generalnego gubernatora na Wawelu. W 1942 brał udział w akcji likwidacji krakowskiego getta.
W KL Plaszow aktywnym uczestnictwem w zbrodniach zdobył uznanie u komendanta obozu, Amona Götha, który powierzył mu dowodzenie strażą obozową. Brał udział w większości egzekucji. Według relacji więźniów egzekucje które nadzorował wyróżniały się tym, że długo je przygotowywał, każąc na przykład więźniom przed ich rozstrzelaniem ustawiać się tak, by tworzyli kształt figur geometrycznych.
Po zakończeniu wojny zasiadł na ławie oskarżonych wraz z 18 innymi zbrodniarzami nazistowskimi, którzy pełnili służbę w obozach Plaszow i Auschwitz-Birkenau w procesie, który odbywał się przed polskim Sądem Okręgowym w Krakowie. Wyrok został ogłoszony 23 stycznia 1948. Glaser został skazany na karę śmierci przez powieszenie. Wyrok wykonano 30 października 1948.

</doc>
<doc id="1924412" url="https://pl.wikipedia.org/wiki?curid=1924412" title="Kryzys polityczny na Ukrainie, 2007">
Kryzys polityczny na Ukrainie, 2007



</doc>
<doc id="1924413" url="https://pl.wikipedia.org/wiki?curid=1924413" title="Podsumowanie startów zespołu Sauber w Formule 1">
Podsumowanie startów zespołu Sauber w Formule 1

W 1970 roku Szwajcar Peter Sauber założył zespół wyścigowy Sauber. Po nieudanych przeróbkach starego Volkswagena Typ 1 wybudował on samochód wyścigowy, który nazwał Sauber C1 i wygrał nim mistrzostwa Szwajcarii w wyścigach górskich w 1970 roku. W późniejszych latach zespół zaczął budowę kolejnych samochodów sportowych, a w 1985 roku rozpoczął współpracę z Mercedesem.
W 1989 roku, dzięki wcześniejszym sukcesom, Sauber stał się fabrycznym zespołem Mercedesa. W tym samym roku zespół odniósł podwójne zwycięstwo w wyścigu 24h Le Mans, a dwa lata później, w czerwcu 1991 roku, jego dyrektorem technicznym został Harvey Postlethwaite, zaś Peter Sauber rozpoczął starania mające na celu debiut w Formule 1. W grudniu tego samego roku Mercedes anulował projekt, jednak nadal kontynuował finansowe wspieranie Saubera. Zespół zadebiutował w Formule 1 w 1993 roku modelem C12, korzystając z silników Ilmor, które – pod szyldem Mercedes – napędzały samochody zespołu także w sezonie 1994. Mercedes po 1994 roku odszedł do McLarena, a Sauber w latach 1995–1996 korzystał z silników Forda. W 1995 roku zdobył pierwsze podium w Formule 1, kiedy to trzecie miejsce w Grand Prix Włoch zajął Heinz-Harald Frentzen. Również w 1995 roku większość udziałów sprzedano właścicielowi koncernu Red Bull, Dietrichowi Mateschitzowi. Od 1997 roku wskutek umowy z Petronasem Sauber korzystał ze starych silników Ferrari. Po rozczarowujących sezonach 1999–2000 Peter Sauber zatrudnił niedoświadczonych kierowców: Nicka Heidfelda i Kimiego Räikkönena, co wywołało sprzeciw Mateschitza, który jesienią 2001 roku odsprzedał udziały Szwajcarowi. Sauber rywalizował do 2005 roku, kiedy to BMW wykupiło 80% udziałów zespołu, przekształcając go w BMW Sauber. BMW wycofało się z Formuły 1 po sezonie 2009, po czym odsprzedało zespół Peterowi Sauberowi. Mimo to wskutek ograniczeń wynikających z porozumienia Concorde w 2010 roku zespół nadal startował jako BMW Sauber. Dopiero od sezonu 2011 oficjalną nazwą konstruktora był „Sauber”. Po sezonie 2018 Sauber został przekształcony w Alfa Romeo Racing.
Wyniki.
Pierwsze punkty w Formule 1 Sauber zdobył w swoim debiucie w 1993 roku, kiedy to JJ Lehto zajął piąte miejsce w Grand Prix RPA. W Grand Prix Włoch 1995 Heinz-Harald Frentzen zapewnił zespołowi pierwsze podium. Najlepszym rezultatem kierowcy Saubera jest drugie miejsce Sergio Péreza w Grand Prix Malezji 2012 i Grand Prix Włoch 2012. Ponadto kierowcy zespołu dwukrotnie ustalili najszybsze okrążenie. Najwyższą pozycją Saubera w klasyfikacji generalnej było czwarte miejsce w 2001 roku, a najniższą – dziesiąte w sezonie 2014. Najwięcej punktów (126) Sauber zdobył w sezonie 2012. W sezonie 2014 nie zdobył jednak ani punktu.
"W nawiasie wskazano całkowitą liczbę punktów uzyskaną w sezonie, jeśli różniła się od liczby punktów, które dany kierowca uzyskał w Sauberze."
Statystyki.
"Źródła: Stats F1"", ChicaneF1"
Informacje techniczne.
"Źródła: All Formula One Info", "ChicaneF1", "Wyprzedź Mnie!"W roku 1993 saubery były napędzane przez silniki Ilmor (pod nazwą Sauber), natomiast w sezonie 1994 – przez jednostki Mercedesa. W latach 1995–1996 samochody te ścigały się, używając silników Forda, po czym w latach 1997–2005 stosowano jednostki Ferrari z poprzedniego roku pod nazwą Petronas. Od sezonu 2011 dostawcą silników jest Ferrari. W latach 1993–1998 dostawcą ogumienia był Goodyear, a w latach 1999–2004 – Bridgestone. W roku 2005 opony dostarczał Michelin, a w latach 2011–2018 – Pirelli.
Kierowcy.
"Źródło: ChicaneF1"Najwięcej wyścigów dla Saubera przejechał Marcus Ericsson – 80. Heinz-Harald Frentzen zaliczył 64 wyścigi, a 52 – Felipe Massa.

</doc>
<doc id="1924414" url="https://pl.wikipedia.org/wiki?curid=1924414" title="La Salpêtrière">
La Salpêtrière



</doc>
<doc id="1924419" url="https://pl.wikipedia.org/wiki?curid=1924419" title="Mascarita Sagrada">
Mascarita Sagrada

Mascarita Sagrada (hiszp. "Mała święta maska"; ur. 11 czerwca 1965 w San Felipe Pescador, Zacatecas, Meksyk) – meksykański wrestler (tzw. „mini luchador enmascarado”) oraz aktor. Określony jednym z najbardziej znanych mini-wrestlerów nowoczesnej ery. Mascarita Sagrada wskazywany jest również dzięki swojemu akrobatycznemu stylowi walki w ringu jako pionier stylu powietrznego wśród mini-luchadorów. Jest oryginalnym Mascaritą Sagrada pośród kilku innych wrestlerów używających tego gimmicku na przestrzeni lat. Występował w takich federacjach jak: Asistencia Asesoría y Administración (AAA), Consejo Mundial de Lucha Libre (CMLL), a także World Wrestling Federation/Entertainment (WWF/WWE), World Championship Wrestling (WCW) i Total Nonstop Action Wrestling (TNA). Federacja AAA nadała mu przydomek „Mały Biały Tygrys” jako jednego z mini-luchadorów „najściślej związanych z historią i tradycją meksykańskiego Lucha Libre”. Jego gimmick odnosi się do meksykańskiego zawodnika Máscara Sagrada, który występuje w podobnym stroju luchadora.
Kariera.
Karierę luchadora rozpoczął w 1987. Zadebiutował w 1989 w federacji Empresa Mexicana de Lucha Libre (EMLL) – od 1991 znanej pod nazwą Consejo Mundial de Lucha Libre (CMLL), występując w tag teamie u boku Aguilita Solitaria i prowadząc rywalizację z Piratitą Morgan i Espectrito. 1 marca 1992 sięgnął po tytuł CMLL World Mini-Estrella Championship wygrywając turniej o ten tytuł i pokonując w finale Espectrito – został przy tym pierwszym posiadaczem tego tytułu w historii promocji CMLL. Do kwietnia 1992 występował w CMLL (odchodząc z CMLL zwakował tytuł World Mini-Estrella Championship), a następnie przeniósł się do Asistencia Asesoría y Administración (AAA), gdzie kontynuował feud z Espectrito o nowo utworzony tytuł mistrzowski Mexican National Mini-Estrella Championship ("Campeonato Nacional Mini-Estrella"). W kwietniu 1993 pokonał Espectrito o tytuł Mexican National Mini-Estrella Championship utrzymując go do początku lutego 1994, kiedy przegrał pas na rzecz Jerrito Estrady. W marcu 1994 Sagrada sięgnął po inny tytuł IWC Minis Championhip pokonując ponownie Espectrito. Tytuł IWC Minis Championship utrzymywał do początku sierpnia 1994 kiedy odebrał mu go Espectrito.
Pod koniec 1996 pojawił się w kilku dark match’ach w amerykańskiej federacji World Championship Wrestling (WCW) gdzie występował w tag teamie z Octagoncito przeciwko drużynie Jerrito Estrada i Piratita Morgan.
W 1997 podpisał kontrakt z World Wrestling Federation stając się częścią współpracy pomiędzy federacjami AAA i WWF. W WWF występował pod zmienionym gimmickiem jako "Mini Nova" lub "Nova". Zadebiutował tam w walce tag teamowej u boku Max Mini przeciwko Mosaicowi i Tarantuli podczas gali Bad Blood: In Your House. W styczniu 1998 pojawił się podczas gali Royal Rumble (1998) w six-man tag team match’u u boku Max Mini i Mosaica przeciwko drużynie El Torito, Tarantula i Battalion a sędziną specjalną tej walki była Sunny. Następnie wszedł w tag team z Battalionem przeciwko Max Mini i El Torito. Pod koniec maja 1999 Nova zmierzył się w programie "WWF Super Astros" z Maxem Mini w walce będącej zakładem ("Lucha de Apuestas") – przegrany zawodnik musiał ściągnąć maskę i ukazać publiczności swoją twarz. Max Mini zwyciężył w walce przez co po raz pierwszy i jedyny w swojej karierze Nova odsłonił swoje oblicze.
Po wygaśnięciu jego kontraktu z WWF powrócił z powrotem do Meksyku gdzie występował w CMLL i innych federacjach niezależnych zarówno w Meksyku, jak i Stanach Zjednoczonych. W 2004 pojawił się cameo w federacji Total Nonstop Action Wrestling (TNA) podczas gali Victory Road (2004).
W październiku 2005 World Wrestling Entertainment (wcześniejsze WWF) utworzyło nową dywizję "Junior" – ekskluzywną dla brandu SmackDown. Dywizja ta dedykowana była mini-luchadorom z Meksyku (tam trafił Mascarita) oraz prezentowała komediowe segmenty podczas odcinków SmackDown. W 2006 pojawiał się w ringu walcząc u boku Tzuki przeciwko Octagoncito i Pequeno Violencia. Później pojawiał się okresowo w programie "WWE Velocity". W marcu 2006 WWE rozwiązała dywizję "Junior" zwalniając wszystkich mini-luchadorów zakontraktowanych do tego działu.
Od 2006 występował w federacjach niezależnych na terenie Meksyku, a także w Stanach Zjednoczonych i Europie. W 2007 doszło do incydentu z udziałem Mascarity Sagrada podczas jednego show jednej z federacji niezależnych – na tej samej karcie walk miał wystąpić Tzuki, który wcześniej również używał gimmicku Mascarity Sagrada. Gdy oryginalny Mascarita obecny podczas tego show dowiedział się, że Tzuki planuje występować pod tym gimmickiem na kilku galach w przyszłości, Sagrada wszedł do szatni i zabrał strój z bagażu Tzukiego, grożąc mu podjęciem kroków prawnych jeżeli kiedykolwiek użyje go ponownie. Od tego czasu Tzuki zaprzestał używania tego gimmicku. W lipcu 2015 sięgnął po tytuł WWA World Minis Championship pokonując Octagoncito.
Inne media.
Oprócz występów jako luchador, Mascarita Sagrada występował jako aktor w meksykańskich produkcjach filmowych. W 1998 zagrał rolę cameo w filmie "Mój przyjaciel olbrzym" oraz pojawił się w reklamach telewizyjnych. W 2007 wystąpił w teledysku do utworu pt. "Uruapan Breaks" meksykańskiego zespołu muzycznego Kinky.
Inni wrestlerzy używający gimmicku „Mascarita Sagrada”.
Oprócz oryginalnego Mascarita Sagrada, na przestrzeni lat pojawiali się inni luchadorzy (na ogół "mini-estrellas"), którzy występowali pod tym gimmickiem. Poniższa tabela przestawia wszystkich wrestlerów używających tego gimmicku.
Życie osobiste.
Według jego profilu MySpace, Mascarita Sagrada jest żonaty i ma dzieci, ale ponieważ zawsze występował pod maską i nigdy nie podał swojego prawdziwego imienia nic więcej nie wiadomo o tej części jego życia. Sagrada angażuje się również w akcje charytatywne, zwłaszcza te skierowane do dzieci takie jak wizyty w szpitalach i sierocińcach w Meksyku.

</doc>
<doc id="1924422" url="https://pl.wikipedia.org/wiki?curid=1924422" title="Stadion Centralny w Czerkasach">
Stadion Centralny w Czerkasach

Miejski Stadion Centralny (ukr. Центральний міський стадіон) – wielofunkcyjny stadion w Czerkasach na Ukrainie.
Stadion "Kołhospnyk" w Czerkasach został zbudowany 9 listopada 1957. 9 maja 1958 roku zmienił nazwę na Stadion im. Leninowskiego Komsomołu. W latach 90 XX wieku przyjął obecną nazwę. Po ostatniej rekonstrukcji stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 10 321 widzów. Domowa arena klubu Dnipro Czerkasy.

</doc>
<doc id="1924423" url="https://pl.wikipedia.org/wiki?curid=1924423" title="Ples sa zvijezdama">
Ples sa zvijezdama

 Ples sa zvijezdama – program rozrywkowy nadawany przez HRT1 od 2006. W Chorwacji do tej pory doczekał się ośmiu edycji.
Edycje.
Pierwsza edycja.
Edycja wystartowała 2 grudnia 2006 roku.
Druga edycja.
Edycja wystartowała 2 listopada 2006 roku.
Trzecia edycja.
Edycja wystartowała 25 października 2008 roku.
Czwarta edycja.
Edycja wystartowała 31 października 2009 roku.
Piąta edycja.
Edycja wystartowała 30 listopada 2010 roku.
Szósta edycja.
Edycja wystartowała 29 października 2011 roku.
Siódma edycja.
Edycja wystartowała jesienią 2012 roku.
Ósma edycja.
Edycja wystartowała w grudniu 2013 roku.

</doc>
<doc id="1924424" url="https://pl.wikipedia.org/wiki?curid=1924424" title="Pszczoła włoska">
Pszczoła włoska

Pszczoła włoska, pszczoła liguryjska ("Apis mellifera ligustica") – podgatunek zachodnioeuropejskiej pszczoły miodnej. Występuje na terenie Włoch, od Alp na północy, do Sycylii na południu.
Pochodzenie.
Uważa się, że włoska pszczoła miodna pochodzi z kontynentalnej części Włoch, na południe od Alp i na północ od Sycylii. Podgatunek ten przetrwał ostatnią epokę lodowcową na tym obszarze. Jest genetycznie odmienny od pszczół miodnych z Półwyspu Iberyjskiego i Sycylii. Pszczoła włoska została najbardziej rozpowszechniona ze wszystkich podgatunków pszczół miodnych i przystosowała się do większości klimatów, od subtropikalnych po chłodne umiarkowane, przy czym w wilgotnych regionach tropikalnych jest mniej skuteczna. Pszczoła włoska, pochodząca z klimatu uwarunkowanego ciepłego środkowej części basenu Morza Śródziemnego, niezbyt dobrze radzi sobie z ostrymi zimami i chłodnymi, mokrymi wiosnami na północnych szerokościach geograficznych. Nie tworzy tak zwartych kłębów zimowych. Więcej pokarmu musi zostać skonsumowane, aby zrekompensować większe straty ciepła z luźnego kłębu. Tendencja do wychowywania potomstwa również późną jesienią zwiększa zużycie zapasów. Znany pszczelarz, Thomas White Woodbury, po raz pierwszy wprowadził włoską pszczołę do Wielkiej Brytanii w 1854 roku i uznał ją za znacznie lepszą od angielskiej czarnej pszczoły środkowoeuropejskiej.
Odporność na choroby.
Nie ma jednoznacznych dowodów na to, że A. m. ligustica jest bardziej odporna na Świdraczka Pszczelego niż pszczoła środkowoeuropejska. Wydają się także mniej tolerancyjne wobec nosemozy niż A.m.m.. Nie są w stanie zatrzymywać kału w jelitach przez dłuższy czas i wymagają częstszych lotów czyszczących niż ciemne pszczoły. Są one dotknięte przez pasożytnicze roztocze Warrozy, Roztocza Tchawicowe i choroby bakteryjne, Zgnilec Europejski, Zgnilec Amerykański, Zwapnienie Czerwiu i inne choroby pszczoły miodnej.
Charakter i zachowanie.
Z handlowego i hodowlanego punktu widzenia wartość Ligustica polega na syntezie wielu dobrych cech. Wśród nich trzeba wymienić miododajność, delikatność, płodność, niechęć do rojenia, chęć do budowania plastrów, gotowość do wchodzenia w półnadstawki, czystość, odporność na choroby i tendencję do zbierania miodu kwiatowego zamiast spadzi. Ostatnia cecha ma wartość tylko w krajach, w których kolor miodu określa cenę. Ligustica pokazała, że jest w stanie produkować dobry miód z czerwonej koniczyny. W jeszcze jednej charakterystyce Ligustica okazała się wyjątkowa i to w jej odporności na Świdraczka Pszczelego. Dotyczy to zwłaszcza odmiany o ciemniejszym ubarwieniu, podczas gdy złote odmiany są bardzo wrażliwe na niego.
Podczas gdy włoska pszczoła ma wiele mocnych punktów, posiada również wady: Nie ma witalności i jest skłonna do nadmiernego wychowywania potomstwa. Te dwie wady są podstawową przyczyną jej innych wad. Ma tendencję do dryfowania, która jest spowodowana słabym orientowaniem, co może okazać się wadą, gdy rodziny są ustawione w rzędach zwróconymi w jednym kierunku, podobnie jak powszechna praktyka w pasiekach prawie na całym świecie. Wszystkie wyżej wymienione wady pszczoły włoskiej pojawiają się w mocno podkreślonej formie w bardzo jasnych odmianach, z dodatkowym, niezwykle wysokim zużyciem zapasów. W krajach europejskich takie odmiany pszczół okazały się wysoce niezadowalające, ponieważ mają skłonność do zamiany każdej kropli miodu w czerw. Jasno ubarwione odmiany są podobnie jak już stwierdzono wyjątkowo podatne na Świdraczka. Przyczyna tego nie jest znana pomimo całej pracy poświęconej na jej odnalezieniu. Jest to tym bardziej zaskakujące, że uważamy, iż ciemna, skóropodobna Ligustica przez ponad 60 lat okazała się jedną z najbardziej odpornych na Świdraczka.
Wyjątkowa koncentracja jasnych odmian w Ameryce Północnej wydaje się wynikać z faktu, że w podzwrotnikowych stanach południowych i zachodnich duże ośrodki hodowli matek zajmują się głównie sprzedażą pszczół, w których produkcja miodu odgrywa ważną, ale drugoplanową rolę. W związku z tym potrzebują pszczołę, którą w ekstremalnym stopniu da się wychować, co w zupełnie innych warunkach klimatycznych stanowi poważną wadę.
Zalety:
Wady:
Apis mellifera ligustica bardziej interesuje się przetwarzaniem nektaru, przechowywaniem miodu i opieką dorosłych pszczół nad zwiększeniem ilości czerwiu w porównaniu do afrykańskiej pszczoły miodnej, A. m. scutellata.
Hodowla selektywna.
Hodowcy pszczół włoskich, a także innych ras, szukają pewnych korzystnych cech. W zależności od celu hodowli można podkreślić jedną lub więcej z następujących cech:

</doc>
<doc id="1924427" url="https://pl.wikipedia.org/wiki?curid=1924427" title="Cable (jednostka osadnicza w Wisconsin)">
Cable (jednostka osadnicza w Wisconsin)

Cable – jednostka osadnicza w Stanach Zjednoczonych, w stanie Wisconsin, w hrabstwie Bayfield.

</doc>
<doc id="1924429" url="https://pl.wikipedia.org/wiki?curid=1924429" title="Simson SR4">
Simson SR4

Simson SR4 − seria Simsonów nazywana potocznie serią ptaków (z niem. Vogelserie), a to dlatego, że wszystkie cztery modele z tej serii nosiły nazwę wybranego ptaka, którego najbardziej przypominały (np. SR4-1 "Spatz" – "Wróbel").
Modele z serii SR4.
Simson SR4-1 Spatz – Wróbel
Simson SR4-2 Star – Szpak
Simson SR4-3 Sperber – Krogulec
Simson SR4-4 Habicht – Jastrząb

</doc>
<doc id="1924430" url="https://pl.wikipedia.org/wiki?curid=1924430" title="Meth, Ghost &amp; Rae">
Meth, Ghost &amp; Rae

Meth, Ghost &amp; Rae – side-project członków Wu-Tang Clanu, Method Mana, Ghostface Killah i Raekwona. Obecnie grupa podpisała kontrakt z Def Jam Recordings. 30 marca 2010 roku pojawił się ich jedyny album zatytułowany "Wu-Massacre". Wydawnictwo zadebiutowało na 12. miejscu notowania Billboard 200, 6. miejscu Top R&amp;B/Hip-Hop Albums oraz 2. miejscu notowania Top Rap Albums.

</doc>
<doc id="1924432" url="https://pl.wikipedia.org/wiki?curid=1924432" title="So Far Gone (EP)">
So Far Gone (EP)

So Far Gone – debiutancki minialbum kanadyjskiego rapera Drake’a.

</doc>
<doc id="1924434" url="https://pl.wikipedia.org/wiki?curid=1924434" title="Serranillos del Valle">
Serranillos del Valle

Serranillos del Valle – miasto w Hiszpanii we wspólnocie autonomicznej Madryt, 32 km od Madrytu. W pobliżu miasta przebiega autostrada A-42.

</doc>
<doc id="1924436" url="https://pl.wikipedia.org/wiki?curid=1924436" title="A. Lange &amp; Söhne">
A. Lange &amp; Söhne

A. Lange &amp; Söhne – niemieckie przedsiębiorstwo zajmujące się od 1845 roku produkcją zegarków. Po roku 1945 przedsiębiorstwo przeżywało wymuszony przez socjalizm, całkowity okres zastoju. Doprowadziła do tego ciężka sytuacja socjalna i gospodarcza NRD. Nowy start po roku 1990 umożliwili nowi inwestorzy. Bodźcem do działania był także powrót branży do produkcji zegarków mechanicznych, bowiem przez ostatnie dwadzieścia lat doszło do stagnacji w rozwoju rozwiązań mechanicznych i wyparcia czasomierzy tradycyjnych przez zegarki elektroniczne. Dzisiejsze zegarki A. Lange &amp; Söhne to czasomierze mechaniczne, często wyposażane w dodatkowe komplikacje.
Obecnie cała produkcja koncentruje się na wytwarzaniu zegarków mechanicznych. Obowiązuje tradycyjny design i rozwiązania technologiczne.
A. Lange &amp; Söhne jest jednostką zależną szwajcarskiego holdingu Richemont.

</doc>
<doc id="1924438" url="https://pl.wikipedia.org/wiki?curid=1924438" title="Enter Insect Masterplan">
Enter Insect Masterplan

Enter Insect Masterplan - reedycja pierwszego albumu polskiego zespołu muzycznego Myopia. Został wydany z początkiem 2006 roku przez niezależną wytwórnię płytową Selfmadegod Records. Autorem okładki płyty jest były gitarzysta zespołu Kamil Smala.

</doc>
<doc id="1924441" url="https://pl.wikipedia.org/wiki?curid=1924441" title="Rafał Radziwiłłowicz">
Rafał Radziwiłłowicz

Rafał Radziwiłłowicz (ur. 20 grudnia 1860 w Petersburgu, zm. 28 października 1929 w Wilnie) – polski lekarz psychiatra, psycholog, profesor psychiatrii Uniwersytetu Stefana Batorego w Wilnie, działacz społeczny, jeden z wielkich mistrzów masonerii polskiej, przywódca Ligi Państwowości Polskiej.
Życiorys.
Syn Ignacego (1813–1865) i Oktawii z Medunickich. Ignacy Radziwiłłowicz zmarł, gdy Rafał miał 5 lat; matka przeniosła się wtedy do Warszawy, wyszła za Konrada Chmielewskiego. Miał brata Stanisława (1858–1900), siostrę Oktawię (1862–1928), primo voto Rodkiewiczową, potem zamężną za Stefanem Żeromskim, i braci przyrodnich Konrada (1871–1946) i Zygmunta Chmielewskich (1873–1939). Od 1903 był żonaty z Marią Weryho, nie mieli dzieci.
Ukończył IV Gimnazjum w Warszawie. Studiował medycynę na Uniwersytecie w Dorpacie, w 1886 został doktorem medycyny. Powrócił do Warszawy i pracował w Zakładzie Leczniczym w Nałęczowie oraz w Szpitalu Dzieciątka Jezus w oddziałach chirurgicznym u Władysława Orłowskiego i chorób wewnętrznych u Ignacego Baranowskiego. W 1889 wyjechał do Sankt Petersburga, gdzie specjalizował się w psychiatrii w Szpitalu św. Mikołaja Cudotwórcy pod kierunkiem Ottona Czeczotta i w klinice psychiatrycznej Jana Mierzejewskiego. Po otwarciu Warszawskiej Lecznicy dla umysłowo chorych w Tworkach w 1891 objął w niej stanowisko ordynatora. W 1904 został zdymisjonowany. Poświęcił się wtedy praktyce prywatnej. Od 1905 do 1915 wykładał psychologię na Wyższych Kursach Pedagogicznych dla Kobiet. Od 1913 wiceprezes Towarzystwa Warszawskiego Instytutu Psychologicznego. Jeden z twórców Polskiego Towarzystwa Psychiatrycznego – z jego inspiracji odbył się w 1920 pierwszy zjazd Towarzystwa. W 1922 habilitował się pod kierunkiem Jana Mazurkiewicza. Był autorem około 40 prac naukowych. Należał do komitetu redakcyjnego „Rocznika Psychiatrycznego”.
Zmarł na zawał serca w drodze z posiedzenia Polskiego Towarzystwa Psychiatrycznego. Pochowany jest na Cmentarzu na Rossie (kwatera 2).
Działalność polityczna i społeczna.
Sympatyk PPS, pomagał więźniom politycznym, uczestniczył w zaaranżowaniu symulacji choroby psychicznej przez Józefa Piłsudskiego podczas jego więzienia w Cytadeli w 1900 roku. Po 1905 roku bliżej współpracował z Edwardem Abramowskim. Współzałożyciel i członek zarządu Towarzystwa Kooperatystów, redaktor i wydawca tygodnika „Społem”, popierał tygodnik „Zaranie”. Uważa się, że Radziwiłłowicz był pierwowzorem postaci doktora Judyma. Był członkiem Zarządu utworzonego w 1906 roku w Królestwie Kongresowym Towarzystwa Kultury Polskiej. Działacz Zjednoczenia Organizacji Niepodległościowych ze Stronnictwa Narodowo-Radykalnego.

</doc>
<doc id="1924442" url="https://pl.wikipedia.org/wiki?curid=1924442" title="Somosierra (Hiszpania)">
Somosierra (Hiszpania)

Somosierra – miejscowość w Hiszpanii we wspólnocie autonomicznej Madryt, w północnej części wspólnoty, 93 km od Madrytu. W pobliżu przebiega autostrada . Miejscowość leży nad przełęczą o tej samej nazwie.

</doc>
<doc id="1924444" url="https://pl.wikipedia.org/wiki?curid=1924444" title="Ixbalanque">
Ixbalanque



</doc>
<doc id="1924452" url="https://pl.wikipedia.org/wiki?curid=1924452" title="Ponte Milvio">
Ponte Milvio



</doc>
<doc id="1924453" url="https://pl.wikipedia.org/wiki?curid=1924453" title="Soto del Real">
Soto del Real

Soto del Real – miasto w Hiszpanii we wspólnocie autonomicznej Madryt, w południowej części gór Sierra de Guadarrama w paśmie Cuerda Larga. 
Pod obecną nazwą funkcjonuje od 1959 r. poprzednio nazywało się "Soto".

</doc>
<doc id="1924455" url="https://pl.wikipedia.org/wiki?curid=1924455" title="Turks i Caicos na Mistrzostwach Świata w Lekkoatletyce 2009">
Turks i Caicos na Mistrzostwach Świata w Lekkoatletyce 2009

Turks i Caicos na Mistrzostwach Świata w Lekkoatletyce 2009 – reprezentacja Turks i Caicos podczas czempionatu w Berlinie liczyła tylko 1 zawodnika – Kareem Caley – który ostatecznie nie wystąpił w zawodach.

</doc>
<doc id="1924457" url="https://pl.wikipedia.org/wiki?curid=1924457" title="Zdobycie Sarmizegetusy">
Zdobycie Sarmizegetusy

Zdobycie Sarmizegetusy – starcie zbrojne, które miało miejsce w roku 106 n.e. w trakcie wojen Rzymian z Dakami.
Kontekst.
Zawarty w roku 102 traktat pokojowy pomiędzy rzymskim cesarzem Trajanem a dackim królem Decebalem przetrwał niecałe 3 lata. W roku 105 n.e. oddziały rzymskie ponownie przekroczyły Dunaj po moście Trajana. 
Kampania.
Jednym z celów Trajana było ukaranie Daków za brak realizacji postanowień traktatu pokojowego, na podstawie którego Dakowie mieli wydać broń i zburzyć fortyfikacje, a także pomszczenie śmierci cesarskiego przyjaciela Pompejusza Longinusa, który zmarł w niewoli dackiej. Rzymianie zaskoczyli przeciwnika atakując na kilku frontach i niszcząc wszelkie punkty oporu. Następnie armia Trajana podeszła pod stolicę Daków Sarmizegetusę, rozpoczynając oblężenie miasta. 
Po kilku dniach oblężenia Rzymianom udało się ostatecznie wtargnąć poza mury. W wyniku szturmu, miasto zostało zdobyte. W ostatniej chwili Decebalowi w asyście kilku towarzyszy udało się zbiec w góry. Kryjówkę Decebala odkrył wkrótce oddział jazdy rzymskiej wysłany przez Trajana w pościg za królem Daków. Chcąc uniknąć niewoli Decebal popełnił samobójstwo, a odciętą głowę króla zaniesiono Trajanowi. Śmierć Decebala uwieczniono na wzniesionej z okazji zwycięstwa nad Dakami Kolumnie Trajana. 
W następnym roku zdobyte ziemie rozpoczęto zasiedlaniem rzymskich osadników oraz weteranami wojny, zbudowano w odległości około 40 km nowe miasto – Ulpia Traiana Sarmizegetusa (pełna nazwa: Colonia Ulpia Traiana Augusta Dacica Sarmizegetusa), a cała Dacja uległa romanizacji.

</doc>
<doc id="1924459" url="https://pl.wikipedia.org/wiki?curid=1924459" title="Eberhard &amp; Co.">
Eberhard &amp; Co.

Eberhard &amp; Co. – szwajcarski producent zegarków, specjalizujący się w projektowaniu chronografów.
Historia.
Regularne wprowadzanie na rynek nowych modeli doprowadziły w bardzo krótkim czasie do dużego sukcesu rynkowego. Wzmożona produkcja i wysoka jakość pod koniec XIX wieku stały się jednymi z czynników, które przekonały Królewską Marynarkę Włoch. Od tego czasu Eberhard dostarczał swoje zegarki wojsku.
Znane modele.
To przede wszystkim następujące chronografy: Extra-fort, Aviograf oraz Tazio Nuvolari.
Dodatkowe informacje.
Pomimo szerokiego wachlarza modeli, w produkcji dominuje kierunek sportowy. Dotyczy to wszystkich modeli, także tych mniej związanych z morzem. Przede wszystkim chodzi o modele dla pilotów i miłośników sportów motorowych. Wszystkie tworzą jednolitą tematycznie linię.

</doc>
<doc id="1924461" url="https://pl.wikipedia.org/wiki?curid=1924461" title="Andrzej Ehrenfeucht">
Andrzej Ehrenfeucht

Andrzej Ehrenfeucht (ur. 8 sierpnia 1932 w Wilnie) – amerykański matematyk polskiego pochodzenia. W 1950 r. zdał egzaminy maturalne w I Państwowym Liceum i Gimnazjum im. Mikołaja Kopernika w Łodzi. Dyplom magisterski uzyskał na Uniwersytecie warszawskim. Studia doktoranckie odbył w Instytucie Matematyki Polskiej Akademii Nauk. 
Zięć Alfreda Tarskiego (poślubił jego córkę Inę). Znany m.in. z zaadapotowania idei Rolanda Fraïssé dotyczącej badania elementarnej równoważności modeli w języku teorii gier (gra Ehrenfeuchta–Fraïsségo). Popularyzator matematyki i informatyki wśród uczniów szkół średnich.
Dwóch jego uczniów Eugene Myers oraz David Haussler miało znaczący udział w projekcie badania genomu ludzkiego. Haussler i Myers razem z Haroldem Gabowem, Rossem McConnellem i Grzegorzem Rozenbergiem wygłosili odczyty na dwudniowym sympozium zorganizowanym z okazji 80. urodzin Ehrenfeuchta, które zostało zorganizowane przez University of Colorado w 2012.
Ehrenfeuchtowi poświęcono specjalne wydania dwóch czasopism. Z okazji jego 65. urodzin zrobiła to redakcja „Lecture Notes in Computer Science”, a z okazji 80. urodzin redakcja „Theoretical Computer Science”.

</doc>
<doc id="1924462" url="https://pl.wikipedia.org/wiki?curid=1924462" title="Bruce LaBruce">
Bruce LaBruce

Bruce LaBruce, właśc. Justin Stewart (ur. 3 stycznia 1964 w Southampton w prowincji Ontario) − kanadyjski pisarz, fotograf i filmowiec: reżyser, scenarzysta, producent, a okazjonalnie także montażysta i aktor. Twórca awangardowego nurtu queercore i ikona kina LGBT. W swoich kontrowersyjnych dziełach filmowych łączy techniki artystyczne typowe dla kina niezależnego z konwencją punkowej i pornograficznej estetyki gejowskiej. W jego filmy zostały wplecione sceny fetyszu i parafilii, BDSM, gwałtu, przemocy na tle rasowym, akrotomofilii, gerontophilii, uchodźców, prostytucji mężczyzn i kobiet oraz zombie.
Życiorys.
Wczesne lata.
Urodził się i dorastał na 200-hektarowej farmie w Southampton w hrabstwie Bruce, w prowincji Ontario w rodzinie farmerów jako jedno z pięciorga dzieci (szóste pierworodne zmarło w niemowlęctwie). Studiował filmoznawstwo na Uniwersytecie York w Toronto.
Kariera.
W latach 80. pisywał dla magazynu filmowego „CineAction”, nadzorowanego przez swojego nauczyciela Robina Wooda. Zwrócił na siebie uwagę jako autor publikacji do magazynu o tematyce queer-punkowej „J.D.s” jako współredaktor wraz z G.B. Jones, która sprawiła, że zaczął się interesować polityką i zwrócił się w stronę skrajnej lewicy. 
Pisał i fotografował między innymi dla "Vice", strony internetowej Nerve.com i magazynu „BlackBook”. Był felietonistą kanadyjskiego magazynu muzycznego „Exclaim!” oraz wydawanej w Toronto gazety „Eye Weekly”. Jako redaktor i fotograf współpracował z nowojorskim „Index Magazine”. Jego publikacje ukazywały się również w „Toronto Life”, „National Post” i „The Guardian”. Wydał także książkę "The Reluctant Pornographer" (1997). 
Z kinem zaczął eksperymentować jeszcze w połowie lat 80., kiedy produkował eksperymentalne filmy nakręcone w formacie Super 8: "I Know What It's Like to Be Dead" (1987), "Boy, Girl" (1987), "Home Movies" (1988) czy "Fifth Column: Like This" (1990). Jego pierwszym pełnometrażowym filmem fabularnym był homoseksualny melodramat pornograficzny "No Skin Off My Ass" (1993), gdzie sam zagrał w nim w gejowskiego fryzjera, który zakochuje się w kliencie – młodym skinheadzie z neonazistowskiej bojówki. Był to ulubiony film Kurta Cobaina. Kolejne produkcje to "Super 8½" (1994) i "The Raspberry Reich" (2004). 
W czarnej komedii "Hustler White" (1996) z Tonym Wardem pokazuje niepełnosprawnego mężczyznę uprawiającego seks. Tragikomiczny dreszczowiec "Otto, czyli niech żyją umarlaki" ("Otto; or Up with Dead People", 2008) z tytułowa rolą Jeya Crisfara i udziałem Marcela Schlutta był prezentowany na 24. edycji Sundance Film Festival (2008). Za reżyserię queerowego erotycznego filmu grozy "L.A. Zombie" (2010) zdobył nagrodę na Melbourne International Film Festival w kategorii „Najlepszy reżyser zagraniczny”. W melodramacie "Gerontophilia" (2013) obraca związek Harolda i Maude jako traktat o asymilacji i opiece zdrowotnej.
Pod pseudonimem Jürgen Anger wystąpił w dwóch niemieckich produkcjach gejowskich Ebo Hilla "Bonking Berlin Bastards" (2001) i "Way Down" (2005), a także gościł w filmie dokumentalnym "Sagat. Gwiazdor gejowskiego porno" ("Sagat: The Documentary", 2011) z François Sagatem, Chi Chi LaRue i Christophe’em Honoré, dramacie "Boris bez Béatrice" ("Boris sans Béatrice", 2016) jako premier oraz australijskim dreszczowcu "The Second Coming Vol.2" (2017) jako Ivan Oisin.
W marcu 2011 na deskach Hebbel am Ufer Theatre w Berlinie, LaBruce wyreżyserował operę Arnolda Schönberga "Pierrot Lunaire" ze scenami kastracji i dilda, gdzie tytułowy Pierrot ukazany był jako człowiek transseksualny.
W lipcu 2014 w nowojorskiej galerii sztuki The Hole Gallery Bruce LaBruce otworzył wystawę fotografii "Obscenity". W czerwcu 2017 w La Fresh Gallery w Madrycie odbył się wernisaż jego wystawy "Bruce LaBruce Photographs 1990-2016", gdzie można było zobaczyć m.in. portret kontrowersyjnego fotografa Terry’ego Richardsona podczas wykonywania tatuażu.
Wyreżyserował film krótkometrażowy "Scotch Egg" (2018), w ramach serii Eriki Lust XConfessions. Jego komediodramat "It is Not the Pornographer That is Perverse..." (2018) z udziałem François Sagata (uprowadzony), Colby’ego Kellera (profesor Mariano, samobójca), Allena Kinga (maleńki diabeł) i Calvina Banksa (kierowca Ubera) był prezentowany na Festival Internacional de Cine w Puerto Vallarta (w marcu 2018), Festival Internacional de Cine w Guadalajarze (w marcu 2018), Toronto International Porn Festival (w kwietniu 2018), BUT - B-Movie, Underground and Trash Film Festival (w sierpniu 2018), Berlin Porn Film Festival (w październiku 2018), Fringe! Queer Film &amp; Arts Festival w Wielkiej Brytanii (w listopadzie 2018), Chéries-Chéris Film Festival w Paryżu (w listopadzie 2018), XXIII LesGaiCineMad w Madrycie (w listopadzie 2018), Vienna Porn Film Festival (w kwietniu 2019), TLVFest (Tel Aviv International LGBT Film Festival) w Izraelu (w czerwcu 2019), AMOR Festival Internacional de Cine LGBT+ w Santiago (w czerwcu 2019) i IX Festival PopPorn w São Paulo (w sierpniu 2019).
Życie prywatne.
Zamieszkał w Toronto. Jest zdeklarowanym biseksualistą.

</doc>
<doc id="1924464" url="https://pl.wikipedia.org/wiki?curid=1924464" title="HM Cancri">
HM Cancri

 
HM Cancri (oznaczany również jako RX J0806.3+1527 lub J0806) – bardzo ciasny układ podwójny gwiazd, w skład którego wchodzą dwa białe karły. Okrążają one wspólny środek masy w czasie 321,5 sekundy. Odległość między nimi to zaledwie 0,0005 j.a. Obydwa składniki mają rozmiary Ziemi, a ich masy stanowią po 0,5 . Układ ten oddalony jest od Ziemi o 1600 lat świetlnych.
Według ogólnej teorii względności układ taki może być źródłem emisji fal grawitacyjnych, unoszących energię, rozchodzących się w przestrzeni z prędkością światła w próżni. Utrata energii powoduje skrócenie okresu orbitalnego o około 1,2 milisekundy rocznie i wzajemne zbliżanie się składników układu o około 60 cm dziennie.

</doc>
<doc id="1924465" url="https://pl.wikipedia.org/wiki?curid=1924465" title="Tielmes">
Tielmes

Tielmes – miasto w Hiszpanii we wspólnocie autonomicznej Madryt, leżące 42 km na wschód od stolicy kraju. Przez miasto przepływa rzeka Tajuña. Występują tu licznie gleby torfowe przeznaczone pod pastwiska i łąki.

</doc>
<doc id="1924471" url="https://pl.wikipedia.org/wiki?curid=1924471" title="Porozmawiaj ze mną">
Porozmawiaj ze mną

Porozmawiaj ze mną ("Talk to Me", 2007) – brytyjski serial dramatyczny nadawany przez stację ITV od 10 czerwca 2007. W Polsce nadawany był przez stację FoxLife. Serial w reżyserii Dearbhla Walsh został wyprodukowany przez Company Pictures. 
Na początku 2007 roku serial istniał pod roboczym tytułem "Is This Love?" jednak postanowiono zmienić tytuł na "Talk to Me" ("Porozmawiaj ze mną"). 
Seria została także wydana na dvd 9 lipca 2007.
Opis fabuły.
Serial opowiada o miłosnych problemach grupy przyjaciół, gdzie każdy z nich marzy o ustatkowaniu się.

</doc>
<doc id="1924472" url="https://pl.wikipedia.org/wiki?curid=1924472" title="Klemen Lavrič">
Klemen Lavrič

Klemen Lavrič (ur. 12 czerwca 1981 w Velenju) – słoweński piłkarz grający na pozycji napastnika. Od 2009 roku występuje w austriackim klubie Sturm Graz.
Kariera.
Kariera klubowa.
Klemen Lavrič karierę rozpoczął w klubie Rudar Velenje. W 2002 roku został piłkarzem Hajduka Split. Nie udało mu się tam jednak przebić do pierwszego składu i niebawem odszedł do Interu Zaprešić. Następnie Lavrič wyjechał do Niemiec, do klubu Dynamo Drezno. Po niezłym sezonie 2004/2005 – 17 bramek strzelonych w lidze i debiut w reprezentacji Słowenii – przeszedł do MSV Duisburg. Następnie w latach 2008–2009 Klemen Lavrič występował w lidze japońskiej, w klubie Omiya Ardija. W 2009 roku powrócił do Europy podpisując kontrakt z austriackim Sturmem Graz.
Kariera reprezentacyjna.
Klemen Lavrič w reprezentacji Słowenii zadebiutował w 2004 roku. W sumie zagrał w niej 25-krotnie.

</doc>
<doc id="1924473" url="https://pl.wikipedia.org/wiki?curid=1924473" title="Turkmenistan na Mistrzostwach Świata w Lekkoatletyce 2009">
Turkmenistan na Mistrzostwach Świata w Lekkoatletyce 2009

Turkmenistan na Mistrzostwach Świata w Lekkoatletyce 2009 – reprezentacja Turkmenistanu podczas czempionatu w Berlinie liczyła 2 zawodników. Żadnemu sportowcowi z tego kraju nie udało się awansować do finału.

</doc>
<doc id="1924475" url="https://pl.wikipedia.org/wiki?curid=1924475" title="Holandia na Zimowych Igrzyskach Paraolimpijskich 2010">
Holandia na Zimowych Igrzyskach Paraolimpijskich 2010

Holandię na Zimowych Igrzyskach Paraolimpijskich 2010 reprezentował jeden zawodnik, startujący w narciarstwie alpejskim.

</doc>
<doc id="1924476" url="https://pl.wikipedia.org/wiki?curid=1924476" title="Andrea Levy">
Andrea Levy

Andrea Doreen Levy (ur. 7 marca 1956 w Londynie, zm. 14 lutego 2019) – brytyjska pisarka.
Była córką emigrantów przybyłych z Jamajki w 1948. Jej dalsi przodkowie byli Afrykańczykami, Żydami i Szkotami. Za swoją powieść "Wysepka" otrzymała nagrody Orange Prize, Whitbread Book Award i Commonwealth Writers' Prize. W 2009 książka ta doczekała się również adaptacji telewizyjnej.
Zmarła w wyniku choroby nowotworowej.

</doc>
<doc id="1924477" url="https://pl.wikipedia.org/wiki?curid=1924477" title="Torrejón de la Calzada">
Torrejón de la Calzada

Torrejón de la Calzada – miasto w Hiszpanii we wspólnocie autonomicznej Madryt, 25 km od Madrytu, leży w dorzeczu Tagu. Miejscowość silnie zindustrializowana, z przewagą przemysłu chemicznego. Zlokalizowanych jest tu ponad 200 różnych zakładów przemysłowych.

</doc>
<doc id="1924486" url="https://pl.wikipedia.org/wiki?curid=1924486" title="Józef Kusiak">
Józef Kusiak

Józef Kusiak (ur. 7 czerwca 1951 w m. Topornia) – polski polityk, samorządowiec, doktor nauk historycznych, prezydent Jeleniej Góry w kadencji 1998–2002 oraz 2002–2006.
Życiorys.
Ukończył w 1971 technikum leśne w Miliczu, Pierwszą pracę podjął w 1971 w Okręgowym Zarządzie Lasów Państwowych we Wrocławiu. Ukończył studia politologiczne na Uniwersytecie Wrocławskim. W 1989 uzyskał stopień doktora nauk historycznych na Akademii Nauk Społecznych przy KC KPZR. Był Przewodniczącym Zarządu Miejskiego Związku Socjalistycznej Młodzieży Polskiej w Bolesławcu (1976–1978), pracownikiem Zarządu Wojewódzkiego ZSMP w Jeleniej Górze, w 1982 sekretarzem ZW. Kształcił się na studiach podyplomowych z zakresu zarządzania i marketingu.
W 1972 wstąpił do Polskiej Zjednoczonej Partii Robotniczej. Był członkiem egzekutywy komitetu miejskiego PZPR w Bolesławcu (1976–1978), a następnie instruktorem wydziału polityczno–organizacyjnego (1982–1983), starszym inspektorem wydziału polityczno-organizacyjnego (1983–1985), specjalistą wydziału rolnego (1985–1986) oraz pełnomocnikiem ds. działalności gospodarczej partii (1989–1990) komitetu wojewódzkiego w Jeleniej Górze.
Jest założycielem SdRP, od 1995 do 2007 pełnił funkcję przewodniczącego lokalnych struktur SdRP i Sojuszu Lewicy Demokratycznej w Jeleniej Górze. W latach 2003–2007 był wiceprzewodniczącym rady dolnośląskiej SLD, został też członkiem rady krajowej tej partii.
W 1994 został wybrany na radnego, objął funkcję wiceprezydenta miasta Jeleniej Góry. Po następnych wyborach samorządowych w 1998 rada miejska desygnowała go na funkcję prezydenta Jeleniej Góry. Reelekcję na to stanowisko uzyskał w bezpośrednich wyborach w 2002. Cztery lata później przegrał w pierwszej turze, w tych samych wyborach został wybrany radnym rady miejskiej i wykonywał ten mandat do 2010.
Bez powodzenia z ramienia lewicy kandydował do Senatu w wyborach parlamentarnych w 2005 i 2007, a także w 2010 do sejmiku dolnośląskiego i w 2011 do Sejmu. W 2014 został natomiast wybrany do rady miejskiej. W 2018 ubiegał się o mandat radnego województwa.
W latach 2007–2011 pracował na stanowisku wicekanclerza Wyższej Szkoły Menedżerskiej w Legnicy. Później został prorektorem w Wyższej Szkole Menedżerskiej w Jeleniej Górze.
Życie prywatne.
Syn Jana i Ireny. Jest żonaty, ma córkę.

</doc>
<doc id="1924487" url="https://pl.wikipedia.org/wiki?curid=1924487" title="Torremocha de Jarama">
Torremocha de Jarama

Torremocha de Jarama – miejscowość w Hiszpanii we wspólnocie autonomicznej Madryt, 62 km na północny wschód od Madrytu. Począwszy od 1979 r. alkadem miasteczka jest Carlos Rivera. Miasto wydaje się mieć swoje początki w czasach Cesarstwa Rzymskiego.

</doc>
<doc id="1924488" url="https://pl.wikipedia.org/wiki?curid=1924488" title="Świadkowie Jehowy w Irlandii">
Świadkowie Jehowy w Irlandii

Świadkowie Jehowy w Irlandii – społeczność wyznaniowa w Irlandii, należąca do ogólnoświatowej wspólnoty Świadków Jehowy, licząca w 2022 roku 7533 głosicieli, należących do 121 zborów. W 2022 roku na dorocznej uroczystości Wieczerzy Pańskiej zebrało się 12 561 osób. Biuro Oddziału koordynujące działalność miejscowych głosicieli znajduje się w Londynie.
Historia.
Początki.
W 1891 roku w trakcie swojej pierwszej podróży do Europy Charles Taze Russell odwiedził kilka irlandzkich miast. Pierwsza grupa studiująca publikacje Badaczy Pisma Świętego powstała w Dublinie. W 1908 roku zbór w tym mieście liczył 40 członków. C.T. Russell odwiedził Irlandię ponownie w latach 1903, 1908, 1909, 1910 i 1911 (dwa razy), składając w kraju w sumie 7 wizyt. W maju 1903 roku wygłosił wykład publiczny „Obietnica poparta przysięgą” w Belfaście i w Dublinie. W kwietniu 1908 roku w Belfaście i w Dublinie wygłosił reklamowany w gazecie „The Irish Times” wykład „Obalenie imperium Szatana” dla około 300 słuchaczy. W Dublinie sekretarz Związku Chrześcijańskiej Młodzieży Męskiej (YMCA), o nazwisku O’Connor bezskutecznie próbował zakłócić wykład Russella. W maju 1909 roku w Belfaście na wykład publiczny przybyło 450 osób, spośród których 100 z powodu braku miejsc wysłuchało wykładu na stojąco. W roku 1911 w Belfaście wykładu zatytułowanego „Przyszłe życie” wysłuchało 2000 słuchaczy. W roku 1910 i dwukrotnie w roku 1911 w Dublinie O’Connor ponownie usiłował zakłócić program wykładów, jednak mówca został entuzjastycznie przyjęty przez publiczność.
W roku 1919 rozpoczęto wyświetlanie filmu "Fotodrama stworzenia". W latach 20. XX wieku zanotowano liczne napaści na głosicieli. Pod koniec lat 30. XX wieku liczba głosicieli wynosiła ok. 60 osób.
Powojenny rozwój działalności.
W roku 1946 do Irlandii przybyli pionierzy z Wielkiej Brytanii. W roku 1949 do grona 73 miejscowych Świadków dołączyła pierwsza grupa misjonarzy, absolwentów Szkoły Gilead, którzy byli częstym celem ataków, inicjowanych przez kler katolicki. Rok później do pięciu zborów należało około 110 głosicieli. W roku 1953 w stolicy powstała pierwsza Sala Królestwa. Rok później z wizytą w Irlandii przebywali Frederick W. Franz i Grant Suiter; w Irlandii działało wówczas 20 misjonarzy. W roku 1957 otwarto w stolicy Biuro Oddziału, które sprawowało nadzór nad działalnością w Republice Irlandii. Z tej okazji w Dublinie przebywał Nathan H. Knorr. 
W roku 1960 dochodziło do ataków na głosicieli. W roku 1962 przekroczono liczbę 200 głosicieli. W roku 1964 sługą oddziału w Irlandii został Arthur Matthews (zm. 2015). W roku 1965 w stolicy odbył się kongres międzynarodowy pod hasłem „Słowo prawdy” z udziałem 3948 osób (w tym 3500 zagranicznych delegatów), na którym 65 osób ochrzczono. Główne przemówienie wygłosił Frederick Franz. Był to pierwszy kongres międzynarodowy w Irlandii. W roku 1966 Biuro Oddziału w Dublinie objęło opieką także działalność Świadków Jehowy w Irlandii Północnej. W roku 1967 liczba głosicieli przekroczyła 500, a w 1971 roku – 1000 osób. W latach 70. i 80. XX wieku z powodu swojej neutralności miejscowi wyznawcy kolejny raz doświadczali ataków. W dniach od 11 do 15 lipca 1973 roku w R.D.S. Main Hall w Dublinie odbył się kongres pod hasłem „Boskie zwycięstwo”, a w dniach od 12 do 16 lipca 1978 roku kongres pod hasłem „Zwycięska wiara” – program przedstawiono w języku angielskim i częściowo w języku włoskim. Wśród publikacji wydanych z okazji kongresu był traktat w języku irlandzkim: „Jedyna nadzieja ludzkości na pokój”.
W roku 1980 otwarto nowe Biuro Oddziału, a w kraju przebywał z wizytą Lyman A. Swingle. Rok 1982 przyniósł wzrost liczby Świadków Jehowy w Irlandii do ponad 2000 osób. 19 lutego 1985 roku zarejestrowano "Watch Tower Bible and Tract Society of Ireland".
W roku 1986 powstała pierwsza Sala Królestwa w kraju wybudowana metodą szybkościową (w ciągu weekendu). W roku 1989 działalność kaznodziejską prowadziło ponad 3000 głosicieli, w roku 1992 – 4000. W roku 1996 otwarto nowe Biuro Oddziału, w Newcastle k. Dublina. 9 lat później liczba głosicieli wzrosła do 5000, w 2011 roku do 6006, a w 2018 do 7061 osób. 
Na terenach zamieszkanych przez mniejszą liczbę głosicieli prowadzone są specjalne kampanie kaznodziejskie.
W 2011 roku nadzór nad działalnością w Irlandii zaczęło sprawować Biuro Oddziału w Wielkiej Brytanii. W 2012 roku odbył się w Dublinie specjalny kongres pod hasłem „Strzeż swego serca!”. W lipcu 2017 roku delegacja Świadków Jehowy z Irlandii uczestniczyła w kongresie specjalnym pod hasłem „Nie poddawaj się!” w Toronto.
W Wicklow znajduje się jeden z 17 ośrodków szkoleń biblijnych na świecie.
Zebrania zborowe odbywają się w językach: angielskim, arabskim, chińskim, francuskim, irlandzkim, lingala, litewskim, polskim, portugalskim, rosyjskim, rumuńskim, słowackim, włoskim i irlandzkim języku migowym, a kongresy w angielskim i polskim.
Statystyki.
Liczba głosicieli (w tym pionierów), liczba wyznawców.
Dane na podstawie oficjalnych raportów o działalności:
Dla porównania liczba osób deklarujących w spisach powszechnych swoją przynależność religijną do Świadków Jehowy:
Zbory polskojęzyczne w Irlandii.
Pierwsze grupy polskojęzyczne należące do zborów angielskojęzycznych powstały w połowie pierwszej dekady XXI w. W kolejnych latach grupy w Dublinie, Birr, Cork, Limerick, Newcastle West, Newbridge i New Ross zostały przekształcone w polskojęzyczne zbory – w Dublinie w dwa zbory. Początkowo polskojęzyczni wyznawcy uczestniczyli w kongresach w języku polskim w Wielkiej Brytanii. W latach 2012–2015 program kongresu w Dublinie był tłumaczony na język polski, a od roku 2016 cały program jest przeprowadzany po polsku; podobnie jak zgromadzenia obwodowe, które odbywają się w SETU Arena w Waterford. W Irlandii działa 8 zborów oraz 5 grup polskojęzycznych (Cavan, Galway, Kilkenny, Killarney i Sligo). Zbory i grupy polskojęzyczne należą do obwodu polskojęzycznego: EU Polish 4A. Wśród miejscowych pionierów usługują również absolwenci Kursu Biblijnego dla Małżeństw z Polski.

</doc>
<doc id="1924498" url="https://pl.wikipedia.org/wiki?curid=1924498" title="Triteleia uniflora">
Triteleia uniflora



</doc>
<doc id="1924499" url="https://pl.wikipedia.org/wiki?curid=1924499" title="Brodiaea uniflora">
Brodiaea uniflora



</doc>
<doc id="1924500" url="https://pl.wikipedia.org/wiki?curid=1924500" title="Torres de la Alameda">
Torres de la Alameda

Torres de la Alameda – miasto w Hiszpanii we wspólnocie autonomicznej Madryt, 41 km od Madrytu. Jedno z najbardziej uprzemysłowionych miast regionu wraz z dynamicznie rozwijającą się branżą usługowo-mieszkaniową. Komunikację z Madrytem zapewnia 5 linii autobusowych (231, 232, 261, 271A, 320). Początki Torres de la Alameda prowadzą nas do czasów rzymskich, uznając w licznych dokumentach Torres za populację latynoską. 

</doc>
<doc id="1924501" url="https://pl.wikipedia.org/wiki?curid=1924501" title="Józef Józak">
Józef Józak

Józef Józak (ur. 1951 r. w Jaksonowie k. Strzelina), od wielu lat związany jest z Wrocławiem. Artysta amator. Od 1979 r. członek Grupy „RYS”. Artysta jest wierny sztuce od prawie czterdziestu lat. Uprawiał malarstwo, grafikę, karykaturę, rzeźbił w drewnie, tworzył ekslibrisy. Przez szereg lat zajmował się też konserwacją sztuki oraz projektowaniem kartek okolicznościowych. Obecnie nadal rysuje oraz pisze poezje. Absolwent szkoły średniej prowadzonej przez zgromadzenie zakonne. Po szkole średniej rozpoczął studia teologiczne, ale przerwał je i zajął się twórczością plastyczną. Rysunku uczył się pod okiem Janusza Halickiego w Ognisku Kultury Plastycznej we Wrocławiu, które ukończył w 1980 r., a także u Wandy Boguszewskiej i Stefana Tomankiewicza. Jest członkiem Katolickiego Klubu Literackiego „Źródło” we Wrocławiu oraz Fundacji „Polskie Gniazdo”. 
Pierwszy ekslibris wykonał w 1979 r. Jego lista opus obejmuje około 300 znaków książkowych. Brał udział w ponad 300 wystawach w kraju i za granicą, m.in. X Biennale w Malborku (1984), Rzeszowie (1983), Rawiczu (1981), we Wrocławiu (1981) oraz w USA, Niemczech, Francji, Włoszech, Belgii, Danii, Holandii, Czechach, Jugosławii, na Węgrzech i Litwie. 

</doc>
<doc id="1924502" url="https://pl.wikipedia.org/wiki?curid=1924502" title="Biomechatronic Intervention">
Biomechatronic Intervention

Biomechatronic Intervention - trzeci album zespołu muzycznego Myopia. Został nagrany przez "Studio X" w czerwcu 2008 roku z nowym gitarzystą "Robertem Słonką", który zapełnił puste miejsce po tym jak z zespołu odszedł "Kamil Smala". Album wydano 1 stycznia 2009 roku.

</doc>
<doc id="1924504" url="https://pl.wikipedia.org/wiki?curid=1924504" title="Szlak „Zielona Odra”">
Szlak „Zielona Odra”

Szlak „Zielona Odra” – szlak rowerowy o znaczeniu ponadregionalnym w województwie zachodniopomorskim oraz częściowo w województwie lubuskim.
Charakterystyka.
Szlak biegnie wzdłuż rzeki Odry, przez cenne pod względem przyrodniczym i turystycznym obszary Parku Krajobrazowego Ujście Warty, Cedyńskiego Parku Krajobrazowego, Parku Krajobrazowego Doliny Dolnej Odry i Szczecińskiego Parku Krajobrazowego „Puszczy Bukowej”. Na trasie liczne rezerwaty i pomniki przyrody, panoramy i punkty widokowe oraz zabytki.
Przebieg.
Szlak rozpoczyna się w Kostrzynie nad Odrą w dzielnicy "Szumiłowo". Stąd kieruje się na północ, mijając Kaleńsko i Namyślin, dociera do Kłosowa. Tu mija rzekę Kurzycę i kieruje się ku brzegowi Odry w Czelinie. Za wsią wkracza na obszar Lasów Mieszkowickich. W Starym Błeszynie, Gozdowicach, Starych Łysogórkach i Siekierkach liczne miejsca związane z forsowaniem Odry w kwietniu 1945 roku m.in. cmentarz żołnierski, punkt widokowy, muzeum, pomniki. We wsiach liczne przykłady budownictwa szachulcowego. Dalej szlak kieruje się ku wsiom Stara Rudnica i Osinów Dolny. Przed Cedynią punkt widokowy Góra Czcibora z pomnikiem upamiętniającym 1000-lecie Bitwy Cedyńskiej oraz rezerwat przyrody Wrzosowiska Cedyńskie. Za Lubiechowem Górnym szlak kieruje się przez Puszcza Piaskową wzdłuż rezerwatu przyrody Bielinek i rozlewisk Odry koło Bielinka do wsi Piasek. Tu wkracza na obszar Wzgórz Krzymowskich – mija Raduń i dociera do położonej na skarpie Odry Zatoni Dolnej (liczne punkty widokowe). Następnie przez Krajnik Dolny i most na Rurzycy dociera do Ognicy i Widuchowej (punkty widokowe na szczytach Sarbskich Górek). Dalej przez Marwice, Krzypnicę i Krajnik dociera do Nowego Czarnowa (pomnik przyrody Krzywy Las, stacja PKP). Mijając rzekę Tywę dociera do Gryfina. Za miastem szlak przechodzi przez Żabnicę i Dębce, potem mija stację kolejową Daleszewo Gryfińskie, przecina drogę krajową nr 31 i dociera do Starych Brynek. Tu kierując się wzdłuż Wełtyńskiego Potoku (Omulnej) wkracza do zachodniej części Puszczy Bukowej. W okolicach Radziszewka mija wiadukt pod drogą ekspresową S3, a następnie wiadukt nad autostradą A6 i wkracza do Szczecina-Żydowiec. Tu ul.Włókienniczą i Skalistą kieruje się do Podjuch i dalej przez most na Regalicy i Zaleskie Łęgi do letniska Dziewoklicz. Tu szlak wzdłuż Odry (Wyspa Pucka) i przez Trasę Zamkową oraz przez "Szczecińskie Podzamcze", dociera do Zamku Książąt Pomorskich.

</doc>
<doc id="1924505" url="https://pl.wikipedia.org/wiki?curid=1924505" title="Pasterstwo transhumancyjne">
Pasterstwo transhumancyjne



</doc>
<doc id="1924506" url="https://pl.wikipedia.org/wiki?curid=1924506" title="Józef Kus">
Józef Kus

Józef Kus (ur. 1949 w Malborku, zm. 12 października 2013 we Wrocławiu) – malarz, rzeźbiarz, grafik, twórca ekslibrisów.
Ukończył Ognisko Kultury Plastycznej w Malborku. Po przeprowadzce do Wrocławia kontynuował naukę w Państwowym Ognisku Kultury Plastycznej, które ukończył w 1978 r. Jest uczniem Janusza Halickiego i Andrzeja Żarnowieckiego. Od końca lat 70. jest członkiem Grupy „RYS”. W dorobku posiada liczne ekslibrisy linorytnicze. Swoje prace wystawiał w kraju i za granicą prezentując głównie malarstwo, ale i także ekslibris, m.in. wystawa malarstwa i grafiki we Wrocławiu w 1978 r., malarstwa i ceramiki (Wrocław, 1981), „Ekslibris Wrocławski” Wrocław 1978, wystawie Grupy „RYS” we Wrocławiu i Eberswalde (Niemcy) w 1978 r. oraz we Wrocławiu w 1980 r.

</doc>
<doc id="1924510" url="https://pl.wikipedia.org/wiki?curid=1924510" title="Calders Corner">
Calders Corner

Calders Corner – obszar niemunicypalny w Kern County, w Kalifornii (Stany Zjednoczone), na wysokości 100 m.

</doc>
<doc id="1924512" url="https://pl.wikipedia.org/wiki?curid=1924512" title="Witold Ziaja">
Witold Ziaja

Witold Ziaja (ur. 16 listopada 1940 w Siemianowicach Śląskich) – polski hokeista na trawie (pomocnik), dwukrotny olimpijczyk (Rzym (1960) i Monachium (1972)), szkoleniowiec drużyn narodowych Polski (m.in. na Olimpiadzie w Moskwie w 1980), Austrii i Szwajcarii, współpracownik młodzieżowej reprezentacji Niemiec.
Syn Gerharda i Magdaleny Rzepczyk. Bratanek Ernesta Ziai, olimpijczyka w hokeju na lodzie z Zimowych Igrzysk Olimpijskich w Sankt Moritz w 1948 roku. Absolwent średniej szkoły zawodowej (telemechanik) i Akademii Trenerskiej w Kolonii (Niemcy). W początkach kariery sportowej uprawiał równocześnie hokej na lodzie w barwach Startu Katowice (z którym zdobył mistrzostwo polski juniorów) i hokej na trawie w HKS Siemianowiczance. Ostatecznie zdecydował się na uprawianie tylko hokeja na trawie. W barwach Siemianowiczanki występował w latach 1952-72. 79-krotnie reprezentował barwy Polski w hokeju na trawie w latach 1958-72 zdobywając 18 bramek. Wieloletni kapitan drużyny narodowej. Zasłużony Mistrz Sportu (1971).
Po zakończeniu kariery zawodniczej prowadził jako trener reprezentację kobiet Austrii (1973) oraz męskie reprezentacje Polski (1974-80) i Szwajcarii (1981-83). Przez 16 lat (do roku 2010) sprawował funkcję kierownika reprezentacji narodowej juniorów U21 Niemiec. Obecnie mieszka w Hamburgu (Niemcy).
Żonaty (Urszula Hildebrandt), ma 2 dzieci (syn Aleksander ur.1964, były reprezentant Polski juniorów w hokeju na trawie, córka Karolina Beata).

</doc>
<doc id="1924514" url="https://pl.wikipedia.org/wiki?curid=1924514" title="Calico (obszar niemunicypalny w Kalifornii)">
Calico (obszar niemunicypalny w Kalifornii)

Calico – obszar niemunicypalny w Kern County, w Kalifornii (Stany Zjednoczone), na wysokości 122 m.

</doc>
<doc id="1924515" url="https://pl.wikipedia.org/wiki?curid=1924515" title="Stadion Centralny w Żytomierzu">
Stadion Centralny w Żytomierzu

Miejski Stadion Centralny (ukr. Центральний міський стадіон) – wielofunkcyjny stadion w Żytomierzu na Ukrainie.
Stadion w Żytomierzu został zbudowany w 1923. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego (5 928 miejsc). Rekonstruowany stadion będzie mógł pomieścić 21 928 widzów. Domowa arena klubu Polissia Żytomierz.

</doc>
<doc id="1924516" url="https://pl.wikipedia.org/wiki?curid=1924516" title="Zbigniew Jeż">
Zbigniew Jeż

Zbigniew Jeż (ur. 1 kwietnia 1948 r. we Wrocławiu) – artysta, członek wrocławskiej grupy grafików „Rys”. Od lat 70. XX wieku stosował przede wszystkim dwie techniki graficzne – intaglio oraz cellografię. Grafik, fotograf, animator kultury, znawca sztuki współczesnej, konceptualista.
Zbigniew Jeż w grupie „RYS” działał około dwóch lat, nie wiążąc nadziei z tą grupą. Najważniejszy dla niego był udział w innej inicjatywie artystycznej, grupie założonej przez Zbigniewa Makarewicza pod nazwą „Studio Kompozycji Emocjonalnej”. Jej członkiem był w okresie lat 60. i 70. aż do roku 1978. W roku 1976 wydał własnym sumptem wydawnictwo „ALOTROPIA - PREHENSION”, w którym na prawach oryginału prezentował 11 swoich prac. W roku 1978 wyjechał z Polski do Włoch. Do kraju nie powrócił, osiadł w Niemczech. Pracuje jako fotograf i organizator wystaw. Od 2008 r. został kuratorem wystawy o kulturze palenia papierosów. Zajmuje się grafiką i działalnością artystyczną.

</doc>
<doc id="1924519" url="https://pl.wikipedia.org/wiki?curid=1924519" title="Stadion Krystał w Chersoniu">
Stadion Krystał w Chersoniu

Stadion „Krystał” (ukr. Стадіон «Кристал») – wielofunkcyjny stadion w Chersoniu na Ukrainie.
Stadion „Krystał” w Chersoniu został zbudowany w 1962 roku. Po kolejnej rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 11 000 widzów. Domowa arena klubu Krystał Chersoń.

</doc>
<doc id="1924520" url="https://pl.wikipedia.org/wiki?curid=1924520" title="Caliente (Kalifornia)">
Caliente (Kalifornia)

Caliente (dawniej Allen's Camp i Agua Caliente) – obszar niemunicypalny w Kern County, w Kalifornii (Stany Zjednoczone), na wysokości 400 m.

</doc>
<doc id="1924521" url="https://pl.wikipedia.org/wiki?curid=1924521" title="Czarny Krab">
Czarny Krab

"Czarny Krab" (szw. "Svart Krabba") to pierwsza powieść (2002) autorstwa szwedzkiego pisarza Jerkera Virdborga, który debiutował rok wcześniej zbiorem nowel pt. "Landhöjning två centimeter per natt".
"Czarny Krab" został przetłumaczony na kilka języków w tym na polski (przez Beatę Walczak-Larsson), litewski i niderlandzki. Otrzymał nagrodę literacką gazety "Vi", został także nominowany do literackiej nagrody Szwedzkiego Radia w 2003.
Treść.
Akcja książki toczy się w trakcie wojny w skandynawskim fikcyjnym kraju. Karl Edh, główny bohater powieści, przybywa do bazy w Tessenøy, by wziąć udział w ważnej misji opatrzonej kryptonimem "Czarny Krab". Czterej żołnierze, którzy mają dostarczyć przesyłkę, przemierzają ciemną i wielką przestrzeń, nie wiedząc co robią ani dlaczego wyznaczono im takie zadanie.
Krytyka.
Opinie krytyków okazały się pozytywne dla książki. Eva Johansson napisała w Svenska Dagbladet (19 sierpnia 2002), że ""Czarny Krab" jest zaskakująco wolny od trendów i mód panujących w literaturze współczesnej".

</doc>
<doc id="1924524" url="https://pl.wikipedia.org/wiki?curid=1924524" title="Grand Prix Holandii 1968">
Grand Prix Holandii 1968

Grand Prix Holandii 1968 (oryg. Grote Prijs van Nederland) – piąta runda Mistrzostw Świata Formuły 1 w sezonie 1968, która odbyła się 23 czerwca 1968, po raz 14. na torze Zandvoort.
16. Grand Prix Holandii, 14. zaliczane do Mistrzostw Świata Formuły 1.

</doc>
<doc id="1924532" url="https://pl.wikipedia.org/wiki?curid=1924532" title="Układ w Dankowie">
Układ w Dankowie

Układ w Dankowie - układ z 1217 pomiędzy księciem krakowskim Leszkiem Białym, księciem śląskim Henrykiem I Brodatym (dołączył do nich w Sądowlu książę wielkopolski Władysław III Laskonogi) dotyczący wzajemnej pomocy w przypadku zagrożenia ziem jednego z nich.

</doc>
<doc id="1924534" url="https://pl.wikipedia.org/wiki?curid=1924534" title="Stadion Trudowi Rezerwy w Białej Cerkwi">
Stadion Trudowi Rezerwy w Białej Cerkwi

Stadion "Trudowi Rezerwy" (ukr. Стадіон «Трудові резерви») – wielofunkcyjny stadion w Białej Cerkwi na Ukrainie.
Stadion w Białej Cerkwi został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 13 500 widzów. Domowa arena klubów Arsenał Biała Cerkiew i Roś Biała Cerkiew.

</doc>
<doc id="1924535" url="https://pl.wikipedia.org/wiki?curid=1924535" title="Mistrzostwa Europy w Zapasach 1903">
Mistrzostwa Europy w Zapasach 1903

Mistrzostwa Europy w zapasach 1903 – 3. nieoficjalne mistrzostwa Europy w zapasach (styl klasyczny), które odbyły się w holenderskim mieście Rotterdam. Zawodnicy rywalizowali w stylu klasycznym w kategorii "Open". Złotym medalistą został Gustav Frištenský reprezentujący Bohemię (Czechy). 

</doc>
<doc id="1924536" url="https://pl.wikipedia.org/wiki?curid=1924536" title="Mistrzostwa Świata w Łyżwiarstwie Szybkim w Wieloboju Kobiet 1957">
Mistrzostwa Świata w Łyżwiarstwie Szybkim w Wieloboju Kobiet 1957

15. mistrzostwa świata w łyżwiarstwie szybkim w wieloboju kobiet odbyły się w dniach 9–10 lutego 1957 roku w fińskiej Imatrze. Zawodniczki startowały na naturalnym lodowisku na Vuoksenniska Jäärata. Łyżwiarki startowały na czterech dystansach: 500 m, 1500 m, 1000 m, 3000 m. Najlepsza była reprezentantka ZSRR Inga Artamonowa. O tym, które miejsca zajmowały zawodniczki decydowała mniejsza liczba punktów uzyskana z czterech biegów.
Uczestnicy.
W zawodach wzięło udział 25 łyżwiarek z 8 krajów. Wszystkie zostały sklasyfikowane.

</doc>
<doc id="1924537" url="https://pl.wikipedia.org/wiki?curid=1924537" title="Agent Sawu">
Agent Sawu

Agent Sawu (ur. 24 października 1971) – zimbabwejski piłkarz grający na pozycji napastnika.
Kariera klubowa.
Karierę piłkarską Sawu rozpoczął w klubie Zimbabwe Saints Bulawayo. W jego barwach zadebiutował w 1990 roku w zimbabwejskiej Premier League. W 1992 roku był wypożyczony do cypryjskiego drugoligowego zespołu APOP Kinyras Peyias, w którym rozegrał 7 spotkań. W Zimbabwe Saints grał do 1993 roku.
Latem 1993 Sawu przeszedł do szwajcarskiego klubu SC Kriens, występującego w drugiej lidze szwajcarskiej. Po roku gry w tym klubie odszedł do pierwszoligowego FC Luzern. W 1997 roku wystąpił w przegranym po serii rzutów karnych finale Pucharu Szwajcarii z FC Sion. Po 4 latach gry w Luzern odszedł do BSC Young Boys z Berna. Grał tam do końca 1999 roku, a na początku 2000 roku przeszedł do FC Basel. W latach 2000–2002 występował w drugoligowym FC Wil.
W połowie 2002 roku Sawu odszedł do chińskiego Chongqing Lifan, a na początku 2003 roku wrócił do Zimbabwe i grał tam w klubie Dynamos Harare. W 2004 roku przeszedł do południowoafrykańskiego Bush Bucks z miasta Umtata. W 2005 roku znów grał w ojczyźnie, w klubie CAPS United Harare, z którym został mistrzem kraju. Ostatnim klubem w karierze Zimbabwejczyka był południowoafrykański Durban Stars. W 2008 roku zakończył karierę piłkarską.
Kariera reprezentacyjna.
W reprezentacji Zimbabwe Sawu zadebiutował w 1992 roku. W 2004 roku w Pucharze Narodów Afryki 2004 rozegrał jeden mecz, z Egiptem (1:2).

</doc>
<doc id="1924538" url="https://pl.wikipedia.org/wiki?curid=1924538" title="Górka Duchowna (przystanek kolejowy)">
Górka Duchowna (przystanek kolejowy)

Górka Duchowna – przystanek osobowy oddalony od miejscowości Górka Duchowna o 1,3 km, w województwie wielkopolskim, w Polsce.
W roku 2017 przystanek obsługiwał 50–99 pasażerów na dobę.
Otwarcie przystanku kolejowego w Górce Duchownej nastąpiło w dniu 25 maja 1925 roku. Budynek, gdzie kiedyś mieściła się kasa i poczekalnia, został rozebrany. Zatrzymują się tu tylko pociągi regio. Perony przystanku leżą naprzemiennie po dwóch stronach przejazdu kolejowo-drogowego.

</doc>
<doc id="1924539" url="https://pl.wikipedia.org/wiki?curid=1924539" title="Jhalak Dikhhla Jaa">
Jhalak Dikhhla Jaa

Jhalak Dikhhla Jaa – adaptacja angielskiej wersji Strictly Come Dancing. Produkcją show była Sony Entertainment Television. Ukazało się 8 edycji programu.
Tańce w indyjskiej wersji Strictly Come Dancing (pol. Taniec z Gwiazdami) były bardziej żywiołowe niż jej siostrzane programy na całym świecie, ze względu na unikatowy w Indiach tradycji Bollywood.
Edycje.
W każdej edycji byli inni prowadzący i jury.

</doc>
<doc id="1924543" url="https://pl.wikipedia.org/wiki?curid=1924543" title="Stadion Nowa Bawaria w Charkowie">
Stadion Nowa Bawaria w Charkowie

Stadion "Nowa Bawaria" (ukr. Стадіон «Нова Баварія») - stadion piłkarski w Charkowie na Ukrainie. 
Stadion został zbudowany na początku XX wieku. Jest jednym z najstarszych zachowanych stadionów w Charkowie. Pierwsza nazwa areny to Stadion Fabryki Lin (ukr. Стадіон Канатного заводу). Od 1982 do 1991 roku na tym stadionie większość swoich meczów w mistrzostwach ZSRR (Wtoraja liga, 6 strefa) rozegrał klub piłkarski Majak Charków. 
Po całkowitym zniszczeniu w 2004 został odbudowany przez prezesa klubu piłkarskiego Arsenał Charków Wołodymyra Czumaka, przekształcony w stadion czysto piłkarski i przygotowany do wymóg Pierwszej i Drugiej ligi mistrzostw Ukrainy. W latach 2004-2009 był domowym stadionem Arsenalu i nosił nazwę Stadion Arsenał-Bawaria (ukr. Арсенал-Баварія). 
W lipcu 2009 roku stadion został zakupiony przez właściciela klubu piłkarskiego Helios Charków Ołeksandra Helsztejna i przemianowany na Helios Arena (ukr. Геліос-Арена). Stadion był domową areną Heliosa do sierpnia 2012 roku, po czym stał się bazą treningową klubu. W sezonie 2017/18 stadion ponownie gościł domowe mecze drużyny Helios.
W 2020 roku właścicielem stadionu został były zawodnik Arsenału, biznesmen Jurij Szuszura. Na bazie stadionu utworzył dziecięco-młodzieżową szkołę sportową „Nowa Bawaria”, a sama arena zmieniła nazwę na Stadion Nowa Bawaria (ukr. Нова Баварія). 
29 sierpnia 2020 klub Metał Charków rozegrał swój pierwszy oficjalny mecz na stadionie. Stadion dostosowano do wymóg standardów UEFA i FIFA, z siedzeniami z tworzywa sztucznego. Nowy stadion może pomieścić 2057 widzów.

</doc>
<doc id="1924545" url="https://pl.wikipedia.org/wiki?curid=1924545" title="Aegolius acadicus">
Aegolius acadicus



</doc>
<doc id="1924546" url="https://pl.wikipedia.org/wiki?curid=1924546" title="Lophostrix">
Lophostrix



</doc>
<doc id="1924548" url="https://pl.wikipedia.org/wiki?curid=1924548" title="Stadion Dnister w Owidiopolu">
Stadion Dnister w Owidiopolu

Stadion "Dnister" im.Wiktora Dukowa (ukr. Стадіон «Дністер» ім. В.І. Дукова) – wielofunkcyjny stadion w Owidiopolu w obwodzie odeskim na Ukrainie.
Stadion w Owidiopolu został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 1 500 widzów. Domowa arena klubu Dnister Owidiopol.

</doc>
<doc id="1924549" url="https://pl.wikipedia.org/wiki?curid=1924549" title="Mulnik (stare koryto)">
Mulnik (stare koryto)

Mulnik – dwa fragmenty dawnego koryta cieśniny Świny, przy wyspie Uznam (zachodni fragment) oraz wyspie Karsibór (wschodni fragment).
Znajdują się w woj. zachodniopomorskim, w gminie miejskiej Świnoujście.
Charakterystyka.
Mulnik łączył Młyńską Toń i Karwi Bród między wyspą Uznam i ówczesną wyspą Mielin, meandrując przechodził do Świny. W latach 1875–1890 Mulnik został przegrodzony budową Kanału Piastowskiego, który także przeciął wyspę Uznam tworząc wyspę Karsibór oraz wyspę Mielin tworząc półwysep Mielinek.
Obecnie wschodnia część Mulnika stanowi zatokę przy półwyspie Mielinek i wyspie Karsibór, na której położone jest osiedle Karsibór. Zachodnia część Mulnika stanowi basen (zatokę) wyspy Uznam przy jej półwyspie Mielin, który jest połączony z Kanałem Mielińskim.
Nad wschodnim Mulnikiem znajduje się port rybacki Karsibór i prywatna przystań jachtowo-kajakowa.
Do 1945 stosowano niemiecką nazwę "Heidefahrt". W 1949 ustalono urzędowo nazwę "Mulnik".

</doc>
<doc id="1924554" url="https://pl.wikipedia.org/wiki?curid=1924554" title="Fish Tank">
Fish Tank

Fish Tank (dosłownie: "Akwarium") – brytyjski film psychologiczno-społeczny z 2009 w reżyserii Andrei Arnold.
Opis fabuły.
Film opowiada o kilku dniach z życia 15-letniej dziewczyny (Mia Williams - w tej roli Katie Jarvis), zamieszkałej na anonimowym blokowisku gdzieś w Wielkiej Brytanii. Mia jest osobą zdystansowaną do świata, wyobcowaną, bez przyjaciół. Ukojenia szuka w samotnym tańcu do utworów hip-hopowych. Mieszka z matką i młodszą siostrą. Stosunki rodzinne są głęboko patologiczne - wulgarny język, używki, itp. Rodzina i sąsiedzi posługują się trudnym do zrozumienia slangiem z brytyjskich blokowisk.
Akcja koncentruje się na przeżyciach wewnętrznych bohaterki i ich ekspresji, w starciu ze światem zewnętrznym (próba uratowania konia idącego na rzeź, bójka z dziewczynami z sąsiedztwa, nieudane eliminacje przy próbie znalezienia pracy tancerki i inne). Osią filmu jest jednak skomplikowany związek, jaki łączy Mię z żonatym kochankiem matki - Connorem (Michael Fassbender) i związane z tym wydarzenia (m.in. stosunek seksualny i porwanie córki Connora).
Film nie unika wulgarności i epatuje poczuciem egzystencjonalnej beznadziei. Obfituje w brutalne i kontrowersyjne sceny (m.in. szczegółowo ukazuje akt oddawania moczu przez nastolatkę). Pozbawiony jest elementów sentymentalizmu i moralizatorstwa. Operuje szczerym i skromnym warsztatem artystycznym.
Obsada.
i inni

</doc>
<doc id="1924556" url="https://pl.wikipedia.org/wiki?curid=1924556" title="Nowa Zelandia na Zimowych Igrzyskach Paraolimpijskich 2010">
Nowa Zelandia na Zimowych Igrzyskach Paraolimpijskich 2010

Reprezentacja Nowej Zelandii na Zimowe Igrzyska Paraolimpijskie 2010 liczyła dwóch reprezentantów, obaj startowali w narciarstwie alpejskim.

</doc>
<doc id="1924574" url="https://pl.wikipedia.org/wiki?curid=1924574" title="Kampania belgijska">
Kampania belgijska

Kampania belgijska – obok kampanii holenderskiej i inwazji na Luksemburg jedna z kampanii Wehrmachtu będących częścią składową operacji "Fall Gelb", niemieckiego planu podbicia Europy Północno-Zachodniej podczas II wojny światowej w 1940 roku. Niemiecki atak rozpoczął się 10 maja i zakończył się kapitulacją Belgii 28 maja. Ta faza operacji "Fall Gelb" jest także znana także jako "bitwa o Flandrię".
Sytuacja przed inwazją.
Alianci spodziewali się niemieckiego ataku na Belgię; ich plan (tzw. plan Dyle) zakładał skoncentrowanie najlepszych jednostek w tym rejonie (w szczególności na linii obronnej na rzece Dijle), by związać spodziewane główne siły niemieckie. Belgijska armia w dniu inwazji składała się z 600 000 żołnierzy zgrupowanych w 22 dywizjach, w tym 1338 dział, 10 czołgów i 250 samolotów (w tym 50 nowoczesnych konstrukcji), zakładano mobilizację ok. 300 000 dalszych żołnierzy i jednostek pomocniczych. Alianci wspierali Belgię przez Brytyjski Korpus Ekspedycyjny (ok. 400 000 żołnierzy zgrupowanych w 4 korpusach składających się z 10 dywizji, rezerwie Kwatery Głównej w składzie korpusu pancernego, dywizji piechoty i mniejszych pododdziałów oraz 3 dywizjach świeżo sformowanych bądź będących jeszcze w trakcie formowania, w tym 1280 dział, 300 czołgów i ponad 500 samolotów) pod Johnem Verekerem, 6. wicehrabią Gort i 4 armie francuskie (1 Armia, 2 Armia, 7 Armia i 8 Armia – w sumie ok. 33 dywizji i jednostek pomocniczych). W skład sił francuskich w Holandii wchodziły najlepsze francuskie jednostki pancerne (ok. 300 nowoczesnych czołgów skoncentrowanych w dwóch dywizjach).
Niemcy planowały błyskawiczny atak na Holandię i Belgię, by wykorzystać fakt, że granica pomiędzy Francją a Belgią nie była tak mocno ufortyfikowana jak granica francusko-niemiecka (zob. Nowe Fronty). Dodatkowo granica pomiędzy Holandią a Belgią nie była prawie w ogóle ufortyfikowana, a Holandia zadeklarowała neutralność, więc Niemcy zamierzali obejść umocnienia na granicy belgijsko-niemieckiej z kierunku holenderskiego. Jednak plan niemiecki także zakładał, że uderzenie na Belgię ma odwrócić uwagę aliantów, podczas gdy główne siły niemieckie przełamią francuskie umocnienia na południu, w Ardenach, a następnie okrążą siły alianckie w Belgii. Belgowie spodziewali się, że Niemcy mogą użyć takiej strategii, ale ta analiza została odrzucona przez sztab francuski.
Po stronie niemieckiej Grupa Armii B Fedora von Bocka miała na celu przeprowadzenie ataku na Holandię i Belgię w celu związania sił aliantów, podczas gdy Grupa Armii A Gerda von Rundstedta miała przełamać linię obrony w Ardenach. 6 Armia Waltera von Reichenau miała uderzyć na Belgię najpierw, później wspierana przez 18 Armię Georga von Küchlera, która miała złamać opór Holendrów. Grupa Armii B składała się z 26 dywizji piechoty i 3 dywizji pancernych (3 Dywizja Pancerna i 4 Dywizja Pancerna w 6 Armii oraz 9 Dywizja Pancerna w 18 Armii). Dodatkowo Grupa Armii B miała także jednostki spadochronowe: 7 Korpus Lotniczy, w skład którego wchodziły niemieckie wojska spadochronowe (1 Dywizja Spadochronowa na froncie holenderskim, jednostka Fallschirmjäger na froncie belgijskim i 22 Dywizja Piechoty podzielona między obydwa fronty). W sumie Grupa Armii B miała ponad 800 czołgów i 1800 samolotów.
Inwazja.
10–11 maja.
Alianci zostali uprzedzeni o spodziewanym ataku z kilku źródeł wywiadowczych 9 maja. Atak rozpoczął się ok. 4 nad ranem 10 maja. Luftwaffe zadało znaczne straty lotnictwu belgijskiemu. Wojska spadochronowe zdobyły grupę warowną Eben-Emael na styku armii belgijskiej i holenderskiej (na północ od Liège), broniącą przepraw na Mozie i Kanale Alberta. Opanowanie fortu i dwóch z trzech pobliskich mostów przez niemieckich spadochroniarzy pozwoliło na sforsowanie Kanału Alberta i głównej granicznej linii obronnej Belgów przez główne siły niemieckie 10–11 maja, zmuszając Belgów do wycofania się na linię Namur – Antwerpia. Wojska belgijskie wycofały się także w rejony Ardenów bez walki, co znacznie ułatwiło szybki postęp wojsk niemieckich w tym rejonie. Na froncie holenderskim postępy niemieckie także zmusiły Holendrów do szybkiego wycofania się, co uniemożliwiło ustanowienie zamierzonego połączenia między wojskami holenderskimi a francuskimi.
12–14 maja.
W nocy z 11 na 12 maja Belgowie wycofali się na linię Dijle. Alianci planowali, że Belgowie utrzymają centralną linię Antwerpia – Leuven, a wojska francuskie i alianckie utrzymają pozycję na północy i południu. W tych dniach odbyła się bitwa pod Hannut – największa do tej pory bitwa pancerna. Niemiecki plan zakładał związanie wojsk alianckich tak, by nie mogły się wycofać, gdy Niemcy przełamią linię Ardenów. Strategicznie cel ten został osiągnięty, jednak opór jednostek alianckich był skuteczny i taktycznie bitwa jest uważana za serię alianckich sukcesów (w liczbach: Francuzi stracili 105 czołgów, Niemcy – 160). W dniach 14–15 miała miejsce bitwa pod Gembloux; Niemcy znowu opóźnili ruchy wojsk alianckich, ale nie udało im się zniszczyć wojsk alianckich w tym rejonie. Niemniej alianci byli zmuszeni cały czas do wycofywania się w kierunkach zamierzonych przez Niemców, aczkolwiek linia umocnień na Dijle (która nie była mocno atakowana przez Niemców) była utrzymana.
15–21 maja.
Nad ranem 15 maja Niemcy przełamali opór 2 Armii francuskiej pod Sedanem i zaczęli okrążać wojska alianckie. Niemieckie wojska pancerne wyszły z Ardenów, a 6 Armia zajęła Gembloux. Alianci zmuszeni byli opuścić przygotowane, umocnione pozycje (Namur–Antwerpia, Dijle) i wycofać się za Skaldę. Bruksela została opuszczona przez siły alianckie i rząd belgijski i zajęta przez Wehrmacht 17 maja. Wojska belgijskie stawiały opór w Antwerpii do 19 maja. Tego samego dnia wojska niemieckie w niektórych punktach były już bliskie całkowitego odcięcia wojsk alianckich, zbliżając się do kanału La Manche. Wielka Brytania odrzuciła możliwość rozpoczęcia ewakuacji, Brytyjski Korpus Ekspedycyjny dostał rozkaz natarcia w kierunku zachodnim i wyrwania się z zamykającego się okrążenia. Wojska angielskie nie były w stanie jednak podjąć takiej operacji, związane walką na całym froncie w Belgii (nieudana próba ataku – bitwa pod Arras – potwierdziła tę ocenę), ten sam problem miały wojska belgijskie, które dodatkowo nie miały znaczących możliwości operacyjnych. Tym samym jedynie wojska francuskie mogły próbować przeciwstawić się planom niemieckim.
22–28 maja.
Francuskie próby zapobieżenia okrążeniu przez Niemców, a następnie jego przełamania zakończyły się niepowodzeniem. Wojska alianckie, cały czas zmuszone do wycofywania się, miały coraz większe problemy logistyczne. Luftwaffe uzyskało znaczącą przewagę na terenie walk. 26 maja Brytyjczycy rozpoczęli ewakuację z Dunkierki – operacja Dynamo. 27 maja artyleria niemiecka mogła już ostrzeliwać Dunkierkę. W tym samym czasie opór wojsk belgijskich zaczął się załamywać; 28 maja Belgia skapitulowała. Wojska brytyjskie utrzymały Dunkierkę do 4 czerwca, ewakuując większość żołnierzy alianckich w rejonie (ok. 330 000 z 400 000). Straty Korpusu Ekspedycyjnego w ludziach wyniosły 15%, jednak znacznie większe Brytyjczycy zanotowali w wyposażeniu – na francuskich plażach pozostawiono praktycznie całość ciężkiego sprzętu. Król Belgii Leopold III zdecydował się zostać w kraju; rząd belgijski ewakuował się do Paryża i Londynu, tworząc rząd belgijski na uchodźstwie (zob. także Wolna Belgia).
Walki lotnicze nad Belgią.
26 sierpnia 1939 roku powołanych pod broń zostało 500 tys. rezerwistów przewidując wybuch wojny. 3 września 1939 roku ogłoszono neutralność państwa belgijskiego. Pomimo deklaracji neutralności przestrzeń powietrzna była wielokrotnie wzajemnie naruszana przez stronę niemiecką i belgijską. Do ochrony granic Belgii zostały skierowane dwie eskadry myśliwskie. Wschodnia granica broniona była przez eskadrę wyposażoną w samoloty Hurricane, a zachodnia przez Fairey Firefly IIM. Przestrzegając zasad neutralności, myśliwców nie uzbrojono w amunicję aż do 2 marca 1940 roku, kiedy wydarzył się incydent z uciekającym znad Francji rozpoznawczym Dornier Do 17P. Ścigany do granicy przez samoloty francuskie Dornier został przejęty przez samoloty belgijskie. Zostały one ostrzelane z broni pokładowej niemieckiego bombowca. Sytuacja skończyła się zestrzeleniem dwóch z trzech ścigających samolotów.
Belgia nie została pominięta przez Niemców w planie ataku na Francję. 7 maja 1940 roku zostało wprowadzone na terenie Belgii stałe ostre pogotowie, które zniesiono 9 maja o godzinie 19:00 i pozwolono wykorzystać pilotom zawieszone urlopy. W nocy z 9 na 10 maja została wysłana depesza z Berlina, która informowała o wkroczeniu wojsk niemieckich w godzinach porannych. Skutkowało to wprowadzeniem pogotowia bojowego. Przygotowanych do walki zostało 180 samolotów, rozdzielonych na trzy pułki. Na wyposażeniu były myśliwce: 30 sztuk Fairey Fox VI, 23 sztuki Fiat CR.42, 15 sztuk Gladiatorów I i 11 sztuk Hurricane’ów oraz kilka maszyn w naprawach. Pierwszym rozkazem był przelot na lotniska polowe rankiem 10 maja. Niemieckie lotnictwo uprzedziło jednak wykonanie tego rozkazu, niszcząc infrastrukturę lotnisk polowych.
Nad lotniskiem w Schaffen, na którym stacjonowały trzy eskadry myśliwskie, panowały bardzo mgliste warunki atmosferyczne. Możliwie było przebazowanie jedynie jednej eskadry do Vissenaken. Problemem stała się decyzja jak ewakuować samoloty narażone na bombardowanie. Dowódca eskadry Hurricane’ów zaproponował zaczekanie na wschód słońca, natomiast dowódca eskadry Gladiatorów ewakuował się przed pojawieniem się niemieckich bombowców. Bombardowanie lotniska spowodowało zniszczenie 8 samolotów na ziemi i poważne uszkodzenie kolejnego. Spalonych zostało siedem samolotów obserwacyjnych. Z ewakuowanych wcześniej Gladiatorów, wysłano grupę 6 maszyn do eskorty bombowców, które leciały zbombardować mosty wcześniej zajęte przez niemieckich spadochroniarzy. W walce z ośmioma maszynami Bf 109E zestrzelono cztery z nich. Zginęło dwóch pilotów, jeden trafił do niewoli, a jeden został ranny. Pierwszego dnia wojny Belgowie stracili 80 samolotów, w tym 39 myśliwców.
Samoloty CR.42 zmieniały miejsce stacjonowania na lotnisko polowe w Brustem od 4:15 rano do 5:05. Niemieckie bombowce Ju 78B nadleciały nad ich macierzyste lotnisko dopiero w momencie startu ostatnich 7 maszyn, co ocaliło je od zniszczenia. Podczas przelotu wykryto formację Ju 52/3m zrzucających materiały sabotujące, więc skierowano przeciwko nim trzy myśliwce, które zestrzeliły jeden samolot wroga. Eskortujące bombowce Bf 109 próbowały odpowiedzieć walką, lecz belgijskie samoloty uciekając rozdzieliły się. Dwa z nich poleciały w kierunku Nivelles, sądząc, że Brustem zostało zniszczone w nalotach, a samotny sierżant Joseph van Molkot poleciał do Brustem. Dwie pierwsze maszyny wylądowały w bazie głównej po odlocie bombowców Ju 87B, które zrzuciły bomby z zapalnikiem opóźniającym. Po detonacji uszkodzony został jeden z samolotów i obydwaj piloci musieli odlecieć do Brustem jedną maszyną. W tym czasie o 6:05 nad Brustem wzniosły się w powietrze dwie sekcje po 5 samolotów CR.42, aby osłaniać lotnisko. Dwadzieścia minut później napotkano od 10 do 15 maszyn Bf 109E nadlatujących od strony Waremme. Zestrzelono jednego Messerschmitta, a jego pilot musiał skakać na spadochronie. Podczas opadania został zastrzelony ogniem z ziemi. Udało się jeszcze uszkodzić Bf 109E pilotowanego przez Erwina Dutela. Druga sekcja zaatakowała samoloty Do 17 i Bf 109 około 6:30 rano. Zestrzelono jednego Do 17, po czym jeden z belgijskich pilotów musiał wrócić do bazy. Pozostali piloci stoczyli walkę z eskortą bombowców. W trakcie powrotu na lotnisko natrafili jeszcze na dwa Do 17Z. Postanowili zaatakować i udało się dwa razy celnie uszkodzić maszyny. Jeden z Dornierów mógł zostać zestrzelony. O godzinie 9:50 trzy CR.42 eskortowały Renarda R 31, którego celem było rozpoznanie. Mimo ognia artylerii przeciwlotniczej powrócono do bazy dopiero o 10:25. Kolejny lot rozpoznawczy odbył się w południe i następne dwa o 13:30 i o 14:10. Jeden myśliwiec CR.42, który planowano wycofać do naprawy, stracono podczas przelotu, kiedy znalazły go niemieckie myśliwce.
O 14:15 nad Brustem zauważono niemiecki samolot rozpoznawczy, na co zareagowano rozkazem rozproszenia i maskowania samolotów i sprzętu. Z powodu braku czasu nie udało się tego całkowicie dokonać. O 14:40 nad lotniskiem przeleciały dwa niemieckie Bf 109E ostrzeliwując stojące samoloty i uszkadzając dwa z nich. O 15:00 nadleciały bombowce Ju 87B, które zniszczyły 14 samolotów. Ocalały jedynie te, które zdołano zakryć lub wzbić w powietrze. Wracający z lotu eskortowego jeden z myśliwców CR.42 podpalił jednego z samotnych Do 17P, który awaryjnie lądował na terenie III Rzeszy. Pozostałe samoloty na lotnisku następnego dnia o 10:00 przebazowano do Grimbergu. Podczas ewakuacji ponownie nadleciały Do 17Z, które walczyły ze startującymi myśliwcami i zrzucały bomby zarówno na lotnisko, jak i St Trond. O 11:00 ewakuowane samoloty wylądowały w nowej bazie. Na tym lotnisku obok jednostki belgijskiej stacjonowała też francuska eskadra rozpoznawcza.
14 maja otrzymano rozkazy osłony odwrotu żołnierzy francuskich z 7 Armii przebywających na stacjach kolejowych. O 11:30 wystartowało sześć maszyn, które walczyły z myśliwcami niemieckimi. Udało się zestrzelić i uszkodzić po jednym Bf 109E oraz uszkodzić jeden Do 17. Niemieccy piloci zgłosili zestrzelenie pięciu samolotów CR.42, mimo iż zestrzelono tylko jeden, a pozostałe zostały uszkodzone. 15 maja udało się zestrzelić jeszcze jeden Bf 109E. 14 maja 1940 roku nad lotniskiem Nieuwkerke, gdzie stacjonowało osiem CR.42, o godzinie 11:45 nadleciały myśliwce Firefly IIM. 15 maja trzy z nich wykonały lot nad belgijskimi jednostkami piechoty w celu podniesienia morale żołnierzy. Podczas tego przelotu dwukrotnie zostały ostrzelane przez własną artylerię. Za drugim razem zestrzelono jeden z nich. Pilot przeżył i trafił do niewoli.
15 maja w sztabie podjęta została decyzja o wycofaniu do Francji wszystkich pozostałych samolotów. 16 marca o 3:50 rano część CR.42 wystartowało w kierunku Aeltre, razem z nimi osiem samolotów Firefly i dwa CR.42 do Zwevezele na wymianę śmigieł. Z Aeltre skierowano samoloty o 14:30 do Norrent-Fontes. Po odpoczynku i kilku lotach patrolowych nad francuskimi miastami, 28 maja 1940 Belgia bezwarunkowo skapitulowała. Postanowiono kontynuować walkę na terytorium państwa francuskiego i oczekiwano na dostawę nowych samolotów – Brewster Model 339-10. Dotarły one w skrzyniach do miejscowości Bordeaux-Merignac w dniu kapitulacji. Pierwszy z nich, którego udało się złożyć został szybko zajęty przez wkraczających Niemców, a drugi został wepchnięty w skrzyniach do rzeki Garonny. Pozostała część zamówionych samolotów trafiła na Francuskie Antyle, gdyż nie zdążyły dotrzeć przed upadkiem Francji. Dołączono do resztek jednostek powietrznych belgijskich jeszcze trzy CR.42 wysłane z Turynu przed wybuchem wojny (ostatnie cztery samoloty nie opuściły Włoch). 3 czerwca 1940 roku o 13:30 zaatakowano formację 12 samolotów Do 17Z uszkadzając dwa z nich. Stracono na ziemi w tym czasie dwa CR.42.
W porównaniu do reszty belgijskich myśliwców CR.42 wypadły bardzo dobrze, pozostając najdłużej na polu walki, a piloci nie byli łatwym łupem dla nowszych myśliwców niemieckich. Wykonano na nich minimum 35 misji i 224 loty bojowe. Uczestniczyły w 26 walkach powietrznych, zestrzeliwując 6 samolotów i 6 uszkadzając. Piloci wrócili do domów po demobilizacji 20 sierpnia w Diest, a kilku przedostało się do Wielkiej Brytanii. Pozostałe samoloty oddano Niemcom.

</doc>
<doc id="1924577" url="https://pl.wikipedia.org/wiki?curid=1924577" title="Stadion KT Sport Arena w Agrarnym">
Stadion KT Sport Arena w Agrarnym

Stadion "KT Sport Arena" () – stadion piłkarski w Agrarnym na Krymie.
Stadion "KT Sport Arena" został zbudowany na początku XXI wieku. Stadion dostosowano do wymóg standardów UEFA i FIFA, z siedzeniami z tworzywa sztucznego. Nowy stadion może pomieścić 3 250 widzów. Swoje mecze na tym stadionie rozgrywa klub piłkarski Krymtepłycia Mołodiżne.

</doc>
<doc id="1924587" url="https://pl.wikipedia.org/wiki?curid=1924587" title="Kwas heksafluorokrzemowy">
Kwas heksafluorokrzemowy

Kwas heksafluorokrzemowy – nieorganiczny związek chemiczny krzemu i fluoru; mocny, nietrwały kwas. Może istnieć tylko w roztworach wodnych o maksymalnym stężeniu 61%. Ogrzany lub pod działaniem stężonego kwasu siarkowego rozkłada się na fluorowodór i tetrafluorek krzemu:
Powstaje w reakcji fluorowodoru z krzemionką:
Przemysłowo otrzymywany jest z fluorytu oraz jako produkt uboczny podczas produkcji kwasu fosforowego z minerałów zawierających fluor.
Stosowany głównie podczas produkcji aluminium, do przekształcania tlenku glinu w fluorek glinu i kriolit, np.:
Sól sodowa (heksafluorokrzemian sodu) jest stosowana jako środek owadobójczy i środek do fluorowania wody.

</doc>
<doc id="1924588" url="https://pl.wikipedia.org/wiki?curid=1924588" title="Ahrarne">
Ahrarne

Ahrarne (ukr. "Аграрне"; ros. Аграрное, trb. "Agrarnoje"; krym. "Agrarnoye") – osiedle typu miejskiego w rejonie symferopolskim w Republice Autonomicznej Krymu na Ukrainie.
Geografia.
Ahrarne znajduje się w południowej części Półwyspu Krymskiego, 5 km od drogi E105 i 8 km od Symferopola.

</doc>
<doc id="1924591" url="https://pl.wikipedia.org/wiki?curid=1924591" title="La Plaine-des-Palmistes">
La Plaine-des-Palmistes

La Plaine-des-Palmistes – miasto na Reunionie (Departament zamorski Francji); 5072 mieszkańców (2009).

</doc>
<doc id="1924593" url="https://pl.wikipedia.org/wiki?curid=1924593" title="Kenshiro Itō">
Kenshiro Itō



</doc>
<doc id="1924595" url="https://pl.wikipedia.org/wiki?curid=1924595" title="Safety Checklist Contractors">
Safety Checklist Contractors

Lista sprawdzająca bezpieczeństwo dla kontrahentów (skr. SCC od ang. "Safety Checklist for Contractors") – jest narzędziem do oceny systemu bezpieczeństwa i efektów osiągniętych przez kontrahenta w tym zakresie. Zastosowanie SCC oznacza doskonalenie działania z zakresu bezpieczeństwa w organizacji zatrudnionej do wykonania niebezpiecznych prac. Certyfikat SCC zapewnia, że niebezpieczna praca jest wykonywana przez kompetentną organizację z przeszkolonymi pracownikami, z profesjonalnym systemem zarządzania bezpieczeństwem i poważnym podejściem do spraw BHP.
Lista sprawdzająca bezpieczeństwo dla kontrahentów (SCC) jest standardem mającym zastosowanie do oceny i certyfikacji systemu zarządzania bezpieczeństwem. Certyfikat SCC dowodzi, że wewnętrzne procesy dostawcy zostały ocenione w odniesieniu do najlepszej praktyki w zarządzaniu bezpieczeństwem i zostały uznane za zgodne z tą praktyką.
SCC był pierwotnie systemem przeznaczonym dla podwykonawców, czy też usługodawców działających w przemyśle petrochemicznym. Później uznany został za akredytowany, powszechny i stał się coraz bardziej znanym na rynku międzynarodowym i stosowany również w innych branżach przemysłu. Obecnie kierownictwa dużych firm często żądają aby kontrahenci pracujący dla nich mieli ważny certyfikat SCC 2000/03.
SCC a PN-N 18001.
Standard SCC może być traktowany jako kolejny element doskonalenia Systemu Zarządzania Bezpieczeństwem i Higieną Pracy. Organizacja posiadająca wdrożony system zgodny z normą PN-N-18001 może wymagać od swoich podwykonawców wdrożenia SCC jako elementu spełniania punktu 4.4.10 Podwykonawstwo – aby podwykonawcy stosowali jak najlepsze rozwiązania w zakresie BHP.
Korzyści z wdrożenia SCC.
Do najważniejszych korzyści wynikających z wdrożenia zasad SCC przez podwykonawcę należą:
Jako najważniejsze korzyści dla zleceniodawcy wynikające z wdrożenia zasad SCC przez podwykonawcę należy wymienić:
Poprawa bezpieczeństwa w obszarze podzlecania prac kontraktowych i redukcja ilości awarii urządzeń stanowi ochronę życia ludzi i otaczającego ich środowiska. To sprawia, że certyfikacja SCC jest zaletą nie tylko dla kierownictwa firmy i jej dostawców, ale także dla każdego pracownika i ogółu społeczeństwa.
SCC może zostać wdrożone w dowolnej organizacji/firmie, bez względu na branżę i na wielkość przedsiębiorstwa, a certyfikaty SCC mogą być udzielane w ramach certyfikacji ISO 9001 oraz ISO 14001, co redukuje koszty związane z certyfikacją.

</doc>
<doc id="1924596" url="https://pl.wikipedia.org/wiki?curid=1924596" title="Stadion Junist w Kalinine">
Stadion Junist w Kalinine

Stadion "Junist" (ukr. Стадіон «Юність») - stadion piłkarski w Kalinine na Ukrainie.
Stadion "Junist" został zbudowany na początku XXI wieku. Stadion dostosowano do wymóg standardów UEFA i FIFA, z siedzeniami z tworzywa sztucznego. Nowy stadion może pomieścić 2 500 widzów. Swoje mecze na tym stadionie rozgrywa klub piłkarski Feniks-Illiczoweć Kalinine.

</doc>
<doc id="1924600" url="https://pl.wikipedia.org/wiki?curid=1924600" title="Lophostrix cristata">
Lophostrix cristata



</doc>
<doc id="1924603" url="https://pl.wikipedia.org/wiki?curid=1924603" title="Turcja na Mistrzostwach Świata w Lekkoatletyce 2009">
Turcja na Mistrzostwach Świata w Lekkoatletyce 2009

Turcja na Mistrzostwach Świata w Lekkoatletyce 2009 – reprezentacja Turcji podczas czempionatu w Berlinie liczyła 9 zawodników.

</doc>
<doc id="1924605" url="https://pl.wikipedia.org/wiki?curid=1924605" title="Alkersum">
Alkersum

Alkersum (fryz. "Aalkersem", duń. "Alkersum") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924607" url="https://pl.wikipedia.org/wiki?curid=1924607" title="Aalkersem">
Aalkersem



</doc>
<doc id="1924608" url="https://pl.wikipedia.org/wiki?curid=1924608" title="Otus collari">
Otus collari



</doc>
<doc id="1924610" url="https://pl.wikipedia.org/wiki?curid=1924610" title="Stadion Fiołent w Symferopolu">
Stadion Fiołent w Symferopolu

Stadion „Fiołent” (ukr. Cтадіон «Фіолент») – wielofunkcyjny stadion w Symferopolu na Ukrainie.
Stadion „Meteor” w Symferopolu został zbudowany 1 kwietnia 1935. Stadion również nazywał się „Niebieskie boisko”, „Charczowyk”, „Awanhard”. Po rekonstrukcji w 2005 stadion dostosowano do standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 5 000 widzów. Domowa arena klubu IhroSerwis Symferopol.

</doc>
<doc id="1924611" url="https://pl.wikipedia.org/wiki?curid=1924611" title="Myrol">
Myrol



</doc>
<doc id="1924612" url="https://pl.wikipedia.org/wiki?curid=1924612" title="Borgsum">
Borgsum

Borgsum (północnofryz. "Borigsem") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924613" url="https://pl.wikipedia.org/wiki?curid=1924613" title="Borigsem">
Borigsem



</doc>
<doc id="1924619" url="https://pl.wikipedia.org/wiki?curid=1924619" title="Parafia św. Jana Nepomucena i Matki Bożej Szkaplerznej we Frampolu">
Parafia św. Jana Nepomucena i Matki Bożej Szkaplerznej we Frampolu

Parafia Świętego Jana Nepomucena i Matki Bożej Szkaplerznej we Frampolu – rzymskokatolicka parafia należąca do dekanatu Biłgoraj – Północ diecezji zamojsko-lubaczowskiej. Została utworzona w 1778. 
Obecny kościół parafialny wybudowany w roku 1873 według projektu architekta Władysława Sienickiego, poświęcony 11 listopada 1878 przez księdza prałata Karnickiego z Zamościa, konsekrowany przez biskupa Mariana Fulmana 16 maja 1930. Mieści się przy ulicy 3 Maja.

</doc>
<doc id="1924620" url="https://pl.wikipedia.org/wiki?curid=1924620" title="Otus hartlaubi">
Otus hartlaubi



</doc>
<doc id="1924622" url="https://pl.wikipedia.org/wiki?curid=1924622" title="Stadion SKA we Lwowie">
Stadion SKA we Lwowie

Stadion SKA (ukr. Стадіон НСБ ЛВС МОУ «СКА») – wielofunkcyjny stadion we Lwowie na Ukrainie.
Stadion SKA we Lwowie został zbudowany w latach 50. XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 16 724 widzów. Domowa arena klubu speedway SKA Speedway Lwów oraz piłkarskiego Karpaty-2 Lwów.

</doc>
<doc id="1924623" url="https://pl.wikipedia.org/wiki?curid=1924623" title="Megascops asio">
Megascops asio



</doc>
<doc id="1924624" url="https://pl.wikipedia.org/wiki?curid=1924624" title="Otus asio">
Otus asio



</doc>
<doc id="1924628" url="https://pl.wikipedia.org/wiki?curid=1924628" title="International Watch Company">
International Watch Company

International Watch Company – szwajcarskie przedsiębiorstwo zajmujące się produkcją zegarków mechanicznych, założone w 1868 roku. Jako jedyny szwajcarski producent zegarków IWC nosi angielskojęzyczną nazwę. Jest to związane z pochodzeniem założyciela, zegarmistrza i inżyniera ze Stanów Zjednoczonych Florentine'a Ariosto Jonesa (1841–1916). Od początku działalności przedsiębiorstwo zajmuje się produkcją mechanicznych zegarków naręcznych i kieszonkowych.
Znane modele zegarków to: Seria Mark, Ingenieur, Da Vinci oraz Portugieser Automatic.
Zegarki IWC wyróżniają się nie tylko klasyczną linią i specyficznym designem, ale głównie stosowaniem komplikacji. W wielu modelach tej marki zostały zastosowane zaawansowane moduły techniczne, takie jak rezerwa chodu, fazy księżyca, repetycja, tourbillon czy wieczny kalendarz.

</doc>
<doc id="1924632" url="https://pl.wikipedia.org/wiki?curid=1924632" title="Bubo peli">
Bubo peli



</doc>
<doc id="1924633" url="https://pl.wikipedia.org/wiki?curid=1924633" title="IWC">
IWC



</doc>
<doc id="1924634" url="https://pl.wikipedia.org/wiki?curid=1924634" title="Parafia Wniebowzięcia Najświętszej Maryi Panny w Kocku">
Parafia Wniebowzięcia Najświętszej Maryi Panny w Kocku

Parafia Wniebowzięcia Najświętszej Maryi Panny w Kocku – parafia rzymskokatolicka w Kocku.
Parafia erygowana w XII wieku. Obecny kościół parafialny murowany, wybudowany kosztem Anny Jabłonowskiej w latach 1778–1782, powiększony w 1898 roku, konsekrowany w 1902 roku przez biskupa lubelskiego, Franciszka Jaczewskiego. Świątynia mieści się przy placu Jabłonowskiej.
Do parafii należą wierni z miejscowości: Annopol, Annówka, Białobrzegi, Białobrzegi-Kolonia, Bożniewice, Bykowszczyzna, Giżyce, Górka, Kock, Lipniak, Łukówiec, Pożarów, Ruska Wieś, Sułoszyn, Talczyn, Tarkawica, Tchórzew, Wola Skromowska, Wólka Rozwadowska, Wygnanka, Żurawiniec i Żurawiniec-Kolonia.

</doc>
<doc id="1924638" url="https://pl.wikipedia.org/wiki?curid=1924638" title="Siim-Tanel Sammelselg">
Siim-Tanel Sammelselg

Siim-Tanel Sammelselg (ur. 18 maja 1993 w Tallinnie) – estoński skoczek narciarski i kombinator norweski. Wielokrotny medalista seniorskich i juniorskich mistrzostw kraju.
Przebieg kariery.
W grudniu 2005 zadebiutował w FIS Cupie, zajmując 40. miejsce w Kuopio. 30 listopada 2007 zadebiutował w konkursie drużynowym Pucharu Świata, w którym zajął razem z reprezentacją Estonii 13. miejsce. W lutym 2009 wystartował na Zimowym Olimpijskim Festiwalu Młodzieży Europy – w rywalizacji skoczków narciarskich indywidualnie został zdyskwalifikowany, a w rywalizacji drużynowej był 11. W rywalizacji kombinatorów norweskich wziął udział w konkursie drużynowym, w którym wraz z reprezentacją swojego kraju zajął 11. miejsce. Był to jego pierwszy i jedyny start w oficjalnych zawodach międzynarodowych w kombinacji norweskiej rozgrywanych pod egidą FIS. W grudniu 2009 zdobył pierwsze punkty FIS Cupu, za zajęcie 21. lokaty w Notodden. W styczniu 2010 zadebiutował w Pucharze Kontynentalnym, zajmując 56. miejsce w Bischofshofen. Pierwsze punkty tego cyklu zdobył dwa miesiące później w Oslo, gdzie zajął 26. pozycję.
W latach 2010–2013 czterokrotnie uczestniczył w mistrzostwach świata juniorów. Indywidualnie najwyższą pozycją, jaką osiągnął w tych zawodach było 44. miejsce, które zajął w 2013 w Libercu. Drużynowo w mistrzostwach świata juniorów startował raz – w 2011 w Otepää zajął 10. pozycję. W 2011 i 2015 wystartował na mistrzostwach świata czterokrotnie odpadając w kwalifikacjach.
25 stycznia 2014 zadebiutował w konkursie indywidualnym Pucharu Świata, zajmując 45. lokatę w zawodach w Sapporo. W lutym 2014 wziął udział w igrzyskach olimpijskich. Indywidualnie zarówno na skoczni normalnej, jak i dużej nie uzyskał awansu do głównej części zmagań, zajmując odpowiednio 51. i 49. miejsce w kwalifikacjach.
Czterokrotnie zdobywał brązowe medale mistrzostw krajów nordyckich juniorów w skokach narciarskich – trzy razy (2007, 2008, 2009) w rywalizacji drużynowej i raz (2009) w konkursie indywidualnym.

</doc>
<doc id="1924640" url="https://pl.wikipedia.org/wiki?curid=1924640" title="Bitwa o Dobley">
Bitwa o Dobley

Bitwa o Dobley – zbrojne starcie między rywalizującymi somalijskimi frakcjami islamistycznymi Hizbul Islam i Al-Shabaab rozegrane w dniach 18–19 lutego 2010 roku.
Walka toczyła się o kontrolę nad miastem Dobley, które leży na południu Somalii przy granicy z Kenią w strefie wpływów rebeliantów. Przyczyną bitwy był rozłam sojuszu między ugrupowaniami rebelianckimi w październiku 2009 i chęć samodzielnego kontrolowania miasta. Przed rozpoczęciem starć, miasto formalnie kontrolowały bojówki Szebabów, które przepędziły Hizbul Islam z miasta 28 listopada 2009 roku.
Bitwa.
W pierwszej fazie bitwy bojówki Hizbul Islam zdołały zdobyć kontrole nad centrum miasta. Szebabowie z powodu mocnego ostrzału byli zmuszeni do wycofania się.
Jeszcze pierwszego dnia Al-Shabaab przeszło do natarcia i ciężkie walki wybuchły ponownie.
Następnego dnia setki bojowników Al-Shabaab skutecznie bronili pozycji w mieście doprowadzając do kapitulacji Hizbul Islam.
Bitwa zakończyła się więc nieudaną próbą przejęcia kontroli nad Dobley przez Hizbul Islam. W starciach łącznie zginęło co najmniej 15 rebeliantów obu frakcji, a 25 odniosło rany.
19 marca, miesiąc po ustaniu ciężkich walk w wymianie ognia między rebeliantami w mieście kontrolowanym przez Szebabów, zginął jeden z liderów Al-Shabaab, Ali Hasan.

</doc>
<doc id="1924642" url="https://pl.wikipedia.org/wiki?curid=1924642" title="NTB Dynamo w Koncza-Zaspie">
NTB Dynamo w Koncza-Zaspie

Szkoleniowo-Treningowa Baza (NTB) Dynamo w Koncza-Zaspie (ukr. Навчально-тренувальна база «Динамо» в Конча-Заспі) – stadion piłkarski w południowej okolicy Kijowa Czapajewce. Nazwa bazy związana jest z ogólną nazwą miejscowości, w którym się znajduje - Koncza-Zaspa.
Stadion w Czapajewce został zbudowany w 1961. Po rekonstrukcji w 1998 stadion dostosowano do wymóg standardów UEFA i FIFA, wymieniono stare siedzenia na siedzenia z tworzywa sztucznego. Rekonstruowany stadion może pomieścić 750 widzów. Na stadionie swoje mecze domowe rozgrywa drużyna Dynamo-2 Kijów.

</doc>
<doc id="1924643" url="https://pl.wikipedia.org/wiki?curid=1924643" title="Świadkowie Jehowy w Portugalii">
Świadkowie Jehowy w Portugalii

Świadkowie Jehowy w Portugalii – społeczność wyznaniowa w Portugalii, należąca do ogólnoświatowej wspólnoty Świadków Jehowy, licząca w 2022 roku 53 339 głosicieli (w tym 802 na Azorach i 1203 na Maderze), należących do 690 zborów (w tym 15 na Azorach i 19 na Maderze). Na dorocznej uroczystości Wieczerzy Pańskiej w 2022 roku zebrało się ogółem 89 936 osób (w tym na Azorach 1685 i 1829 na Maderze). Biuro Oddziału koordynujące działalność miejscowych głosicieli znajduje się w Alcabideche. Biuro to koordynuje też działalność Świadków Jehowy na Azorach, Maderze, w Republice Zielonego Przylądka oraz na Wyspach Świętego Tomasza i Książęcej.
Historia.
Początki.
Wiosną 1925 roku misjonarz Badaczy Pisma Świętego z Kanady – George Young przybył do Portugalii, by rozpocząć działalność kaznodziejską w tym kraju. 13 maja 1925 roku zorganizował przemówienie publiczne Josepha F. Rutherforda pod tytułem „Jak żyć wiecznie na ziemi” w sali gimnastycznej Liceum imienia Luisa de Camõesa w Lizbonie, którego wysłuchało 2000 słuchaczy, a drugie tyle musiało pozostać na zewnątrz. Następnego dnia artykuł poświęcony wykładowi opublikowała gazeta "O Século". We wrześniu 1925 roku ukazało się pierwsze wydanie „Strażnicy” w języku portugalskim wydane w Europie. Pod koniec 1925 roku otwarto biuro przy Rua de Santa Justa 95 w Lizbonie, które zajmowało się subskrypcją literatury oraz korespondencją z czytelnikami. W 1926 roku rozpoczęto prowadzenie studiów Biblii zainteresowanymi. W 1927 roku rozpowszechniono ponad 61 tys. egzemplarzy „Strażnicy”, która była drukowana w szwajcarskim Bernie. W 1927 roku w Portugalii i na Azorach było ponad 450 stałych czytelników „Strażnicy”. Latem 1927 roku odbył się chrzest pierwszych 14 Portugalczyków.
Mniej więcej w tym czasie do pomocy w rozwoju działalności przybył Virgílio Ferguson wraz z żoną Lizzie. Wkrótce po przeniesieniu George’a Younga do Związku Radzieckiego kierował działalnością pomimo wojskowego zamachu stanu i wprowadzenia dyktatury. W październiku 1927 roku uzyskał on zgodę na organizowanie zebrań religijnych w swoim domu. W tym czasie „Strażnicę” w Portugalii prenumerowało 450 osób, a literatura biblijna w tym języku docierała do Angoli, Azorów, Goi, Madery, Mozambiku, Timoru Wschodniego i Wysp Zielonego Przylądka. Pod koniec lat 20. gdy do Lizbony przyjechał z Brazylii Manuel da Silva Jordão lepiej zorganizowano druk i dystrybucję publikacji biblijnych, a w stolicy powstał zbór.
Fergusonowie pozostali w Portugalii do roku 1934, gdy musieli powrócić do Brazylii. W latach 30. XX wieku rozpowszechniono w kraju setki tysięcy publikacji. W listopadzie 1931 roku przeprowadzono kampanie rozpowszechniania 260 tys. egzemplarzy broszury „Królestwo – nadzieja świata”. W roku 1933 otwarto Biuro Oddziału, działające do roku 1940, gdy zostało zamknięte przez twładze państwowe. 
W latach 40. rozpoczęto wyświetlanie filmu „Fotodrama stworzenia” oraz głoszono na szeroką skalę za pomocą gramofonów. Do połowy lat 40. małe grupy spotykały się na zebraniach religijnych w różnych częściach kraju.
Działalność powojenna.
W roku 1947 do Portugalii przybył pierwszy misjonarz, absolwenci Szkoły Gilead, John Cooke. 5 maja tego roku kraj odwiedzili przedstawiciele Towarzystwa Strażnica ze Stanów Zjednoczonych – Frederick W. Franz i Hayden C. Covington i w Lizbonie spotkali się z grupą 8 głosicieli, którzy prowadzili działalność kaznodziejską w stolicy. Podczas tej wizyty podjęto próbę prawnej rejestracji działalności Świadków Jehowy w Portugalii, ale wniosek został odrzucony. W Lizbonie ponownie utworzono zbór. 13 grudnia 1947 oraz 19 stycznia 1948 roku, w Lizbonie przemawiali Nathan H. Knorr i Milton G. Henschel. W roku 1949 w Portugalii działalność kaznodziejską prowadziło 10 głosicieli. W roku 1949 otwarto pierwszą w Portugalii Salę Królestwa. W tym samym roku w działalności kaznodziejskiej brało udział 12 głosicieli, rok później – 25, a w roku 1951 – 73.
W 1951 roku do Portugalii przybyło dwóch kolejnych misjonarzy. Frederick W. Franz ponownie odwiedził Świadków Jehowy w Portugalii. W roku 1952 Nathan H. Knorr i Milton G. Henschel po raz kolejny przybyli do Lizbony w celu zalegalizowania działalności – prośba została ponownie odrzucona. W Portugalii działało wówczas 97 głosicieli, a rok później (w 1953 roku) przekroczono liczbę 100 głosicieli. W roku 1954 w całej Portugalii działało już około 130 głosicieli. W listopadzie 1954 roku przybyło do Portugalii małżeństwo Eric i Christina Britten – absolwenci Szkoły Gilead, którzy wcześniej usługiwali jako misjonarze w Brazylii. Aby uniknąć uwagi władz, regularnie organizowali spotkania religijne w obszarach zalesionych, wzdłuż plaży, zwłaszcza w okolicy Costa da Caparica. 
W roku 1955 na zgromadzeniu okręgowym pod hasłem „Tryumfujące Królestwo” w Porto podano ogłoszenie o kongresie międzynarodowym Świadków Jehowy pod hasłem „Wola Boża”, mającym się odbyć w 1958 roku na nowojorskim stadionie "Yankee". Była na nim obecna grupa Świadków Jehowy z Portugalii. W 1956 roku w Lizbonie powstał drugi zbór, a w kraju działało około 305 głosicieli. W 1956 roku tajna policja polityczna PIDE inwigilowała uczestników zebrań, a niektóre miejsca publiczne, w których się one odbywały, musiały zostać zamknięte. W styczniu 1957 roku Nathan H. Knorr wygłosił przemówienia w Sali Królestwa w Lizbonie i w innych miejscach. W kolejnych miesiącach Świadkowie Jehowy zostali zmuszeni do spotykania się na zebraniach w domach prywatnych. Pod koniec lat 50. XX wieku Frederick W. Franz odbył kolejną podróż do Portugalii, a do Lizbony i Porto zostali wysłani następni misjonarze.
Następne lata przyniosły wzrost liczby głosicieli. W roku 1958 było ich około 420, rok później – 643, liczbę 1000 głosicieli przekroczono w roku 1961. W sierpniu tego roku dokonano pierwszych aresztowań Świadków Jehowy, którzy ze względu na sprzeciw sumienia odmówili pełnienia służby wojskowej i brania udziału w wojnie kolonialnej w Angoli i Gwinei Portugalskiej. Wielu z nich było więzionych w izolatkach.
Zakaz działalności.
W 1962 roku, gdy w Portugalii było już ponad 1300 głosicieli, ich działalność władze obłożyły zakazem, a misjonarzy wydalono. Władze zakazały urządzania zebrań w Salach Królestwa, dlatego potajemnie urządzano je w mieszkaniach prywatnych. Policja przeprowadzała rewizje w domach wyznawców, konfiskując ich publikacje oraz przerywała ich spotkania religijne. Wielu wyznawców aresztowano i postawiono przed sądem. Udokumentowane relacje z wielu takich procesów zamieszczono w publikacjach Świadków Jehowy. Kopie zostały wysłane do władz portugalskich, portugalskich ambasad i konsulatów na całym świecie. Dziesiątki zagranicznych gazet poinformował o brutalnych prześladowaniach, a do portugalskich placówek dyplomatycznych zostały wysłane listy protestacyjne z całego świata. 25 lutego 1965 zagraniczna delegacja trzech przedstawicieli Towarzystwa Strażnica została przyjęta przez ministra spraw zagranicznych dr. Franco Nogueira. Minister obiecał zbadać sytuację, ponieważ uznał, że nie ma wyraźnego powodu, aby odmówić Świadkom Jehowy prawa do wolności religijnej. Jednakże jedyną odpowiedzią był stały wzrost ingerencji policji.
W okresie zakazu wielu wyznawcom udało się wyjechać na kongresy, odbywające się w języku portugalskim w Szwajcarii, Anglii, we Włoszech i Francji; organizowano również potajemne zgromadzenia w kraju – na polanach leśnych. W roku 1964 z wizytą w Portugalii przebywał Nathan Homer Knorr.
W roku 1964 w działalności kaznodziejskiej brało udział 2000 głosicieli, a rok później 3000. W roku 1968 liczba głosicieli przekroczyła 6000.
W czerwcu 1966 roku w Lizbonie odbył się proces, na którym wszyscy członkowie 49-osobowego zboru Feijó, za uczestniczenie w zebraniu religijnym w domu prywatnym, zostali skazani na karę więzienia – od 45 dni do pięciu i pół miesiąca. W grudniu nadzorcą Biura Oddziału został Douglas Guest, absolwent 27 klasy Szkoły Gilead, który przybył do Portugalii w sierpniu 1964 roku.
Pod koniec lat 60. XX wieku Świadkom Jehowy utrudniano spotykanie się na zebraniach chrześcijańskich. Nierzadkie były wypadki konfiskaty literatury biblijnej, a także pobicia.
Mimo tendencji do uznania wolności religijnej w Portugalii, wiosną 1972 roku nastąpił wzrost represji stosowanych wobec Świadków Jehowy. W roku 1973 liczba głosicieli przekroczyła 10 000. W tym samym roku kilkuset Świadków Jehowy z Portugalii, Madery i Azorów udało się na kongres międzynarodowy pod hasłem „Boskie zwycięstwo” do Brukseli, a latem 1974 roku 12 102 Świadków Jehowy z Portugalii wzięło udział w kongresie pod hasłem „Boskie zamierzenie” w Tuluzie we Francji.
W czasie dyktatury dr. António de Oliveira Salazara i zakazu działalności kilkanaście razy występowano o przyznanie statusu organizacji religijnej, ale wszystkie prośby odrzucono.
Uznanie prawne i dalszy rozwój.
18 grudnia 1974 roku po latach starań zarejestrowano "Associação das Testemunhas de Jeová" (Stowarzyszenie Świadków Jehowy) jako niedochodowe stowarzyszenie religijne podlegające pod ogólne prawo cywilne. W tym czasie w Portugalii działalność prowadziło ponad 13 500 Świadków Jehowy. Trzy dni później na dwóch spotkaniach z udziałem członków Ciała Kierowniczego – Nathanem H. Knorrem i Frederickiem W. Franzem zebrało się 7586 osób w hali sportowej w Porto i 39 284 osoby na stadionie piłkarskim w Lizbonie. W styczniu 1975 roku Świadkowie Jehowy ponownie mogli się zgromadzać we własnych Salach Królestwa; otwarto również nowe Biuro Oddziału w Estoril. W lipcu i sierpniu 1975 roku w trzech kongresach pod hasłem „Boskie zwierzchnictwo” uczestniczyło 34 529 osób, na Azorach – 410 i 629 w Funchal na Maderze. Były to pierwsze oficjalne kongresy po uzyskaniu legalizacji działalności. W roku 1977 przekroczono liczbę 20 000 głosicieli. W roku 1978 w Lizbonie odbyły się pierwszy w tym kraju kongres międzynarodowy – pod hasłem „Zwycięska wiara”. W lipcu i sierpniu 1978 roku na zgromadzenia w Portugalii przybyło 34 529 osób, 410 na Azorach i 629 w Funchal na Maderze. Ogłoszono wydanie w języku portugalskim Pisma Świętego w Przekładzie Nowego Świata; wydanie zrewidowane opublikowano w 2016 roku.
W roku 1986 działalność kaznodziejską prowadziło 30 000 głosicieli, a w roku 1988 ponad 33 000. 23 kwietnia tego samego roku oddano do użytku nowe Biuro Oddziału w miejscowości Alcabideche, z tej okazji Milton G. Henschel wygłosił przemówienie do 45 522 zgromadzonych na stadionie piłkarskim "Restelo" w Lizbonie.
W 1990 roku w działalności kaznodziejskiej brało udział ponad 40 000 głosicieli. W roku 1990 i 1999 zorganizowano pomoc humanitarną dla współwyznawców w Angoli. W 1994 roku w Porto oddano do użytku drugą w Portugalii Salę Zgromadzeń.
24 kwietnia 2007 roku na mocy nowej ustawy o wolności religii Stowarzyszenie Świadków Jehowy i jego statut zostały ponownie zarejestrowane jako związek religijny. 22 czerwca 2009 roku na mocy tej samej ustawy Minister Sprawiedliwości podpisał certyfikat przyznający Stowarzyszeniu Świadków Jehowy statut wieloletniej wspólnoty wyznaniowej posiadającej najwyższy status prawny i religijny.
W 2011 roku w działalności kaznodziejskiej brało udział 51 524 głosicieli, a na Pamiątce obecnych było 103 460 osób. W 2012 roku delegacja z Portugalii uczestniczyła w kongresie specjalnym pod hasłem „Strzeż swego serca!”, który się odbył w brazylijskim Rio de Janeiro. W roku 2013 odbył się w Lizbonie kongres specjalny pod hasłem „Słowo Boże jest prawdą!”. W październiku 2015 roku delegacja Świadków Jehowy z Portugalii uczestniczyła w kongresie specjalnym pod hasłem „Naśladujmy Jezusa!” na Malcie. We wrześniu 2018 roku w Maputo w Mozambiku odbył się kongres specjalny pod hasłem „Bądź odważny!” z udziałem delegacji z Portugalii.
W dniach od 28 do 30 czerwca 2019 roku w Lizbonie odbył kongres międzynarodowy pod hasłem „Miłość nigdy nie zawodzi!”. Uczestniczyło w nim 63 390 osób, w tym 5300 zagranicznych delegatów z 24 krajów. Ochrzczono 451 osób. Ciało Kierownicze Świadków Jehowy reprezentował Geoffrey Jackson. Delegacje Świadków Jehowy przyjął prezydent Portugalii Marcelo Rebelo de Sousa. Latem 2019 roku delegacje z Portugalii uczestniczyły w kongresach międzynarodowych w Brazylii, Holandii i Stanach Zjednoczonych.
Zebrania odbywają się w językach: portugalskim, angielskim, bułgarskim, chińskim, francuskim, hindi, hiszpańskim, kreolski (Republika Zielonego Przylądka), nepalskim, niemieckim, rosyjskim, rumuńskim, tajskim i w portugalskim języku migowym, kongresy regionalne i zgromadzenia obwodowe w językach: portugalskim, angielskim, chińskim, hindi, rosyjskim, rumuńskim i w portugalskim języku migowym.
Świadkowie Jehowy w Portugalii
Świadkowie Jehowy na Azorach.
Świadkowie Jehowy na Azorach – społeczność wyznaniowa na Azorach, należąca do ogólnoświatowej wspólnoty Świadków Jehowy, licząca w 2022 roku 802 głosicieli w 15 zborach. W roku 2022 na dorocznej uroczystości Wieczerzy Pańskiej ("Pamiątce") zgromadziło się 1685 osób.
Działalność miejscowych wyznawców koordynuje portugalskie Biuro Oddziału.
Historia.
W roku 1902 regularna działalność na Azorach została rozpoczęta przez dwóch emigrantów przybyłych ze Stanów Zjednoczonych. W 1927 roku na Azorach zanotowano stałych czytelników „Strażnicy”. W roku 1947 dwóch mieszkańców Azorów powróciło ze Stanów Zjednoczonych i rozpoczęło działalność kaznodziejską w Pico. W roku 1950 przybyło dwóch misjonarzy, absolwentów Szkoły Gilead – Paul Williams i Kenneth Baker, jednak wkrótce pod wpływem kleru katolickiego, zostali aresztowani i deportowani przez władze. Zanotowano wówczas liczbę 21 głosicieli, powstał pierwszy zbór, a w roku 1957 następny. W roku 1966 doszło do aresztowań wyznawców przez policję za prowadzoną przez nich działalność kaznodziejską. W roku 1969 osiągnięto liczbę 100 głosicieli. W roku 1975 przekroczono liczbę 200 głosicieli. W roku 1981 wybudowano Salę Królestwa. Rok później zanotowano liczbę ponad 300 głosicieli, w roku 1992 ponad 500. Liczbę 600 głosicieli osiągnięto w roku 2004, 700 w roku 2008, 765 w 2010 roku. Zebrania odbywają się w języku portugalskim oraz portugalskim języku migowym.
Świadkowie Jehowy na Maderze.
Świadkowie Jehowy na Maderze – społeczność wyznaniowa na Maderze, należąca do ogólnoświatowej wspólnoty Świadków Jehowy, licząca w 2022 roku 1203 głosicieli w 19 zborach. W roku 2022 na dorocznej uroczystości Wieczerzy Pańskiej ("Pamiątce") zebrało się 1829 osób. Działalność miejscowych wyznawców koordynuje portugalskie Biuro Oddziału.
Historia.
Pod koniec 1925 roku, dzięki zamieszczonemu w prasie przemówienia Josepha F. Rutherforda z 13 maja 1925 roku, które wygłosił w Lizbonie, wiele osób zaczęło interesować się tym wyznaniem. W roku 1954 przybyły ze Stanów Zjednoczonych współwyznawca rozpoczął regularną działalność na Maderze. W tym samym roku zainteresował wyznaniem ponad 20 osób. Powstał pierwszy zbór, składający się z 4 głosicieli. Wkrótce przybyli misjonarze, absolwenci Szkoły Gilead, którzy otworzyli pierwszą Salę Królestwa. W roku 1965 przekroczono liczbę 50 głosicieli. W roku 1970 powstał drugi zbór, a rok później liczba głosicieli wyniosła 216 w 3 zborach. W roku 1977 przekroczono liczbę 300 głosicieli. W roku 1981 zanotowano ponad 400 głosicieli, w 1987 roku – ponad 500, w 1997 roku – ponad 1000. W roku 2011 zanotowano liczbę 1146, a rok później 1152 głosicieli. Zebrania zborowe odbywają się w językach: angielskim, portugalskim i portugalskim migowym.

</doc>
<doc id="1924647" url="https://pl.wikipedia.org/wiki?curid=1924647" title="Tunezja na Mistrzostwach Świata w Lekkoatletyce 2009">
Tunezja na Mistrzostwach Świata w Lekkoatletyce 2009

Tunezja na Mistrzostwach Świata w Lekkoatletyce 2009 – reprezentacja Tunezji podczas czempionatu w Berlinie liczyła 4 sportowców. 
Występy reprezentantów Tunezji.
Kobiety.
Chód na 20 km 

</doc>
<doc id="1924650" url="https://pl.wikipedia.org/wiki?curid=1924650" title="Aleksandr Puczkow">
Aleksandr Puczkow

Aleksandr Nikołajewicz Puczkow (ros. Александр Николаевич Пучков; ur. 25 marca 1957 w Uljanowsku) – radziecki lekkoatleta, płotkarz, medalista olimpijski, halowy mistrz Europy.

</doc>
<doc id="1924656" url="https://pl.wikipedia.org/wiki?curid=1924656" title="Bảo Lộc">
Bảo Lộc

Bảo Lộc – miasto i dystrykt w południowym Wietnamie, w Regionie Płaskowyżu Centralnego, w prowincji Lâm Đồng. W 2009 roku liczyło 92 036 mieszkańców.
Bảo Lộc jest ważnym ośrodkiem produkcji kawy.

</doc>
<doc id="1924660" url="https://pl.wikipedia.org/wiki?curid=1924660" title="Cameron (Kalifornia)">
Cameron (Kalifornia)

Cameron – obszar niemunicypalny w Kern County, w Kalifornii (Stany Zjednoczone), na wysokości 1159 m.

</doc>
<doc id="1924663" url="https://pl.wikipedia.org/wiki?curid=1924663" title="Konflikt zbrojny">
Konflikt zbrojny

Konflikt zbrojny – rodzaj przemocy zbrojnej polegającej na dążeniu do osiągnięcia celów państwa (koalicji, grupy społecznej) przez wzajemne działania zbrojne przy użyciu sił zbrojnych lub zorganizowanych i uzbrojonych grup.
Definicje i rodzaje.
Międzynarodowy Trybunał Karny dla byłej Jugosławii orzekł 2 października 1995, iż "konflikt zbrojny istnieje zawsze, gdy między państwami dochodzi do użycia sił zbrojnych lub długotrwałej przemocy zbrojnej między władzami rządowymi a zorganizowanymi grupami zbrojnymi lub między takimi grupami na terytorium jednego państwa".
Pojęcie konfliktu zbrojnego jest szersze od pojęcia wojny, gdyż obejmuje wszelkie przejawy walki zbrojnej, natomiast wojna, ujmowana tradycyjnie, jest przeciwstawiana stanowi pokoju i oznacza sytuację walki zbrojnej między państwami.
Istnieją różne modele systematyzowania konfliktów zbrojnych. Najczęściej wyróżnia się konflikty międzynarodowe oraz konflikty o charakterze wewnątrzpaństwowym. Spośród międzynarodowych jako najważniejsze należy wymienić konflikty między państwami oraz konflikty narodowowyzwoleńcze (także wojny kolonialne). Z kolei konflikty wewnątrzpaństwowe, tradycyjnie nazywane wojnami domowymi lub cywilnymi (ang. "civil war" od łac. "bellum civile"), ze względu na swój charakter dzielone są na wojny o zdobycie lub odzyskanie władzy w państwie oraz wojny secesyjne, tzn. mające na celu oderwanie części terytorium państwa.
Istotną cechą konfliktu zbrojnego wewnątrzpaństwowego jest fakt, iż rozgrywa się on na terytorium jednego państwa między siłami zbrojnymi lub zorganizowanymi grupami zbrojnymi, pozostającymi pod odpowiednim dowództwem i sprawującymi władzę nad częścią terytorium państwa w sposób umożliwiający im prowadzenie skoordynowanych działań zbrojnych. W takim ujęciu pojęcie konfliktu zbrojnego nie obejmuje zazwyczaj zamieszek wewnętrznych, rozruchów czy sporadycznych aktów przemocy.
Dobra kultury zasługują na ochronę bez względu na rodzaj konfliktu.
Zmiany charakteru współczesnych konfliktów zbrojnych.
Wśród wielu cech współczesnych konfliktów zbrojnych odnotowuje się dynamiczne zmiany ich charakteru w postaci:

</doc>
<doc id="1924665" url="https://pl.wikipedia.org/wiki?curid=1924665" title="Bao Loc">
Bao Loc



</doc>
<doc id="1924666" url="https://pl.wikipedia.org/wiki?curid=1924666" title="Strix varia">
Strix varia



</doc>
<doc id="1924670" url="https://pl.wikipedia.org/wiki?curid=1924670" title="Mats Piho">
Mats Piho

Mats Piho (ur. 20 stycznia 1990 w Võru) – estoński skoczek narciarski okazjonalnie startujący również w zawodach kombinacji norweskiej, zawodnik klubu SÜ Taevatäht. Medalista mistrzostw kraju.
30 listopada 2007 wystąpił podczas inauguracyjnych zawodów drużynowych Pucharu Świata w Ruce. Estonia zajęła ostatnie, 13. miejsce. 7 marca 2009 ponownie stanął na starcie konkursu drużynowego. Tym razem również jego zespół zajął 13. miejsce.
Wziął udział w mistrzostwach świata juniorów w 2008 w Zakopanem, gdzie zajął 14. miejsce. W Pucharze Kontynentalnym nigdy nie zdobył punktów.
Wielokrotnie stawał na podium mistrzostw Estonii w skokach narciarskich, zdobywając srebrne i brązowe medale zarówno w rywalizacji indywidualnej, jak i drużynowej. W 2013, wraz z Hanem-Hendrikiem Piho, zdobył mistrzostwo Estonii w kombinacji norweskiej w sprincie drużynowym. Ponadto stawał również na podium rywalizacji o mistrzostwo kraju w kategoriach juniorskich w obu tych dyscyplinach.
Jest również byłym rekordzistą skoczni K-90 Tehvandi, w Otepää. 18 stycznia 2008 skoczył tam 94 metry. Rekord został pobity przez Jussiego Salo o 4,5 metra.

</doc>
<doc id="1924671" url="https://pl.wikipedia.org/wiki?curid=1924671" title="Hisamuddin">
Hisamuddin

Hisamuddin, (ur. 13 maja 1898, zm. 1 września 1960) – sułtan stanu Selangor w latach 1938-1943 i 1945 do śmierci. W 1943 usunięty przez Jaończyków, został przywrócony w 1945. Od kwietnia 1960 król Malezji (Yang di-Pertuan Agong), zmarł w trakcie sprawowania funkcji.

</doc>
<doc id="1924674" url="https://pl.wikipedia.org/wiki?curid=1924674" title="Patrick Küng">
Patrick Küng

Patrick Küng (ur. 11 stycznia 1984 w Mürtschen) – szwajcarski narciarz alpejski, mistrz świata.
Kariera.
Specjalizuje się w konkurencjach szybkościowych. Pierwszy raz na arenie międzynarodowej pojawił się 4 grudnia 1999 roku w Nendaz, gdzie w zawodach FIS Race w gigancie zajął 75. miejsce. W lutym 2004 roku brał udział w mistrzostwach świata juniorów w Mariborze, gdzie zajął między innymi czwarte miejsce w gigancie oraz szóste w supergigancie. W zawodach Pucharu Świata zadebiutował 16 stycznia 2009 roku w Wengen, gdzie zajął 19. miejsce w superkombinacji. Tym samym już w swoim debiucie zdobył pierwsze pucharowe punkty. Nieco ponad rok później, 10 marca 2010 roku w Garmisch-Partenkirchen, pierwszy raz stanął na podium, zajmując trzecie miejsce w zjeździe. W zawodach tych wyprzedzili go jedynie jego rodak Carlo Janka oraz Austriak Mario Scheiber. Pierwsze zwycięstwo w zawodach tego cyklu odniósł 7 grudnia 2013 roku w Beaver Creek, gdzie był najlepszy w supergigancie. Kolejny triumf odniósł 18 stycznia 2014 roku w Wengen, zwyciężając w zjeździe. Najlepsze wyniki osiągał w sezonie 2013/2014, kiedy to zajął 10. miejsce w klasyfikacji generalnej, natomiast w klasyfikacji supergiganta był trzeci.
W 2013 roku wystartował na mistrzostwach świata w Schladming, zajmując siódme miejsce w zjeździe i osiemnaste w supergigancie. Największy sukces w karierze osiągnął na rozgrywanych dwa lata później mistrzostwach świata w Beaver Creek, gdzie zdobył złoty medal w zjeździe. Dwa dni wcześniej zajął szesnaste miejsce w supergigancie. W międzyczasie brał udział w igrzyskach olimpijskich w Soczi w 2014 roku, zajmując dwunaste w supergigancie i piętnaste miejsce w zjeździe.

</doc>
<doc id="1924676" url="https://pl.wikipedia.org/wiki?curid=1924676" title="Płamen Krystew">
Płamen Krystew

Płamen Krystew (bułg. Пламен Кръстев, ur. 18 listopada 1958 w Gornim Bogrowie w obwodzie sofijskim) – bułgarski lekkoatleta, płotkarz, olimpijczyk, halowy wicemistrz Europy.
Jego największym osiągnięciem jest srebrny medal halowych mistrzostw Europy (bieg na 60 m przez płotki, Mediolan 1982). Podczas igrzysk olimpijskich w Moskwie (1980) odpadł w półfinałowym biegu na 110 metrów przez płotki. W roku 1984 w czasie zawodów Przyjaźń-84, w Moskwie, zajął szóste miejsce w biegu na 110 metrów przez płotki.
13 razy zdobywał złote medale mistrzostw Bułgarii, dziewięciokrotnie na 110 metrów przez płotki, czterokrotnie na 60 metrów przez płotki.
Wielokrotnie ustanawiał rekordy kraju na różnych dystansach płotkarskich, do dziś jest halowym rekordzistą Bułgarii w biegu na 50 metrów przez płotki (6,62 sek. w 1981).

</doc>
<doc id="1924677" url="https://pl.wikipedia.org/wiki?curid=1924677" title="Stadion Spartak w Kijowie">
Stadion Spartak w Kijowie

Stadion "Spartak" (ukr. Стадіон «Спартак») – wielofunkcyjny stadion położony w ukraińskim mieście Kijów. 
Stadion "Spartak" w Kijowie został zbudowany w 1934. Po rekonstrukcji w 1980 na stadionie ustanowiono oświetlenie. Rekonstruowany stadion może pomieścić 5 000 widzów.

</doc>
<doc id="1924678" url="https://pl.wikipedia.org/wiki?curid=1924678" title="Mieczysław Pańkowski">
Mieczysław Pańkowski

Mieczysław Pańkowski (ur. 6 października 1865 w Dublanach, zm. 9 listopada 1940 w Krakowie) – polski zootechnik, profesor. Syn Kazimierza.
Życiorys.
Syn Kazimierza Pańkowskiego i Honoraty Komarnickiej. Brat Stanisława Pańkowskiego i Heleny Maciołowskiej – właścicielki Mokrzan koło Sambora. Żonaty z Elżbietą Czarnowską (1867–1941). Miał dwie córki Annę Pańkowską po mężu Dzierżanowską i Marię Pańkowską, po mężu Sopocińską.
Uczeń Gimnazjum Franciszka Józefa I we Lwowie. W latach 1884–1888 student Uniwersytetu we Lwowie. Następnie praktykował jako rolnik i studiował w Wyższej Szkole Rolniczej w Dublanach (1890–1893). W latach 1893–1894 studiował w Berlinie, a w latach 1894–1895 na Uniwersytecie w Lipsku. W 1895 uzyskał tytuł doktora filozofii. W celach naukowych przebywał w Holandii, Niemczech i Szwajcarii. W latach 1895–1903 związany ze Szkołą w Dublanach. Następnie w latach 1903–1919 inspektor hodowli bydła w Krakowie. W latach 1921–1931 profesor w Bydgoszczy, a w 1929 roku profesor na Uniwersytecie w Poznaniu.
Napisał m.in. książki: "Zwierzęta domowe w zdrowiu i chorobie" (1910), "Budowa krów mlecznych i oznaki mleczności" (1913), "Postępy hodowli czerwonego bydła polskiego w Galicji Zachodniej i jej metody współczesne", "Kilka uwag i spostrzeżeń nad owcą fryzyjską" (Rocznik. Nauk Rolniczych Uniwersytet Poznański t. XIII. Poznań 1925, s. 150–157).
Brał udział w zjeździe Towarzystwa Lekarzy i Przyrodników Polskich w 1911 roku i został wybrany członkiem komitetu gospodarczego Towarzystwa.
2 maja 1923 został odznaczony Krzyżem Oficerskim Orderu Odrodzenia Polski.
Pochowany w Krakowie na Cmentarzu Rakowickim w grobowcu rodzinnym Czarnowskich i Sumińskich (kwatera X(iks), płn.-zach.).

</doc>
<doc id="1924681" url="https://pl.wikipedia.org/wiki?curid=1924681" title="Jan Leśniak">
Jan Leśniak

Jan Leśniak (ur. 21 listopada 1898 w Wampierzowie, zm. 15 kwietnia 1976 w Wiedniu) – pułkownik dyplomowany piechoty Wojska Polskiego i Polskich Sił Zbrojnych.
Życiorys.
Jan Leśniak urodził się w Wampierzowie niedaleko Gorlic w majątku hr. Skarbka. Był absolwentem cesarsko-królewskiego Gimnazjum w Gorlicach. W 1917 został powołany do armii austro-węgierskiej. Natychmiast po demobilizacji wstąpił ochotniczo do Wojska Polskiego, otrzymując przydział do 16 pułku piechoty i z tym pułkiem uczestniczył w wojnie z bolszewikami. Podczas zdobywania okopów nieprzyjacielskich pod Berezyną został ciężko ranny.
3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 1889. lokatą w korpusie oficerów piechoty, a jego oddziałem macierzystym był nadal 16 pułk piechoty w Tarnowie. Później został przeniesiony do 9 pułku piechoty Legionów stacjonującego w Zamościu, a w 1923 do Szkoły Podchorążych Piechoty w Warszawie, gdzie pełnił obowiązki adiutanta. Został awansowany na stopień kapitana piechoty ze starszeństwem z dniem 1 czerwca 1928. W latach 1930–1932 był słuchaczem XI Kursu Normalnego Wyższej Szkoły Wojennej w Warszawie. Z dniem 1 listopada 1932, po ukończeniu kursu i uzyskaniu dyplomu naukowego oficera dyplomowanego, przydzielony został do Komisji Doświadczalnej Centrum Wyszkolenia Piechoty w Rembertowie. Następnie pełnił służbę w 58 pułku piechoty wielkopolskiej w Poznaniu. Następnie został przydzielony do Oddziału II Sztabu Głównego, gdzie był najpierw referentem, a od 1937 kierownikiem Samodzielnego Referatu Ewidencyjnego „Niemcy”. Uchodził za czołowego specjalistę do spraw związanych z koncentracją sił i planów Wehrmachtu. Wiosną 1936 roku razem z kpt. dypl. Władysławem Steblikiem został przydzielony do zespołu opracowującego studium „Niemcy”, dotyczącego zbrojeń III Rzeszy. Z dniem 1 maja 1939 roku został przeniesiony do dyspozycji szefa Sztabu Głównego na czas nieokreślony.
Ewakuowany ze Sztabem Naczelnego Wodza najpierw do Brześcia, potem przez Kołomyję do Rumunii. Szybko opuścił obóz i dostał się do Constanzy, skąd drogą morską przewieziony został przez Francuzów do Marsylii (20 października 1939 roku), by w kilka dni później w Sztabie Naczelnego Wodza kontynuować poprzednie obowiązki. Po upadku Francji i przetransportowaniu do Anglii nadal pełnił swą funkcję aż do grudnia 1941 roku kiedy to został mianowany dowódcą 2 batalionu strzelców tzw. „kratkowanych lwiątek” stacjonującego wówczas w Cupar w Szkocji. Zmienił na tym stanowisku dotychczasowego dowódcę płka Bronisława Chruściela. Po odbyciu rocznego stażu liniowego powrócił do Londynu do pracy sztabowej, gdzie pozostał do zakończenia wojny. Posiadając wybitne zdolności do pisania i przemawiania, wielokrotnie na falach BBC (pod pseudonimem) wygłaszał przemówienia kierowane do narodu. Po demobilizacji został przeniesiony do polskiej sekcji łącznikowej przy Naczelnym Dowództwie Alianckich Sił Ekspedycyjnych w Europie, w której był najpierw zastępcą, a później szefem komórki we Frankfurcie. Jego głównym zajęciem była wówczas pomoc tysiącom polskich obywateli pozostających w Niemczech (więźniowie obozów i ofiary przymusowych robót).
W 1947 powrócił do Londynu i po odejściu z P.R.C.(Polish Resettlement Corp – Polski Korpus Przysposobienia i Rozmieszczenia) do życia cywilnego podjął zarobkowo pracę zegarmistrza, wykorzystując swoje uzdolnienie, które dotychczas traktował jako hobby. Powtórnie wyjechał do Frankfurtu w 1953 roku i rozpoczął prace kontraktową dla Departamentu Stanu USA. W 1962, po osiągnięciu wieku emerytalnego, powrócił do Londynu i zajął się pracą społeczną w stowarzyszeniach kombatanckich. M.in. brał aktywny udział w życiu Koła Byłych Żołnierzy 2 Baonu Grenadierów „Kratkowane Lwiątka”, uczestnicząc w zjazdach koła i pisząc do wydawanego przez nich kwartalnika „Wiadomości”.
Zmarł 15 kwietnia 1976 po krótkim pobycie w szpitalu, do którego trafił w wyniku wypadku drogowego w Wels w Austrii, w drodze powrotnej z podróży do Włoch.
Jego żoną została Maria z Emeryków, 1. v. Czajkowska (1902–1987), komendantka Pomocniczej Służby Wojskowej Kobiet, pułkownik PSZ, która po jego śmierci z myślą o przeniesieniu i pochówku jego prochów oraz w przyszłości własnych, w latach 70. była inicjatorkę stworzenia krypt wybudowanych przy kościele św. Andrzeja Boboli w Londynie.

</doc>
<doc id="1924686" url="https://pl.wikipedia.org/wiki?curid=1924686" title="Surnia">
Surnia



</doc>
<doc id="1924687" url="https://pl.wikipedia.org/wiki?curid=1924687" title="Stadion Arsenał w Kijowie">
Stadion Arsenał w Kijowie

Stadion "Arsenał" (ukr. Стадіон заводу «Арсенал») – wielofunkcyjny stadion położony w ukraińskim mieście Kijów. 
Stadion "Arsenał" w Kijowie został zbudowany w XX wieku. Stadion może pomieścić 2 000 widzów.

</doc>
<doc id="1924688" url="https://pl.wikipedia.org/wiki?curid=1924688" title="Lao Bảo">
Lao Bảo

Lao Bảo – miasto w środkowym Wietnamie, w Regionie Wybrzeża Północno-Środkowego, w prowincji Quảng Trị, położone w pobliżu granicy z Laosem.

</doc>
<doc id="1924690" url="https://pl.wikipedia.org/wiki?curid=1924690" title="Słowenia na Halowych Mistrzostwach Świata w Lekkoatletyce 2010">
Słowenia na Halowych Mistrzostwach Świata w Lekkoatletyce 2010

Reprezentacja Słowenii na halowe mistrzostwa świata 2010 liczyła 2 zawodników.
Początkowo w składzie znajdował się także sprinter – Matic Osovnikar, jednak kontuzja uniemożliwiła mu występ na tych zawodach.

</doc>
<doc id="1924694" url="https://pl.wikipedia.org/wiki?curid=1924694" title="Kaukaska Armia Islamu">
Kaukaska Armia Islamu

Kaukaska Armia Islamu (tur. "Kafkas İslam Ordusu", ros. Кавказская Исламская Армия) – formacja wojskowa w składzie armii tureckiej złożona z Turków, Azerów i Górali Kaukaskich na Kaukazie w 1918 r.
Kaukaska Armia Islamu została utworzona na przełomie maja i czerwca 1918 r. w Gandżi z rozkazu ministra wojny Imperium osmańskiego Envera Paszy. Miała ona za zadanie wyrzucić z Baku miejscowych bolszewików i armeńskich dasznaków, a następnie umocnić się w mieście przeciwko Brytyjczykom, przeciwdziałać planom Niemców oraz zabezpieczyć niepodległość Demokratycznej Republiki Azerbejdżanu. Armia miała współdziałać z siłami azerbejdżańskiego Korpusu Muzułmańskiego, stacjonującego w Gandżi. Na jej czele stanął gen. Nuri-Pasza Killigil. Armia składała się z 1, 2 i 3 Kaukaskich Dywizji. W jej skład wszedł też batalion złożony z Niemców z Elenendorfu. Liczyła pomiędzy 12-18 tys. żołnierzy wyposażonych w 40 dział i co najmniej jeden samochód pancerny. Około 1/3 składu liczebnego stanowili Turcy, zaś pozostałą część Azerowie, Dagestańczycy i przedstawiciele innych ludów południowego Kaukazu. Była podporządkowana tureckiej 3 Armii w składzie Kaukaskiej Grupy Armii. Kaukaska Armia Islamu, po zawarciu 4 czerwca 1918 r. umowy pomiędzy Azerbejdżańską Republiką Demokratyczną i Turcją, wkroczyła na terytorium azerskie. Maszerowała na Baku wzdłuż transkaukaskiej linii kolejowej prowadzącej z Tyflisu do Baku. 
6 czerwca atak przeciwko Azerom przeprowadziły bolszewickie wojska Komuny Bakijskiej. Ich natarcie zmusiło do odwrotu oddziały Korpusu Muzułmańskiego. Zagroziło to marszowi Kaukaskiej Armii Islamu. Dlatego w połowie czerwca zaatakowała ona bolszewików w rejonie miasta Göyçay. Walki trwały do 1 lipca, kończąc się rozbiciem sił Komuny Bakijskiej. W tym samym czasie bolszewicy zaatakowali pod wsią Surra, ale też zostali pokonani. Obie porażki doprowadziły do tego, że inicjatywa strategiczna przeszła w ręce Turków i ich sprzymierzeńców. Ruszyli oni na Kürdəmir, zdobyty 10 lipca. Do walk po stronie bolszewików włączył się oddział partyzancki gen. Łazara F. Biczerachowa. 20 lipca Turcy i Azerowie zdobyli strategicznie ważne miasto Şamaxı, gdzie przejęto m.in. samochód pancerny. 30 lipca do Dagestanu wycofały się resztki oddziału gen. Ł. F. Biczerachowa. Brytyjczycy wysłali do Baku niewielkie siły, nazwane Dunsterforce, pod dowództwem gen. Lionela Charlesa Dunsterville'a, które przybyły do miasta 4 sierpnia 1918 r. Zostały one jednak pod koniec sierpnia okrążone przez Kaukaską Armię Islamu, która 15 września zajęła Baku, zmuszając Brytyjczyków do odwrotu. Następnie ruszyła ona wzdłuż wybrzeża Morza Kaspijskiego, wkraczając do Dagestanu. W październiku został zajęty Derbent, a potem Port Pietrowsk. 
Po zawarciu zawieszenia broni 30 października w Mudros na wyspie Lemnos pomiędzy Ententą i Turcją oraz jednoczesnym politycznym upadku Envera Paszy, Kaukaska Armia Islamu rozpadła się. 17 listopada Brytyjczycy powrócili do Baku.

</doc>
<doc id="1924695" url="https://pl.wikipedia.org/wiki?curid=1924695" title="Nicolaus Anton Friedreich">
Nicolaus Anton Friedreich

Nicolaus Anton Friedreich (ur. 24 lutego 1761 w Würzburgu, zm. 5 września 1836) – niemiecki lekarz. Autor pierwszego opisu idiopatycznego porażenia nerwu twarzowego (1798). Dziadek lekarza Nikolausa Friedreicha. Od 1795 profesor nadzwyczajny na Uniwersytecie w Würzburgu.

</doc>
<doc id="1924697" url="https://pl.wikipedia.org/wiki?curid=1924697" title="Andrzej Bieńkowski (malarz)">
Andrzej Bieńkowski (malarz)

Andrzej Bieńkowski (ur. 24 września 1946 w Warszawie) – polski malarz, etnograf, pisarz.
Życiorys.
Syn Władysława Bieńkowskiego (1906–1991), działacza politycznego, socjologa i publicysty i Flory z d. Zaborowskiej (1909–1990), powieściopisarki, poetki i dramatopisarki. Brat Ewy Bieńkowskiej.
Andrzej Bieńkowski studiował w Akademii Sztuk Pięknych w Warszawie na Wydziale Malarstwa w pracowni Jana Cybisa oraz na Wydziale Grafiki. Dyplom uzyskał w 1971. W latach 1980–2019 pracował na Wydziale Wzornictwa warszawskiej ASP jako wykładowca, a od 1995 jako profesor, prowadził pracownię malarstwa i rysunku. W 1980 roku rozpoczął badania etnograficzne – projekt "Muzyka Odnaleziona". Interesuje go wieś ze swoimi problemami, ale przede wszystkim muzyka, losy i kondycja muzykantów-wiejskich artystów. Poszukuje instrumentów, odnawia je, rekonstruuje dawne kapele wiejskie.
Współpracował z warszawskim Domem Tańca, prezentował swoje nagrania w 2 programie PR (wraz z Marią Baliszewską) w audycjach pt. "Muzyka Odnaleziona", a także gościł w magazynie „Źródła” u Anny Szewczuk-Czech. Dokumentuje materiały i nagrania początkowo w Radomskiem, Rawskim, Łódzkim, później także Lubelskim, od 2003 roku na Ukrainie i Białorusi. W trakcie swoich wypraw na wieś zgromadził prywatne archiwum etnograficzne, zawierające nagrania audio, video, zdjęcia (w tym archiwalne) oraz instrumenty. Publikuje swoje zbiory muzyki wiejskiej w wydawnictwie Muzyka Odnaleziona. W 2012 roku założył, wraz ze swoją żoną Małogrzatą Bieńkowską, fundację "Muzyka Odnaleziona" zajmującą się porządkowaniem, digitalizacją i udostępnianiem archiwum etnograficznego.
Twórczość.
Zadebiutował w latach 1970. Od początku twórczości tworzył sztukę figuratywną, gdzie zarówno groteska, jak i ironia miały swoje ważne miejsce. Swoje obrazy i gwasze zapełniał wymyślonymi "człekostworami". Od początku lat 1980. do obrazów Bieńkowskiego zaczyna przenikać fascynacja wsią, folklorem. Pojawiają się postaci wiejskich muzykantów. Artysta ma poczucie, że utrwala obraz rzeczywistości, która wkrótce przestanie istnieć. I rzeczywiście, około 2009 roku Bieńkowski wraca do wymyślonego świata swoich obrazów, tworzy kompilacje wspomnień, anegdot, jakby komiksów na płótnie.

</doc>
<doc id="1924698" url="https://pl.wikipedia.org/wiki?curid=1924698" title="Stadion CSKA w Kijowie">
Stadion CSKA w Kijowie

Stadion CSKA lub CSK ZSU (ukr. Стадіон ЦСКА (ЦСК ЗСУ - Центрального спортивного клубу Збройних Сил України)) – wielofunkcyjny stadion położony w ukraińskim mieście Kijów. 
Stadion CSKA w Kijowie został zbudowany w 1964. Po rekonstrukcji na stadionie ustanowiono oświetlenie. Rekonstruowany stadion może pomieścić 12 000 widzów. Domowa arena klubu CSKA Kijów.

</doc>
<doc id="1924705" url="https://pl.wikipedia.org/wiki?curid=1924705" title="Stadion ZAZ w Zaporożu">
Stadion ZAZ w Zaporożu

Stadion ZAZ (ukr. Стадіон ЗАЗ) – piłkarski stadion w Zaporożu na Ukrainie. 
Stadion w Zaporożu został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 15 000. Do 2006 był domową areną klubu Metałurh Zaporoże. Również na nim rozgrywa mecze Torpedo Zaporoże.

</doc>
<doc id="1924706" url="https://pl.wikipedia.org/wiki?curid=1924706" title="Chris Lamb">
Chris Lamb

Chris Lamb, właśc. Christopher Lamb (ur. 21 czerwca 1989 w Andover) – amerykański skoczek narciarski, zawodnik klubu Andover Outing Club, medalista mistrzostw USA.
Przebieg kariery.
17 września 2005 zadebiutował w FIS Cup, zajmując 32. miejsce w konkursie na skoczni w Predazzo. Pierwsze punkty zdobył w lipcu 2006 w Garmisch-Partenkirchen. 10 lutego 2007 wystartował po raz pierwszy w Pucharze Kontynentalnym, zajmując 37. miejsce w zawodach w Westby. Startował na mistrzostwach świata juniorów, indywidualnie najwyżej plasując się na 32. miejscu.
Najwyżej sklasyfikowany w Pucharze Kontynentalnym był 27 lutego 2011 w Zakopanem – zajął 19. miejsce. W lutym 2012 dwukrotnie zajął drugie miejsce w zawodach FIS Cup w Brattleboro. W lutym 2013 w tej samej miejscowości dwukrotnie zwyciężył. Startował też bez powodzenia w kwalifikacjach do zawodów Pucharu Świata. Indywidualnie zadebiutował w tym cyklu 26 stycznia 2014 w Sapporo. Zajął 62. miejsce w konkursie przeprowadzonym bez rozgrywania kwalifikacji. Wcześniej dwukrotnie wystąpił w zawodach drużynowych.
Do niego należy rekord skoczni Harris Hill o punkcie K-90 w Brattleboro. 14 lutego 2009 skoczył tam 102 metry, poprawiając o 1,5 metra rekord Christiana Reitera.
Jest srebrnym medalistą mistrzostw USA z 2011. W zawodach tych lepszy był jedynie Peter Frenette.

</doc>
<doc id="1924709" url="https://pl.wikipedia.org/wiki?curid=1924709" title="Sułtanat Dar Fur">
Sułtanat Dar Fur

Sułtanat Dar Fur – państwo na terenie Darfuru, istniejące od połowy XVII wieku do roku 1916.
Historia polityczna.
Początki.
Z powodu braku źródeł pisanych pochodzenia miejscowego oraz faktu, że wzmianki o sułtanacie w obcych źródłach do początku XIX wieku są bardzo nieliczne, wczesna historia Sułtanatu Dar Fur jest niezwykle trudna do odtworzenia. Wiadomo jednak, że sułtanat został założony przez negroidalny lud Fur, na początku historii państwa osiadły w górach Dżabal Marra, wśród którego na czoło wysunął się odłam zwany Kundżara, któremu przewodził klan Kajra. Na skutek wieloletnich kontaktów z Arabami Kundżara ulegli arabizacji i przyjęli islam. Tradycja wiąże Kajra z poprzednim ludem panującym na terenie Darfuru, Tundżurami. Założyciel dynastii Kajra, Dali, miał w XV wieku zdetronizować prawowitego władcę Tundżurów i swojego przyrodniego brata, Sana. Jeden z potomków Daliego, Sulejman Solong (ok. 1650 – ok. 1680), o którym twierdzi się, że był synem Arabki, miał wprowadzić islam i być wielkim zdobywcą. To jego Kajra uważali za właściwego twórcę państwa i jest on jego pierwszym historycznym władcą.
Rozwój.
Niewiele wiadomo o kilku następnych sułtanach. W tradycji zarówno Dar Furu, jak i Wadaju, przechowała się pamięć o szeregu wojen pomiędzy nimi w drugiej połowie XVII i pierwszej połowie XVIII wieku. Były one początkowo pomyślne dla Dar Furu, który szczególne sukcesy miał odnosić za panowania Ahmada Bukra ben Musy (ok. 1715 – ok. 1728). Później szala zwycięstwa zaczęła się jednak przechylać na stronę Wadaju. Zarówno Umar (ok. 1743/1744 – ok. 1749/1750), jak i Abu al-Kasim (ok. 1749/1750 – ok. 1756) mieli zginąć w walkach z tym państwem. Zniechęcony tymi niepowodzeniami Muhammad Tajrab (ok. 1756 – 1787) zawarł pokój z Uadajem i skierował ekspansję państwa na Kordofan, gdzie panował wówczas także wywodzący się z Kundżara ród Musabbaat. Tym samym Dar Fur wdał się w rywalizację z Fundż, którzy również dążyli do opanowania Kordofanu. Ostatecznie Kordofan został zdobyty przez Muhammada Tajraba dopiero w roku 1784/1785, kiedy to wyczerpani walkami wewnętrznymi Fundż wycofali się z jego terytorium. Władca Kordofanu, Hasim al-Musabbaawi, został zmuszony do ucieczki.
Po śmierci Tajrabiego wybuchła wojna sukcesyjna pomiędzy jego synem Ishakiem a potomkami Ahmada Bukra, którzy byli popierani przez wpływowego zwycięzcę Hasima, eunucha Muhammada Kurrę. Ostatecznie temu ostatniemu udało się osadzić na tronie syna Ahmada Bukra, Abd ar-Rahmana ar-Raszida (1787-1801). Młody sułtan musiał opanować liczne bunty, w których stłumieniu pomógł mu Kurra. Został on teraz pierwszym ministrem i poprowadził kolejną ekspedycję na Kordofan, którym następnie rządził jako namiestnik. Abd ar-Rahman był uczonym i pobożnym władcą, który energicznie popierał islam. Za jego panowania doszło do rozkwitu zarówno religii, jak i handlu, co w znacznym stopniu było spowodowane imigracją kupców i marabutów z pogrążonego w anarchii Fundż. Abd ar-Rahman jako pierwszy z sułtanów w roku 1792 umieścił stałą stolicę państwa w Al-Faszir, kończąc tym samym z dotychczasową praktyką zmiany rezydencji przez każdorazowego władcę. Wzrost znaczenia Dar Furu znalazł swoje odzwierciedlenie także na arenie międzynarodowej. Abd ar-Rahman wymienił podarki z sułtanem osmańskim, a podczas francuskiej okupacji Egiptu Bonaparte korespondował z nim w sprawie przysłania posiłków wojskowych.
W cieniu Egiptu.
Młody syn Abd ar-Rahmana, Muhammad Fazl (1801-1838/1839), w roku 1801 został ustanowiony sułtanem przez Muhammada Kurrę, lecz wkrótce pomiędzy władcą a jego ministrem doszło do konfliktu i Kurra został zabity w październiku/listopadzie 1804 roku. Panowanie Muhammada było okresem osłabienia Dar Furu. Kolak Uadaju, Sabun (1805-1815), spustoszył wasalne państewko Dar Tama i nałożył na nie trybut. Z kolei w roku 1821 ekspedycja wysłana przez paszę Egiptu Muhammada Alego (1805-1849) pokonała namiestnika Kordofanu w bitwie pod Bara i zaanektowała prowincję. Późniejszy bunt w dolinie Nilu uniemożliwił jednak siłom egipskim podbój samego Dar Furu. Wykorzystując walki wewnętrzne po śmierci Sabuna, w roku 1838 Muhammad Fazl doprowadził do ustanowienia władcą Wadaju jego młodszego brata Muhammada al-Szarifa (1838-1858), ten jednak rychło zerwał ze swoją zależnością wobec Dar Furu.
Od czasu egipskiego podboju Kordofanu i Fundż w roku 1821 Dar Fur sąsiadował na wschodzie z egipskim namiestnikiem w Chartumie. W roku 1841 Muhammad Ali uzyskał od sułtana Abdülmecida (1839-1861) firman nadający mu prawo do Dar Furu i poparł syna Abd ar-Raszida, Muhammada Abu Madjana, przeciwko jego aktualnemu władcy Muhammadowi Husajnowi (1838/39-1873). Projekt wyprawy przeciwko Dar Furowi został jednak porzucony, gdy we wrześniu/październiku zmarł egipski namiestnik Sudanu Ahmad Pasza Abu Widan. Stosunki Muhammada Husajna z następcami Muhammada Alego, Sa’idem (1854-1863) i Isma’ilem (1863-1879) były przyjazne. Syn Muhammada Husajna, Ibrahim (1873-1874), wmieszał się jednak w konflikt pomiędzy formalnie podlegającymi mu Rizajkat, odłamem koczowniczego ludu Bakkara, a Zubajrem Rahmą Mansurem, łowcą niewolników i egipskim namiestnikiem Bahr al-Ghazal. Zubajr zaatakował Dar Fur na czele swojej dobrze uzbrojonej niewolniczej armii z południa, podczas gdy w tym samym czasie namiestnik Sudanu Isma’il Pasza Ajjub przeprowadził atak od wschodu. Ibrahim został pokonany i zabity przez Zubajra w bitwie pod Manawaszi 24 października 1874 roku. Następnie siły tego ostatniego zajęły Al-Faszir i Dar Fur został zajęty przez Egipt.
Próby odzyskania niepodległości.
Opór Furów przeciwko egipskiej okupacji przybrał postać kolejnych powstań wzniecanych w imieniu pretendentów z dynastii Kajra. Pierwszy z nich, Hasab Allah ben Muhammad Fazl, po nieudanym buncie poddał się Zubajrowi i wraz z wieloma książętami z rodu Kajra został wysłany do Egiptu. Drugi, Basza ben Muhammad Fazl, został zabity przez syna Zubajra. Kolejna rewolta została wszczęta w roku 1877, po nałożeniu nowych podatków, a jej liderem został wnuk Muhammada Fazla, Harun. Obległ on Al-Faszir, został jednak ostatecznie odrzucony do Dżebel Marra, gdzie zginął w roku 1880. Kolejnym pretendentem do sułtanatu przebywającym w Dżebel Marra został teraz inny wnuk Muhammada Fazla, Abdullah Dud Bandża.
Tymczasem w roku 1881 w Sudanie wybuchło powstanie Mahdiego. W grudniu 1883 roku egipski namiestnik Dar Furu, Rudolf Carl von Slatin, kapitulował wobec dowódcy Mahdiego, Muhammada Bej Chalida. Jako namiestnik Dar Furu z ramienia Mahdiego w roku 1884 Muhammad Bej Chalid pojmał Dud Bandżę, który następnie został oficerem w armii mahdystów. Po śmierci Mahdiego Muhammad Bej Chalid próbował obalić władzę jego następcy, Abdullaha ben Muhammada, został jednak przez niego pokonany w roku 1886. Namiestnikiem Dar Furu został teraz syn sułtana Ibrahima, Jusuf. W roku 1887 restytuował on sułtanat, już na początku 1888 roku został jednak pokonany przez namiestnika Kordofanu, Usmana Adama. Kilka miesięcy później władza mahdystów w Dar Furze została obalona przez powstanie wzniecone przez mesjanistycznego fakiha Abu Dżumajzę. Nominalnym sułtanem powstańców został brat Jusufa, Abu al-Chajrat. Mahdyści zostali pokonani w dwóch bitwach, jednak Abu Dżumajza zmarł na czarną ospę i w lutym 1889 roku jego zwolennicy zostali przepędzeni spod Al-Faszir. Abu al-Chajrat zginął w Dżebel Marra z rąk własnych niewolników w roku 1891, tym samym w którym zmarł ostatecznie zwycięski Usman Adam. Jego następcą na stanowisku namiestnika Dar Furu został Mahmud Ahmad, który w roku 1896 został wezwany do Omdurmanu, by wziąć udział w walkach z siłami Kitchenera.
Kiedy państwo mahdystów upadło w roku 1898, Ali Dinar (1898-1916), wnuk Muhammada Fazla, zajął Al-Faszir i ogłosił się sułtanem. Formalnie znajdował on się pod anglo-egipskim protektoratem, jednak przez długi czas udawało mu się kontynuować politykę mahdystów polegającą na niewpuszczaniu Europejczyków do swojego państwa. Na terytorium Dar Furu Ali Dinar musiał walczyć z byłym mahdystą Saninem Husajnem, którego ostatecznie pokonał dopiero w roku 1908. Poza tym podobnie jak jego poprzednicy miał on problemy z utrzymaniem swojej zwierzchności nad koczownikami Bakkara i buforowymi państewkami pomiędzy Dar Furem a Uadajem. Kiedy w roku 1909 Wadaj zajęli Francuzi rozciągnęli oni swoją władzę na wszystkie te państewka z wyjątkiem Dar al-Masalit, mimo że w tej kwestii Ali Dinar był popierany przez Brytyjczyków. Francja nie zaatakowała jednak samego Dar Furu, respektując fakt jego przynależności do brytyjskiej strefy wpływów. Naciskany z jednej strony przez Francuzów, z drugiej zaś mający coraz gorsze stosunki z rządem anglo-egipskiego kondominium, Ali Dinar podczas I wojny światowej sympatyzował z Osmanami. W tej sytuacji, pod pretekstem ataku wyprzedzającego, rząd anglo-egipskiego Sudanu wysłał przeciwko niemu armię, która pokonała jego siły pod Al-Faszir 22 maja 1916 roku. Sam Ali Dinar zginął 6 listopada 1916 roku i był to ostateczny koniec sułtanatu Dar Fur.
Wybrane zagadnienia.
Skład etniczny ludności.
Skład etniczny ludności sułtanatu był bardzo różnorodny. Jak już napisano powyżej, grupę dominująca stanowili Furowie, a konkretnie Kundżara, którzy byli jednym z trzech odłamów tego ludu. Ich początki są niejasne, wiadomo jednak, że przez dłuższy czas kontaktowali się oni z Fazara (było to ogólne określenie arabskich koczowników używających wielbłądów), Arabami z Górnego Egiptu i nie-arabskimi Toubou. W wyniku tych kontaktów doszło m.in. do ich arabizacji i islamizacji. Sułtanat Dar Fur zamieszkiwali także przedstawiciele poprzednio rządzących nim ludów, Dadżu i Tundżurowie. Ród Kajra objął zasięgiem swej władzy zarówno teren Dżebel Marra, jak i plemiona nomadów koczujące wokół obszarów o stałym osadnictwie. Plemiona te miały różne pochodzenie. Część z nich była Arabami, inna należała do lokalnych grup etnicznych takich jak Zaghawa i Bedajjat, w różnym stopniu zarabizowanych. Podstawą ich gospodarki była hodowla wielbłądów. Natomiast na południe od ich pastwisk koczował lud Bakkara, hodujący bydło rogate. Najważniejszymi z plemion Bakkara byli Rizajkat i Ta'aisza.
Administracja.
Zgodnie z tradycją pierwszym wielkim prawodawcą Furów był Dali, który podzielił kraj na pięć prowincji. Stosowane wówczas prawo miało być dalekie od zasad szariatu, ponieważ znało jedynie kary grzywny pobierane w tkaninach i bydle. System administracyjny pod historycznymi sułtanami Kajra także wykazywał niewiele muzułmańskich cech. Niemal wszystkie tytuły pochodziły z dialektu Furów, poza stojącym na czele państwa sułtanem i jego administrującymi poszczególnymi prowincjami przedstawicielami, określanymi arabskim terminem „makdum”. Sprawowali oni swój urząd przez wyznaczoną z góry liczbę lat. Matka sułtana była formalnie rzecz biorąc drugą osobą w państwie po swoim synu, lecz jeszcze większą realną władzę miała tzw. „ija basi”, która zazwyczaj była siostrą sułtana. Ważną rolę odgrywali niewolnicy i eunuchowie. Spośród tych drugich wywodził się główny minister, który był także namiestnikiem wschodniej prowincji. Wydaje się, że od połowy XVIII wieku stopniowo rosła rola wojska niewolniczego kosztem wojowników powoływanych przez władze poszczególnych prowincji. Restytuowany przez Alego Dinara sułtanat przejął wiele cech administracji egipskiej i mahdystów. Zrezygnowano z systemu „makdum” na rzecz specjalnych wysłanników („mandub”) sułtana reprezentujących go w prowincjach. W rządzie centralnym wielki wpływ mieli niewolnicy i faworyci władcy. Wpływ mahdystów można zauważyć szczególnie w przyjętym systemie podatkowym i organizacji hierarchii kadich.
Religia.
Podobnie jak w przypadku wielu innych dynastii muzułmańskich w Afryce, tradycyjna genealogia Kajra próbowała powiązać ich ze światem islamu. Stąd według niej mieli się oni wywodzić od Abbasydów lub Banu Hilal. Przydomek „Solong” w przypadku Sulejmana oznacza po prostu „Arab”, jednak arabski charakter dynastii był raczej wynikiem małżeństw z Arabami z doliny Nilu, niż pochodzenia wskazywanego przez tradycję. Islamizacja ludności Dar Furu była wynikiem różnorodnych wpływów zewnętrznych, takich jak napływ arabskich koczowników z północy, przepływ pielgrzymów podążających do Mekki z Sudanu Środkowego i Zachodniego oraz kontaktów i imigracji ludności z doliny Nilu. Fakihowie, którzy osiedli w Dar Furze, wywodzili się głównie z Zachodniego Sudanu i doliny Nilu. Ponieważ w obu tych regionach dominowała malikicka szkoła prawa, stała się ona formą szariatu także w Dar Furze. Wpływ fakihów i marabutów z doliny Nilu nasilił się zwłaszcza po tym, gdy w drugiej połowie XVIII wieku Dar Fur przeorientował swoją politykę na wschód i zaczęli oni napływać do niego z pogrążonego w anarchii Fundżu. Mimo muzułmańskiego charakteru dynastii, który znajdował odzwierciedlenie przede wszystkim w praktykach sułtańskiej kancelarii, na wsi dominowały tradycyjne, przedmuzułmańskie wierzenia i obyczaje Furów. Jeszcze XIX i XX wieczni obserwatorzy zanotowali przetrwanie wielu niemuzułmańskich zwyczajów. Niemniej tzw. Księga Dalego, w której miało być skodyfikowane dawne prawo zwyczajowe, prawdopodobnie miała charakter mityczny, albo była co najwyżej generalnym terminem na próby spisania starodawnych zwyczajów.
Gospodarka.
Przez Dar Fur przechodziły ważne szlaki handlowe i pielgrzymkowe, które dostarczały klasie rządzącej dużej części dochodów. Z Sudanu Zachodniego oraz Centralnego biegł szlak kupiecki i pielgrzymkowy łączący region z państwami Hausa poprzez Bornu i Wadaj. Do Hausa dostarczano wydobywaną w Dar Furze miedź, natomiast sprowadzano stamtąd tkaniny. Szlak ten biegł dalej na wschód od Kordofanu i Fundż, następnie do Egiptu lub wprost do Sawakin, stamtąd zaś do Dżuddy i Mekki. Szlak ten stracił na znaczeniu dopiero wraz z budową linii kolejowej łączącej Al-Ubajjid z Chartumem i Port Sudan w 1911 roku. Z Egiptem region był połączony także bezpośrednio tak zwaną „drogą czterdziestodniową” („Darb el-Arba'in”), prowadzącą przez oazę Charga i Pustynię Zachodnią do Asjut nad Nilem. Na północ wysyłano przede wszystkim niewolników, którzy byli chwytani spośród „pogan” zamieszkałych na terenach położonych na południe od Dar Furu, oraz w mniejszym stopniu wielbłądy, kość słoniową i gumę arabską, na południe zaś sprowadzano wyroby rzemieślnicze, metale, tkaniny i broń. W XVIII wieku z Sudanu Wschodniego sprowadzano do Kairu przeciętnie od 1 do 3 tys. niewolników, z których tylko od 100 do 150 pochodziło z Fundż, reszta zaś z Dar Furu. Egipski podbój Sudanu w 1821 roku odciął Dar Fur od jego tradycyjnych terytoriów pozyskiwania niewolników, które zaczęli eksploatować działający pod protektoratem Egipcjan handlarze w rodzaju Zubajra Rahmy. W Dar Furze wydobywano także złoto, które było importowane przez Egipt. To właśnie pochodzący z sułtanatu kruszec sprawił, że Kair był jedynym miejscem w imperium osmańskim gdzie bito złote dukaty, tak zwane sultaniny.

</doc>
<doc id="1924711" url="https://pl.wikipedia.org/wiki?curid=1924711" title="Patrick Kueng">
Patrick Kueng



</doc>
<doc id="1924712" url="https://pl.wikipedia.org/wiki?curid=1924712" title="Stadion Junist w Horisznich Pławnich">
Stadion Junist w Horisznich Pławnich

Stadion "Junist" (ukr. Стадіон «Юність») – wielofunkcyjny stadion w Horiszni Pławni na Ukrainie.
Stadion w Horiszni Pławni został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 2 500 widzów. Swoje mecze na tym stadionie rozgrywa klub piłkarski Hirnyk-Sport Horiszni Pławni.

</doc>
<doc id="1924717" url="https://pl.wikipedia.org/wiki?curid=1924717" title="Centrum Chrześcijańskie Kanaan">
Centrum Chrześcijańskie Kanaan

Centrum Chrześcijańskie „Kanaan” – chrześcijański kościół protestancki o charakterze ewangelikalnym i pentekostalnym. 
W 2016 roku Kościół liczył 306 osób.
Historia i nazwa.
W 1995 r. we Wrocławiu powstało Stowarzyszenie Chrześcijańskie „Kanaan”, które w październiku 1996 zostało zarejestrowane jako Apostolski Kościół Wolnych Chrześcijan „Kanaan”. W 2003 r. nazwa została zmieniona na obecną Centrum Chrześcijańskie „Kanaan”. Nazwa kościoła pochodzi od starożytnej krainy Kanaan na wschodnim wybrzeżu Morza Śródziemnego, która według Biblii była ziemią obiecaną przez Boga Izraelitom.
Teologia.
Teologia Kościoła w głównych punktach opiera się o doktryny teologii ewangelikalnej. Wyznawana jest wiara w nieomylność Pisma Świętego składającego się z 66 ksiąg, Trójcę Świętą, boskość i człowieczeństwo Jezusa Chrystusa, jego śmierć za grzechy ludzkości, jego zmartwychwstanie, jego wniebowstąpienie i jego powtórne przyjście, boskość Ducha Świętego, grzeszną naturę człowieka i potrzebę zbawienia, wieczne życie oraz wieczne potępienie. Przyjmowane są dwa ustanowienia (sakramenty): chrzest przez zanurzenie osób świadomie wierzących oraz Wieczerza Pańska pojmowana jako pamiątka ofiary Chrystusa (memorializm). Ponadto uznawane jest powszechne kapłaństwo wierzących oraz działanie darów Ducha Świętego.
Jednostki kościoła.
Poza jednostką macierzystą we Wrocławiu w strukturach kościoła znajduje się 6 zborów (kościołów lokalnych):
Przywódcą kościoła jest Bolesław Paliwoda.
W rejestrze Kościołów i Związków Wyznaniowych Ministerstwa Spraw Wewnętrznych i Administracji wpisany jest w dziale A, pod numerem 119.
Działalność społeczna.
W ramach działalności charytatywnej kościół wspiera Dom Opieki w Wiązowie oraz Fundację Kairos. Ponadto prowadzi misję dla osób bezdomnych w Bydgoszczy.

</doc>
<doc id="1924720" url="https://pl.wikipedia.org/wiki?curid=1924720" title="Stadion Sokił w Stryju">
Stadion Sokił w Stryju

Stadion "Sokił" (ukr. Стадіон «Сокіл») – wielofunkcyjny stadion w Stryju na Ukrainie.
Stadion w Stryju został zbudowany w XX wieku. Po rekonstrukcji stadion dostosowano do wymóg standardów UEFA i FIFA, wymieniono część starych siedzeń na siedzenia z tworzywa sztucznego. Rekonstruowany stadion może pomieścić 6 000 widzów. Domowa arena klubu Skała Stryj.

</doc>
<doc id="1924724" url="https://pl.wikipedia.org/wiki?curid=1924724" title="Lyndon Rush">
Lyndon Rush

Lyndon Rush (ur. 24 listopada 1980 w Saskatoon) – kanadyjski bobsleista (pilot boba), brązowy medalista olimpijski i czterokrotny medalista mistrzostw świata.
Starty rozpoczął w 2004. Igrzyska w Vancouver były jego pierwszą olimpiadą, zajął tam trzecie miejsce w rywalizacji czwórek. Na mistrzostwach świata w Altenbergu w 2008 roku wywalczył srebro w konkurencji mieszanej, a podczas mistrzostw świata w Königssee w 2011 roku i rozgrywanych dwa lata później mistrzostw świata w St. Moritz zdobywał brązowe medale. Zdobył również srebrny medal w dwójkach na mistrzostwach świata w Lake Placid w 2012 roku. Zwyciężał też w zawodach Pucharu Świata.

</doc>
<doc id="1924725" url="https://pl.wikipedia.org/wiki?curid=1924725" title="Królestwo Flory">
Królestwo Flory

Natchnienie poety – obraz francuskiego malarza Nicolasa Poussina powstały w 1631 roku.
Obraz jest jednym z wcześniejszych dzieł Poussina. Został namalowany w Rzymie na zlecenie sycylijskiego arystokraty Fabrizia Valguarnera. Tematem przewodnim płótna jest tańcząca bogini Flora w otoczeniu licznych bohaterów homerowskich i greckich półbogów. Wszystkich łączył jeden wspólny motyw: po śmierci zostali przemienieni w kwiaty. Po lewej stronie widoczny jest Ajaks, który przebija się własnym mieczem. W miejscu, gdzie krew zrosiła ziemię wyrósł fiołek. Po prawej stronie Ajaksa klęczy Narcyz, który wpatruje się w swoje odbicie. Jego miłość do siebie samego zamieniła go w kwiat narcyza. Przed nim siedzi nimfa Echo i wpatruje się w swojego ukochanego. Narcyz wzgardził jej miłością przez co ona została zamieniona w odbicie głosu. Na drugim planie za nimi, spogląda w niebo, na rydwan Apolla nimfa Klytia. Jej żywot zakończył się z chwilą przemienienia jej w słonecznik.
Po prawej stronie Poussin przedstawił parę kochanków: Krokosa i Smilaks. Krokos został zamieniony w szafran, zaś nimfa Smilaks – kolcorośl szorstką. Za nimi stoi z włócznią Adonis, ukochany bogini Wenus. Został on zabity przez dzika, a z jego krwi wyrósł anemon. Po lewej stronie stoi kolejna ofiara – Hiacynt. Był on kochankiem Apolla, który przypadkowo zabił go rzuconym dyskiem. Z krwawiącej rany Hiacynta wyrósł kwiat zwany hiacyntem. Obaj stojący bohaterowie wskazują na swoje rany.
Inspiracje.
Poussin malując obraz inspirował się na "Metamorfozach" Owidiusza oraz na poemacie Giambattisty Marino. Kompozycja obrazu, jak i ożywienie powierzchni przez złączone wspólnym rytmem zaakcentowane formy dowodzi fascynacji malarza antykiem. Jedyne wrażenie ruchu stwarza postać Klytii wpatrująca się w rydwan Apolla. Myślą przewodnią obrazu jest nieprzemijalność życia, które może się toczyć przybierając różne formy. Sceneria ogrodowa jest wzorowana na rycinie Primaticcia.

</doc>
<doc id="1924732" url="https://pl.wikipedia.org/wiki?curid=1924732" title="Jessica Gregg">
Jessica Gregg

Jessica Gregg (ur. 16 marca 1988) – kanadyjska łyżwiarka szybka, specjalizująca się w short tracku. Srebrna medalistka olimpijska z Vancouver.
Igrzyska w 2010 były jej pierwszą olimpiadą. Zajęła czwarte miejsce na dystansie 500 metrów, a wspólnie z koleżankami zdobyła srebro w sztafecie. Jest medalistką mistrzostw świata, zarówno indywidualnie (brąz na 500 m w 2009), jak i w sztafecie (srebro w 2008, brąz w 2009).

</doc>
<doc id="1924733" url="https://pl.wikipedia.org/wiki?curid=1924733" title="Stare Miasto (Sarajewo)">
Stare Miasto (Sarajewo)

Stare Miasto w Sarajewie – dzielnica stolicy Bośni i Hercegowiny Sarajewa położona w jego wschodniej części. Jest najstarszą i najważniejszą w kontekście historycznym częścią miasta. Sercem obszaru jest rejon rynku, gdzie w XV wieku Turcy założyli miasto.
Stare Miasto pełne jest zabudowań religijnych i unikatowych przykładów architektury bośniackiej. We wschodniej części dzielnicy widoczne są wpływy tureckie natomiast zachodnia część charakteryzuje się nurtami architektonicznymi i kulturalnymi z Austro-Węgier. Populacja dzielnicy nieznacznie przekracza 50000 osób co czyni ją najmniej zaludnioną z czterech gmin tworzących Sarajewo.
Osią dzielnicy jest ciąg ulic Ferhadija – Sarači. Wśród głównych atrakcji Starego Miasta można wymienić katedrę Serca Jezusowego, synagogę, targ Baščaršiję, Begovą džamiję, medresę Seldžukiję oraz inne, liczne obiekty zabytkowe. Na południowych obrzeżach Starego Miasta nad rzeką Miljacką znajduje się miejsce dokonania zamachu na Franciszka Ferdynanda Habsburga – wydarzenie to stało się pretekstem wybuchu I wojny światowej.

</doc>
<doc id="1924734" url="https://pl.wikipedia.org/wiki?curid=1924734" title="Artur Pawłowski">
Artur Pawłowski

Artur Pawłowski (ur. 17 września 1961) – polski fotograf prasowy i fotoreporter. Zdobywca wielu nagród w konkursach fotograficznych polskich i międzynarodowych (m.in. druga nagroda w Konkursie Polskiej Fotografii Prasowej w latach 1992 i 1993 w kategoriach "Ludzie" i "Życie codzienne").
Ukończył klasę perkusji w szkole muzycznej II stopnia. Asystował Josephowi Czarneckiemu podczas realizacji wydanego w 1989 albumu , w 1996 był także fotoreporterem polskiej drużyny startującej w rajdzie Camel Trophy. Jako fotoreporter pracował m.in. w „Życiu Warszawy”, „Super Expressie”, „Spotkaniach”, a od 1997 w tygodniku „Wprost”. Jego zdjęcia ukazywały się także w takich czasopismach jak „National Geographic Polska”, „Podróże” czy „Polityka”. 
Plakaty i prace fotograficzne jego autorstwa reklamowały spektakle Teatru Rampa i Teatru Żydowskiego. W 2005 roku był członkiem jury w konkursie Grand Press Photo.

</doc>
<doc id="1924735" url="https://pl.wikipedia.org/wiki?curid=1924735" title="Mistrzostwa Świata w Łyżwiarstwie Szybkim w Wieloboju 1957">
Mistrzostwa Świata w Łyżwiarstwie Szybkim w Wieloboju 1957

51. mistrzostwa świata w łyżwiarstwie szybkim w wieloboju odbyły się w dniach 16–17 lutego 1957 roku w szwedzkiej miejscowości Östersund. Zawodnicy startowali na naturalnym lodowisku na torze Fyrvalla. Łyżwiarze startowali na czterech dystansach: 500 m, 1500 m, 5000 m, 10000 m. Mistrzem został Norweg Knut Johannesen. O tym, które miejsca zajmowali zawodnicy, decydowała mniejsza liczba punktów uzyskana z czterech biegów. Do biegu na 10000 m awansowała tylko najlepsza 16 po trzech dystansach.
Uczestnicy.
W zawodach wzięło udział 39 łyżwiarzy z 15 krajów. Sklasyfikowanych zostało 38.

</doc>
<doc id="1924737" url="https://pl.wikipedia.org/wiki?curid=1924737" title="Little Charlie &amp; the Nightcats">
Little Charlie &amp; the Nightcats

Little Charlie &amp; the Nightcats - amerykańska grupa muzyczna wykonująca muzykę bluesową, w której skład wchodzą obecnie harmonijkarz i wokalista Rick Estrin, gitarzysta Chris 'Kid' Andersen, basista Lorenzo Farrell i perkusista J. Hansen.
Historia grupy.
Charlie Baty (ur. 1953) studiował matematykę na Uniwersytecie Kalifornijskim w Berkeley, kiedy w 1976 wraz z Rickiem Estrinem (ur. 1949) utworzył grupę Little Charlie &amp; the Nightcats. Muzyka zespołu opiera się przede wszystkim na bluesie chicagowskim, jednak zawiera w sobie również elementy wielu innych stylów, takich jak wczesny rock and roll, soul, surf music, swing, jump blues, czy western swing. Debiutancki album grupy, "All the Way Crazy", ukazał się w 1987, kolejny - "Disturbing the Peace" - w 1988. Nagrania te pomogły grupie umocnić swoją pozycję na scenie bluesowej, dzięki czemu zaczęli intensywnie koncertować. Występowali m.in. na najdłużej istniejącym festiwalu bluesowym w Stanach Zjednoczonych San Francisco Blues Festival (w latach 1980 i 1982), na Festival International de Jazz de Montréal, czy na festiwalu Bumbershoot w Seattle.
Na albumie "Night Vision" z 1993 zagrał z nimi gitarzysta Joe Louis Walker, który był również producentem płyty. Napisany przez Estrina utwór "My Next Ex-Wife" z tej płyty, zdobył nagrodę W.C. Handy dla najlepszej piosenki roku.
W 1996 z grupy odszedł występujący z nią od początku działalności perkusista Dobie Strange. Jego miejsce zajął June Core.
W 2008 Baty ogłosił, że zaprzestaje koncertowania z grupą (wyłączając ewentualne koncerty w Europie i wybrane występy w Stanach Zjednoczonych).
W 2009 Baty wystąpił JW-Jonesem na Mont Tremblant Blues Festival, Ottawa Bluesfest, i Piazza Blues w Bellizonie w Szwajcarii. Występy te zostały bardzo dobrze przyjęte przez fanów i krytyków.
Rick Estrin gra dalej z zespołem, który pod nieobecność Baty'ego przyjął nazwę Rick Estrin and the Nightcats. Baty został zastąpiony przez gitarzystę Chrisa 'Kid' Andersena (ur. 1980), pochodzącego z Telemark w Norwegii. Andersen występował m.in. z Charliem Musselwhitem, a także ze swoim własnym zespołem.
Ostatnie nagrania Baty'ego to gościnny udział w nagraniu płyty JW-Jonesa, "Bluelisted" (2008).
Występy w Polsce.
W 2004 grupa wystąpiła na 24. edycji Rawa Blues Festival. Zespół pojawił się też 6 lat później, na 30. edycji tego festiwalu, która odbyła się 9 października 2010 w katowickim Spodku.

</doc>
<doc id="1924738" url="https://pl.wikipedia.org/wiki?curid=1924738" title="Little Charlie and the Nightcats">
Little Charlie and the Nightcats



</doc>
<doc id="1924739" url="https://pl.wikipedia.org/wiki?curid=1924739" title="Plany rozwoju ekonomicznego i społecznego Hiszpanii">
Plany rozwoju ekonomicznego i społecznego Hiszpanii

Plany Rozwoju Ekonomicznego i Społecznego – trzy plany przyczyniające się do rozwoju Hiszpanii w czasie panowania generała Franco.
Konsekwencje.
Rozwój gospodarczy przyczynił się do:
Dodatkowo do wzrostu dezaprobaty obywateli Hiszpanii przyczynił się kryzys światowy w 1973 roku. Sytuację tę doskonale wykorzystała opozycja, która po śmierci dyktatora Franco w 1975 roku przejęła władzę w państwie.

</doc>
<doc id="1924740" url="https://pl.wikipedia.org/wiki?curid=1924740" title="Rick Estrin &amp; the Nightcats">
Rick Estrin &amp; the Nightcats



</doc>
<doc id="1924742" url="https://pl.wikipedia.org/wiki?curid=1924742" title="Valiantsin Hres">
Valiantsin Hres



</doc>
<doc id="1924743" url="https://pl.wikipedia.org/wiki?curid=1924743" title="Herb Martyniki">
Herb Martyniki

 – tarcza kroju francuskiego w polu błękitnym rozdzielona na cztery pola przez srebrny krzyż.
W każdej ćwiartce widnieje srebrny wąż z rozwidlonym językiem i ciałem ułożonym na kształt litery L.
Herb nadany został pierwotnie francuskiej kolonii Saint Lucia i Martynika 4 sierpnia 1766 roku i był w użyciu (z flagą) do około 1790 roku. Jako herb Martyniki został nieoficjalnie przyjęty w 1946 roku.
Wąż w herbie - żararaka lancetowata - to jedyny jadowity wąż występujący na Martynice i Saint Lucia.

</doc>
<doc id="1924744" url="https://pl.wikipedia.org/wiki?curid=1924744" title="Dunsum">
Dunsum

Dunsum (północnofryz. "Dunsem") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924745" url="https://pl.wikipedia.org/wiki?curid=1924745" title="Tres Cantos">
Tres Cantos

Tres Cantos – miasto w Hiszpanii we wspólnocie autonomicznej Madryt, graniczące administracyjnie bezpośrednio z Madrytem. Ze względu na bliskość Madrytu swoje siedziby ma tu wiele firm i instytucji, a także różne przedsiębiorstwa prywatne. Znajduje się tu stacja kolejowa kolei podmiejskiej Cercanías Madrid na linii .
Tres Cantos zostało zbudowane na byłych terenach wiejskich, około połowy drogi od północnych obrzeży Madrytu do pasma górskiego Guadarrama, które często są zaśnieżone zimą.

</doc>
<doc id="1924746" url="https://pl.wikipedia.org/wiki?curid=1924746" title="Dunsem">
Dunsem



</doc>
<doc id="1924748" url="https://pl.wikipedia.org/wiki?curid=1924748" title="Unison (ujednoznacznienie)">
Unison (ujednoznacznienie)



</doc>
<doc id="1924749" url="https://pl.wikipedia.org/wiki?curid=1924749" title="Bombardowanie Guerniki">
Bombardowanie Guerniki

Bombardowanie Guerniki – atak lotniczy przeprowadzony na baskijskie miasto Guernika 26 kwietnia 1937 roku w czasie wojny domowej w Hiszpanii przez lotnictwo niemieckiego Legionu Condor oraz 3 samoloty włoskich sił powietrznych. Atak ten odbył się w ramach sojuszniczej pomocy III Rzeszy i Włoch rebeliantom generała Francisco Franco, walczącym przeciwko rządowi Republiki Hiszpańskiej. Zgodnie z różnymi szacunkami w bombardowaniu zginęło od 100 do 1687 osób, zaś zniszczeniu uległo 70% zabudowy miasta.
Tło ataku.
Po serii nieudanych ataków na Madryt generał Francisco Franco, zachowujący inicjatywę w wojnie domowej, ze względu na brak decydujących rozwiązań w walkach o stolicę postanowił przesunąć punkt ciężkości wojny na północ, a w szczególności do Kraju Basków, który w wyniku zwycięstwa Frontu Ludowego w wyborach parlamentarnych w lutym 1936 roku uzyskał status autonomii i którego władze na początku 1937 roku jako jedyne na północy Hiszpanii pozostawały wierne rządowi republikańskiemu. Wpływ na to miało kilka czynników. Przede wszystkim północne prowincje tj. Asturia, Santander i Vizcaya stanowiły serce hiszpańskiego przemysłu. Na tych obszarach ulokowana była większość kopalń żelaza, cynku i węgla, a także liczne zakłady zbrojeniowe i stocznie. Niemniej istotne było to, że ofensywa mogła odciąć 20–25% sił Frontu Ludowego, na które składały się co prawda zdyscyplinowane i w miarę dobrze wyekwipowane wojska narodowe Basków, jednakże mające niedobór wykształconych kadr oficerskich. Ponadto ofensywę na północy zalecali niecierpliwi niemieccy i włoscy doradcy wojskowi.
Na czele nowo obranego frontu głównego stanął dowódca rebelianckiej Nacjonalistycznej Armii Północnej, generał Emilio Mola. Zobowiązał się on przed gen. Franco do zdobycia leżącej w Kraju Basków prowincji Vizcaya w ciągu trzech tygodni. Niedługo przed rozpoczęciem ataku gen. Mola postawił rządowi baskijskiemu ultimatum. Ostrzegał w nim, że postanowił „jak najszybciej zakończyć wojnę na północy”, oraz dodawał: „Jeżeli poddanie się nie będzie natychmiastowe, zrównam z ziemią całą Biskaję (Vizcayę), począwszy od ośrodków przemysłu zbrojeniowego”. Odezwa ta została zignorowana przez stronę przeciwną, w związku z czym 31 marca 1937 roku składające się z 39 batalionów piechoty i niewielkiej artylerii wojska gen. Moli, wspierane przez lotnictwo włoskich sił powietrznych i niemieckiego Legionu Condor rozpoczęły ofensywę. Podczas niej głównymi punktami oporu sił baskijskiego rządu stały się miasta Durango oraz Guernika, leżące około 30 kilometrów w głąb baskijskiego terytorium.
Przyczyny.
Guernika już w zarysie była ważnym celem planowanej ofensywy wojsk frankistowskich. Jednakże jej znaczenie wzrosło wskutek trwałych, choć mozolnie osiąganych sukcesów żołnierzy gen. Moli.
Na dzień przed nalotem, gdy front przebiegał zaledwie 14 km od miasta, przez Guernikę przesuwały się liczne rozbite przez frankistów oddziały baskijskich wojsk, które wykorzystując kamienny most Renteria wycofywały się na tereny położone za przepływającą przez miasto rzeką Oca. Guernika była więc dla nich ważnym węzłem komunikacyjnym. Równie istotna była miejska stacja kolejowa, przez którą wojska baskijskie przywoziły nowe oddziały i sprzęt. Na przedmieściach znajdowały się ponadto dwie fabryki broni „Unceta&amp;Co” i „Beistegui Hermanos” oraz fabryka amunicji „Talleres Guernika”. Produkcja w tych fabrykach była zorientowana na potrzeby wojny.
Przyczyną nalotu podaną do publicznej wiadomości było zablokowanie dróg wycofującym się wojskom Republiki, w tym celu planowano zniszczenie mostu Renteria oraz stacji kolejowej. Wskazują na to zapisy w dzienniku szefa sztabu Legionu Condor Wolframa von Richthofena, zgodnie z którymi „[bombowce] zostały skierowane do Guerniki, by zatrzymać i zakłócić wycofywanie się czerwonych, którzy musieli tamtędy przejść”. Jednakże według niektórych ekspertów operacja była przeprowadzona jako eksperyment, miano testować nową taktykę bojową i sprawdzić skutki zmasowanego ataku lotnictwa. Jeden ze współczesnych historyków twierdzi, że bombardowanie było „karą dla zdradzieckich katolickich Basków za opowiedzenie się po stronie czerwonych”. Rozkaz zbombardowania miasteczka von Richthofenowi przekazał o 6 rano 26 kwietnia pułkownik Juan Vigón, dowódca 1. Brygady Nawarryjskiej, powołując się na rozkazy samego Franco. Sugeruje się, że Vigón chciał wykorzystać chaos i panikę w mieście, by móc wyprowadzić uderzenie na Durango.
Przebieg.
Przed atakiem, w tym niewielkim mieście leżącym około 13 km za linią frontu przebywało około 7000 ludzi, wliczając w to miejscowy garnizon, personel i pacjentów 3 szpitali polowych oraz uchodźców, którzy uciekali przed wojskami gen. Francisco Franco. Pod koniec kwietnia na skraju miasta obozowały dwa baskijskie bataliony piechoty republikańskich wojsk. W dniu nalotu w Guernice przebywało więcej ludzi niż zazwyczaj. Spowodowane było to faktem, że w mieście odbywał się wtedy targ. Targ ten skończył się przed południem, cztery godziny przed rozpoczęciem nalotu. W momencie ataku miasto, jak większość w Kraju Basków, nie posiadało żadnej obrony przeciwlotniczej.
Atak rozpoczął się o godzinie 16.30. Ogłoszonym celem operacji był most na rzece Oca, infrastruktura drogowa na zachód od miasta, oraz wycofujące się bataliony Frontu Ludowego (wojska Frontu znajdowały się mniej niż 14 kilometrów od Guerniki). Pierwszy zaatakował pojedynczy bombowiec Heinkel He 111, który około godziny 16.30 zrzucił swe bomby na centrum i odleciał. Trzy inne samoloty, włoskie Savoia S.79, nadleciały nad most Renteria, z wysokości 3,5 km. Włosi zrzucili 36 bomb burzących o wadzie 50 kg każda, lecz żadna z nich nie dosięgła celu ze względu na silny wiatr wiejący z północy. Piętnaście minut po pierwszym He 111 nad miastem pojawiły się dwa kolejne niemieckie bombowce He 111 i Dornier Do 17 i nadlatując pojedynczo nad stację kolejową, atakowały ją bombami zapalającymi i burzącymi o wadze 250 i 50 kg. Ostateczne zniszczenie miasta spowodowały trzy eskadry (18 samolotów) bombowców Junkers Ju 52 Legionu Condor, eskortowane przez myśliwce Bf 109 i Heinkel He 51. Samoloty te nadleciały nad miasteczko około 17.15, bombardując je falami w dwudziestominutowych odstępach przez dwie i pół godziny. Zrzucały one bomby małej i średniej wielkości, 250-kilogramowe, a także zapalające w aluminiowych tubach, zrzucając je wprost w kłęby dymu. Ostatnia fala bombowców uderzyła o 19:30, mimo iż piloci meldowali, że ze względu na kłęby dymu nie da się ocenić celności bombardowania. Steer w swoim raporcie z miejsca zdarzenia, jak również będący w mieście w trakcie ataku katolicki ksiądz Alberto Onaindia, nieoficjalny przedstawiciel dyplomatyczny Kraju Basków w Paryżu opisali ostrzeliwanie mieszkańców miasta z broni pokładowej przez nisko lecące samoloty myśliwskie. Uciekającą ludność ostrzeliwały z broni pokładowej niemieckie samoloty Heinkel He 51 i włoskie Fiat CR.32. Przybyłe na miejsce Ju-52 eskortowane były przez towarzyszące im Bf 109, jednak wobec braku przeciwnika w powietrzu również piloci Messerschmittów rozpoczęli ostrzał ludność na ziemi z broni maszynowej. O ostrzeliwaniu na ziemi ludności cywilnej przez nisko lecące samoloty myśliwskie wspominają również inne źródła. Z kolei inne źródła zaprzeczają aby tego typu ataki miały miejsce.
Decyzję o bombardowaniu podjęli dowódcy Legionu Condor, Hugo Sperrle i Wolfram von Richthofen w porozumieniu z gen. Emilio Molą. Dzień po bombardowaniu, 27 kwietnia Richthofen zanotował w swym dzienniku: „Guernika płonie”, z kolei dzień później, napisał, że „miasto musi być zniszczone całkowicie”.
Konsekwencje.
Nigdy nie ogłoszono oficjalnej liczby zabitych. Tuż po nalocie korespondent brytyjskiego dziennika „The Times”, George Steer napisał artykuł, w którym zawarł informację o tym, iż niemieckie samoloty z rozmysłem zaatakowały bezbronne miasto, podał też liczbę ofiar – 1664 osoby. Władze Republiki podawały liczbę 3000 ofiar. Zachowane dokumenty ze szpitali mówią o 120 zabitych i 30 rannych w dniach 26–29 kwietnia. Liczba ofiar śmiertelnych, szacowana jest na od 100 do 1654/1687 a rannych na ponad 800. Wydaje się jednak, iż liczba zabitych ponad półtora tysiąca jest zawyżona.
W wyniku bombardowania zostało doszczętnie zburzone 70% zabudowy miasta, 20% zostało poważnie zniszczonych a 10% zostało uszkodzone umiarkowanie.
Nalot okazał się być blamażem niemieckiego lotnictwa – nie udało się zniszczyć zamierzonych celów, także nie sparaliżowano komunikacji. Nie ucierpiały obie fabryki broni, ani most. Po nalocie okazało się, że 17 lejów po bombach znajduje się w okolicach mostu, a 13 dalszych – w okolicach dworca kolejowego. Silny wiatr nad celem, jak i kiepska jakość przyrządów celowniczych spowodowały duży rozrzut bomb, zaś następne fale bombowców zrzucały swój ładunek na oślep w kłęby dymu.
Atak na miasto spowodował poruszenie międzynarodowej opinii publicznej. Mimo iż nalot nie miał na celu zniszczenia miasta i śmierci cywili to zniszczenie go w wyniku nieostrożności było wielkim sukcesem propagandowym Republiki. Dzień po nalocie, baskijski premier José Antonio Aguirre oświadczył: „Niemieccy piloci w służbie hiszpańskich rebeliantów zbombardowali Guernikę, paląc historyczne miasto czczone przez wszystkich Basków”. Dwa dni po nalocie, 28 kwietnia 1937 roku dzienniki „The Times” i „The New York Times” opublikowały artykuły opisujące bombardowanie Guerniki i jego skutki, potępiając działania lotnictwa sprzymierzonego z gen. Franco.
Pierwszą reakcją nacjonalistycznych służb prasowych kierowanych przez Loisa Bolína było zaprzeczenie, jakoby nalot miał miejsce. Również niemieccy piloci legionu otrzymali rozkaz nie rozmawiania o akcji oraz zaprzeczaniu temu, że się odbyła. 27 kwietnia upubliczniony został komunikat nacjonalistycznego biura propagandy w Salamance, w którym informowano, iż to sami Baskowie zniszczyli miasto, chcąc sfabrykować dowody na rzekome okrucieństwo nacjonalistów. Zniszczenia miały być efektem podłożenia ładunków dynamitu. Kwatera główna gen. Franco wydała oświadczenie, w którym pisała: „Guernika została zniszczona ogniem i benzyną jak Oviedo w 1934 i 1935 roku, oraz jak Irun, Durango, Amorebieta i Munguia w ostatnim okresie. Spaliły ją czerwone hordy na kryminalnej służbie Aguirrego. [...] natomiast Aguirre, jako że jest to pospolity przestępca, sfabrykował niesławne kłamstwo, przypisując to okrucieństwo naszym szlachetnym i heroicznym siłom powietrznym”. Zbombardowanie miasta przyczyniło się do wydania rozkazu generałowi Sperrle, dowódcy Legionu Condor, przez generała Franco o bezwzględnym zakazie atakowania niewojskowych celów po stronie republikańskiej. Legion Condor konsekwentnie przestrzegał rozkazu aż do samego końca wojny. W momencie ataku miasto, jak większość w Kraju Basków, nie posiadało żadnej obrony przeciwlotniczej.
Kontrowersje.
Korspodent dziennika „Polska Zbrojna”, Wolicki, twierdził, że takie zniszczenie miasta nie mogło być efektem bombardowania, ponieważ jedna z czterech dzielnic miasta pozostała nietknięta:
"Trzy z nich spłonęły doszczętnie, ale jedna pozostała nietknięta. Biorąc pod uwagę technikę w bombowcach z 1937 r., nie było możliwe, żeby z powietrza dokonać tak precyzyjnych zniszczeń".
Znaczenie symboliczne.
Międzynarodowe oburzenie z tego powodu wyraziło się w formie publicznych demonstracji. Znany hiszpański malarz, Pablo Picasso postanowił zilustrować tragedię zbombardowanego miasta i w tym celu namalował obraz "Guernica", który ozdobił hiszpański pawilon podczas Wystawy Światowej w 1937 roku. Obraz ten jest jednym z najsłynniejszych dzieł artysty.

</doc>
<doc id="1924750" url="https://pl.wikipedia.org/wiki?curid=1924750" title="Prawo Pamięci Historycznej (Hiszpania)">
Prawo Pamięci Historycznej (Hiszpania)

Prawo Pamięci Historycznej (hiszp. "Ley de Memoria Histórica") – nieformalna nazwa ustawy przyjętej przez parlament Hiszpanii w roku 2007. Ustanawia ona nowe formy zadośćuczynienia dla ofiar represji nacjonalistów w czasie wojny domowej w latach 1936-39 i późniejszej dyktatury generała Francisco Franco oraz dla ich rodzin; nakazuje też usunięcie z przestrzeni publicznej obiektów gloryfikujących powstanie z lipca 1936, wojnę i represje okresu dyktatury. Inne postanowienia ustawy tworzą centrum archiwalno-badawcze, ułatwiają uzyskanie obywatelstwa hiszpańskiego przez członków Brygad Międzynarodowych i zobowiązują organy administracyjne do współpracy przy poszukiwaniach i identyfikacji ofiar. Ze względu na kontrowersje przy jej redagowaniu, a zwłaszcza ze względu na stosowanie prawa w praktyce, stała się ona ważnym punktem odniesienia w debacie publicznej w Hiszpanii.
Proces legislacyjny.
Od czasu upadku dyktatury w kolejnych dekadach w Hiszpanii przyjęto co najmniej 8 ważnych aktów prawnych, których celem było przyznanie świadczeń socjalnych osobom walczącym po stronie republikańskiej podczas wojny domowej, zrównanie w prawach emerytalno-rentowych kombatantów obu stron, a także przyznanie odszkodowań niektórym kategoriom represjonowanych w okresie dyktatury. Wkrótce po zwycięskich dla socjalistów wyborach z roku 2004 nowy rząd premiera Zapatero podjął nowe kroki w tej kwestii. Wstępem do nich było powołanie międzyresortowej komisji, Comisión Interministerial para el Estudio de la Situación de las Víctimas de la Guerra Civil, mającej opracować projekt stosownych regulacji prawnych. Przez kilkanaście miesięcy prace komisji nie przyniosły konkretnych rezultatów, co spowodowało rosnące niezadowolenie w łonie PSOE i innych partii lewicy. Pod wpływem tej presji prace komisji uległy przyspieszeniu i w roku 2006 gabinet wystąpił z projektem rządowej ustawy "Proyecto de ley por la que se reconocen y amplían derechos y se establecen medidas en favor de quienes padecieron persecución o violencia durante la guerra civil y la dictadura". Przez następne miesiące prace nad ustawą trwały już w parlamencie.
Aczkolwiek żadne z ugrupowań zasadniczo nie zgłaszało sprzeciwu wobec idei systemowego uregulowania kwestii rekompensat dla ofiar represji, wiele kontrowersji dotyczyło kwestii szczegółowych, np. zakresu odszkodowań. Gorące dyskusje wywołały też sformułowania projektu dotyczące okresu wojny domowej, frankizmu i rewolucji. Partie prawicowe twierdziły, że projekt faworyzuje wizję historyczną lewicy i narzuca ją instytucjonalnie; partie skrajnej lewicy utrzymywały, że projekt nie idzie wystarczająco daleko. Różne kluby parlamentarne zgłaszały dziesiątki poprawek, a kilka wystąpiło z alternatywnymi projektami całej ustawy. Ostatecznie wspólny tekst projektu uzgodniły partia socjalistyczna oraz niewielkie kluby nacjonalistów baskijskich, nacjonalistów galicyjskich oraz zdominowanej przez komunistów drobnej lewicowej koalicji. Na posiedzeniu Kongresu Deputowanych, które odbyło się 31 października 2007, nie głosowano nad całością projektu; zamiast tego odbyła się seria głosowań, których przedmiotem były konkretne paragrafy i poprawki. W większości głosowań stosunkiem głosów 185 za i 137 przeciw przegłosowano poprawiony projekt rządowy. Wsparły go głównie PSOE oraz kilka niewielkich klubów, przeciw były głównie kierowana przez Mariano Rajoy centroprawicowa Partia Ludowa oraz radykalni katalońscy republikanie. Senat zaaprobował projekt ustawy 10. grudnia 2007; weszła ona w życie po opublikowaniu w dzienniku ustaw z dniem 27 grudnia 2007.
Nazwa.
Ustawa została opublikowana w oficjalnym biuletynie legislacyjnym jako „Ustawa 52/2007 z 26 grudnia, w której uznaje się i poszerza prawa osób, będących ofiarami prześladowań lub przemocy podczas wojny domowej lub dyktatury oraz w której ustanawia się środki na ich rzecz”. W dyskursie publicznym powszechnie używana jest nieformalna nazwa „Ley de Memoria Histórica”; również oficjalne organy państwa hiszpańskiego niekiedy formalnie używają tego terminu. Niekiedy w żargonie naukowym czy publicystycznym używa się skrótu "LMH".
W polskim obiegu naukowym nazwa tłumaczona jest jako „Prawo Pamięci Historycznej” lub „Ustawa o Pamięci Historycznej”; w debacie publicznej może ona być omawiana generalnie jako „ustawa o pamięci historycznej” lub stosując inne podobne omówienia.
Najważniejsze postanowienia.
Ustawa składa się z preambuły, 22 artykułów, tzw. dyspozycji szczegółowych oraz listy ustaw derogowanych. Jej postanowienia sprowadzają się do 5 głównych kwestii:
Poprawki i powiązane akty prawne.
Od czasu przyjęcia ustawy różne ugrupowania wielokrotnie usiłowały przeprowadzić w parlamencie poprawki. Najczęściej dotyczyły one szczegółowych kwestii finansowych; i tak np. w roku 2008 Partia Ludowa chciała wprowadzić odszkodowania pieniężne dla wszystkich, którzy przynajmniej rok spędzili w więzieniu, w roku 2010 drobne partie lewicy proponowały by państwo pokrywało w całości wszystkie koszty prac związanych z ekshumacją zwłok ofiar, a w roku 2017 ERC domagała się, by odszkodowanie w wysokości 135,000 € przyznać rodzinom wszystkich osób, które zginęły w wyniku frankistowskich represji. Na ogół poprawki te nie znajdowały wystarczającego poparcia; czasem przeciw rozszerzeniom uprawnień wypowiadała się prawica, a czasem lewica. Czasem w drodze administracyjnej korzystając z posiadanych uprawnień inicjatywy te torpedował rząd. Po wygraniu wyborów w roku 2011, 2015 i 2016 Partia Ludowa, która w roku 2007 sprzeciwiała się przyjętej ostatecznie wersji ustawy, nie skorzystała z własnej przewagi w parlamencie i nie zgłaszała do ustawy żadnych poprawek. W roku 2018 nowy lider Partii Ludowej Pablo Casado zapowiedział złożenie wniosku o derogowanie Prawa Pamięci i zastąpienie go "Prawem Zgody", ale swojej obietnicy nie spełnił. 
Do wprowadzenia zmian w ustawie doszło 2 razy. Zmiany przeprowadzone w roku 2009 miały charakter techniczny; pierwsza przesuwała nieco końcową datę okresu represji uprawniających do odszkodowania, a druga zmieniała nieco zasady dziedziczenia przez krewnych. O wiele większe znaczenie miała poprawka z roku 2018, zainicjowana przez świeżo zaprzysiężony nowy socjalistyczny rząd Sancheza. Dodawała ona do artykułu 16 jeden podpunkt; specyfikował on, że w Dolinie Poległych mogą być pochowane jedynie osoby poległe w czasie wojny domowej. Jego oczywistym i deklarowanym przez inicjatorów celem było umożliwienie ekshumacji szczątków Franco i przeniesienie ich w inne miejsce. Poprawka została przyjęta przy wstrzymaniu się od głosu deputowanych centroprawicy i prawicy. 
Od roku 2007 podejmowano szereg inicjatyw legislacyjnych nie dotyczących bezpośrednio poprawek do Prawa Pamięci Historycznej, ale odwołujących się do niego i zaprojektowanych jako próba jego dopełnienia lub rozszerzenia. Najważniejsza skutkowała rządową ustawą z roku 2008, która ustanawiała urząd pod nazwą Oficina para las Víctimas de la Guerra Civil y de la Dictadura; jego zadaniem jest pomoc ofiarom represji lub ich rodzinom. W roku 2013 katalońskie ugrupowanie CiU wprowadziło pod obrady projekt ustawy, która nawiązując do Prawa Pamięci proponowała penalizację apologii frankizmu jako takiego; przepadł on w Kortezach, ale inicjatywa przez kolejne lata była podtrzymywana w przestrzeni publicznej. Skutkiem tej debaty jest koncepcja nowego prawa, zwanego roboczo Prawem Pamięci Demokratycznej; podtrzymuje ona koncepcję penalizacji i obecnie pozostaje na etapie debat parlamentarnych. W międzyczasie niektóre parlamenty wspólnot autonomicznych przyjęły własne akty prawne, które nawiązując do Prawa Pamięci Historycznej rozszerzają jego postanowienia; np. w roku 2017 parlament Andaluzji przyjął Ley de Memoria Histórica y Democrática, które zabrania gloryfikacji frankizmu jako takiego.
Wdrażanie Prawa.
Część postanowień przyjętych w ustawie realizowana jest przez władze centralne; dotyczy to zwłaszcza wypłaty odszkodowań i rent. Część podlega egzekucji ze strony władz lokalnych; chodzi głównie o usuwanie obiektów z przestrzeni publicznej, co w zależności od własności terenu może podlegać kompetencjom władz gminnych, wiejskich, dzielnicowych, miejskich lub regionalnych. Część (współpraca przy ekshumacjach) pozostaje w gestii tak władz centralnych jak lokalnych.
W roku 2018 w ramach Ministerstwa Sprawiedliwości utworzono Dyrekcję Generalną ds. Pamięci Historycznej, której zadaniem miała być koordynacja działań dotyczących realizacji Prawa Pamięci. W roku 2020 ta jednostka została zniesiona, a jej kompetencje przejęło nowo utworzone Ministerstwo Prezydencji, Stosunków z Kortezami i Pamięci Demokratycznej; w jego ramach istnieje Sekretariat Stanu ds. Pamięci Demokratycznej, od którego z kolei zależy Dyrekcja Generalna Pamięci Demokratycznej. Sekretarzem stanu jest historyk , długoletni działacz komunistyczny i socjalistyczny.
Odszkodowania i renty.
Skala rent i jednorazowych odszkodowań, ustanowionych przez Prawo Pamięci, jest nieznana. Wszystkie konsultowane źródła podają albo liczby całościowe, dotyczące wielkości wypłat związanych również z przyjętą wcześniej legislacją, albo liczby fragmentaryczne, dotyczące wybranych kategorii represjonowanych (np. w roku 2009 łączna suma odszkodowań za represje w stosunku do homoseksualistów wyniosła 20,6 mln €). W roku 2017 liczbę beneficjentów pobierających jakiekolwiek świadczenia finansowe związane z wojną domową określono na 31 656 osób; w innych zestawieniach liczbę beneficjentów rozmaitych kompensat finansowych związanych z represjami szacowano w zależności od kategorii między 60 000 a 110 000 osób. W budżecie na rok 2020 przewidziano 127 mln € na wypłaty związane z odszkodowaniami wojennymi. Potencjalne koszty rozszerzenia rekompensat, proponowane w jednej z nieprzyjętych poprawek, szacowane były na 4,3 mld €.
Ekshumacje.
Przyjęcia Prawa Pamięci Historycznej nie miało znaczącego wpływu na przyspieszenie ekshumacji szczątków ofiar. W ciągu pięciu lat poprzedzających przyjęcie ustawy średnio wydobywano ok. 360 indywidualnych szczątków rocznie (po ok. 200 w latach 2003-2006 i 900 w roku 2007); w latach 2008-2018 średnia liczba wydobytych indywidualnych szczątków wyniosła ok. 380 rocznie. Intensywność prac była jednak bardzo nierówna; w roku 2013 wydobyto ok. 50 zwłok, a w latach 2010 i 2016 ponad 600. Nieco inaczej kształtowały się statystyki dotyczące ilości zbadanych grobów masowych; w latach 2003-2007 zbadano średnio ok. 35 takich miejsc rocznie, w latach 2008-2018 średnio ok. 51 miejsc. Koszt ekshumacji jednostkowych szczątków (bez identyfikacji DNA) szacowany jest na 1,000 €. W roku 2021 rząd centralny przeznaczył na dotacje do ekshumacji 1,5 mln €, jednak postępy prac - formalnie prowadzonych przez różnorakie stowarzyszenia, a nie administrację - zależą również od donacji prywatnych i dofinansowania ze strony władz samorządowych (miejskich, prowincjonalnych i regionalnych).
Obiekty przestrzeni publicznej.
Najbardziej widoczną formą wdrażania Prawa Pamięci Historycznej jest usuwanie z przestrzeni publicznej różnych obiektów, a w szczególności zmiana nazw ulic i placów. Łączna liczba dokonanych zmian jest nieznana, choć najprawdopodobniej liczona jest w tysiącach. W latach 2016-2020 przemianowano ok. 800 ulic; wśród usuniętych patronów przeważają Franco i José Antonio Primo de Rivera. Oprócz tych dotyczących innych postaci, głównie frankistowskich wojskowych czy polityków, usuwa się również nazwy związane z wydarzeniami (np. "Plaza del Veintiocho de Marzo"), zbiorowościami (np. "Calle Caídos de la División Azul") i hasłami (np. "Plaza Arriba España"), w tym również nazwy o charakterze niejednoznacznym (np. "Calle Batalla de Belchite"). W przypadku prestiżowych lokalizacji nowe nazwy dobierane są często tak, by eksponowały wartości postępowe i antyfrankistowskie, np. "Avenida del Arco de la Victoria" została przemianowana na "Avenida de la Memoria". W 10 lat po przyjęciu ustawy Ministerstwo Sprawiedliwości zidentyfikowało jeszcze 1,171 ulic, kwalifikujących się do przemianowania.
Inną niezwykle liczną kategorią usuwanych obiektów są emblematy frankistowskie, na ogół różnego rodzaju herby i symbolika pozostająca na elewacjach; np. w niewielkim mieście Quart de Poblet (25 tys. mieszkańców) zidentyfikowano 280 takich budynków. Na nieco mniejszą skalę przemianowuje się różnego rodzaju instytucje publiczne, np. szkoły. Największą uwagą mediów cieszą się jednak przypadki dotyczące pomników, choć Prawo stosuje się również w stosunku do rozmaitych obelisków, kamieni pamiątkowych i podobnych obiektów. W tym zakresie władze mogą działać na 3 sposoby. W przypadku obiektów jednoznacznych w swojej wymowie są one na ogół usuwane; taki los spotkał wszystkie pomniki Franco, a ostatni stojący w publicznym miejscu został usunięty z Melilli w roku 2021. W przypadku niektórych obiektów usuwa się tylko nawiązujące do frankizmu inskrypcje, jak stało się to np. w przypadku łuku triumfalnego w Madrycie czy ogromnego pomnika Anioła Zwycięstwa w Valdepeñas. Trzecia strategia pozwala, by obiekty niszczały samoistnie lub były niszczone przez nieznanych sprawców; władze likwidują jedynie drogowskazy, parkingi, ławeczki itp., jak stało się to w przypadku zlokalizowanego w odludnym miejscu pomnika generała Moli.
Interbrygadziści i obywatelstwo.
Żadne z konsultowanych źródeł nie podaje informacji o liczbie byłych członków Brygad Międzynarodowych, którzy korzystając z Prawa Pamięci Historycznej wystąpili o obywatelstwo Hiszpanii. W chwili przyjęcia ustawy żyjący interbrygadziści mieli ponad 80 lat. Żadne z dostępnych polskich źródeł nie podaje, czy oraz ewentualnie ilu obywateli Polski wystąpiło o obywatelstwo Hiszpanii w związku ze stypulacjami Prawa Pamięci. Według dziennikarskich szacunków polskich kombatantów Brygad żyło w roku 2007 kilku.
Centrum Dokumentacji.
Centro Documental de la Memoria Histórica (CDMH) zostało utworzone i funkcjonuje obecnie jako archiwum gromadzące niektóre kategorie dokumentów wytworzonych w latach 1936-1978; jego podstawą stało się Archivo General de la Guerra Civil Española, utworzone w roku 1999. Centrum podlega pod Ministerstwo Kultury i Sportu. Zajmuje w tej chwili 3 budynki w Salamance, zebrało ponad 3 km bieżące dokumentów i nadal się rozbudowuje. Dyrektorem jest zawodowy archiwista, Manuel Melgar Camarzana.
Inne koszty.
Oprócz nowych odszkodowań, których wysokość została zdefiniowana przez Prawo Pamięci Historycznej, inne wydatki z nim związane mają charakter fakultatywny i podlegają każdorazowo ustaleniom budżetowym. Jeszcze przed przyjęciem ustawy roczne budżety rządowe zawierały pozycję „memoria histórica”, w której zawierały się np. wydatki związane z utrzymywaniem studyjnej komisji międzyresortowej czy inicjatywami kulturalno-edukacyjnymi; w roku 2006 wyniosły one 2 mln € a w roku 2007 3 mln €. Po przyjęciu ustawy kwoty te zaczęły rosnąć do 4 mln € (2008 i 2009), 5,9 mln € (2010) i 6,3 mln € (2011). W roku 2012 nowy rząd centoprawicy obniżył te wydatki do 2,5 mln €, aby zrezygnować z nich całkowicie w latach 2013-2018. Z kolei po objęciu władzy rząd Sancheza podwyższył wydatki do ok. 10 mln €; w roku 2021 zabudżetowano na ten cel bezpośrednio 11,4 mln €, a w formie subwencji dla wspólnot autonomicznych dalsze 4 mln €. Pula ta obejmuje jednak również różne działania, które nie wynikają bezpośrednio z Prawa Pamięci Historycznej, np. dotacje do produkcji filmów czy dofinansowanie do różnych projektów edukacyjnych albo badawczych. Znaczne kwoty na wydatki kategoryzowane jako „memoria histórica” przeznaczają władze samorządowe, np. na tak zakwalifikowane projekty rząd Andaluzji przeznaczał w latach 2017-2021 od 1,3 mln € do 1,7 mln € rocznie
Kontrowersje.
Głosy krytyczne, dotyczące Prawa Pamięci Historycznej, dzielą się na dwie grupy. Jedna dotyczy krytyki samej ustawy, tak jej litery jak ducha. Druga grupa dotyczy nie tyle ustawy ile raczej jej dominującej wykładni, praktycznego wcielania jej w życie, oraz generalnie różnych zjawisk o charakterze społeczno-politycznym które są z nią wiązane. W zasadzie dotyczą one jedynie 2 z 22 artykułów ustawy (art. 15-16), a mianowicie tych, które odnoszą się do organizacji przestrzeni publicznej.
Recepcja w Polsce.
W Polsce śledzono hiszpańskie dyskusje o frankistowskiej przeszłości z umiarkowanym zainteresowaniem. W latach 90. XX wieku paradygmat pokonywania podziałów ideowych poprzez rezygnację z wzajemnego szantażowania się przeszłością cieszył się pewnym powodzeniem; hiszpański model transformacji proponowano jako wzór i z aprobatą pisano i wspominano, że Hiszpanie obywają się „bez rozdrapywania ran i porachunków”. Środowiska postępowe, sprzeciwiające się lustracji oraz formom stygmatyzacji ludzi wiązanych z reżimem PRL, odwoływały się do hiszpańskiego modelu transformacji ku demokracji jako do wzorca cywilizacyjnego. Koncentrowanie się na przeszłości przedstawiały jako jałowe oglądanie się za siebie i błędne koło wzajemnych oskarżeń, przeciwstawiając je konstruktywnemu spojrzeniu w przyszłość. Ogólny ton dyskusji zaczął zmieniać się na przełomie wieków, kiedy coraz częściej w mediach pojawiały się krytyczne uwagi wobec domniemanego hiszpańskiego „paktu milczenia” i zawoalowane wezwania do zastąpienia go „paktem pamięci”.
Zapoczątkowane przez rząd Zapatero prace legislacyjne przyjmowano niejednoznacznie, niekiedy pisząc, że „bawi się zapałkami”. Przyjęcie Prawa Pamięci było komentowane różnie. Czasem przedstawiano je jako reakcję na forsowaną przez Watykan ofensywę propagandową, związaną z beatyfikacją kilkuset katolików którzy stracili życie z rąk republikanów. Czasem uważano je za „próbę przedstawienia prawdy” choć z zastrzeżeniami, że niestety może służyć celom agitacyjno-propagandowym. "Polskę braci Kaczyńskich" i "Hiszpanię Zapatero" przedstawiano jako "antypody europejskości". Jeszcze w roku 2010 w sztandarowych gazetach nurtu postępowego zdarzały się uwagi, że „polityka historyczna Zapatero ograniczyła się do klekotania szkieletami ofiar wyciąganymi z szaf i wygrywania przegranej wojny domowej. [...] Antyfrankiści późnej godziny zachowują się podobnie do polskich antykomunistów z PiS, IPN i obozu katolicko-narodowego”. Komentatorzy reakcyjni krytykując Zapatero za wznawianie „wojny cywilizacyjnej” krytykowali również hiszpańską prawicę, bezczynną bo jakoby zawstydzoną swoim post-frankistowskim rodowodem.
W drugiej dekadzie XXI wieku w środowiskach postępowych zaczęła zdecydowanie dominować sympatia dla wysiłków związanych z Prawem Pamięci. Termin „wojna o pamięć”, który 20 lat wcześniej miałby wydźwięk szyderczy, stał się określeniem starań o sprawiedliwość, odrzucano też argumenty o rzekomym „rozdrapywaniu ran”. Z ubolewaniem pisano, że wdrażanie prawa zostało spowolnione albo wręcz zablokowane przez prawicę. Pod koniec dekady zaczęły pojawiać się ponownie opinie krytyczne, ale tym razem formułowane już z odwrotnych pozycji; Prawo Pamięci krytykowano nie dlatego że szło za daleko, ale że było zbyt wstrzemięźliwe. Wzmiankom o „kulawej ustawie” towarzyszą głosy aprobaty o pracach nad nowym „Prawem Pamięci Demokratycznej”, choć niektórzy przedstawiają je jako „zabliźnianie ran”, a inni jako bolesne ale konieczne „rozdrapywanie ran”. Natomiast komentatorzy prawicowi konsekwentnie krytykują Prawo Pamięci jako napędzaną ideologicznym fanatyzmem zemstę na martwych i element wojny cywilizacyjnej, której celem jest usunięcie z przestrzeni publicznej wszystkich odwołań do wartości tradycyjnych. Zestawienia porównawcze polskich ("dekomunizacja") i hiszpańskich ("defrankizacja") prób reorganizacji przestrzeni publicznej oraz akcji zmian patronów ulic są zupełnie sporadyczne.

</doc>
<doc id="1924752" url="https://pl.wikipedia.org/wiki?curid=1924752" title="Valdaracete">
Valdaracete

Valdaracete – miejscowość w Hiszpanii we wspólnocie autonomicznej Madryt, 60 km na wschód od Madrytu. Liczy 692 mieszkańców. W Valdaracete znajduje się żłobek i szkoła publiczna dla niemowląt i szkół podstawowych.

</doc>
<doc id="1924753" url="https://pl.wikipedia.org/wiki?curid=1924753" title="Nieblum">
Nieblum

Nieblum (fryz. "Njiblem", duń. "Niblum") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924754" url="https://pl.wikipedia.org/wiki?curid=1924754" title="Mark Recchi">
Mark Recchi

Mark Recchi (ur. 1 lutego 1968 w Kamloops) – kanadyjski hokeista, reprezentant Kanady.
Kariera.
Brał udział w Zimowych Igrzyskach Olimpijskich w Nagano. Na tej imprezie wystąpił w pięciu meczach, zaliczył dwie asysty. Wielokrotnie brał udział w meczach NHL All-Star Game - w 1997 wybrany MVP. Trzykrotnie zdobył Pucharu Stanleya (z Pittsburgh Penguins w sezonie 1990/1991, z Carolina Hurricanes w sezonie 2005/2006 oraz w sezonie 2010/2011 z zespołem Boston Bruins.

</doc>
<doc id="1924755" url="https://pl.wikipedia.org/wiki?curid=1924755" title="Niblum">
Niblum



</doc>
<doc id="1924756" url="https://pl.wikipedia.org/wiki?curid=1924756" title="Njiblem">
Njiblem



</doc>
<doc id="1924762" url="https://pl.wikipedia.org/wiki?curid=1924762" title="Valdeavero">
Valdeavero

Valdeavero – miasteczko w Hiszpanii we wspólnocie autonomicznej Madryt, położone 67 km od Madrytu. Miasto założone przez Maurów, zaś jego nazwa pochodzi z j.arabskiego - "Valle de las aves" - "Dolina Ptaków". W Valdeavero jest jedna szkoła publiczna dla niemowląt i szkół podstawowych.

</doc>
<doc id="1924764" url="https://pl.wikipedia.org/wiki?curid=1924764" title="Tadeusz Jaworski (1914–1945)">
Tadeusz Jaworski (1914–1945)

Tadeusz Jaworski ps. Gont (ur. 25 maja 1914 w Witkowie, zm. 9 marca 1945 w obozie w Buchenwald) – podporucznik Armii Krajowej, cichociemny.
Życiorys.
Swoją edukację rozpoczął w Witkowie, gdzie ukończył szkołę powszechną, po czym podjął naukę w gimnazjum w Trzemesznie. Na przełomie lat 1935/36 ukończył dywizyjny kurs podchorążych rezerwy piechoty. Studia w Poznaniu przerwał wybuch II wojny światowej. W roku 1939 walczył w szeregach 17 Dywizji Piechoty. 
Po zakończeniu kampanii wrześniowej Tadeusz Jaworski został internowany na Węgrzech, po czym przedostał się do Francji, gdzie otrzymał przydział do 3 Dywizji Piechoty. Po klęsce Francji służył w Wielkiej Brytanii, w 10 Brygadzie Kawalerii Pancernej. 
Cichociemny.
Zgłosił dię do służby w kraju. Po szkoleniach dla cichociemnych, ze specjalnością w dywersji, 29 listopada 1942 roku zaprzysiężony na rotę AK i przybrał pseudonim „Gont”. Awansowany do stopnia podporucznika 1 grudnia 1942 r.
Zrzucony do okupowanej Polski w nocy z 17 na 18 lutego 1943 roku, w operacji lotniczej „Wall” dowodzonej przez kpt. naw. Mieczysława Kuźmickiego, z samolotu Halifax DT-725 „J” (138 Dywizjon RAF), na placówkę odbiorczą "Lis", w okolicach Mińska Mazowieckiego. Razem z nim skoczyli cichociemni: ppor. Antoni Iglewski ps. Ponar, ppor. Władysław Wiśniewski ps. Wróbel, ppor. Antoni Żychiewicz ps. Przerwa.
Po aklimatyzacji do realiów okupacyjnych przydzielony do Kedywu Okręgu AK Lwów jako dowódca ośrodka dywersyjnego „Zachód”. Przejął również funkcję dowódcy komórki likwidacyjnej.
Rozpoczął intensywne szkolenie grup dywersyjnych. W celu zdobycia amunicji i broni, wykonał kilka akcji, uczestniczył między innymi w udanej akcji odbicia Jana Bojczuka (ze Stronnictwa Narodowego) z lwowskiego szpitala więziennego z 15 na 16 czerwca 1943 roku. Zadaniem lwowskiego Kedywu była m.in. likwidacja konfidentów, agentów ukraińskich i polskich współpracujących z okupantem. Jesienią 1943 roku Kedyw we Lwowie rozpoczął akcje sabotażowe na torach kolejowych. żołnierze Kedywu brali także udział operacjach odwetowych przeciwko Ukraińskiej Powstańczej Armii. 
Tadeusz Jaworski nie doczekał końca wojny. W dniu 14 września 1943 roku aresztowała go niemiecka policja Kripo. Wywieziono go do obozu Gross-Rosen, a stamtąd do obozu w Buchenwaldzie, gdzie 9 marca 1945 roku zmarł. Podporucznik Tadeusz Jaworski pośmiertnie został odznaczony Srebrnym Krzyżem Orderu Wojennego Virtuti Militari.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Tadeusz Jaworski „Gont”.

</doc>
<doc id="1924765" url="https://pl.wikipedia.org/wiki?curid=1924765" title="Stanislav Galić">
Stanislav Galić

Stanislav Galić (ur. 12 marca 1943) – były serbski oficer dowodzący korpusem Armii Republiki Serbskiej podczas wojny w Bośni.
Galić urodził się w wiosce Goleš w okolicach Bania Luki. Przed wybuchem wojny był oficerem w Jugosłowiańskiej Armii Ludowej. 7 września 1992 roku został dowódczą korpusu, który oblegał Sarajewo. Z funkcji tej został zwolniony 10 sierpnia 1994 roku, a jego następcą został Dragomir Milošević.
W 1998 roku Międzynarodowy Trybunał Karny dla byłej Jugosławii oskarżył go o morderstwa, zbrodnie przeciwko ludzkości, terror skierowany na ludność cywilną, ataki na cywilów oraz łamanie praw i zwyczajów wojny. Akt oskarżenia przypieczętowało aresztowanie Galicia przez SFOR, które miało miejsce 20 grudnia 1999 roku. Proces zakończył się 5 grudnia 2003, a żołnierz został skazany na 20 lat pozbawienia wolności za ostrzał Sarajewa. Galić odwołał się od tej decyzji, jednak 30 listopada 2006 roku jego odwołanie zostało oddalone, a wcześniejszy wyrok został zamieniony na dożywotnie pozbawienie wolności.

</doc>
<doc id="1924767" url="https://pl.wikipedia.org/wiki?curid=1924767" title="Lazar Remen">
Lazar Remen

Lazar Remen ("Eliezer Remen", ur. 1907 w Białymstoku, zm. 1974) – polsko-niemiecko-izraelski lekarz żydowskiego pochodzenia. Jako pierwszy zaproponował stosowanie prostygminy w leczeniu miastenii.
Uczęszczał do żydowskiego gimnazjum w Białymstoku. Studiował na Uniwersytecie w Jenie i Uniwersytecie w Kolonii. W 1933 emigrował do Palestyny.

</doc>
<doc id="1924768" url="https://pl.wikipedia.org/wiki?curid=1924768" title="Magdalena Myczka">
Magdalena Myczka

Magdalena Myczka – polska klawesynistka i pedagog, od 1995 roku profesor sztuk muzycznych.
Ukończyła krakowską akademię w klasie prof. Elżbiety Stefańskiej, kształciła się także pod kierunkiem Kennetha Gilberta w Antwerpii oraz Zuzany Růžičkovéj w Pradze. W 1972 r. została laureatką Międzynarodowego Konkursu Bachowskiego w Lipsku, którego od 2000 roku jest jurorem. Występowała w duecie z Jacques Oggiem. Obecnie prowadzi klasę klawesynu na Akademii Muzycznej w Krakowie. W latach 1990–1997 była kierownikiem Katedry Klawesynu i Instrumentów Dawnych. W 2011 roku została uhonorowana Srebrnym Medalem „Zasłużony Kulturze Gloria Artis”.

</doc>
<doc id="1924769" url="https://pl.wikipedia.org/wiki?curid=1924769" title="Tania Vicent">
Tania Vicent

Tania Vicent (ur. 13 stycznia 1976) – kanadyjska łyżwiarka szybka, specjalizująca się w short tracku. Wielokrotna medalistka olimpijska.
Międzynarodowe sukcesy odnosi w biegu sztafetowym, członkinią kanadyjskiej kadry jest od połowy lat 90. W tej konkurencji jest czterokrotną medalistką igrzysk olimpijskich, a także wielokrotną medalistką mistrzostw świata. Była mistrzynią Kanady.

</doc>
<doc id="1924775" url="https://pl.wikipedia.org/wiki?curid=1924775" title="Simson SR4-2">
Simson SR4-2

Simson SR4-2 Star – drugi model Simsona z serii SR4. W zasadzie to kolejny ptak, gdyż nazwa Star oznacza Szpak. Był produkowany od 1964 do 1975 roku w dwóch wersjach, jako pierwszy w rodzinie motorowerów Simson motorower dwuosobowy.
W czasach swojej świetności posiadał silnik o niemałej wtedy mocy – 3,4 KM. Zastosowano w nim nowy sposób chłodzenia silnika: przy pomocy dmuchawy promieniowej zamocowanej na kole magnesowym prądnicy, a to w związku z unifikacją z produkowanym również od 1964 r. skuterem KR51.
Spalanie nie było zbyt niskie, ponieważ wynosiło około 3l. Zmniejszyło się ono w ulepszonej wersji (SR4-2/1) produkowanej 4 lata po premierze pierwszego modelu. Simsonów SR4-2 powstało razem ponad milion sztuk.

</doc>
<doc id="1924777" url="https://pl.wikipedia.org/wiki?curid=1924777" title="Dutkiewicz">
Dutkiewicz

Osoby o tym nazwisku:

</doc>
<doc id="1924782" url="https://pl.wikipedia.org/wiki?curid=1924782" title="Valdelaguna">
Valdelaguna

Valdelaguna – miejscowość w Hiszpanii we wspólnocie autonomicznej Madryt, 49 km od Madrytu. Rolnicza miejscowość, gospodarka oparta jest o rolnictwo i chów zwierząt gospodarskich, głównie trzody chlewnej i owiec. W mieście zanikają tradycyjne budowle z kamienia, gliny i gipsu, które są zastępowane nowoczesnymi budynkami, wygodnymi i pozbawionymi gracji.

</doc>
<doc id="1924783" url="https://pl.wikipedia.org/wiki?curid=1924783" title="Lista montażowa">
Lista montażowa

Lista montażowa, in. scenopis postprodukcyjny – opis dokonanego zmontowania filmu zawierający spis ujęć wraz z ich opisem, wykonywany w końcowym etapie montażu na bazie kopii roboczej. Lista montażowa charakteryzuje wszystkie ujęcia w kolejności chronologicznej: opisuje porządek w jakim zostały zmontowane z uwzględnieniem kodów czasowych oraz podaje szczegóły ich konstrukcji (opis ścieżki dźwiękowej, dialogów, napisów, usytuowania i ruchów kamery, przejść montażowych, itp.). Wykonywana jest do celów archiwalnych, a także umożliwia zrekonstruowanie filmu w razie potrzeby. W tradycyjnym montażu dokonywanym na taśmie filmowej lista montażowa stanowi również zapis fizycznego metrażu i stopażu każdego ujęcia.
We współczesnej postprodukcji lista montażowa (określana angielskim akronimem EDL – "editing decision list") stanowi najczęściej osobny plik wygenerowany przez program do montażu nieliniowego lub spis ujęć przygotowany ręcznie; zostaje ona przekazana przez montażystę wraz z plikami z obrazem i dźwiękiem do dalszego opracowania (np. sporządzenia na jej podstawie negatywu lub kopii wzorcowej). Tego rodzaju listę montażową generują telekina i skanery konwertujące materiał z taśmy filmowej na pliki cyfrowe w procesie digital intermediate. EDL wykorzystuje się również w metodzie montażu offline, aby móc w końcowym etapie prac zrekonstruować ostateczną wersję montażową z materiału źródłowego online.

</doc>
<doc id="1924785" url="https://pl.wikipedia.org/wiki?curid=1924785" title="Zbigniew Paweł Burzyński">
Zbigniew Paweł Burzyński

Zbigniew Paweł Burzyński (ur. 1 lutego 1952 w Kutnie) – polski inżynier, samorządowiec, w 1998 i od 2002 prezydent Kutna.
Życiorys.
Absolwent Liceum Ogólnokształcącego im. Jana Kasprowicza w Kutnie. Uzyskał tytuł zawodowy magistra inżyniera telekomunikacji na Politechnice Warszawskiej, ukończył podyplomowe studia z zakresu zarządzania.
Od 1978 zatrudniony w Zakładach Podzespołów Radiowych Miflex w Kutnie, na początku lat 90. był dyrektorem ds. techniki i rozwoju, a w latach 1998–2002 dyrektorem handlowym tego przedsiębiorstwa. Od 1995 do 1998 pełnił funkcję zastępcy prezydenta Kutna, w 1998 przez kilka miesięcy był po raz pierwszy prezydentem tego miasta. Przez następne cztery lata sprawował mandat radnego.
W wyniku bezpośrednich wyborów w 2002 ponownie został prezydentem Kutna (pokonując ubiegającego się o reelekcję Krzysztofa Dębskiego). W 2006, 2010, 2014 i 2018 ponownie wybierano go na to stanowisko.
Życie prywatne.
Syn Stanisława i Emilii. Żonaty (żona Grażyna), ma dwóch synów (Cezarego i Pawła).

</doc>
<doc id="1924786" url="https://pl.wikipedia.org/wiki?curid=1924786" title="Elżbieta Stefańska">
Elżbieta Stefańska

Elżbieta Stefańska-Kłyś (ur. 7 września 1943 w Krakowie) – polska klawesynistka i pedagog, profesor sztuki, córka pianistów Haliny Czerny-Stefańskiej i Ludwika Stefańskiego.
Odznaczona Krzyżem Oficerskim Orderu Odrodzenia Polski (2001) oraz Srebrnym (2008) i Złotym (2018) Medalem „Zasłużony Kulturze Gloria Artis”.
Życiorys.
Wykształcenie i praca pedagogiczna.
W młodości uczyła się gry na klawesynie pod kierunkiem Janiny Wysockiej-Ochlewskiej, a następnie ukończyła studia w Państwowej Wyższej Szkole Muzycznej w Krakowie w klasie Hansa Pischnera z Berlina. Swe umiejętności doskonaliła na kursach mistrzowskich w Sienie i Weimarze. W 1982 uzyskała tytuł profesora. W latach 1981–1990 była kierowniczką Katedry Klawesynu i Instrumentów Dawnych w Akademii Muzycznej w Krakowie. Prowadzi również kursy mistrzowskie.
Kariera muzyczna.
Jest laureatką Konkursu Muzyki Dawnej w Łodzi (1964) i Międzynarodowego Konkursu Muzycznego w Genewie (1965). Dzięki tym sukcesom rozpoczęła międzynarodową karierę. Koncertowała w wielu krajach Europy (w Anglii, Austrii, Bułgarii, Czechach, Hiszpanii, Holandii, Niemczech, Rosji, Rumunii, Słowacji, Szwajcarii, Szwecji, na Węgrzech, Litwie, Łotwie, Ukrainie, we Francji i Włoszech), Azji (w Iranie, Japonii, Korei Południowej i na Tajwanie) oraz w USA.
Brała udział jako juror w konkursach muzycznych, m.in. Międzynarodowym Konkursie Klawesynowym w Monachium (1970), Konkursie Pianistycznym w Tajpej (1990), Międzynarodowym Konkursie Bachowskim w Lipsku (1992) i Międzynarodowym Konkursie Klawesynowym w Warszawie (1993).
Dokonała nagrań dla wytwórni Polskie Nagrania „Muza”, EMI, Decca Records, Fonit Centra. Dla Pony Canyon (Tokio) nagrała 6 płyt z 18 sonatami Wolfganga Amadeusa Mozarta na fortepianie z czasów kompozytora. Dla tej samej firmy nagrała również utwory Johanna Sebastiana Bacha.

</doc>
<doc id="1924787" url="https://pl.wikipedia.org/wiki?curid=1924787" title="Rafidofora złota">
Rafidofora złota



</doc>
<doc id="1924789" url="https://pl.wikipedia.org/wiki?curid=1924789" title="Epipremnum pinnatum">
Epipremnum pinnatum

Epipremnum pinnatum (L.) Engl. – gatunek wieloletnich, wiecznie zielonych pnączy z rodziny obrazkowatych, pochodzący z obszaru od Chin i wschodniej Azji do Australii i Oceanii, introdukowany na Karaibach: w Portoryko i na Wyspach Nawietrznych oraz na Florydzie, gdzie został uznany za gatunek inwazyjny. Rośliny z tego gatunku zasiedlają nizinne i podgórskie lasy deszczowe i monsunowe, są też chwastami upraw roślin kauczukodajnych; okazjonalnie występują na skałach w lasach nadmorskich. Ich zasięg występowania sięga 1 600 m n.p.m.
W przeszłości za odmianę "Epipremnum pinnatum" ('Aureum') uznawano gatunek "Epipremnum aureum" (epipremnum złociste). 

</doc>
<doc id="1924796" url="https://pl.wikipedia.org/wiki?curid=1924796" title="Valdemanco">
Valdemanco

Valdemanco – miejscowość w Hiszpanii we wspólnocie autonomicznej Madryt, 62 km od Madrytu. Położona na wysokości 1140 m n.p.m., licząca niespełna 1000 mieszkańców. W okolicy znajdują się liczne kamieniołomy, w których miejscowa ludność głównie znajduje zatrudnienie. Popularne jest także budownictwo mieszkaniowe. Działalność rolnicza jest tutaj ograniczona ze względu na trudne ukształtowanie terenu, zaś popularny wśród tubylczej ludności jest wypas bydła i kóz.

</doc>
<doc id="1924797" url="https://pl.wikipedia.org/wiki?curid=1924797" title="Archidiecezja izmirska">
Archidiecezja izmirska

Archidiecezja izmirska (łac.: "Archidioecesis Smyrnensis") – jedyna katolicka archidiecezja w Turcji, obejmująca swoim zasięgiem zachodnią część kraju. Siedziba arcybiskupa znajduje się w katedrze św. Jana w Izmirze.
Historia.
Archidiecezja izmirska została erygowana 18 marca 1818 r. przez papieża Piusa VII jako arcybiskupstwo bezpośrednio podległe do Stolicy Apostolskiej.

</doc>
<doc id="1924800" url="https://pl.wikipedia.org/wiki?curid=1924800" title="Johann Kaspar Schmidt">
Johann Kaspar Schmidt



</doc>
<doc id="1924801" url="https://pl.wikipedia.org/wiki?curid=1924801" title="Sébastien Roch Nicolas Chamfort">
Sébastien Roch Nicolas Chamfort



</doc>
<doc id="1924803" url="https://pl.wikipedia.org/wiki?curid=1924803" title="Valdeolmos-Alalpardo">
Valdeolmos-Alalpardo

Valdeolmos-Alalpardo – miasto w Hiszpanii we wspólnocie autonomicznej Madryt, 35 km na wschód od Madrytu. Miasto twoją 3 jednostki osadnicze: "Valdeolmos", "Alalpardo" i "Miraval", znane także pod nazwą "La Paloma". Alalpardo słynie z szopki na żywo, w której ponad 200 osób tworzy obrazy narodzin Chrystusa.

</doc>
<doc id="1924804" url="https://pl.wikipedia.org/wiki?curid=1924804" title="For Your Entertainment">
For Your Entertainment

"For Your Entertainment" to debiutancki album amerykańskiego piosenkarza Adama Lamberta, wydany w Stanach Zjednoczonych 23 listopada 2009.
Wydanie.
Zaraz po udziale w American Idol, Adam zaczął pisać i nagrywać utwory z najważniejszymi twórcami popowych hitów takimi jak Lady Gaga, Greg Wells, Max Martin, P!nk, Linda Perry, RedOne, Ryan Tedder, Evan "Kidd" Bogart, Sam Sparro, Kara DioGuardi czy Rivers Cuomo. Lambert ogłosił również poprzez Twitter, że współpracował z amerykańską gwiazdą pop, Lady Gagą.
28 października Lambert ogłosił, że singiel "For Your Entertainment" zostanie wyprodukowany przez Dr. Luke. "Debiutancki singiel nazywa się "For Your Entertainment" i na pewno można przy nim dobrze się bawić". Potwierdził również, nazwę piosenki "Soaked" napisanej przez Matthew Bellamy z Muse i nazwę utworu "Music Again" autorstwa Justina Hawkinsa z The Darkness. Lambert stwierdził również, że jest współautorem czterech piosenek z albumu "Strut", "Pick U Up", "Aftermath" i "Broken Open".
Single.
W Stanach Zjednoczonych album promowały trzy single "For Your Entertainment", "Whataya Want from Me" i "If I Had You". Na rynkach międzynarodowych jako single radiowe ukazały się również "Fever" (Nowa Zelandia), "Sleepwalker" (Kanada/Finlandia), "Aftermath" (Finlandia) i "Sure Fire Winners" (Nowa Zelandia).
Promocja.
Aby promować album Lambert wyruszył w swą pierwszą trasę "The Glam Nation Tour". Trasa wiodła przez Amerykę Północną, Nową Zelandię, Australię, Azję i Europę. Lambert odbył jeszcze dwa koncerty w Los Angeles i Kalifornii. W Ameryce Północnej koncert został otworzony przez Alisson Irahetę i Orianthi Panagaris.
Listy przebojów.
Album sprzedał się w 198.000 egzemplarzy w pierwszym tygodniu, debiutując na trzecim miejscu "Billboard" 200. 26 stycznia 2010 album zdobył status złotej płyty w Kanadzie.

</doc>
<doc id="1924810" url="https://pl.wikipedia.org/wiki?curid=1924810" title="Bernard Ringeissen">
Bernard Ringeissen

Bernard Ringeissen (ur. 15 maja 1934 w Paryżu) – francuski pianista, laureat i juror wielu konkursów muzycznych.
Życiorys.
Młodość i wykształcenie.
Grać na fortepianie zaczął w wieku siedmiu lat. W latach 1947–1951 studiował w Konserwatorium Paryskim (dyplom z wyróżnieniem). Później wziął udział w kilku konkursach pianistycznych:
Kariera pianistyczna.
Dzięki sukcesom konkursowym rozpoczęła się jego międzynarodowa kariera. Odbył trasę koncertową po Ameryce Północnej i Południowej, gdzie w ciągu pół roku dał ponad sto koncertów. Oprócz kariery pianistycznej jest też jurorem wielu konkursów muzycznych. Uczestniczył w pracach jury konkursów w Paryżu, Monachium, Belgradzie, Zwickau, Lizbonie, Lipsku (Międzynarodowy Konkurs Bachowski w Lipsku) oraz sześciokrotnie w Konkursach Chopinowskich (1975, 1985, 1990, 1995, 2000 i 2005).
W jego repertuarze są utwory m.in. Ludwiga van Beethovena, Johannesa Brahmsa, Roberta Schumanna, Aleksandra Skriabina, Siergieja Prokofiewa, Wolfganga Amadeusa Mozarta, Ferenca Liszta, Camille'a Saint-Saënsa, Siergieja Rachmaninowa, Piotra Czajkowskiego i Maurice’a Ravela. Jest autorem licznych nagrań dla wielu wytwórni muzycznych.

</doc>
<doc id="1924813" url="https://pl.wikipedia.org/wiki?curid=1924813" title="Río Branco (Urugwaj)">
Río Branco (Urugwaj)

Río Branco – miasto w Urugwaju, w departamencie Cerro Largo. Miasto leży nad rzeką Yaguarón, która stanowi granicę między Urugwajem a Brazylią. W 2004 roku liczyło 13456 mieszkańców.
Nazwa miasta pochodzi od barona Rio Branco – brazylijskiego dyplomaty, który zawarł z Urugwajem traktat graniczny kształtujący obecną granicę obu państw.

</doc>
<doc id="1924817" url="https://pl.wikipedia.org/wiki?curid=1924817" title="Rio Branco">
Rio Branco



</doc>
<doc id="1924818" url="https://pl.wikipedia.org/wiki?curid=1924818" title="Halowe Mistrzostwa Świata w Lekkoatletyce 2010 – sztafeta 4 × 400 m kobiet">
Halowe Mistrzostwa Świata w Lekkoatletyce 2010 – sztafeta 4 × 400 m kobiet

Sztafeta 4 x 400 metrów kobiet – jedna z konkurencji rozegranych podczas XIII Halowych Mistrzostw Świata w Lekkoatletyce.
W przeciwieństwie do pozostałych konkurencji, w biegach sztafetowych IAAF nie wprowadził minimów kwalifikacyjnych, a o występie narodowych sztafet decydowały krajowe federacje lekkoatletyczne. Do mistrzostw zgłoszono tylko 5 sztafet, zatem został od razu rozegrany bieg finałowy, który odbył się w ostatni dzień zawodów – 14 marca o 17:45 czasu lokalnego (15:45 CET).
Trzecie miejsce w biegu zajęły Jamajki, jednak brązowe medale zostały im odebrane z powodu wykrycia dopingu u biegnącej na pierwszej zmianie Bobby-Gaye Wilkins, na 3. miejsce zostały zatem przesunięte czwarte na mecie Czeszki.
Rekordy.
W poniższej tabeli przedstawione są halowy rekord świata, rekord halowych mistrzostw świata, najlepszy wynik w 2010 oraz rekordy poszczególnych kontynentów z dnia 10 marca 2010 roku.

</doc>
<doc id="1924819" url="https://pl.wikipedia.org/wiki?curid=1924819" title="Świńska kasza">
Świńska kasza

Świńska kasza – pożywna potrawa znana na wsiach, szczególnie Suwalszczyzny i Wileńszczyzny, była spożywana przez ludzi niezamożnych, chłopstwo i ludność niższych warstw społecznych, obecnie zupełnie zapomniana.
Świńską kaszą nazywano tłuczone ziemniaki, które były uprzednio zaprawione małą ilością mąki. Masę umieszczano w misie lub dużym głębokim talerzu w taki sposób, aby środek był wklęsły. W to zagłębienie wlewano tzw. „maczanie”, czyli sos sporządzony z rozpuszczonej słoniny ze skwarkami wymieszanej ze śmietaną. Misę umieszczano na środku stołu i wszyscy stołownicy jedli świńską kaszę z jednego naczynia. Nabierano z brzegu łyżką ziemniaki, maczano w sosie i jedzono. Potrawę tą przypomniała w powieści "Boża podszewka" Teresa Lubkiewicz-Urbanowicz, opisując, że była częstym posiłkiem w dzień powszedni.

</doc>
<doc id="1924820" url="https://pl.wikipedia.org/wiki?curid=1924820" title="Oevenum">
Oevenum

Oevenum (północnofryz. "Ööwenem", duń. "Øvenum") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924821" url="https://pl.wikipedia.org/wiki?curid=1924821" title="Ööwenem">
Ööwenem



</doc>
<doc id="1924822" url="https://pl.wikipedia.org/wiki?curid=1924822" title="Dragomir Milošević">
Dragomir Milošević

Dragomir Milošević (ur. 4 lutego 1942 w Ubie) – serbski oficer, dowódca korpusu sarajewskiego w Armii Republiki Serbskiej, który w latach 1992–1995 oblegał Sarajewo w trakcie wojny w Bośni.
Do 1992 roku był oficerem Jugosłowiańskiej Armii Ludowej. 10 sierpnia 1994 zastąpił Stanislava Galicia na stanowisku dowódcy oblężenia Sarajewa. Funkcję tę pełnił do końca wojny.
W grudniu 2004 stanął przed Międzynarodowym Trybunałem Karnym dla byłej Jugosławii, który postawił mu zarzuty zbrodni przeciwko ludzkości oraz naruszenia praw i zwyczajów wojennych. 12 grudnia 2006 Milošević został skazany na 33 lata pozbawienia wolności za terror, morderstwa i nieludzkie czyny podczas ostrzeliwań Sarajewa, które doprowadziły do śmierci i urazów wielu cywilnych mieszkańców stolicy Bośni i Hercegowiny. 12 listopada 2009 zmniejszono karę do 29 lat.

</doc>
<doc id="1924823" url="https://pl.wikipedia.org/wiki?curid=1924823" title="Oeoewenem">
Oeoewenem



</doc>
<doc id="1924824" url="https://pl.wikipedia.org/wiki?curid=1924824" title="Øvenum">
Øvenum



</doc>
<doc id="1924826" url="https://pl.wikipedia.org/wiki?curid=1924826" title="Jacek Koralewski">
Jacek Koralewski

Jacek Franciszek Koralewski (ur. 15 stycznia 1949 w Bronisławiu) – polski samorządowiec, inżynier, prezydent Stalowej Woli w latach 1990–1994.
Życiorys.
W 1971 ukończył studia w Wyższej Szkoły Inżynierskiej w Kielcach. Wcześniej kształcił się w Rzeszowie, z uczelni został usunięty za udział w wydarzeniach marcowych w 1968. W latach 70. pracował w zakładach remontowych i naprawczych, od 1976 zawodowo związany z Hutą Stalowa Wola.
W 1980 wstąpił do „Solidarności”, był delegatem na I WZD Regionu „Ziemia Sandomierska”. Po wprowadzeniu stanu wojennego współpracował z niejawnymi strukturami związku. W 1989 współtworzył Komitet Obywatelski w Stalowej Woli.
Od 1990 do 1994 był prezydentem Stalowej Woli, następnie przez cztery lata radnym, a w od 1998 do 2002 przewodniczącym rady miejskiej. Zatrudniony w Miejskim Zakładzie Komunalnym Stalowa Wola Sp. z o.o. jako kierownik działu.
W 2002 bez powodzenia z koalicyjnej listy Podkarpacie Razem kandydował do sejmiku podkarpackiego. Mandat radnego objął w 2005 w miejsce Dariusza Kłeczka, zasiadł w klubie Prawa i Sprawiedliwości. W 2006 został z ramienia tej partii wybrany do rady powiatu stalowowolskiego, a następnie powołany w skład zarządu tego powiatu. W 2010 i 2014 nie był ponownie wybierany.
W 2018 odznaczony Krzyżem Kawalerskim Orderu Odrodzenia Polski.

</doc>
<doc id="1924827" url="https://pl.wikipedia.org/wiki?curid=1924827" title="Malcolm Bilson">
Malcolm Bilson

Malcolm Bilson (ur. 24 października 1935 w Los Angeles) – amerykański pianista specjalizujący się w wykonaniach na instrumentach historycznych. Wykładowca w Cornell University w Nowym Jorku.
Bilson zasłynął serią nagrań koncertów fortepianowych Wolfganga Amadeusa Mozarta z towarzyszeniem sir Johna Eliota Gardinera i orkiestry English Baroque Soloists. Zarejestrował komplet sonat fortepianowych Mozarta, Schuberta oraz – we współpracy z szóstką swoich absolwentów – Beethovena. Nagrał także DVD "Knowing the Score", w którym podważa szereg podstawowych koncepcji wykonawczych, według których uczy się w konserwatoriach i szkołach muzycznych na całym świecie (m.in. odnośnie do artykulacji oraz rytmu w dawnych utworach).
Uczestniczy w pracach jury Międzynarodowego Konkursu Bachowskiego w Lipsku.

</doc>
<doc id="1924828" url="https://pl.wikipedia.org/wiki?curid=1924828" title="Oldsum">
Oldsum

Oldsum (fryz. "Olersem") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924829" url="https://pl.wikipedia.org/wiki?curid=1924829" title="Olersem">
Olersem



</doc>
<doc id="1924830" url="https://pl.wikipedia.org/wiki?curid=1924830" title="Süderende">
Süderende

Süderende (północnofryz. "Söleraanj") – gmina w Niemczech na wyspie Föhr, w kraju związkowym Szlezwik-Holsztyn, w powiecie Nordfriesland, wchodzi w skład urzędu Föhr-Amrum.

</doc>
<doc id="1924832" url="https://pl.wikipedia.org/wiki?curid=1924832" title="Suederende">
Suederende



</doc>
<doc id="1924833" url="https://pl.wikipedia.org/wiki?curid=1924833" title="Aleksander Nalepiński">
Aleksander Nalepiński

Aleksander Nalepiński (ur. 1882, zm. 1968) – inżynier technolog, mechanik, działacz PPS i organizacji patriotycznych, budowniczy linii kolejowych, nauczyciel, krajoznawca, regionalista łódzki, działacz PTTK.
Urodził się w 1882 r. w Łodzi. Kształcił się w Petersburgu w Instytucie Technologicznym, który ukończył ze złotym medalem uzyskując tytuł inżyniera technologa. Pracował jako inżynier mechanik w sławnej fabryce przemysłu metalowego w Petersburgu (Putiłowskiej). 
Działacz PPS oraz organizacji patriotycznych. 
Dla polskich żołnierzy i robotników współorganizował herbaciarnie, będące w okresie caratu polskimi ośrodkami pracy kulturalno-oświatowej w tym środowisku. 
Później pracował przy budowach linii kolejowych na terenie Rosji i Królestwa Polskiego, budując m.in. linię kolejową Herby - Kielce. 
W 1922 r. wrócił do rodzinnej Łodzi i podjął pracę nauczycielską w Państwowej Szkole Włókienniczej wykładając mechanikę i przedmioty pokrewne. W tej samej szkole jako nauczycielka języka polskiego pracowała jego żona Maria Nalepińska (1887–1973).
Wstąpił wtedy do Polskiego Towarzystwa Krajoznawczego PTK, do którego żona nie tylko należała, ale była działaczką. 
Wspólnie z żoną Marią był organizatorem wielu wystaw, odczytów i wycieczek. Swoją pasję krajoznawczą zaszczepił też na terenie szkoły tworząc szkolne koła turystyczno-krajoznawcze. Działania członków owych kół nie ograniczały się jedynie do poznawania kraju na wycieczkach, ale obejmowały również działania edukacyjne, np. wygłaszanie pogadanek, organizowanie pokazów zdobytych trofeów, opisywanie przebytych tras wycieczek oraz spotkanych tam ludzi i osobliwości krajoznawczych. Była to w założeniu swoista forma przygotowania młodych ludzi do aktywności obywatelskiej, aktywnej działalności zawodowej i społecznej, w tym krajoznawczo-turystycznej.
Wraz z żoną działał w reaktywowanym po wojnie oddziale PTK a po zjednoczeniu Towarzystw - działał w PTTK, w ramach Komisji Krajoznawczej.
Zmarł 16 września 1968 r., pochowany na Starym Cmentarzu przy ul. Ogrodowej w Łodzi.

</doc>
<doc id="1924834" url="https://pl.wikipedia.org/wiki?curid=1924834" title="Söleraanj">
Söleraanj



</doc>
<doc id="1924835" url="https://pl.wikipedia.org/wiki?curid=1924835" title="Lazarus Muhoni">
Lazarus Muhoni

Lazarus Muhoni (ur. 31 sierpnia 1976) - zimbabwejski piłkarz grający na pozycji pomocnika.
Kariera klubowa.
Karierę piłkarską Muhoni rozpoczął w klubie Black Rhinos Harare. W jego barwach zadebiutował w zimbabwejskiej Premier League. Największy sukces z tym klubem odniósł w 2003 roku, gdy dotarł z nim do ćwierćfinału Pucharu CAF. W 2008 roku grał w Dynamos Harare, a w 2009 roku wrócił do Black Rhinos.
Kariera reprezentacyjna.
W reprezentacji Zimbabwe Muhoni zadebiutował w 2002 roku. W 2004 roku w Pucharze Narodów Afryki 2004 rozegrał jeden mecz, z Egiptem (1:2). Od 2002 do 2004 roku rozegrał w kadrze narodowej 11 meczów i strzelił 2 gole.

</doc>
<doc id="1924837" url="https://pl.wikipedia.org/wiki?curid=1924837" title="Soeleraanj">
Soeleraanj



</doc>
<doc id="1924838" url="https://pl.wikipedia.org/wiki?curid=1924838" title="Michaił Lewaszow">
Michaił Lewaszow

Michaił Lewaszow (ros. Михаил Левашов, ur. ok. 1738, zm. 1774 lub 1776) – rosyjski podróżnik i oficer marynarki wojennej, pierwszy od czasu śmierci Vitusa Beringa badacz Alaski i Aleutów.
Lewaszow, wspólnie z Piotrem Krienicynem, został wysłany w 1768 roku przez imperatorową rosyjską, Katarzynę II, z misją badawczą na Ocean Spokojny i w okolice Cieśniny Beringa.
Gdy Krienicyn utonął w rzece Kamczatce 4 lipca 1770 roku, dowództwo wyprawy objął po nim Lewaszow. Powrócił do Petersburga 22 października 1771 roku.

</doc>
<doc id="1924839" url="https://pl.wikipedia.org/wiki?curid=1924839" title="Warszawski Pułk Ułanów">
Warszawski Pułk Ułanów

Warszawski Pułk Ułanów – oddział kawalerii Wojska Polskiego improwizowany w czasie kampanii wrześniowej.
Formowanie i działania wojenne.
W trakcie bitwy w Borach Tucholskich Pomorska Brygada Kawalerii poniosła znaczne straty, a zniszczeniu uległy dwa z jej czterech pułków – 16 Pułk Ułanów i 18 Pułk Ułanów, który wykonał słynną szarżę pod Krojantami. W tej sytuacji dowódca brygady, płk Adam Zakrzewski, wraz z dowódcą 2 Pułku Szwoleżerów Rokitniańskich, ppłk. Józefem Trepto, udał się w celu jej odtworzenia do Garwolina, gdzie znajdował się Ośrodek Zapasowy Kawalerii „Garwolin”.
W związku z niekorzystną sytuacją na froncie, poszczególne szwadrony formowane z rezerwistów Pomorskiej Brygady Kawalerii były kierowane natychmiast do zabezpieczenia mostów na Wiśle, wobec czego zdecydowano się na inne rozwiązanie. 7 września z rezerwistów Mazowieckiej Brygady Kawalerii ppłk Józef Trepto rozpoczął formowanie rezerwowego pułku kawalerii, który od miejsca stacjonowania dowództwa i niektórych oddziałów macierzystej brygady, przyjął nazwę Warszawski Pułk Ułanów. W jego skład weszło siedem szwadronów (oprócz 1 Pułku Kawalerii KOP, pozostałe pułki miały po cztery szwadrony): złożone z dwóch szwadronów dywizjony 1 Pułku Szwoleżerów, 7 Pułku Ułanów i 11 Pułku Ułanów, oraz szwadron Szkoły Podchorążych Rezerwy Kawalerii. Dodatkowo 15 września w skład pułku włączono oficerów i luzaków z rozformowanego Centrum Wyszkolenia Kawalerii.
13 września pułk włączono do Kombinowanej Brygady Kawalerii płk. Adama Zakrzewskiego, walczącej w ramach Frontu Północnego gen. Dąb-Biernackiego. Pierwszym zadaniem pułku była osłona linii Wieprza na odcinku Borowica-Nadpole. 18 września Warszawski Pułk Ułanów, wspólnie z oddziałami 39 Dywizji Piechoty, wzięły udział w nieudanym ataku na Krasnystaw, gdzie poniósł pierwsze straty. 20 września Kombinowana Brygada Kawalerii otrzymała rozkaz ataku na Komarów, który został zajęty przez Warszawski Pułk Ułanów i 4 Pułk Ułanów Zaniemeńskich o zmroku 21 września. Następnie, działając w ramach Grupy Operacyjnej Kawalerii gen. Andersa, Kombinowana Brygada Kawalerii miała nacierać na Suchowolę i Jacnię, zaś sam pułk miał atakować wspólnie z resztkami Wileńskiej Brygady Kawalerii. Nie mogąc jednak ich odnaleźć, ruszył do ataku sam, wsparty później przez 8 Pułk Ułanów Księcia Józefa Poniatowskiego. Prowadzone w szyku pieszym natarcie, mimo początkowych sukcesów, zostało powstrzymane, zaś po wyjściu Niemców na tyły polskie oddziały ponosząc ciężkie straty musiały się wycofać. Oddziały brygady, w tym Warszawski Pułk Ułanów, w znacznej mierze rozbite i rozproszone, zebrały się 23 września w kolonii Niemirówek pod Krasnobrodem, gdzie płk Zakrzewski wydał rozkaz przebijania się małymi grupami na Węgry.

</doc>
<doc id="1924840" url="https://pl.wikipedia.org/wiki?curid=1924840" title="Jurij Dudynski">
Jurij Dudynski

Jurij Kostiantynowycz Dudynski, ukr. Юрiй Костянтинович Дудинський, ros. Юрий Константинович Дудинский, "Jurij Konstantinowicz Dudinski" (ur. 27 marca 1951 w Stalino) – ukraiński piłkarz grający na pozycji prawego pomocnika, a wcześniej napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Szachtara Donieck, w którym rozpoczął karierę piłkarską. W 1970 debiutował w podstawowym składzie Szachtara. W Wyższej Lidze ZSRR rozegrał 173 spotkań, strzelił 10 goli. Po 10 sezonach w klubie zakończył karierę piłkarską.
Kariera reprezentacyjna.
W latach 1968–1969 rozegrał 5 meczów w juniorskiej reprezentacji ZSRR oraz w 1971 roku 1 mecz w młodzieżowej reprezentacji.
Kariera trenerska.
Po zakończeniu kariery piłkarskiej najpierw pracował w Miejskim Oddziale Związku Piłki Nożnej w Doniecku. W 1998 organizował własną Szkółkę Piłkarską Jurija Dudynskiego. 5 maja 2004 objął stanowisko SDJuSZF Szachtar Donieck

</doc>
<doc id="1924843" url="https://pl.wikipedia.org/wiki?curid=1924843" title="Tajlandia na Mistrzostwach Świata w Lekkoatletyce 2009">
Tajlandia na Mistrzostwach Świata w Lekkoatletyce 2009

Tajlandia na Mistrzostwach Świata w Lekkoatletyce 2009 – reprezentacja Tajlandii podczas czempionatu w Berlinie liczyła 9 członków.

</doc>
<doc id="1924844" url="https://pl.wikipedia.org/wiki?curid=1924844" title="Charlotte Arnold">
Charlotte Arnold

Charlotte Arnold (ur. 27 lipca 1989 w Toronto, w prowincji Ontario) – kanadyjska aktorka. Znana przede wszystkim z ról Holly Jeanette Sinclair w serialu "" i Sadie Hawthorne w serialu "Naturalnie, Sadie".
Kariera.
Jej pierwsza rola to Kate O'Neil w filmie "Giant Mine". Później, po kilku drobnych rolach, zagrała w filmie "Wojna o miłość", za co była nominowana w 2001 do Nagrody Młodych Artystów w kategorii najlepsze wykonanie - aktorki w wieku dziesięciu lat i młodsze. W ciągu następnych kilku lat grała między innymi w filmach: "Co się zdarzyło w Harlan", "Potęga miłości", "Jeden strzał zabija" i "Nierówna walka".
W 2001 użyczyła swego głosu w serialu "Committed".
Od 2007 gra Holly J. Sinclair w "Degrassi: Nowe Pokolenie".

</doc>
<doc id="1924845" url="https://pl.wikipedia.org/wiki?curid=1924845" title="Ephrahim Mazarura">
Ephrahim Mazarura

Ephraim Mazarura (ur. 24 listopada 1986) - zimbabwejski piłkarz grający na pozycji bramkarza.
Kariera klubowa.
Karierę piłkarską Mazarura rozpoczął w klubie Black Rhinos Harare. W jego barwach zadebiutował w 2003 roku w zimbabwejskiej Premier League. W tamtym roku dotarł z nim do ćwierćfinału Pucharu CAF. Od czasu debiutu jest podstawowym bramkarzem Black Rhinos.
Kariera reprezentacyjna.
W 2004 roku Mazarura został powołany do reprezentacji Zimbabwe na Puchar Narodów Afryki 2004. Tam był rezerwowym dla Energy'ego Murambadoro i Tapuwy Kapiniego i nie rozegrał żadnego spotkania.

</doc>
<doc id="1924847" url="https://pl.wikipedia.org/wiki?curid=1924847" title="Ignacy (Izaak) Gutman">
Ignacy (Izaak) Gutman

Ignacy (Izaak) Gutman (ur. 14 lipca 1900 w Łodzi, zm. 24 czerwca 1972 w Holon w Izraelu) – łódzki architekt pochodzenia żydowskiego, syn Szmula i Hanny (Chany) z Lederów. Podporucznik rezerwy piechoty – uczestnik kampanii wrześniowej.
Studia i praca zawodowa.
Ukończył studia na Wydziale Architektury Politechniki Warszawskiej, był wychowankiem prof. Stanisława Noakowskiego. 31 sierpnia 1927 uzyskał dyplom inżyniera architekta o numerze 1000.
W lutym 1930 ożenił się z Sabiną Stambulską, córką Moszka (Maxa, Michała) i Fradli (Franciszki) z Grynbaumów.
W Łodzi mieszkał w wybudowanym według własnego projektu domu przy ul. Żeromskiego 61. W latach 1931–1958 był członkiem oddziału łódzkiego Stowarzyszenia Architektów Polskich (SARP). W latach 1935–1939 przy ul. Piotrkowskiej 62 i Gdańskiej 98 wspólnie z Luzerem (Ludwikiem) Oli prowadził biuro architektoniczne „I. Gutman, L. Oli – Architekci” i z nim zaprojektował większość obiektów, m.in. modernistyczne domy przy ul. F. Żwirki 3 (1936) i Kamienicę Tomaszowskiej Fabryki Sztucznego Jedwabiu w Łodzi (1938) przy ulicy Piotrkowskiej 203/205.
Okres okupacji niemieckiej.
W czasie okupacji niemieckiej 1939–1945 znalazł się wraz z żoną Sabiną (ur. 17 września 1905), nauczycielką i córką Moniką (ur. 19 stycznia 1932) w łódzkim getcie. Tu pracował w żydowskiej administracji getta jako kierownik Wydziału Budowlanego. Mieszkał przy ul. Żytniej 5, a następnie ul. Drewnowskiej 15. Jego praca polegała przede wszystkim na nadzorze wyburzeń dokonywanych na terenie getta na polecenie Niemców.
Współpracował też przy produkcji banknotów dla getta (wykonał ich ostateczną wersję według projektu Icchaka Braunera) wspólnie z grafikiem Pinkusem Szwarcem. Pierwsza partia została wydrukowana w mieście, w drukarni Zygmunta Manitiusa (ob. ul. S. Żeromskiego 87), i od 8 lipca 1940 r. stały się jedynym środkiem płatniczym w getcie.
W sierpniu 1944 r. pracownicy rozwiązanego Wydziału Budowlanego zostali przeniesieni do obozu przy ul. św. Jakuba 16. Zgrupowano tam około 700 osób (w tym rodzinę Gutmanów). Niemcy pozostawili tych ludzi w celu uporządkowania pozostałości po getcie, przynajmniej do grudnia. Potem planowali ich zamordować. Gutman w styczniu 1945 r. dowiedział się o planowanych egzekucjach i wraz z rodziną postanowili się ukryć. Przez osiem dni przebywali w kryjówce przy ul. Brzezińskiej, w komórce za kredensem. Wolność odzyskali po wkroczeniu Armii Czerwonej. Powrócili do swojego przedwojennego mieszkania przy ul. Żeromskiego 61. Mieszkali w nim do 1958, do momentu wyjazdu do Izraela.
Po II wojnie światowej.
Po wojnie podjął pracę jako architekt w Centralnym Zarządzie Przemysłu Odzieżowego oraz w Miejskim Biurze Projektów. Zaprojektował m.in. gmach Urzędu Zatrudnienia, przeznaczony w trakcie budowy na Prezydium Miejskiej Rady Narodowej, a ostatecznie (po przekształceniach dokonanych przez W. Kłyszewskiego, J. Mokrzyńskiego i E. Wierzbińskiego) oddany do użytku jako „Dom Partii” (PZPR) przy al. T. Kościuszki 107/109 (1948–1951), a obecnie Sąd Rejonowy dla Łodzi-Śródmieście. Wykonał projekt adaptacji dla celów biurowych budynków dawnej fabryki wełnianej Juliusza Heinzla na tyłach posesji przy ul. Piotrkowskiej 104 (1951–1952) dla Urzędu Miejskiego; tu również zaprojektował salę posiedzeń Rady Miejskiej.
Był członkiem Związku Polskich Artystów Plastyków.
Wyjazd do Izraela.
W 1949 rodzina Gutmanów po raz pierwszy złożyła wniosek o wyjazd do Izraela. Ministerstwo Bezpieczeństwa Publicznego wniosek odrzuciło, z adnotacją ówczesnego pracodawcy Centralnego Zarządu Przemysłu Odzieżowego – „wobec zagadnień 6-letniego planu inwestycyjnego Ignacy Gutman jest dla naszego przemysłu niezbędny”. Następny wniosek złożył Gutman w 1957. W 1958 uzyskali zgodę i wyjechali do Izraela. Gutman zaczął pracę w Urzędzie Miasta w Bat Jam.
Zmarł w 24 czerwca 1972 r. i został pochowany na cmentarzu Holon-Bat Yam pod Tel Awiwem, miejscu spoczynku wielu polskich Żydów. Jego rodzice pochowani zostali na cmentarzu żydowskim w Łodzi, przy ul. Brackiej.
Dorobek zawodowy w Łodzi.
Przedwojenny dorobek projektowy w Łodzi to, projektowane wspólnie z L. Oli, budynki w stylu modernistycznym:

</doc>
<doc id="1924848" url="https://pl.wikipedia.org/wiki?curid=1924848" title="Maria Nalepińska">
Maria Nalepińska

Maria Nalepińska (ur. 1887 w Łodzi, zm. 21 stycznia 1973) – polska nauczycielka, krajoznawca, regionalista łódzki, działaczka PTTK.
Studia i praca nauczycielska.
Z wykształcenia polonistka, była długoletnią nauczycielką języka polskiego w Państwowej Szkole Włókienniczej w Łodzi. Oprócz pracy nauczycielskiej parała się dydaktyką nauczania języka polskiego, była autorką kilku publikacji z tego zakresu, między innymi "Jak mówić i pisać poprawnie" wydawnictwa Wiedzy Powszechnej a z mężem Aleksandrem napisała i wydała publikację "Polacy swój język mają".
Pozazawodowa społeczna działalność krajoznawcza.
Z Polskim Towarzystwem Krajoznawczym PTK związała się w pierwszych latach istnienia Oddziału w Łodzi, jeszcze przed I wojną. W latach 20. XX w. była członkiem zarządu Oddziału PTK, a w latach 1932–1936 była prezesem Oddziału PTK w Łodzi (jedna z bardzo nielicznych kobiet pełniących tę funkcję społeczną). To ona spowodowała znaczne ożywienie działalności Towarzystwa, organizowano więcej wycieczek, odczytów, wystaw, spotkań towarzyskich itp., zwiększyła się wtedy ilość członków. Te działania oceniała jako niezwykle ważne dla krajoznawstwa i patriotyzmu. Pisała we wspomnieniach: "... przez krajoznawstwo do obrony kultury narodowej i wyrobienia obywatelskiego (...) Naszym dążeniem jest poznanie Polski, począwszy od miasta, powiatu i województwa". W pracach Oddziału wspólnie z mężem uczestniczyła aż do września 1939. 
Po wyzwoleniu działała nadal, w reaktywowanym PTK, a po zjednoczeniu Towarzystw – w PTTK, w ramach Komisji Krajoznawczej. Osobną dziedziną jej społecznej działalności krajoznawczej była współpraca z redakcją Biuletynu Zarządu Okręgu PTTK (istnieje do dziś, to "Wędrownik"). Niemal do ostatnich dni życia prowadziła tam społecznie korektę językową publikowanych artykułów.
Wyróżnienia i odznaczenia.
Pochowana jest na Starym Cmentarzu przy ul. Ogrodowej w Łodzi.
Rada Narodowa m. Łodzi w 1986 nadała jej imię ulicy w Łodzi, na Olechowie.

</doc>
<doc id="1924850" url="https://pl.wikipedia.org/wiki?curid=1924850" title="Metropolia Nowego Jorku">
Metropolia Nowego Jorku

Metropolia Nowego Jorku – metropolia Kościoła rzymskokatolickiego obejmująca w całości stan Nowy Jork w Stanach Zjednoczonych.
Katedrą metropolitarną jest Katedra św. Patryka w Nowym Jorku.
Podział administracyjny.
Metropolia jest regionem II (NY)

</doc>
