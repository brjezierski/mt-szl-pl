<doc id="1933954" url="https://pl.wikipedia.org/wiki?curid=1933954" title="Skała">
Skała

Skała – naturalnie powstały zespół minerałów. W geologii do skał zalicza się także naturalnie powstałe osady nieskonsolidowane, z wyjątkiem gleb. Skały występują w skorupie ziemskiej, a także na innych planetach.
Podział petrograficzny.
Najczęściej stosowany w petrografii podział skał opiera się na ich genezie i obejmuje trzy główne grupy: skały magmowe, skały osadowe i skały metamorficzne (skały przeobrażone).
Skały magmowe.
Skały magmowe swoje powstanie zawdzięczają zjawiskom wulkanizmu i plutonizmu, podczas których magma zastyga pod albo na powierzchni Ziemi (pod postacią lawy). Skały powstające pod powierzchnią Ziemi są nazywane plutonicznymi, a powstające na jej powierzchni – wulkanicznymi. Skład obydwu będzie się różnił, ponieważ zastygająca lawa oddaje do atmosfery związki lotne (np. wodę), a więc nie mogą w niej powstawać minerały zawierające takie związki. O tempie wzrostu kryształów decyduje też czas zastygania magmy.
Skały wulkaniczne mogą powstawać bezpośrednio z lawy (skały wylewne) lub z materiału gwałtownie wyrzuconego w powietrze przez wulkan (skały piroklastyczne). Najdrobniejsze cząstki skał piroklastycznych mogą krążyć w atmosferze przez wiele lat (przykładem wpływu pyłu piroklastycznego są anomalie pogodowe, obserwowane po wybuchu wulkanu Krakatau), opadają na Ziemię najczęściej już w postaci stałej. Do skał piroklastycznych zaliczyć można bomby wulkaniczne, pumeks, popioły wulkaniczne i tufy.
Skałami pośrednimi pomiędzy wulkanicznymi a plutonicznymi są skały żyłowe (hipabisalne), które krystalizowały na niewielkich głębokościach, w otoczeniu starszych skał. Zależnie od głębokości powstawania, ich właściwości fizyczne będą zbliżone do jednych bądź drugich. Miąższości skał żyłowych mogą się wahać od kilku centymetrów do kilkuset metrów, a ich długość do kilku kilometrów.
Struktura.
Budowa wewnętrzna skał magmowych jest uzależniona głównie od głębokości, na której powstają. Im głębiej krystalizują, tym dłużej oddają ciepło, a więc kryształy minerałów, wchodzących w ich skład są większe, a więc lepiej widoczne. Skały plutoniczne mają więc strukturę jawnokrystaliczną. W przeciwieństwie do nich, w skałach wulkanicznych, które oddawały ciepło bardzo szybko, ziarna poszczególnych minerałów są na tyle małe, iż nie można ich zauważyć gołym okiem. Jest to struktura skrytokrystaliczna albo szklista. Klasycznym przykładem takiego tworu jest obsydian.
W przypadku, gdy minerały rozpoczną swoją krystalizację pod powierzchnią Ziemi, a następnie, wskutek różnych procesów, zostaną wyniesione na jej powierzchnię, tworzą się skały o strukturze porfirowej. Wśród mikroskopijnych ziaren minerałów, wykrystalizowanych na powierzchni (tzw. „ciasto skalne”) tkwią duże, stare kryształy. Taka struktura charakteryzuje np. andezyty.
W wielu skałach magmowych występują różnej wielkości i kształtu porwaki skał starszych, które ugrzęzły w magmie lub zostały przez nią „porwane” w trakcie jej przedzierania się ku powierzchni Ziemi.
Skład.
W składzie mineralnym pospolitych skał magmowych dominują skalenie, kwarc i łyszczyki, natomiast zdecydowanie rzadziej występują amfibole, granaty, magnetyt czy pirokseny.
O chemicznej klasyfikacji skał decyduje zawartość krzemionki (SiO2) w składzie wyjściowej magmy. Jej nadmiarem charakteryzują się skały kwaśne, natomiast niedoborem – zasadowe. W skałach kwaśnych krzemionka tworzy krzemiany i glinokrzemiany oraz krystalizuje w postaci kwarcu. Typowym przedstawicielem skał plutonicznych kwaśnych (granitoidów) jest granit. Odpowiednikiem granitoidów wśród skał wulkanicznych są porfiry kwarcowe. Obydwa rodzaje skał cechują się najczęściej jasnym zabarwieniem.
Skały zasadowe to skały ubogie w krzemionkę zawierające takie minerały jak np. oliwin czy skaleniowce, pozbawione zaś w swoim składzie kwarcu. Występują one zdecydowanie rzadziej na powierzchni Ziemi niż skały kwaśne i obejmują niektóre bazalty (wulkaniczne) czy gabra (plutoniczne). Skały zasadowe są najczęściej ciemne.
Skały pośrednie pomiędzy kwaśnymi i zasadowymi to skały obojętne. Plutonicznymi skałami obojętnymi są głównie sjenit i dioryt. Andezyt z kolei jest charakterystycznym przedstawicielem skał obojętnych wulkanicznych. W andezycie w cieście skalnym tkwią kryształy skaleni i amfiboli.
Występowanie w Polsce.
W Polsce wychodnie kwaśnych skał magmowych nie zajmują dużych obszarów, są głównie na Dolnym Śląsku. Granitoidy budują Karkonosze i Tatry, spotkać je można także w wielu masywach w Sudetach i na Przedgórzu Sudeckim. Porfiry kwarcowe znaleziono w okolicach Krakowa i w Sudetach.
Skały zasadowe na powierzchni są w Polsce zdecydowanie rzadsze niż kwaśne, występują bowiem jedynie wyspowo na Śląsku – od granicy z Niemcami do Góry Świętej Anny i niedaleko Cieszyna oraz w rejonie Szczawnicy. Pospolitsze są skały obojętne, których odsłonięcia znajdują się w Sudetach i na Przedgórzu Sudeckim. Kilka znaleziono także w Pieninach.
Skały osadowe.
Skały osadowe powstają w wyniku sedymentacji, czyli gromadzenia się materiału okruchowego, organicznego lub chemicznego w zbiornikach wodnych lub – rzadziej – w środowisku lądowym. Osady te podlegają następnie procesowi diagenezy, podczas którego zmniejsza się odległość pomiędzy poszczególnymi składnikami osadu. Diageneza jest związana z cementacją – procesem, który polega na połączeniu składników spoiwem, którym najczęściej są krzemionka, węglany, związki żelaza czy minerały ilaste. Lityfikacja powoduje z kolei przejście ze skały luźnej do skały zwięzłej.
Minerały skałotwórcze skał osadowych to przeważnie skalenie, kwarc, miki (pochodzące ze skał magmowych i metamorficznych), ale również inne minerały, powstające w środowisku sedymentacyjnym (chalcedon, opal, kalcyt, dolomit, aragonit, minerały ilaste, halit czy gips).
O wyróżnieniu podstawowych grup skał osadowych decyduje rodzaj osadzanego materiału. Z tego względu skały osadowe dzieli się na: okruchowe, organogeniczne i chemiczne.
Skały okruchowe.
Skały okruchowe to utwory nagromadzone na powierzchni skorupy ziemskiej wskutek wietrzenia, transportu i sedymentacji. Dominują w nich materiały obcego pochodzenia, pochodzące ze zniszczenia starszych skał. Skały okruchowe mogą być skałami luźnymi lub zwięzłymi.
Główne kryterium podziału skał okruchowych opiera się na wielkości frakcji, czyli wielkości ziaren. Podział ten prezentuje tabela poniżej:
Występowanie w Polsce.
Skały okruchowe są najpospolitszymi skałami w Polsce, pokrywają bowiem terytorium niemal całego kraju. Na obszarach zlodowaceń czwartorzędowych dominują gliny, iły, mułki, piaski i żwiry, a także lessy związane z akumulacją eoliczną. Piaskowce kambryjskie, dewońskie i mezozoiczne, a także mułowce, iłowce i łupki ilaste można znaleźć w Górach Świętokrzyskich. W Sudetach występują piaskowce, zlepieńce, mułowce i iłowce karbońskie w Górach Wałbrzyskich, Bramie Lubawskiej oraz w Górach Opawskich, piaskowce, mułowce i iłowce karbońskie na Pogórzu Kaczawskim, piaskowce, zlepieńce i mułowce permskie w Górach Kaczawskich, na Pogórzu Kaczawskim, Pogórzu Izerskim, Górach Suchych, Kotlinie Kłodzkiej, w Obniżeniu Kudowy, piaskowce triasowe na Pogórzu Izerskim, Pogórzu Kaczawskim i Zaworach, piaskowce i mułowce, a podrzędnie zlepieńce górnokredowe w Górach Kaczawskich, na Pogórzu Kaczawskim, Pogórzu Izerskim, w Górach Stołowych i Rowie Górnej Nysy. Prawie całe Beskidy zbudowane są z piaskowców i mułowców fliszowych oraz – rzadziej – zlepieńców i brekcji.
Skały organogeniczne.
Skały organogeniczne swoje powstanie zawdzięczają osadzaniu się materii organicznej, zarówno roślinnej, jak i zwierzęcej w zbiornikach wodnych. Osady zbudowane ze szczątków roślin są związane głównie z tworzeniem się torfu, węgli i kredy piszącej, zaś te złożone ze szczątków zwierzęce są podstawą radiolarytów, opok i różnych typów wapieni. Ropa naftowa i gaz ziemny wytworzyły się zarówno z planktonu zwierzęcego, jak i materii roślinnej, w warunkach niewysokiej temperatury i beztlenowego środowiska.
Na obszarach bagiennych powstaje torf, który może później przekształcić się w węgiel brunatny i węgiel kamienny.
Rafy są źródłem wielu skał węglanowych (wapieni muszlowych, gąbkowych, otwornicowych, itd.), związanych z obecnością kalcytu w szkieletach organizmów. Skały te, znajdowane m.in. na terenie Jury Krakowsko-Częstochowskiej świadczą o istnieniu w tych rejonach płytkich i ciepłych zbiorników wodnych. Organizmy, których twarde części ciała są zbudowane z krzemionki, powodują powstawanie ziemi okrzemkowej, radiolarytów czy też opok.
Występowanie w Polsce.
W Polsce skały organogeniczne znajdują się głównie pod pokrywą osadów lodowcowych, a na powierzchnię wychodzą na Wyżynach Środkowopolskich, w Górach Świętokrzyskich, Sudetach i Karpatach. Na całym terenie kraju znajdują się natomiast skały organogeniczne, które lądolód wyrwał z formacji południowej Szwecji i niecki Bałtyku.
Skały chemiczne.
Skały chemiczne powstają na skutek odparowania wody ze zbiornika morskiego lub słonego jeziora. Różne rodzaje skał wytrącają się przy różnym stężeniu roztworu, przy czym najwcześniej wytrącają się wapienie. Gips i anhydryt przy 20% pierwotnej objętości roztworu, sól kamienna przy 10%, natomiast sole potasowe i sole magnezowe wytrącają się przy prawie 0% pierwotnej objętości roztworu.
Skały chemiczne to także formy akumulacji krasowej: martwica wapienna i trawertyn (tworzące się w pobliżu źródeł) i wapienie naciekowe w jaskiniach i szczelinach krasowych.
Występowanie w Polsce.
Skały chemiczne w Polsce znaleźć można w utworach permskich i trzeciorzędowych, czyli pochodzących z okresów, gdy gorący klimat był przyczyną silnego parowania jezior, mórz i oceanów. Rozległa jest strefa występowania permskich soli kamiennych i potasowych oraz gipsów (Polska Środkowa i Zachodnia, a także Pomorze). Mniejszy zasięg mają trzeciorzędowe gipsy i sole kamienne, występujące w pasie od Ukrainy do okolic Rybnika, wzdłuż zapadliska przedkarpackiego.
Skały metamorficzne.
Skały metamorficzne tworzą się w wyników procesów metamorficznych oddziałujących na istniejące już formacje skalne. Działanie poszczególnych czynników metamorfizmu (temperatura, ciśnienie, roztwory hydrotermalne) jest uzależnione od głębokości, na których zjawisko to zachodzi, temperatury, ciśnienia, składu chemicznego i mineralnego skał wyjściowych oraz chemizmu wód (roztworów) dopływających z głębi ziemi.
Skład mineralny skał metamorficznych zależy od składu skał wyjściowych, a także czynników metamorfizmu. Minerały występujące w skałach metamorficznych (kwarc, kalcyt, dolomit, magnezyt, ankeryt, magnetyt, skalenie, amfibole, pirokseny i miki) są znane już ze skał magmowych, chociaż istnieją również takie, które wymagają wysokiej temperatury i ciśnienia, aby mogły powstać (chloryt, dysten, sylimanit, andaluzyt, kordieryt, staurolit, chlorytoid, serpentyn, grafit, granaty, wolastonit).
Budowa wewnętrzna skał metamorficznych charakteryzuje się kierunkowym ułożeniem ziaren. Często są one zafałdowane.
Gnejsy posiadają skład mineralny zbieżny ze składem granitów, lecz różnią się od nich wspomnianym już wyżej kierunkowym ułożeniem ziaren i barwą. W ich skład wchodzą: kwarc, skalenie, łyszczyki (muskowit lub biotyt), chloryty, amfibole, pirokseny. Często występują w nich minerały dodatkowe: chlorytoid, staurolit, granat, sylimanit. Gnejsy powstają ze skał ilastych lub granitów.
Łupki łyszczykowe mają skład zbliżony do gnejsów: kwarc, skalenie, łyszczyki (muskowit lub biotyt), chloryty. Często występują w nich minerały dodatkowe: chlorytoid, staurolit, granat, sylimanit. Mają drobniejsze ziarno, są wyraźnie złupkowane. Powstały z przeobrażenia mułowców i iłowców.
Fyllity są słabo przeobrażonymi skałami powstałymi z iłowców. Odznaczają się doskonałą łupliwością, bardzo drobnym ziarnem, często są zafałdowane. Składają się z kwarcy, albitu, muskowitu.
Amfibolity składają się z plagioklazów, amfiboli – hornblendy, aktynolitu, tremolitu oraz chlorytu, epidotu, sporadycznie kwarcu. Powstały z przeobrażenia skał osadowych – margli lub wulkanicznych – bazaltów, andezytów lub ich tufów w warunkach wysokich ciśnień i temperatur.
Zieleńce zbudowane są z albitu, chlorytu, epidotu, kwarcu, aktynolitu, tremolitu, kalcytu. Powstały z przeobrażenia skał osadowych – margli lub wulkanicznych – bazaltów, andezytów lub ich tufów, podobnie jak amfibolity, ale w warunkach niższych ciśnień i temperatur.
Marmury, wykorzystywane bardzo często w budownictwie, powstają ze skał węglanowych, dzięki czemu w ich składzie mineralnym przeważają kalcyt i dolomit. Marmury bez domieszek są białe, niemniej jednak „czyste” marmury zdarzają się bardzo rzadko. Mogą być czarne, szare, niebieskawe, zielone, różowe, czerwone, pasiaste, „marmurkowe”. Często poprzecinane są białymi lub kolorowymi żyłkami białego kalcytu.
Kwarcyty powstają z piaskowców kwarcowych, w których spoiwo przekrystalizowało tak, że struktura wyjściowej skały stała się skrytokrystaliczna. Kwarcyty są bardzo wytrzymałe, dlatego są powszechnie stosowane w budownictwie. W płytszych strefach metamorfizmu powstają ze skał ilastych łupki i fyllity, które charakteryzują się wyraźną oddzielnością cienkich płytek. Zdolność ta była wykorzystywana niegdyś do pokrywania dachów.
Granulity są skałami powstałymi w warunkach bardzo wysokiego ciśnienia i temperatury. Są to skały drobno- lub średnioziarniste, jasne, często prawie białe, o teksturze kierunkowej lub bezładnej.
Eklogity są skałami ciemnymi, często o zabarwieniu zielonym, zwykle średnioziarnistymi, o teksturze kierunkowej lub bezładnej. Składają się z zasadowego plagioklazu oraz omfacytu (amfibolu).
Serpentynity powstały w wyniku metamorfozy skał ultrazasadowych – perydotytów, dunitów, itp.
Hornfelsy
Erlany
Skarny
Występowanie w Polsce.
Ze skał metamorficznych zbudowane są duże partie Dolnego Śląska, przede wszystkim Sudetów, Tatr Zachodnich oraz głębokie podłoże północno-wschodniej Polski.
W Sudetach gnejsy występują w Górach Izerskich, na Pogórzu Izerskim, Karkonoszach, Rudawach Janowickich, na Pogórzu Wałbrzyskim, w Górach Sowich, Górach Orlickich, Górach Bystrzyckich, Masywie Śnieżnika, Górach Bialskich, Krowiarkach, Górach Złotych i Górach Opawskich, na Przedgórzu Sudeckim, na Wzgórzach Niemczańsko-Strzelińskich, Równinie Świdnickiej i w okolicach Wądroża Wielkiego. Występują również w Tatrach Zachodnich oraz w podłożu północno-wschodniej Polski.
Łupki łyszczykowe występują na Pogórzu Izerskim, w Górach Izerskich, Rudawach Janowickich, Górach Orlickich, Górach Bystrzyckich, Masywie Śnieżnika, Górach Bialskich, Krowiarkach, Górach Złotych i Górach Opawskich, na Przedgórzu Sudeckim oraz na Wzgórzach Niemczańsko-Strzelińskich.
Fyllity występują w dużych masach w Górach Opawskich i na Przedgórzu Paczkowskim.
Amfibolity, budują duże partie w Rudawach Janowickich i Kotlinie Kłodzkiej, a ponadto występują we wszystkich masywach zbudowanych z gnejsów i łupków łyszczykowych, również w Tatrach Zachodnich.
Zieleńce budują dużą część Gór Kaczawskich i Pogórza Kaczawskiego. Występują również na Nizinie Śląskiej w rejonie Jawora i Luboradza.
Granulity znajdują się w Górach Sowich i Górach Złotych.
Eklogity znajdują się w Górach Złotych i Masywie Śnieżnika.
Serpentynity występują w Masywie Ślęży, na Wzgórzach Niemczańsko-Strzelińskich oraz w małych wystąpieniach w Górach Sowich, Masywie Śnieżnika, Górach Bialskich i Górach Złotych.
Hornfelsy występują w obrzeżeniu masywów granitowych – w rejonie Strzegomia, w Górach Izerskich, Karkonoszach, Rudawach Janowickich, Wzgórzach Niemczańsko-Strzelińskich.
Erlany opisywano w Rudawach Janowickich, Masywie Śnieżnika, Górach Bialskich i Górach Złotych.
Skarny były przedmiotem eksploatacji w Kowarach (Podgórzu).
Marmury znane są m.in. z Sudetów (Karkonosze, Masyw Śnieżnika, Góry Złote).
Pozostałe skały metamorficzne występują przeważnie głęboko w podłożu albo w postaci polodowcowych eratyków.
Podział mechaniczny.
Skały podzielić można także pod kątem ich zachowania mechanicznego oraz przydatności jako materiału. Istnieje wiele specjalistycznych podziałów „branżowych”, nawiązujących do sposobów wykorzystania skał w gospodarce. Podstawowym podziałem geologicznym pod kątem mechanicznym jest podział na skały:

</doc>
<doc id="1933956" url="https://pl.wikipedia.org/wiki?curid=1933956" title="Powiat Inčukalna">
Powiat Inčukalna



</doc>
<doc id="1933960" url="https://pl.wikipedia.org/wiki?curid=1933960" title="Mikronezja">
Mikronezja

Mikronezja, Sfederowane Stany Mikronezji (, ) – państwo na Oceanie Spokojnym, obejmujące większą część wysp Mikronezji. Używana jest także błędna nazwa Federacja Mikronezji.
Mikronezja była w przeszłości Powierniczymi Wyspami Pacyfiku – obszarem powierzonym przez ONZ administracji Stanów Zjednoczonych. W roku 1979 Mikronezja przyjęła konstytucję, a w 1986, na mocy Porozumienia o wolnym stowarzyszeniu, uzyskała niepodległość.
Ustrój polityczny.
Konstytucja z roku 1979 zapewnia Mikronezji niezależność rządu, a obywatelom tego kraju gwarantuje pełnię praw politycznych i swobód obywatelskich. W jednoizbowym Kongresie zasiada 14 członków wybieranych w głosowaniu powszechnym. Czterech senatorów – po jednym z każdego stanu – sprawuje czteroletnie kadencje, pozostałych 10 reprezentuje podzielone według liczby ludności okręgi jednomandatowe, są oni wybierani na okres 2 lat. Władzę wykonawczą sprawują prezydent i wiceprezydent, którzy są wyznaczani spośród czterech stanowych senatorów również na czteroletni okres – ich miejsca w Kongresie zajmują wówczas deputowani wyłaniani w wyborach specjalnych. Prezydenta wspiera wyznaczony rząd. Oficjalnie nie ma partii politycznych.
Podział administracyjny.
W skład Sfederowanych Stanów Mikronezji wchodzą cztery stany:
Geografia.
Mikronezja składa się z 607 wysp rozciągających się na długości 2900 km wzdłuż archipelagu Karolinów na wschód od Filipin. Cztery grupy wysp składowych to: Yap, Chuuk (do stycznia 1990 Truk), Pohnpei (do listopada 1984 Ponape) oraz Kosrae. Stolicą państwa jest Palikir, leżący na Pohnpei. Linia brzegowa ma długość 6112 km, a najwyższym punktem jest liczący 782 m n.p.m. Mount Nanlaud.
Mikronezja leży w strefie klimatów tropikalnych z równomiernymi, dość wysokimi temperaturami w ciągu roku. Opady deszczu są tu bardzo obfite. Pohnpei, z opadami rocznymi rzędu 8,4 m, jest jednym z najwilgotniejszych miejsc na świecie. Cyklicznie występują tu jednak pory suche: gdy El Niño przemieszcza się w rejon zachodniego Pacyfiku, wody gruntowe opadają bardzo znacząco. W ciągu roku dużym niebezpieczeństwem, zwłaszcza dla nisko osadzonych atoli, są tajfuny.
Religia.
Struktura religijna kraju w 2010 roku według "Pew Research Center":
Historia.
Przodkowie dzisiejszych Mikronezyjczyków osiedlili się w tym rejonie już 4 000 lat temu. Rozproszone, prymitywne osady stopniowo ewoluowały w kierunku bardziej spójnej ekonomicznie i religijnie cywilizacji skoncentrowanej na wyspie Yap. Od V do XV wieku położony opodal Pohnpei zespół sztucznych wysepek połączonych siecią kanałów był siedzibą dynastii Saudeleur, która swoim panowaniem obejmowała blisko 25 000 ludności. Nan Madol z powodu swojej specyficznej budowy bywa często nazywany "Wenecją Pacyfiku".
W roku 1899 Mikronezja weszła do niemieckiej strefy wpływów, a od 1914 była zarządzana przez Japończyków. Gdy Japonia wystąpiła z Ligi Narodów w 1933, organizacja zażądała zwrotu wysp, ale Japończycy, uznając je za swoją kolonię, anektowali je w 1934. W 1947 ONZ włączyła ten obszar do Powierniczego Terytorium Wysp Pacyfiku, pod kontrolą Stanów Zjednoczonych. Podczas II wojny światowej w pobliżu wyspy Truk bazę swoją miała flota japońska, a w lutym 1944 w miejscu tym odbyła się operacja Hailstone – jedna z najważniejszych bitew morskich całej wojny.
10 maja 1979 cztery dystrykty terytoriów powierniczych zatwierdziły konstytucję i przyjęły nazwę Sfederowanych Stanów Mikronezji. Od 3 listopada 1986 Mikronezja pozostaje w wolnym stowarzyszeniu ze Stanami Zjednoczonymi. Na podstawie Rezolucji Rady Bezpieczeństwa ONZ nr 703 z 9 sierpnia 1991 roku Mikronezja została członkiem ONZ.
Gospodarka.
Gospodarka Mikronezji opiera się głównie na drobnym rolnictwie i rybołówstwie. Wyspy posiadają kilka dość znaczących złóż mineralnych, z których najważniejszym jest guano. W jego eksploatacji kraj zajmuje 3. miejsce na świecie. Mikronezja ma bardzo duży potencjał turystyczny, ale geograficzne odosobnienie i brak odpowiedniej infrastruktury utrudniają rozwój tej dziedziny. Głównym źródłem dochodu tego państwa jest finansowa pomoc USA (ponad 1,3 miliarda dolarów w latach 1986–2001). W kraju rozwija się przemysł spożywczy.
PKB na mieszkańca 2000$ (2002).
Kultura.
Każdy z czterech stanów składowych ma własną kulturę i tradycje, ale da się zauważyć powiązania między nimi. Bardzo ważną rolę odgrywają relacje rodzinne oraz klanowe.
Święta narodowe:

</doc>
<doc id="1933962" url="https://pl.wikipedia.org/wiki?curid=1933962" title="Stanisław Gabryel">
Stanisław Gabryel

Stanisław Gabryel (ur. 6 sierpnia 1908 w Siarach, zm. 16 marca 1980 w Gorlicach) – humanista, bibliotekarz, działacz społeczny na polu oświaty, kultury i turystyki. 
Życie zawodowe i osobiste.
Urodził się w Siarach k. Gorlic, w nauczycielskiej rodzinie Franciszka i Antoniny ze Stanków. Po ukończeniu szkoły podstawowej został uczniem Gimnazjum im. Marcina Kromera w Gorlicach, gdzie w 1926 r. zdał maturę. W latach 1926–1930 studiował polonistykę na Uniwersytecie Jagiellońskim w Krakowie uzyskując stopień magistra filozofii. Pracę zawodową rozpoczął w 1930 r. w Gimnazjum w Gorlicach, następnie objął posadę nauczyciela w gorlickim Państwowym Seminarium Żeńskim. Pracował przez pewien okres w Gimnazjum na Skałce w Krakowie.
Ożenił się ze znaną artystką malarką Marią Rużycką.
Wybuch II wojny światowej zastał Stanisława Gabryela w Krakowie, gdzie działał w podziemiu. W 1941 r. przeniósł się do Gorlic. W latach 1941–1945 pracował w przedsiębiorstwie drzewnym w Ługu k. Gorlic. Po wyzwoleniu, w latach 1945–1948, uczył języka polskiego w Gimnazjum im. Marcina Kromera w Gorlicach. W 1948 r. objął stanowisko kierownika Powiatowej i Miejskiej Biblioteki Publicznej w Gorlicach, gdzie pracował do przejścia na emeryturę w 1975 roku. Zmarł nagle 16 marca 1980 r. Pochowany na cmentarzu parafialnym w Gorlicach (sektor II grób 1308).
Stanisław Gabryel był filarem bibliotekarstwa gorlickiego. Większość sukcesów placówek bibliotecznych w powiecie to jego osobista zasługa. Podczas kierowania siecią biblioteczną w okresie 27 lat stworzył trwałe jej fundamenty. Pierwsze lata jego pracy to liczne kontakty z organizacjami i stowarzyszeniami o charakterze naukowym i literackim, kontakty z bibliofilami, pisarzami i ludźmi zasłużonymi dla polskiego bibliotekarstwa. Jemu biblioteka zawdzięcza cenny zbiór Galicjanów oraz rzadkich książek, które zdobywał na aukcjach antykwarycznych. Uwieńczeniem jego wieloletniej pracy bibliotekarskiej było otwarcie nowego budynku biblioteki w lipcu 1974 r. Znalazły tutaj miejsce wszystkie agendy, 2 wypożyczalnie, 2 czytelnie, sala odczytowa, pracownia i gabinety.
Praca społeczna.
Był wieloletnim przewodniczącym Zarządu Okręgu Stowarzyszenia Bibliotekarzy Polskich w Rzeszowie Oddział w Gorlicach oraz członkiem Zarządu Głównego SBP. W pracy szkoleniowej utrzymywał ścisłą więź z bibliotekami na terenie miasta: Biblioteką Pedagogiczną, biblioteką związkową oraz bibliotekami szkolnymi.
Drugą pasją Stanisława Gabryela była turystyka i krajoznawstwo. Był jednym z członków założycieli w Gorlicach Oddziału Polskiego Towarzystwa Tatrzańskiego. Jego działalność szła w dwóch kierunkach: organizowanie rajdów i zlotów oraz prowadzenie akcji szkoleniowej. Propagował zdobywanie odznak i uprawnień turystycznych. Był inicjatorem oznakowania głównego szlaku turystycznego, biegnącego przez całe Karpaty i połączenia jego części wschodniej i zachodniej przez nie objęty dotychczas tym znakowaniem pas Beskidu Niskiego. Starał się, by szlaki wytyczane przez niego dostarczały turystom jak najwięcej wrażeń. Szczególną troskę wykazywał o pozostawione bez opieki obiekty ludowej kultury łemkowskiej.
O głębokim zainteresowaniu Gabryela problematyką opieki nad zabytkami świadczy fakt, że zaraz po wojnie wspólnie z żoną Marią zainicjowali ratowanie kościoła w Sękowej, cennego zabytku drewnianego budownictwa gotyckiego. Maria Rużycka-Gabryel była autorką drzeworytu „Stary kościółek w Sękowej”, którego odbitki sprzedawano wówczas wśród gorlickiej inteligencji, a dochód przeznaczono na konserwację kościoła. Obecnie obiekt ten jest wpisany na Listę Światowego Dziedzictwa UNESCO.
Stanisław Gabryel poświęcał też wiele uwagi cmentarzom wojennym z I wojny światowej, pozostałościom po wielkiej ofensywie pod Gorlicami w maju 1915 r. Akcję tę prowadził przez wiele lat, zarówno w szeregach działaczy PTT, jak i PTTK. W okresie późniejszym przeniósł ją na teren Stowarzyszenia Miłośników Ziemi Gorlickiej, gdzie podjął inicjatywę odbudowy Rotundy na cmentarzu w Regietowie.
W latach 1951–1960 oraz 1962–1967 Stanisław Gabryel pełnił funkcję prezesa Zarządu Oddziału PTTK w Gorlicach. W okresie tym dał się poznać ze swej wielokierunkowej działalności. Właśnie w tym czasie, w 1956 r., przy współudziale innych działaczy PTTK – Konstantego Laskowskiego i Alfreda Wacławskiego, założył w Gorlicach Muzeum Regionalne PTTK. Muzeum, wspólnie z Okręgową Komisją Krajoznawczą w Rzeszowie, organizowano sesje naukowe, sympozja krajoznawcze, spotkania autorskie, odczyty mające na celu pogłębienie wiedzy krajoznawczej wśród członków i sympatyków PTTK. Wiele uwagi poświęcano sprawom przewodnictwa po Beskidzie Niskim i Bieszczadach. W tym celu organizowano kursy przewodników, na które w charakterze wykładowców zapraszano znanych aktywistów PTTK w Gorlicach i Rzeszowie. Wiele wykładów wygłaszał Stanisław Gabryel, który uprawnienia przewodnickie otrzymał jeszcze w PTT. Będąc prezesem Oddziału PTTK był Gabryel równocześnie przewodniczącym Komisji Krajoznawczej i Komisji Turystyki Górskiej Oddziału, inicjatorem i organizatorem wielu rajdów, zlotów. Znał wszystkie drogi i ścieżki wiodące do zabytków, pomników przyrody na terenie dawnego powiatu gorlickiego i województwa rzeszowskiego, przemierzał długie trasy, gromadząc w swych archiwach zdjęcia i cenne materiały opisowe.
Stanisław Gabryel był członkiem Zarządu Okręgu PTTK w Rzeszowie i członkiem kilku okręgowych komisji, między innymi Okręgowej Komisji Krajoznawczej, Okręgowej Komisji Turystyki Górskiej. Był również członkiem Zarządu Głównego PTTK.
Z jego inicjatywy i głównie dzięki jego staraniom rozpoczęto budowę pierwszego schroniska turystycznego na Magurze Małastowskiej. Oficjalne otwarcie schroniska nastąpiło 6 marca 1955 r. Dla turystów było to duże wydarzenie – pierwsze w historii turystyki górskiej schronisko wybudowane w Beskidzie Niskim, rozległej i zapomnianej grupie górskiej polskich Karpat. Był to wielki dzień Stanisława Gabryela – ówczesnego prezesa Oddziału PTTK w Gorlicach.
Upamiętnienie.
Stanisław Gabryel jest patronem schroniska turystycznego na Magurze Małastowskiej oraz od 1 czerwca 2002 r. Miejskiej Biblioteki Publicznej w Gorlicach.

</doc>
<doc id="1933963" url="https://pl.wikipedia.org/wiki?curid=1933963" title="Język albański">
Język albański

Język albański (alb. ) – język indoeuropejski z grupy satem, którym posługuje się ok. 6,2 mln Albańczyków zamieszkujących Albanię (3,6 mln), Kosowo (1,7 mln), Macedonię Północną (450 tys.), a także Włochy (Arboresze) i Grecję (Arwanici). W Albanii, Kosowie i Macedonii Północnej jest objęty statusem języka urzędowego.
Istnieją dwie odmiany terytorialne języka, istotnie odmienne fonologicznie, gramatycznie i leksykalnie: dialekt gegijski (alb. ) na północy Albanii, w Kosowie i Macedonii Północnej (znacznie się różniące) oraz toskijski (alb. ) na południu Albanii, we Włoszech i Grecji. Granicę między nimi tworzy rzeka Shkumbin oraz 41 równoleżnik; jest to również granica kulturowa. Standard języka, nauczany w albańskich szkołach, opiera się głównie na dialekcie toskijskim.
Artykuł 1 Deklaracji Praw Człowieka w języku albańskim:
„Të gjithë njerëzit lindin të lirë dhe të barabartë në dinjitet dhe në të drejta. Ata kanë arsye dhe ndërgjegje dhe duhet të sillen ndaj njëri tjetrit me frymë vëllazërimi.”
Historia.
Początki języka sięgają VII–VIII w. n.e. Jest on prawdopodobnie spokrewniony z językami iliryjskim i mesapijskim, które występowały również nad Morzem Adriatyckim lub z trako-dackimi. Tę drugą możliwość potwierdzają między innymi pewne podobieństwa z językiem rumuńskim (ok. 50 słów), który według jednej z hipotez ukształtował się na trako-dackim substracie językowym, a także liczne podobieństwa pomiędzy słownictwem albańskim i trako-dackim.
Najstarszy zapis w tym języku to formuła chrztu, zapisana przez biskupa Pala Engjëlliego w 1462 roku. Jest on przechowywany w Bibliotece Laurenziana we Florencji.
Współczesny język literacki istnieje od XIX w. Od 1908 do zapisu używa się alfabetu łacińskiego, wcześniej używano alfabetu greckiego, cyrylicy i pisma arabskiego.
Wymowa.
Alfabet języka albańskiego zawiera 36 znaków: a, b, c, ç, d, dh, e, ë, f, g, gj, h, i, j, k, l, ll, m, n, nj, o, p, q, r, rr, s, sh, t, th, u, v, x, xh, y, z, zh.

</doc>
<doc id="1933965" url="https://pl.wikipedia.org/wiki?curid=1933965" title="Kodeks etyki korpusu służby cywilnej">
Kodeks etyki korpusu służby cywilnej

Kodeks etyki korpusu służby cywilnej – zbiór norm postępowań dla przedstawicieli korpusu służby cywilnej.
Korpus służby cywilnej w Polsce.
Kodeks etyki korpusu służby cywilnej zawiera się w zarządzeniu nr 70 Prezesa Rady Ministrów z dnia 6 października 2011 r.
Urzędnicy korpusu służby cywilnej w swym postępowaniu powinni wyróżniać się profesjonalizmem, rzetelnością, bezstronnością i apolitycznością.
Członek korpusu służby cywilnej przestrzega zasad etyki korpusu służby cywilnej, którymi są:

</doc>
<doc id="1933970" url="https://pl.wikipedia.org/wiki?curid=1933970" title="Kolonia">
Kolonia



</doc>
<doc id="1933972" url="https://pl.wikipedia.org/wiki?curid=1933972" title="Krokowa (stacja kolejowa)">
Krokowa (stacja kolejowa)

Krokowa – nieczynna stacja kolejowa w Krokowej w powiecie puckim.
Położenie.
Stacja Krokowa znajduje się w północnej części Krokowej.
Historia.
Stacja w Krokowej powstała w 1903 roku. Do II wojny światowej w Krokowej znajdowała się parowozownia. W 1989 roku zlikwidowano ruch pasażerski do Krokowej, a w 1991 również ruch towarowy. W 2005 linia została zlikwidowana.
Linia kolejowa.
Przez Krokową przechodziła linia kolejowa nr 263 (obecnie rozebrana). Była niezelektryfikowana, jednotorowa, miała normalny rozstaw szyn.
Pociągi.
Pociągi osobowe.
Stacja w Krokowej była stacją końcową linii kolejowej Swarzewo-Krokowa. Ruch pociągów osobowych został ostatecznie zlikwidowany w 1989 roku.
Ruch towarowy.
Ruch pociągów towarowych został wstrzymany w 1991 roku.
Infrastruktura.
Dworzec.
Dworzec jest obecnie zamieszkany.
Peron.
Perony są niskie, niekryte. Nawierzchnia peronów była pokryta płytami chodnikowymi, obecnie jest rozebrana.

</doc>
<doc id="1933975" url="https://pl.wikipedia.org/wiki?curid=1933975" title="Powiat Neretas">
Powiat Neretas



</doc>
<doc id="1933976" url="https://pl.wikipedia.org/wiki?curid=1933976" title="Sobór św. Aleksandra Newskiego w Nowosybirsku">
Sobór św. Aleksandra Newskiego w Nowosybirsku

Sobór św. Aleksandra Newskiego – jeden z prawosławnych soborów w Nowosybirsku.
Historia.
Decyzja o wzniesieniu cerkwi pod wezwaniem św. Aleksandra Newskiego została podjęta 18 września 1895. Na czele komitetu nadzorującego prace stanął inżynier G. Mieżeninow, kierownik budowy śródsyberyjskiego odcinka Kolei Transsyberyjskiej. W grudniu 1895 otwarty został tymczasowy drewniany dom modlitwy, który miał służyć przyszłym parafianom cerkwi św. Aleksandra Newskiego. Rozpoczęcie budowy murowanej świątyni planowano na 1896, jednak środki zebrane przez wiernych oraz osobiste dotacje cara Mikołaja II okazały się niewystarczające. Ostatecznie car przekazał 15 maja 1897 kolejny datek w wysokości 5 tys. rubli i tydzień później miało miejsce poświęcenie kamienia węgielnego. Kierownikiem budowy został inż. N. Tichomirow, zaś projekt cerkwi przygotował – według różnych źródeł – K. Lygin lub N. Sołowiew. Inspiracją dla twórców świątyni mogła być cerkiew Ikony Matki Bożej „Miłująca” w Petersburgu.
Zasadnicze prace nad bryłą budynku zakończyły się w końcu 1898. W świątyni był trzy ołtarze – św. Aleksandra Newskiego, św. Mikołaja Cudotwórcy oraz św. Jerzego Zwycięzcy. Moment poświęcenia obiektu musiał jednak zostać ponownie odłożony, gdyż zabrakło pieniędzy na wykończenie ikonostasu. Ponownie środki na ten cel (6500 rubli) przekazał car. W tym samym czasie trwały prace nad dekoracją wnętrz, w których freski wykonywali artyści z Tomska. Ostatecznie konsekracji cerkwi dokonał 29 grudnia 1899 biskup tomski i barnaułski Makary. Poświęcenie dwóch bocznych ołtarzy miało miejsce dopiero 5 lat później.
Neobizantyński budynek w zamyśle cara miał pełnić funkcję pomnika ku czci jego ojca, cara Aleksandra III. Został zlokalizowany w pobliżu mostu kolejowego. Rangę soboru otrzymał po 1910, kiedy w mieście wzniesiono jeszcze kilka cerkwi prawosławnych, zaś ta ku czci Aleksandra Newskiego była z nich największą. W 1913 obiekt został dodatkowo rozbudowany i otrzymał centralne ogrzewanie i instalację wentylacyjną.
Sobór został zamknięty w latach trzydziestych i do 1988 pełnił różne funkcje świeckie. Już w połowie lat 80. rozważano jego zwrot eparchii nowosybirskiej i berdskiej, jednak prawosławni przejęli obiekt dopiero w 1988. Po remoncie obiekt ponownie poświęcił patriarcha moskiewski Aleksy II.

</doc>
<doc id="1933978" url="https://pl.wikipedia.org/wiki?curid=1933978" title="Powiat Nīcas">
Powiat Nīcas



</doc>
<doc id="1933982" url="https://pl.wikipedia.org/wiki?curid=1933982" title="Martin de Bertendona">
Martin de Bertendona

Martín de Bertendona (ur. ok. 1530, Bilbao; zm. wrzesień 1604) – hiszpański XVI-wieczny admirał. Jeden z dowódców Wielkiej Armady, w czasie kampanii dowodził eskadrą lewantyńską.
Martín de Bertendona urodził się ok. 1530 roku w Bilbao w rodzinie związanej z morzem od kilku pokoleń. Jego ojciec był kapitanem statku, na którym król Filip II odbył podróż morską do Anglii w 1554 roku. Od 1569 roku Bertendona rozpoczął służbę na morzu na statkach należących do własnej rodziny, później wstąpił do hiszpańskiej marynarki wojennej. W 1574 został kapitanem, następnie kilka lat spędził walcząc na wodach Flandrii z powstańcami niderlandzkimi – Gezami (do 1585 roku). 
Od 1587 roku brał udział w przygotowaniach do wyprawy Armady. W 1588 roku został mianowany admirałem i dowódcą, liczącej 10 okrętów, eskadry lewantyńskiej. W czasie kampanii Wielkiej Armady jego okrętem flagowym była duża karaka handlowa ("nao") "La Regazona", mająca 1200 ton wyporności, uzbrojona w 30 dział. Po powrocie z nieudanej wyprawy Bertendona zachował stanowisko dowódcy eskadry lewantyńskiej i brał udział w odbudowie hiszpańskiej floty wojennej. 
Następnie został dowódcą eskadry biskajskiej, którą dowodził aż do swojej śmierci w 1604 roku. W 1591 ponownie walczył z Anglikami na Azorach, pokonując angielski galeon "Revenge". W latach 1592–1594 brał udział w hiszpańskiej interwencji we Francji (zajęcie nadmorskich twierdz Crozon, Brest, Blavet). W latach 1596–1597 na polecenie króla Filipa zajmował się przygotowaniami do nowej wyprawy Armady przeciwko Anglii. Od 1598 roku Bertendona po przybyciu do Dunkierki ponownie służył na wodach Flandrii. Zmarł w 1604 roku.

</doc>
<doc id="1933983" url="https://pl.wikipedia.org/wiki?curid=1933983" title="Plac Józefa Weyssenhoffa w Bydgoszczy">
Plac Józefa Weyssenhoffa w Bydgoszczy

Plac Weyssenhoffa – plac położony w Śródmieściu Bydgoszczy.
Położenie.
Plac Weyssenhoffa znajduje się u zbiegu ulic: al. Mickiewicza, al. Ossolińskich i ul. Powstańców Wielkopolskich.
Nazwy.
Patronem placu jest Józef Weyssenhoff – pisarz i krytyk literacki, związany z Bydgoszczą, w latach 1924-1928 mieszkający w kamienicy Plac Weyssenhoffa 1. W 1960 r. na murze kamienicy umieszczono tablicę pamiątkową ku czci pisarza według projektu artysty plastyka Bronisława Z. Nowickiego.
Historia.
Plac założono w 1903 r. w ramach zabudowy urbanistycznej terenu zwanego "Hempelscher Felde". W latach 1903-1908 przy al. Ossolińskich powstał kompleks zabudowań Instytutu Rolniczego im. cesarza Wilhelma (niem. "Kaiser-Wilhelm-Insitut für Landwirtschaft"). Główny budynek tego kompleksu powstał u zbiegu alei: Mickiewicza i Ossolińskich. Przed budynkiem głównym zakładu utworzono trójkątny plac z promieniście rozchodzącymi się dwujezdniowymi alejami: 
W tym samym czasie do placu dociągnięto również wytyczoną od wschodu ul. Powstańców Wielkopolskich i Niemcewicza (niem. "Lessingstrasse"). 
Plac miał formę obszernego skrzyżowania, z trójkątnym zieleńcem pośrodku
Zieleniec posiadał powierzchnię 0,26 ha i był oddzielony krawężnikami od jezdni. Pośrodku wykonano kwietniki, zasadzono krzewy i trzy drzewa. W 1926 r. zmieniono kompozycję roślin oraz nasadzono drzewa iglaste i liściaste. 
W latach 1905-1911 powstała północna pierzeja placu złożona z pięciu pięciokondygnacyjnych kamienic zbudowanych w stylu secesji i historyzmu malowniczego.
Obecnie Plac Weyssenhoffa stanowi nietypowe skrzyżowanie dróg równorzędnych, oznaczone znakami A-5 .

</doc>
<doc id="1933987" url="https://pl.wikipedia.org/wiki?curid=1933987" title="Powiat Ogres">
Powiat Ogres



</doc>
<doc id="1933988" url="https://pl.wikipedia.org/wiki?curid=1933988" title="Powiat Olaines">
Powiat Olaines



</doc>
<doc id="1934000" url="https://pl.wikipedia.org/wiki?curid=1934000" title="Gabriel Axel">
Gabriel Axel

Gabriel Axel Mørch (ur. 18 kwietnia 1918 w Aarhus, zm. 9 lutego 2014 w Kopenhadze) – duński reżyser filmowy, aktor, scenarzysta i producent.
W 1988 jego film pt. "Uczta Babette" (1987) otrzymał Oscara dla najlepszego filmu nieanglojęzycznego. Był to pierwszy Oscar w tej kategorii przyznany duńskiej produkcji.
W 2010 został odznaczony krzyżem komandorskim francuskiego Orderu Sztuki i Literatury.

</doc>
<doc id="1934001" url="https://pl.wikipedia.org/wiki?curid=1934001" title="Newport Pagnell (stacja kolejowa)">
Newport Pagnell (stacja kolejowa)

Newport Pagnell – nieczynna stacja kolejowa w Newport Pagnell, w hrabstwie ceremonialnym Buckinghamshire, w Anglii.
Położenie.
Stacja Newport Pagnell znajduje się w zachodniej części Newport Pagnell.
Historia.
Stacja kolejowa Newport Pagnell powstała w 1867 roku. W 1964 ruch pasażerski został zlikwidowany a 22 maja 1967 zamknięty.
Linia kolejowa.
Przez Newport Pagnell przechodzi Linia kolejowa Wolverton - Newport Pagnell, linia ta została rozebrana.
Pociągi.
Pociągi osobowe.
Ruch pociągów osobowych został zlikwidowany w 1964 roku.
Ruch towarowy.
Ruch pociągów towarowych został zlikwidowany w 1967 roku.
Infrastruktura.
Dworzec.
Dworzec został wyburzony.
Perony.
Nie istnieją, na terenie peronów wybudowano drogę.

</doc>
<doc id="1934002" url="https://pl.wikipedia.org/wiki?curid=1934002" title="Amadou Coulibaly">
Amadou Coulibaly

Amadou Tinder Coulibaly (ur. 31 grudnia 1984 w Bobo-Dioulasso) – burkiński piłkarz grający na pozycji obrońcy.
Kariera klubowa.
Karierę piłkarską Coulibaly rozpoczął w klubie RC Bobo-Dioulasso z miasta Bobo-Dioulasso. W jego barwach zadebiutował w 2001 roku w pierwszej lidze burkińskiej. Grał tam do 2005 roku i wtedy też odszedł do francuskiego Stade Rennais B. Przez 2 lata grał w rezerwach tego klubu, a sezon 2007/2008 spędził w Grenoble Foot 38, ale nie rozegrał żadnego spotkania w pierwszym zespole.
W sezonie 2008/2009 Coulibaly był zawodnikiem słowackiego drugoligowego zespołu Zemplín Michalovce, a latem 2009 przeszedł do KV Oostende z drugiej ligi belgijskiej. W 2011 przeszedł do amatorskiego francuskiego klubu FC Échirolles.
Kariera reprezentacyjna.
W reprezentacji Burkiny Faso Coulibaly zadebiutował w 2001 roku. W 2004 roku został powołany do kadry na Puchar Narodów Afryki 2004 i wystąpił tam w 3 meczach: z Senegalem (0:0), z Mali (1:3) i z Kenią (0:3). Od 2001 do 2007 roku wystąpił w kadrze narodowej 12 razy i strzelił 1 gola. W swojej karierze zagrał także na Mistrzostwach Świata U-17 w 2001 roku i Mistrzostwach Świata U-20 w 2003 roku.

</doc>
<doc id="1934003" url="https://pl.wikipedia.org/wiki?curid=1934003" title="Łagiewniki (Kraków)">
Łagiewniki (Kraków)

Łagiewniki – obszar Krakowa wchodzący w skład Dzielnicy IX Łagiewniki-Borek Fałęcki, znajdującej się w południowej części miasta. Dominuje niska zabudowa jednorodzinna. Znane są z sanktuarium Bożego Miłosierdzia. Do Łagiewnik pielgrzymowali papieże Jan Paweł II, Benedykt XVI oraz Franciszek. W Łagiewnikach znajduje się także kościół Parafialny pw. Najświętszego Serca Pana Jezusa, kilka zabytkowych kapliczek, pomniki oraz przystanek kolejowy Kraków Łagiewniki, na którym w latach 2006–2009 zatrzymywał się Pociąg Papieski.
W maju 2009 roku na terenie poprodukcyjnym byłych Krakowskich Zakładów Sodowych „Solvay” ruszyła budowa Centrum Jana Pawła II „Nie lękajcie się”. Tereny te, tzw. Białe Morza, leżą pomiędzy rzeką Wilgą a linią kolejową w kierunku Zakopanego. Z inicjatywą budowy centrum wystąpił kard. Stanisław Dziwisz, który przeznaczył na ten cel honoraria z książki i filmu "Świadectwo". Pieniądze na budowę pochodzą także od wiernych.
Na terenie Łagiewnik znajduje się kilka placówek oświatowych i wychowawczych:
Łagiewniki sąsiadują z Borkiem Fałęckim, Bonarką, osiedlem Cegielniana oraz osiedlem Wola Duchacka Zachód.
Historia.
W czasach średniowiecznych Łagiewniki należały do rycerstwa polskiego. Osada ta została założona w roku 1373. Nazwa ukształtowana w tym właśnie okresie pochodzi od słowa "łagiewnik" oznaczającego bednarza, słodownika, piwowara lub miodosytnika. Świadczy ona, czym zajmowali się mieszkańcy. W połowie XV wieku władzę objął kasztelan krakowski. Założył on folwark, na terenie którego w drugiej połowie XVI wieku zbudowano dwór kasztelański. Wieś królewska położona była w drugiej połowie XVI wieku w powiecie szczyrzyckim województwa krakowskiego. Wchodziła w skład klucza myślenickiego, stanowiącego uposażenie kasztelanów krakowskich. Głównym zarobkiem mieszkańców okolicy do XVIII wieku był handel mięsem, sianem i słomą z dworem królewskim. .
Po I rozbiorze Polski osada została mieniem prywatnym. Do XVIII wieku była to mała osada. Dopiero kiedy na przełomie XIX i XX wieku odkryto złoża iłów łupkowych i gipsu, okolica ta stała się dużym okręgiem przemysłowym w Krakowie. Budowano młyny, piekarnie, cegielnie itp. Dzisiejsza ulica Zakopiańska była niegdyś traktem cesarskim z Wiednia do Lwowa. Kilkadziesiąt lat później powstał trakt kolejowy z przystankiem w dawnym Borku (obecnie Łagiewnikach) wybudowanym w 1910 roku. W latach międzywojennych na tym terenie powstała Łagiewnicka Fabryka Armatur i Fabryka Mebli S. Mannego. Zbudowano także linię tramwajową, łączącą podmiejską aglomerację z innymi dzielnicami Krakowa. W roku 1941 Łagiewniki wraz z Borkiem Fałęckim włączono do miasta Krakowa. W latach 1889–1893 przy obecnej ul. Siostry Faustyny powstał klasztor Sióstr Matki Bożej Miłosierdzia.

</doc>
<doc id="1934005" url="https://pl.wikipedia.org/wiki?curid=1934005" title="Skala Beauforta">
Skala Beauforta

Skala Beauforta – skala służąca do opisu siły wiatru w "stopniach Beauforta" ("B"). 
Zasadniczą jej cechą jest możliwość względnej oceny siły wiatru na podstawie obserwacji powierzchni morza lub obiektów na lądzie. Rodzaj fali i użyta do jej określenia wysokość odnosi się do stanu na pełnym morzu. Znając prędkość wiatru w węzłach można oszacować stopień skali Beauforta w zakresie 3–10, korzystając z wzoru:
gdzie v to prędkość wiatru w węzłach.
Historia.
Skalę opracował w 1806 r. Francis Beaufort, irlandzki hydrograf, oficer floty brytyjskiej. Początkowo nie określała ona prędkości wiatru, lecz wymieniała ilościowe cechy od 0 do 12 określające sposób w jaki powinny pływać żaglowce - od "wystarczającego, aby mieć sterowność," do "takiego, przy którym żadne płótna żaglowe nie wytrzymają". Skala stała się standardem w zapisach dzienników okrętowych floty królewskiej w końcu lat 30. XIX wieku.
Została zaadaptowana do użytku na lądzie w latach 50. XIX wieku. Jej wartości posłużyły do cechowania liczby obrotów anemometrów. Taka skala została zestandaryzowana dopiero w 1932 r. i od tego czasu zaczęła wchodzić do użytku w meteorologii. W czasach współczesnych do opisu huraganów używa się skali Saffira-Simpsona, której kategoria 1 odpowiada 12 stopniowi skali Beauforta. Kategoria F1 skali Fujity opisującej tornada, również zaczyna się od 12 stopnia skali Beauforta.
W roku 1946 Międzynarodowy Komitet Meteorologiczny rozszerzył skalę Beauforta do 17 stopni, obejmując nią wiatry do 61,2 m/s. Do przeliczenia prędkości wiatru (na wysokości 10 m n.p.m.) na stopnie Beauforta stosuje się wzór "B" = 1,127·"V"2/3 (dla "V" w m/s) = 0,723·"V"2/3 (dla "V" w węzłach).
We współczesnych (2011) tablicach Światowej Organizacji Meteorologicznej skala Beauforta podawana jest w zakresie 0–12 B.

</doc>
<doc id="1934008" url="https://pl.wikipedia.org/wiki?curid=1934008" title="Renault Altica">
Renault Altica

Renault Altica – samochód koncepcyjny ukazany podczas salonu w Genewie w 2006 roku. Auto to próba połączenia kombi z coupé.

</doc>
<doc id="1934009" url="https://pl.wikipedia.org/wiki?curid=1934009" title="Grad">
Grad

Grad – opad atmosferyczny (hydrometeor) w postaci nieforemnych bryłek lodu (nazywanych "gradzinami" lub "gradowinami") o średnicy rzędu 5–50 mm i większej. W przekroju gradziny widać naprzemienne warstewki przezroczystego lodu i nieprzezroczystego śniegu.
Opad gradu następuje w ciepłej porze roku najczęściej w okresie od maja do sierpnia, w temperaturze powyżej 0 °C, z mocno rozbudowanych chmur typu cumulonimbus, i bywa połączony z silnym opadem deszczu. Najbardziej intensywne i najczęstsze opady gradu zdarzają się w strefie zwrotnikowej, natomiast w strefie podbiegunowej nie występują. W Polsce opad gradu najczęściej notowany jest w gorącej, wilgotnej masie powietrza zwrotnikowego lub w trakcie przechodzenia frontów chłodnych wypierających zalegające powietrze zwrotnikowe.
symbole synoptyczne gradu. 
W niektórych miejscach opady gradu zdarzają się wyjątkowo często, podczas gdy w innych pobliskich niezwykle rzadko albo wcale. Obszary większego prawdopodobieństwa występowania gradu nazywa się "szlakami gradowymi".
Geneza – powstawanie gradzin.
Zaczątkiem gradziny, jej jądrem, jest kryształek lodu, formujący się w środkowej części chmury kłębiastej deszczowej. Po natrafieniu na prąd wstępujący, dostaje się do górnej chłodniejszej warstwy chmury burzowej, gdzie powoli obrasta śnieżnymi kryształkami. Szybkość wznoszenia zależy od miejsca w chmurze. Po pewnym czasie, pod wpływem własnego ciężaru lub przejścia do obszaru o słabszym wznoszeniu, protogradzina zaczyna opadać, po drodze przelatując przez coraz cieplejsze warstwy, bogatsze w kropelki wody przechłodzonej. Kropla wody przechłodzonej po zetknięciu z jeszcze chłodniejszymi kryształkami lodu natychmiast rozpływa się i krystalizuje, zatrzymując w sobie pęcherzyki powietrza, co sprawia, że powstały lód jest nieprzezroczysty. Jednak kolejne zderzenia z przechłodzonymi kropelkami wody tworzą przezroczystą lodową warstewkę. Ponowne wyniesienie w górną warstwę chmury przez silny prąd wstępujący powoduje utworzenie kolejnej warstwy śnieżnej. Cykl przymarzania kolejnych warstewek lodu trwa, ponieważ powstające gradziny są unoszone przez prąd wstępujący do szczytowych części chmury, następnie opadają w kierunku podstawy chmury, po czym znowu są unoszone. Dowodem na wyżej opisaną wędrówkę są naprzemienne nieprzezroczyste i przezroczyste warstewki tworzące gradzinę. Bryłki gradu opadają na ziemię dopiero wtedy, gdy stają się zbyt ciężkie dla prądu wstępującego. Prędkość spadania gradzin może osiągać 160 km/h.
Zagrożenie.
Obfity opad gradu ze szczególnie dużymi gradzinami, tzw. gradobicie, może trwać nawet kilka godzin i spowodować znaczące straty, w szczególności w rolnictwie. Gradziny większe od 7 cm stwarzają zagrożenie dla życia człowieka.
Religia.
Katolicyzm.
Biblia.
Nowy Testament.
W opisie pierwszej z apokaliptycznych siedmiu trąb wspomniano o gradzie i ogniu pomieszanych z krwią, które spadły na ziemię (Ap 8,7). 
Grad wspomniany jest również podczas opisu otwarcia Świątyni Boga: "Potem Świątynia Boga w niebie się otwarła,
i Arka Jego Przymierza ukazała się w Jego Świątyni, a nastąpiły błyskawice, głosy, gromy, trzęsienie ziemi i wielki grad." (Ap 11,19).
W opisie siedmiu czasz gniewu Bożego, po wylaniu ostatniej na ludzi m.in. spadły bryły gradu o wadze około talentu, a ludzie bluźnili Bogu za ową plagę(Ap 16, 21).

</doc>
<doc id="1934010" url="https://pl.wikipedia.org/wiki?curid=1934010" title="Wania Geszewa">
Wania Geszewa

Wania Geszewa (ur. 6 czerwca 1960) – bułgarska kajakarka. Wielokrotna medalistka olimpijska.
Brała udział w dwóch igrzyskach (IO 80, IO 88), na obu zdobywając medale. W 1980 sięgnęła po brąz w jedynkach. Osiem lat później zwyciężyła w tej konkurencji, a także wywalczyła srebro w dwójkach i brąz w czwórkach. Wielokrotnie stawała na podium mistrzostw świata, zdobywając złoto (K-1 500 m: 1986), dwa razy srebro (K-1 500 m: 1983, K-4 500 m: 1978) i również dwa razy brąz (K-2 500 m: 1977, 1986)

</doc>
<doc id="1934012" url="https://pl.wikipedia.org/wiki?curid=1934012" title="Evern">
Evern

Niemcy:
Zobacz też:

</doc>
<doc id="1934013" url="https://pl.wikipedia.org/wiki?curid=1934013" title="Cerkiew św. Proroka Daniela w Nowosybirsku">
Cerkiew św. Proroka Daniela w Nowosybirsku

Cerkiew św. Proroka Daniela – nieistniejąca prawosławna cerkiew w Nowosybirsku.
Drewniana cerkiew, wzniesiona na planie krzyża na kamiennym fundamencie w pobliżu stacji kolejowej Ob została poświęcona 9 listopada 1898. Fundatorem świątyni była fundacja imienia Aleksandra III, zajmująca się wznoszeniem cerkwi prawosławnych w nowo powstających osiedlach i miastach na Syberii. Łączny koszt budowy wyniósł 10 tys. rubli. W obiekcie znajdowały się dwa ołtarze – św. Proroka Daniela oraz Przemienienia Pańskiego. Na tle innych świątyń w mieście cerkiew przy stacji kolejowej (zwana potocznie dworcową) wyróżniała się bogatym ikonostasem i wyposażeniem. Była to świątynia parafii zrzeszającej 6402 osoby (dane z 1911), niepodlegającej dekanatowi miejskiemu, lecz specjalnemu dekanatowi parafii przy liniach kolejowych.
Po rewolucji październikowej cerkiew znalazła się w rękach zwolenników Żywej Cerkwi. W 1925 władze lokalne zdecydowały o jej zamknięciu i skonfiskowały całe wyposażenie budynku. Następnie budynek całkowicie zniszczono. Dziś na miejscu dawnej świątyni znajduje się dom mieszkalny.

</doc>
<doc id="1934015" url="https://pl.wikipedia.org/wiki?curid=1934015" title="Siergiej Szyłow">
Siergiej Szyłow

Siergiej Walentinowicz Szyłow (ros. Сергей Валентинович Шилов, ur. 1 października 1970 w Pskowie) – rosyjski niepełnosprawny biegacz narciarski i biathlonista. Mistrz paraolimpijski w biegach narciarskich z Vancouver.

</doc>
<doc id="1934016" url="https://pl.wikipedia.org/wiki?curid=1934016" title="Syberia">
Syberia

Syberia (, "Sibir’" ) – kraina geograficzna w północnej Azji, wchodząca w skład Rosji, położona między Uralem na zachodzie, Oceanem Arktycznym na północy, działem wód zlewisk Oceanu Arktycznego i Spokojnego na wschodzie, oraz stepami Kazachstanu i Mongolii na południu. W ujęciu historycznym (oraz potocznym w Rosji) do Syberii należy również rosyjski Daleki Wschód.
Powierzchnia Syberii w zależności od przyjętego przebiegu jej wschodniej granicy to około 10 lub 12,7 mln km².
Nazwa.
Geneza słowa Syberia (Sybir) nie jest jednoznaczna i pewna. Łączono tę nazwę z etnonimami „Sabir” i „Seber” określającymi nieznane plemiona Hunów lub z plemieniem „Suwar” mieszkającym w VI wieku n.e. w środkowym biegu rzeki Irtysz.
Inne tłumaczenie łączyło się z przyrodą. Tunguskie słowo "sibur" oznacza błoto, bagno, trzęsawisko; mongolskie "sziber" lub "sziwir" określa zarośla nad rzekami, buriackie "sibjer" oznacza groźnego psa, a "sabr", "sibr" lub "subr" szarego wilka.
Inną bardzo prawdopodobną wersją jest pochodzenie słowa Sybir od nazwy stolicy Chanatu Syberyjskiego podbitego w 1585 roku przez Rosjan – Isker.
Położenie.
Według poglądów przeważających w polskiej nauce Syberia rozciąga się od Uralu na zachodzie, do granicy działu wodnego Oceanu Spokojnego na wschodzie i od brzegów Oceanu Lodowatego na północy, do stepów Kazachstanu i północnych granic Mongolii i Chin na południu.
Podział administracyjny.
W skład Syberii wchodzą następujące jednostki podziału terytorialnego Rosji:
Tereny te (oprócz Jakucji) wchodzą w skład Syberyjskiego Okręgu Federalnego; Jakucja jest częścią Dalekowschodniego Okręgu Federalnego
Zakładając, że Syberia obejmuje Daleki Wschód, do tego wyliczenia należy dodać:
Tereny te składają się na Dalekowschodni Okręg Federalny.
Geografia i przyroda.
Krainy geograficzne.
Główne geograficzne regiony Syberii:
Rzeki.
Większość rzek należy do zlewiska Oceanu Arktycznego. Najważniejszymi są: Ob, Jenisej, Lena, Angara, Irtysz, Jana, Indygirka i Kołyma.
Rocznie do oceanu oddają one 2500 km³ wody, z czego 80% w okresie letnim. Rzeki zasilane są głównie deszczami i śniegiem. Często wiosną wylewają. Syberyjskie rzeki zamarzają na okres od 5 miesięcy na południu do 8 miesięcy na północy. 100 tys. km rzek jest spławnych (żeglownych).
Występuje wielka liczba jezior. Większość stanowią drobne jeziorka w tajdze na Nizinie Zachodniosyberyjskiej. Największymi jeziorami są Bajkał i Tajmyr.
Roślinność.
Szata roślinna Syberii daje się podzielić na kilka równoleżnikowych pasów. Zaczynając od północy:
Tajga, której pas ma szerokość 2–3 tys. km, jest najbardziej typowym syberyjskim krajobrazem. Dominują w niej drzewa iglaste, choć skład lasu waha się w zależności od regionu.
Fauna.
Fauna syberyjska jest bardzo zróżnicowana.
W tundrze dominują gryzonie – przykładem mogą być lemingi. Typowe ssaki to renifer i piesiec. Latem na północ przylatują ptaki wodne.
Bardziej bogata jest fauna tajgi. Typowymi ssakami tej strefy są: soból, wilk, łoś, lis, niedźwiedź, łasica, burunduk, jeleń Dybowskiego, piżmowiec syberyjski, wiewiórka syberyjska, tygrys syberyjski i lampart amurski. Występuje ponad 200 gatunków ptaków, a rzeki są bogate w ryby.
Ludność.
Do końca XVI wieku Syberia była słabo zaludniona, badacz radziecki Dołgich szacował liczbę miejscowej ludności w XVII w. (bez Rosjan) na 236 tys., w tym 28,5 tys. Jakutów, 27,3 tys. Buriatów, 17 tys. Tatarów, 16,7 tys. Turków ałtajskich. Po przyłączeniu jej do Rosji zaczął napływać potok ludności, który wydatnie się zwiększył po wybudowaniu Kolei Transsyberyjskiej (1905). Według spisu powszechnego Rosji, w 1897 r. na 5 760 169 mieszkańców Syberii, aż 84,9% reprezentowała ludność z europejskiej części Rosji, spośród której 95% stanowili Rosjanie. Wśród autochtonów (15,1%) najliczniejsi byli Buriaci (289 tys.) i Jakuci (226 tys.), 108 tys. liczyli Turcy ałtajscy, a 53 tys. Tatarzy. Ludność autochtoniczna dominowała wówczas tylko na samej północy i północnym wschodzie Syberii oraz guberni jakuckiej (87,5% tamtejszej populacji). 65% ludności mieszka w miastach. Na Syberii znajdują się 182 miasta, z czego 32 liczą ponad 100 tys. mieszkańców. Rosjanie, Ukraińcy i Białorusini stanowią łącznie 89% liczby ludności.
Od upadku ZSRR do połowy lat 2010. liczba mieszkańców okręgów syberyjskiego i dalekowschodniego zmniejszyła się z 21 mln do 18,5 mln ludzi.
Rdzenne ludy Syberii stanowią ok. 6% populacji.
Poza tym Syberię zamieszkują przedstawiciele innych narodowości. Pozostałe nierdzenne narody zamieszkujące Syberię to głównie Tatarzy, Kazachowie i Czuwasze.
Ludność rdzenna.
Rdzenni mieszkańcy mieszkają głównie na ogromnych połaciach tajgi i tundry. Narody można podzielić według kryterium językowego:
Historia.
Początki ekspansji moskiewskiej na Syberii.
Pierwotnie Syberią określano obszar chanatu syberyjskiego. Państwo to zostało założone w 1495 roku przez Mahmeta, uciekiniera z jednego z państw powstałych na gruzach Złotej Ordy – Chanatu Tiumeńskiego. W tym okresie na Rusi tereny pod Uralem, po obydwu stronach masywu, określano inną nazwą: "Jugra". Penetracji tego obszaru jako pierwsi podjęli się kupcy z Nowogrodu Wielkiego. W świetle źródeł już w XI wieku dotarli do Jugry, który w wieku kolejnym nominalnie sobie podporządkowali. Stał się on obiektem sporu między Nowogrodem a Wielkim Księstwem Moskiewskim, które stopniowo przejmowało wpływy nowogrodzkie pod Uralem. W 1383 roku założono biskupstwo w Permie, którego celem była chrystianizacja Jugry i pełniejsze podporządkowanie tego rejonu Moskwie. W 1465 roku Iwan III wysłał do Jugry ekspedycję zbrojną, która wymusiła na miejscowych władykach podporządkowanie się Moskwie i płacenie daniny w skórkach, tzw. jasaku.
W 1478 Wielkie Księstwo Moskiewskie zajęło Nowogród, a zarazem przejęło jego powiązania handlowe na wschodzie. Już w 1483 po szlakach wyznaczonych przez Nowogrodzian ruszyła pierwsza moskiewska wyprawa za Ural. Decydująca ekspansja w tym rejonie wymagała jednak wcześniejszego podporządkowania Moskwie chanatów tatarskich. Po tym jak w 1552 roku Iwan IV Groźny zdobył Chanat Kazański, a następnie podporządkował sobie Chanat Astrachański. Władca chanatu syberyjskiego Jediger uznał Moskwę za potencjalnego protektora. Prowadził on wojnę domową z pretendentem do tronu, Kuczumem, w której przewagę powoli zyskiwał ten drugi. Ediger złożył w 1555 roku hołd Iwanowi IV i zobowiązał się do płacenia jasaku, ale nie otrzymał w zamian upragnionej pomocy. W 1563 roku został zamordowany, a jego miejsce zajął Kuczum. Wprawdzie nie próbował on zerwać więzów zależności względem Moskwy, ale nie przeszkadzało mu to w atakowaniu podległych Iwanowi IV Ostiaków.
Iwan IV nie reagował jednak na najazdy, które bezpośrednio nie dotykały jego ziem. Upadek chanatu syberyjskiego nastąpił na skutek wyprawy atamana kozackiego Jermaka Timofiejewicza, który był dowódcą wojsk prywatnych w służbie jednego z najbogatszych rodów kupieckich Rosji, Stroganowów. Nie jest jasne, czy podejmując w 1581 roku wyprawę na chanat syberyjski działał on na ich polecenie, czy też na własną rękę. Udało mu się zająć Sybir, stolicę chanatu, co początkowo spotkało się z wyraźną dezaprobatą Iwana IV. Po kilku latach Jermakowi udało się przekonać władcę, by uznał go za nowego płatnika jasaku. Zginął jednak w 1585 roku w walkach z Kuczumem, a ostatecznego podboju chanatu syberyjskiego dokonano już na polecenie moskiewskiego cara. W 1586 roku Rosjanie założyli pierwszą osadę na Syberii, Tiumeń, a w rok później umocniony ostróg Tobolsk. W 1598 ostatecznie pokonali Kuczuma, co otworzyło drogę do dalszej ekspansji na wschód. Całą krainę rozciągającą się od Uralu zaczęto określać mianem Syberii.
Syberia w XVII wieku.
Podboje prowadzone były w większości z inicjatywy prywatnej, przez kupców i grupy kozaków. Ich obowiązkiem było uznawanie władzy cara i zbieranie jasaku od miejscowych plemion. Spontaniczna i w dużej części pozbawiona nadzoru państwa ekspansja pozwoliła jeszcze przed połową XVII wieku dotrzeć do brzegów Oceanu Spokojnego. Rosjanie kolonizowali kolejno ujścia wielkich rzek syberyjskich: Obu, Jeniseju i Leny. Ze względu na klimat główny prąd ekspansji przesuwał się przez Syberię południową. Tam też jednak najsilniejszy opór stawiały miejscowe ludy koczownicze: Kirgizi, Kałmucy i Buriaci.
W 1604 roku założono Tomsk nad Tomem, dopływem Obu, w 1619 Jenisejsk w środkowym biegu Jeniseju, a w 1632 Jakuck nad Leną. W XVII wieku to w tych 3 miastach znajdowały się siedziby wojewodów obwodowych. Siedzibą czwartego wojewody był Tobolsk, który stał się de facto stolicą Syberii. Rolą wojewodów było przede wszystkim dbanie o regularny pobór jasaku i przekazywanie go do Moskwy. Wojewoda tobolski dodatkowo sprawował zwierzchność nad moskiewskimi siłami zbrojnymi na Syberii i regulacją handlu. W Tobolsku od 1621 roku znajdowała się także siedziba arcybiskupstwa syberyjskiego.
Niższy stopień podziału terytorialnego Syberii stanowiły powiaty. W XVII wieku było ich 20. Nad całą Syberią jurysdykcję sprawował Prikaz Syberyjski utworzony w 1637 roku.
Do najważniejszych miast założonych w XVII wieku należały jeszcze Irkuck nad Bajkałem (1652) i Ochock nad morzem Ochockim (1649). Pod koniec wieku Włodzimierz Ałbazow odkrył Kamczatkę (1697).
W 1643 roku ruszyła pierwsza wyprawa nad Amur, dowodzona przez Jerofieja Chabarowa. W tym rejonie Moskwa weszła w kontakt z innym Imperium – Chinami dynastii Qing. Do pierwszych potyczek doszło w 1652, co jednak nie powstrzymało kozaków przed założeniem Nerczyńska w 1659 roku. Pierwszy poseł moskiewski do Chin, wysłany w 1656 roku, został potraktowany obcesowo i wrócił do Moskwy z niczym. Spór między mocarstwami zaostrzył się w latach 60., gdy renegat Nicefor Czernichowski na własną rękę odbudował twierdzę nad Amurem, Ałbazin, którą kilka lat wcześniej zniszczyli Chińczycy. Doprowadziło to do wojny, ostatecznie zakończonej dopiero w roku 1689 traktatem nerczyńskim. Moskwa, przymuszona chińską demonstracją siły, zgodziła się zrezygnować z żyznych terenów nad Amurem, a granica została przesunięta na rzekę Argun. Zgodnie z założeniami polityki chińskiej Nadamurze miało pozostać strefą buforową. W 1728 roku traktat ten został przypieczętowany w Kiachcie pokojem wieczystym.
Przez cały XVII wiek władza Moskwy nad Syberią była stosunkowo słaba, co prowadziło do częstych i krwawo tłumionych buntów. Ruchy wyzwoleńcze były szczególnie silne na początku wieku, w okresie wielkiej smuty. Również później, przez cały wiek XVIII buntowali się m.in. Koriacy i Czukcze. Pierwszym udało się wywalczyć pewne ustępstwa – władze moskiewskie przestały brać od nich zakładników (instytucja tzw. amanatu). Dodatkowo Koriacy mieli sami zbierać jasak i przekazywać go lokalnym władzom. Źródłem powstań były przede wszystkim nadużycia przy pobieraniu jasaku, napady na autochtonów i niewolnictwo, wprawdzie formalnie zabronione w 1599 roku, ale jednak kwitnące. Specyficznym problemem we wczesnym okresie kolonizacji Syberii był brak kobiet, który prowadził do gwałtów i porwań, dokonywanych przez moskiewskich osadników wśród miejscowej ludności.
W XVII wieku Syberia stała się jednym z najbardziej dochodowych regionów Wielkiego Księstwa. Z jasaku budżet carski zyskiwał około 1/3 dochodów.
Syberia w XVIII wieku.
W XVIII wieku Rosja stopniowa umacniała swoją władzę na Syberii. W 1708 Piotr I Wielki przeprowadził reformę miejscowej administracji. Syberia objęta została jedną gubernią ze stolicą w Tobolsku i trzema prowincjami: Tobolską, Jenisejską i Irkucką. W 1764 utworzono drugą gubernię w Irkucku, co przypieczętowało coraz wyraźniejszy podział na Syberię wschodnią i zachodnią. W szczególnym stopniu odrębność Syberii podkreślała Katarzyna II, która utworzyła urząd generał-gubernatora cesarstwa syberyjskiego, ze stolicą w Tobolsku. Tę odrębność zniósł w 1796 roku car Paweł I.
Od czasów Piotra I władze w Petersburgu coraz większe znaczenie zaczęły przywiązywać do kwestii sprawnego kontaktu między metropolią i rozległymi terenami Syberii. W 1720 roku Piotr I nakazał budowę stacji pocztowych co 40 wiorst (43 km) na drodze z Moskwy do Irkucka. Projekt ten zakończono dopiero w latach 60. XVIII wieku. Od XVII wieku, a w istocie aż do schyłku XIX, podstawową formą transportu na Syberii był transport rzeczny. Pomiędzy poszczególnymi rzekami organizowano specjalne punkty przeciągania łodzi, nazywane przewłokami. Tam zwykle powstawały ostrogi, a następnie miasta. Na drodze z Tobolska do Pekinu, łodzie trzeba było przeciągać 7 razy, a podróż taka mogła trwać nawet 3 lata. Dla usprawnienia transportu w latach 60. XVIII wieku wybudowano trakt transportowy na stepie Barabińskim, ale dopiero wiek XIX miał przynieść przełom w tej dziedzinie.
Wraz ze stopniowym przetrzebianiem zwierzyny leśnej spadał dochód z jasaku, co stymulowało poszukiwania surowców naturalnych na Syberii. Przykładowo w 1716 roku, w toku Wielkiej Wojny Północnej, Piotr I wysłał ekspedycję w górę Irtysza w poszukiwaniu złota. Zakończyła się ona niepowodzeniem, ale nad rzeką założono twierdzę Omsk. Większe sukcesy odnoszono w poszukiwaniu rud żelaza i srebra. W latach 20. powstał ałtajski okręg przemysłowy założony przez Akinfa Demidowa, a następnie skonfiskowany przez państwo
Spośród miast najszybciej rozwijał się Tobolsk, który w połowie XVIII wieku miał już 15 000 mieszkańców. Na Syberii wschodniej dominującą rolę od Jenisejska przejął Irkuck. Największe doroczne jarmarki syberyjskie odbywały się w Irbicie.
Pierwsza połowa XVIII wieku była okresem największych ekspedycji naukowych na Syberii, które pozwoliły poznać geografię, faunę, florę i ludność tej krainy. W 1716 roku swoją siedmioletnią misję badawczą na Syberii rozpoczął Gottlieb Messerschmidt, a w 1726 roku Vitus Bering podjął próbę odpowiedzi na pytanie, czy Azja łączy się z Ameryką. Ostatecznie zaprzeczył tej koncepcji podczas swojej drugiej wyprawy (1733–1734), kiedy też odkrył Wyspy Aleuckie, Wyspy Komandorskie, Kuryle i drogę do Japonii. Rok wcześniej Rosjanie dotarli do brzegów Alaski. W 1783 ekspansja rosyjska przekroczyła granice Azji, a Grzegorz Szelichow założył osadę na Kodiaku, wyspie nieopodal Alaski.
Syberia w XIX wieku.
W XIX wieku doszło do znaczących zmian w gospodarce i zarządzaniu Syberią. W okresie rządów generał-gubernatora Pestla-Treskina skala nadużyć na Syberii stała się tak duża, że zmusiła władze w Petersburgu do interwencji. W 1822 roku wysłano Michaiła Sperańskiego, który najpierw przeprowadził kontrolę sytuacji, następnie jako nowy generał-gubernator zreformował metody zarządzana Syberią. Wprowadzony został samorząd wiejski, rady doradcze kontrolujące urzędników. Powstały dwa generałgubernatorstwa – dla wschodniej i zachodniej Syberii. Sperański znacznie zwiększył obciążenia autochtonicznych ludów osiadłych, jednocześnie zapewniając ludom koczowniczym pełną jurysdykcję nad swoimi wewnętrznymi sprawami. Dla zmniejszenia nadużyć wprowadzono możliwość opłacania jasaku w ekwiwalencie pieniężnym.
Najważniejszym odkryciem początku XIX wieku było znalezienie złóż złota. Odkrycie i początek wydobycia tego kruszcu przypada na 1827 r. w zachodniej Syberii, a w następnych dekadach odkrywano złoża w rejonach leżących coraz bardziej na wschód. Rosja szybko stała się największym producentem tego metalu, utrzymując się na pierwszej pozycji aż do czasu odkrycia bogatych złóż w Kalifornii i Australii. W 1812 zniesiono monopol władzy carskiej na wydobywanie metali szlachetnych. W 1870 ustalono natomiast, że każdy może wydobywać złoto, pod warunkiem sprzedawania go władzy, która zastrzegła sobie prawo przetopu.
W połowie XIX wieku Rosja ponownie podjęła próbę ekspansji nad Amur. Tym razem nie spotkała się z oporem ze strony osłabionych Chin. W 1858 roku zawarto dwa traktaty: w Ajgunie i Tiencinie. Granicą między państwami stał się Amur, a Rosja zyskała nowe przywileje handlowe. W 1860 roku zawarto traktat pekiński, w którym Rosja uzyskała dodatkowo kraj ussuryjski. Najważniejszym miastem rosyjskim w tym rejonie stał się Władywostok. W 1875 Rosja zawarła także traktat petersburski z Japonią. Uzyskała w nim Sachalin, Kuryle zaś miały należeć do Japonii.
W 1891 roku rozpoczęto największą inwestycję transportową w dotychczasowej historii Rosji: budowę rozważanej już od połowy wieku kolei transsyberyjskiej z Petersburga i Moskwy do Władywostoku. Budowę prowadzono w tempie do ponad 600 kilometrów rocznie, angażując w nią dziesiątki tysięcy robotników, w tym wielu zesłańców (zob. Sybiracy). Wprawdzie została zakończona dopiero w 1913 roku, ale już pod koniec XIX wieku doprowadziła do znacznego ożywienia w handlu wyraźnych ruchów ludnościowych na Syberii. Usprawniła też znacznie carski system zsyłek.
Syberia w XX wieku.
Na początku XX wieku premier Piotr Stołypin wprowadził szereg reform, które doprowadziły w latach 1906–1917 do masowej akcji osiedleńczej na Syberii. W tym czasie na wschodnich rubieżach Rosji dobrowolnie osiadło 3 mln ludzi pochodzących z przeludnionych europejskich regionów państwa. Stołypin zagwarantował chłopom dogodne warunki nabycia ziemi i tanie kredyty, dzięki czemu obszar użytków rolnych na Syberii podwoił się w tym okresie.
Syberia była istotnym elementem niemieckiego Generalnego Planu Wschodniego, planowano na nią wysiedlić około 50 milionów Słowian. Po ataku Niemiec na ZSRR m.in. na zachodnią Syberię przebazowano znaczną część radzieckich ośrodków przemysłowych z zagrożonych obszarów.
System zsyłek.
Od początku liczną grupę osadników stanowili ludzie skazani na zesłanie, bądź katorgę. Było wśród nich wielu Polaków. Jednym z pierwszych znanych zesłańców z terenów Rzeczypospolitej był Adam Kamieński, autor najstarszego opisu Syberii w języku polskim. Często zesłańcy byli elitą wśród osadników i w sposób znaczący przyczyniali się do rozwoju Syberii. Spośród nich rekrutowało się też wielu badaczy np. Benedykt Dybowski, Bronisław Piłsudski, Aleksander Czekanowski czy Jan Czerski.
Gospodarka.
Początkowo gospodarka Syberii ograniczała się tylko do eksploatacji lasów, przemysłu futrzarskiego i wydobycia złota. Do dziś te gałęzie przemysłu są tam obecne. Dopiero w XX wieku gospodarcza rola Syberii bardzo wzrosła. Przyczyną było wybudowanie Kolei Transsyberyjskiej oraz systematyczne badania geologiczne, które umożliwiły odkrycie wielkich i różnorodnych bogactw tej ziemi.
W czasach ZSRR nastąpiło intensywne uprzemysłowienie, które doprowadziło do powstania m.in. Kuźnieckiego Okręgu Przemysłowego, Uralskiego Okręgu Przemysłowego, miast-centrów wydobycia surowców mineralnych (np. Norylsk, Mirny, Magnitogorsk), wybudowania elektrowni wodnych na Jeniseju i Angarze.
Aby ułatwić eksploatację wschodniej Syberii w latach 70. XX wieku wybudowano Bajkalsko-Amurską Magistralę Kolejową (BAM). Ponadto od lat 60. XX wieku Nizina Zachodniosyberyjska stała się ośrodkiem wydobycia ropy naftowej.
Lata 80. to początek eksploatacji na wielką skalę syberyjskich złóż gazu ziemnego (m.in. na półwyspie Jamał). Stanowią one około 30% światowych zapasów.
Oprócz wyżej wymienionych złóż na Syberii występują:
Na Syberii ma miejsce 100% wydobycia rosyjskiego niklu i platyny, 98% diamentów, 85% złota, 90% gazu i 70% ropy.

</doc>
<doc id="1934017" url="https://pl.wikipedia.org/wiki?curid=1934017" title="Focke-Wulf Fw 47">
Focke-Wulf Fw 47

Focke-Wulf Fw 47 – niemiecki samolot meteorologiczny oblatany w czerwcu 1931 roku. 
Był to górnopłat typu parasol o tradycyjnej konstrukcji. Charakterystyczna była jedynie bardzo duża powierzchnia skrzydeł. Najpierw był testowany przez Reichsverband der Deutschen Luftfahrtindustrie, a następnie przez stację meteorologiczną w Hamburgu. Ostatecznie zlecono jego produkcję, która miała zaopatrzyć stacje meteorologiczne w całych Niemczech. Meteorolodzy nazywali ten samolot Höhengeier, tzn. sęp, który lata wysoko.

</doc>
<doc id="1934019" url="https://pl.wikipedia.org/wiki?curid=1934019" title="Heidi Zimmermann">
Heidi Zimmermann

Heidi Zimmermann (ur. 1 maja 1946 w Zürs) – austriacka narciarka alpejska, dwukrotna medalistka mistrzostw świata. 
Kariera.
W zawodach Pucharu Świata zadebiutowała 7 stycznia 1967 roku w Oberstaufen, zajmując 10. miejsce w slalomie. Tym samym już w debiucie zdobyła pierwsze pucharowe punkty. Nigdy nie stanęła na podium zawodów tego cyklu. W klasyfikacji generalnej sezonu 1966/1967 zajęła 15. miejsce. 
Wystartowała na mistrzostwach świata w Portillo w 1966 roku, gdzie wywalczyła dwa medale. Najpierw zajęła drugie miejsce w gigancie, rozdzielając dwie Francuzki: Marielle Goitschel i Florence Steurer. Następnie zdobyła brązowy medal w kombinacji, plasując się za Marielle Goitschel i kolejną Francuzką - Annie Famose. Na tej samej imprezie zajęła również dziewiąte miejsce w zjeździe i osiemnaste w slalomie. Były to jej jedyne starty na mistrzostwach świata. Nigdy nie wystąpiła na igrzyskach olimpijskich.
Osiągnięcia.
Puchar Świata.
Miejsca na podium.
Zimmermann nigdy nie stanęła na podium zawodów PŚ.

</doc>
<doc id="1934024" url="https://pl.wikipedia.org/wiki?curid=1934024" title="Pomazaniec">
Pomazaniec

Pomazaniec, Namaszczony, Mesjasz (hebr. "מָשִׁיחַ", trl. mäʃijχä), Chrystus (gr. "χριστός"), pot. Wybraniec – w judaizmie i chrześcijaństwie pierwotnie religijny tytuł królów, kapłanów-lewitów i proroków – osób "namaszczonych" ("pomazanych") olejem. Z czasem, pod wpływem proroków, ten biblijny termin nabrał eschatologicznego znaczenia – określa on osobę, zapowiedzianą przez Jahwe, która ma przynieść ostateczne rozwiązanie problemu zła, grzechu i śmierci w świecie i ustanowić tzw. królestwo mesjańskie, będące nowym rajem, przewyższającym szczęście pierwszego. Nowy Testament uznał, że zapowiedzianym Mesjaszem jest Jezus Chrystus, a chrześcijanie te fragmenty Starego Testamentu, które odnoszą się do mesjanizmu traktują jako przepowiednie nadejścia Jezusa. Wyznawcy judaizmu – żydzi – wciąż trwają w oczekiwaniu na przyjście Mesjasza.
Judaizm.
Tora i Prorocy.
Pierwotnie, w Starym Testamencie, tytuł ten odnosił się wyłącznie do osób, z których powołaniem wiązał się obrzęd namaszczenia olejem. Zaliczali się do nich królowie (por. Saul), kapłani (por. Aaron) oraz prorocy (por. Elizeusz). W okresie przesiedleń termin Pomazańca zaczął być wiązany z prorockimi zapowiedziami Wyzwoliciela mającego przywrócić Królestwo Izraela.
Teologia rabinistyczna.
Oczekiwanie na Mesjasza jest jedną z podstawowych prawd wiary judaizmu, sformułował ją wyraźnie w swoich "Trzynastu zasadach wiary" Mojżesz Majmonides (1135–1204) – jeden z ważniejszych autorytetów w interpretacji tradycji żydowskiej. Wśród zasad jest prawda o przyjściu Mesjasza: "Wierzę z całkowitym przekonaniem w przyjście Mesjasza i mimo iż może się opóźnić, oczekuję Jego przyjścia codziennie". Wiele wspólnot żydowskich włączyło recytację "Zasad" Majmonidesa do swoich porannych modlitw. W nowszych czasach odnotowuje się trend modernistyczny, któremu obce jest pojęcie nadprzyrodzonej interwencji Boga w sprawy ludzkości, starający się wykazać, że judaizm w czasach Jezusa Chrystusa nigdy nie stawiał w swym centrum oczekiwania na Mesjasza. Inną niż modernizm przyczyną tych prób może być chęć oddalenia pytania, na ile Jezus tytułujący się Mesjaszem spełnił to, co o Mesjaszu mówili prorocy.
Według rabinów z nurtu chasydzkiego, wydarzeniem, które wyznaczyło początek budowy epoki mesjańskiej było zniszczenie Drugiej Świątyni przez Rzymian w 70 r. n.e. i późniejsze czasy wygnania, które trwają do dziś. Według Yehudy Leiba Schapiro, dziekana Kolegium Rabinistycznego Jesziwy Gedoli (Yeshiva Gedola Rabbinical College) w Greater Miami, to, co stare musiało zostać zniszczone, aby dać miejsce pod budowę nowej Świątyni Mesjasza i przyszłemu objawieniu Ha-Szem, które przewyższy wszystko, co jest znane do tej pory. Takie jest znaczenie święta Tisza be-Aw. Będzie to święto objawienia się Mesjasza.
Mesjasz w celebracji paschy.
Oczekiwanie na mesjasza jest istotnym elementem sederu paschalnego, symbolem są otwarte drzwi i czwarty kielich czekający na proroka Eliasza, który przed nadejściem mesjasza ma powrócić z niebios, do których został zabrany (por. 2 Krl 2,11–13).
Chrześcijaństwo.
Dla chrześcijaństwa nazwa "Pomazaniec", która poprzez grekę i łacinę, dotarła do naszych czasów w postaci synonimu "Chrystus", ma znaczenie zasadnicze. Powodem jest wiara w to, że Pomazańcem, jedynym, prawdziwym i ostatecznym jest Jezus Chrystus.
Stary Testament.
Słowo "Pomazaniec" z początku było określeniem króla jako wykonawcy Bożych poleceń, mającego mandat od Ducha Świętego. (por. 1 Sm 9,16; 10,1.10; 16,13; Sdz 9,8). Był on zatem postacią, wobec której należało podchodzić z szacunkiem wypływającym z religijności (por. 1 Sm 24,7.11; 26,9.11.23; 2 Sm 1,14.16). Pomazaniec był też wybrańcem Boga. Taką rolę króla-pomazańca pokazuje Ps 45,8. W Psalmie 2 w. 7 jest on ukazany jako Syn Boży.
Oprócz osoby króla, wykorzystywano ten termin również w odniesieniu do innych postaci, jak np. kapłanów.
Nadzieje mesjanistyczne związane z ziemskim monarchą Izraela skończyły się w okresie po powrocie z wygnania babilońskiego wraz z Zorobabelem, który nie został koronowany, co znaczyło, że nie on był wypełnieniem proroctwa Zachariasza:
Wyrazem oczekiwania na Mesjasza w Starym Testamencie, już nie na ziemskiego króla, lecz na tajemniczą osobę posłaną przez Boga, są inne tytuły jak "Sługa Jahwe" z Księgi Izajasza 49,3.6; 52,13 (jest to tzw. Księga pocieszenia Izajasza lub Deutero-Izajasza) oraz "Syn Człowieczy" z proroctwa Daniela z rozdz. 7:
Te dwa proroctwa uznają za mesjańskie we właściwym tego słowa znaczeniu nawet tacy uczeni jak Joachim Becker, którzy w duchu skrajnego nurtu krytyki historyczno-literackiej, odrzucają większość duchowych interpretacji figur mesjańskich Starego Testamentu.
Proroctwa w Starym Testamencie dotyczące Mesjasza.
Teolodzy chrześcijańscy dostrzegają proroctwa mesjańskie w ponad 100 fragmentach Starego Testamentu. Większość z nich jest uznawana za mesjańskie także przez komentatorów judaistycznych. Niektórzy autorzy podają nawet liczbę 456 fragmentów.
Jezus w rozmowie z uczniami idącymi do Emaus, "zaczynając od Mojżesza, poprzez wszystkich proroków wykładał im, co we wszystkich Pismach odnosiło się do Niego" (Łk 24,27). Roy H. Shoeman zebrał najważniejsze miejsca.
Czas przyjścia Mesjasza (Dn 9,24–27).
Jak wykazywał Roy H. Schoeman, w dziewiątym rozdziale Księgi Daniela znajduje się proroctwo dotyczące dokładnego czasu pojawienia się Pomazańca-Mesjasza w ziemskiej historii Izraela. 
Księga Daniela 9,24–27 mówi najpierw o 70 tygodniach, w których dokona się zbawienie narodu i świętego miasta Jerozolimy. Według proroctwa miało to wyglądać następująco: "siedem tygodni i sześćdziesiąt dwa tygodnie" od decyzji odbudowania Świątyni do "Władcy-Pomazańca". W tym czasie zostaną odbudowane "dziedziniec i wał":
W apokaliptycznej symbolice żydowskiej 1 tydzień to liczba 7, 1 dzień to symboliczny 1 rok, stąd 7 tygodni to 49 lat, 62 tygodnie to 434 lata a 70 tygodni to 490 lat. Według Roya H. Shoemana, lata te pasują do pojawienia się Jezusa Chrystusa bardzo dokładnie. Zdanie, "słowo, że ...zostanie odbudowana Świątynia" – odnosi się do rozkazu króla Artakserksesa (por. Ezdr 7,11–26). Władca podjął tę decyzję w 458 r. przed Chr. Odbudowa murów Jerozolimy zajęła dokładnie siedem tygodni, czyli 49 lat, Koniec odbudowy murów jest zaznaczony zakończeniem w roku 409 przez namiestnika Nehemiasza sprawowania funkcji zarządcy Judei. Gdy doda się 62 tygodnie, dochodzi się do roku 26 AD. Wielu, włączając w to Euzebiusza z Cezarei, podaje tę datę jako rok chrztu Jezusa. Z kolei pół tygodnia, czyli trzy i pół dnia, czyli trzy i pół roku, kiedy w Świątyni "ustanie krwawa ofiara i ofiara pokarmowa" odnosi się do zdania z Mt 27,51, które mówi, że w chwili śmierci Jezusa zasłona w Świątyni rozdarła się na dwoje. Ustanie ofiar potwierdza też tekst z Talmudu "Rosz Haszana" 31b. W ciągu pokolenia Rzymianie zniszczyli Świątynię i wysłali Żydów na wygnanie.
Wśród najstarszych ojców Kościoła nie było zgodności jak interpretować postać "Władcy-Pomazańca" z wersu 25. Nie wszyscy też widzieli w wersie 26 odniesienie do śmierci Jezusa.
Miejsce i pochodzenie Mesjasza.
Następujące teksty mówią o pochodzeniu mesjasza: z Judy – Rdz 49, 10; z potomstwa Jakuba – Lb 24,17; z potomstwa Jessego, ojca króla Dawida – Iz 11,1–2. Proroctwo to cytowane jest w Mt 1,1–16, Łk 3,23–28, Rz 15,12.
Mesjasz będzie potomkiem króla Dawida – 2 Sm 7,12–13 oraz Jr 23,5. Będzie narodzony w Betlejem – Mi 5,2, cytowane w Mt 2,1–6. Narodzi się z dziewicy – Iz 7,14, cytowane dosłownie w Mt 1,22–23. Niektórzy żydowscy apologeci twierdzą, że hebrajskie słowo użyte przez Izajasza "alma" /עלמה/ może oznaczać po prostu młodą kobietę. Jednak, jak argumentuje Schoeman, wtedy trudno byłoby to uznać za cudowny znak, o który chodzi w tym proroctwie. Również grecka Septuaginta, które było tłumaczeniem dokonanym w diasporze przez Żydów dla Żydów, ukończonym w całości co najmniej 150 lat przed Chr., tłumaczy "alma" słowem greckim "parthenos" – dziewica.
Misja Mesjasza.
Jest wiele proroctw o misji Mesjasza. Będzie przygotowana przez poprzednika – Iz 40,3–5, cytowane w Mt 3,1–3 oraz Ml 3,1; uzdrowi chorych – Iz 35, 4–7; uwolni zniewolonych – Iz 61,1–2, proroctwo to Jezus sam odnosi do siebie w Łk 4,16–21. O miejscu zamieszkania – Iz 9,1–2,mówi o tym Mt 4,13–16. Gdy przyjdzie, wielu będzie występować przeciwko niemu – Iz 6,9–10, co Jezus sam zastosował do siebie w Mt 13,14–15. Także Ewangelia Jana odnosi ten tekst razem z Iz 53,1 do Jezusa w J 12,37–41. Cechy osoby mesjasza: Iz 9,6 oraz jego duch: Iz, 11,2–4.
Męka i śmierć Mesjasza.
Proroctwo Zachariasza w rozdz. 9 zapowiadało wjazd mesjasza do Jerozolimy:
Zostało to zacytowane w J 12,12–16. Ponadto rozdziały 12 i 13 Księgi Zachariasza zapowiadają szczegóły śmierci Mesjasza: 12,10:
Cytowane przez J 19,37. Proroctwo o płaczu nad pomazańcem, odnosi się także do paruzji, do drugiego przyjścia Chrystusa, kiedy wielu Żydów się nawróci i wtedy będą płakać, chociaż nie płakali od razu. Nawrócenie Żydów zapowiadał Jezus w Mt 23, 37–39 oraz Paweł w Rz 11,25–26. Na eschatologiczne wypełnienie tych słów wskazuje kontekst proroctwa: Za 12,6–14,9.
Księga Mądrości zawiera wiele zapowiedzi cierpień Mesjasza: Mdr 2, 12–24, wypełnienie ukazują: Mt 23,23–28, Mt 5, 10; J 5,18; Mt 27, 39–43. Wielu uważa pieśni Sługi Pańskiego np. Iz 53 za proroczy opis cierpień Jezusa Mesjasza, np. Iz 53, 1–12; cytowany w J 12,37n; Mt 8,16n; Mk 15,27n; J 19,15; Mt 27, 57–60.
Psalm 22: "Boże mój, Boże mój czemuś mnie opuścił?" jest cytowany jako wypełniony na Jezusie w Mt 27,46. Wers 16 tego Psalmu: "przebili ręce i nogi moje" przysparza pewne trudności. Nowsze wydania żydowskie podają go w innym brzmieniu niż chrześcijańskie. Biorą one inny wariant tekstu, w którym słowo "przebili", czytane fonetycznie "cah-roo" /כרו/, różni się o jedną literę i wtedy czyta się jak "caah-ree" /כרי/ i znaczy "jak lew". Różnica w słowie jest bardzo niewielka – jedna mała litera. W używanej przez chrześcijan wersji jest "waw" /ו/, w żydowskiej "jod" /י/ – litery różnią się długością pionowej kreski. Ponieważ najstarsze zachowane kopie tekstu oryginalnego pochodzą z XI w. możliwość popełnienia błędu przy kopiowaniu jest znacząca. Apologeci żydowscy wysuwają zarzuty, że chrześcijanie celowo wprowadzili ten błąd do tekstu. Jednak żydowskie tłumaczenia tego fragmentu na język grecki i syryjski, dokonane w epoce przedchrześcijańskiej, mają wersję "przebili", co świadczy, że starsze rękopisy zawierały tę wersję, którą używają chrześcijanie i jednocześnie wyklucza możliwość interwencji chrześcijańskiej w tekst. Raczej można sądzić odwrotnie, że jakiś żydowski kopista skrócił kreskę w literze. Jednak sformułowanie, które wyszło: "jak lew moje ręce i nogi" nie jest zbyt zręczne w porównaniu z, wydaje się, pierwotną wersją: "przebili moje ręce i nogi".
Psalm 22 werset 18 cytowany jest w J 19,23–24: "rzucili los o moją suknię..." Inne proroctwo, Zachariasza 13,7 cytuje sam Jezus, jako zapowiedź rozproszenia się Jego uczniów: "Uderzę pasterza i owce trzody się rozproszą" (Mt 26, 31). Piotr idzie za aresztowanym Jezusem w znacznej odległości, obawiając się aresztowania, czym nieświadomie wypełnia zapowiedź Psalmu 38, 12: "Moi przyjaciele i moi bliscy stoją z daleka".
Również Psalm 34 zawiera szczegóły śmierci Mesjasza. Wers 20: "ani jedna z nich /jego kości/ nie ulegnie złamaniu" jest cytowany w J 19 w. 31 i dosłownie ww. 33–36:
Nowy Testament.
Sam Jezus cytował proroctwo Daniela w czasie przesłuchania przed Najwyższą Radą Izraela. Rada jednoznacznie zrozumiała to jako przypisanie sobie tytułu Boskiego i oskarżyła Jezusa o bluźnierstwo:
Tak więc w Nowym Testamencie tytuł Pomazańca odnosi się wyraźnie do osoby Jezusa.
To że Jezus jest Pomazańcem, zapowiedziane było w orędziu anioła przy jego narodzeniu ("„Dziś narodził się wam Zbawiciel, którym jest Mesjasz, Pan”"), poprzez wyznanie Piotra: "„Ty jesteś Mesjasz”", aż do licznych przykładów tytułowania go w ten sposób w Listach Apostolskich.
Teologia chrześcijańska.
W czasach Ojców Kościoła uwydatniana była rola Jezusa jako Pomazańca nie tylko dla zaznaczenia jego roli Odkupiciela, ale również dla podkreślenia trynitarnej tajemnicy Boga, w której "„namaszczeniem”" Jezusa jest Duch Święty.
Teologia niektórych Kościołów chrześcijańskich (np. katolicka) podkreśla udział członków Kościoła w mistycznym Ciele Jezusa i jego misji: kapłańskiej, królewskiej i proroczej. Z tego powodu w liturgii nadal stosuje się gest namaszczenia jako znak sakramentów: chrztu, bierzmowania, święceń i namaszczenia chorych.

</doc>
<doc id="1934027" url="https://pl.wikipedia.org/wiki?curid=1934027" title="Arka przymierza">
Arka przymierza



</doc>
<doc id="1934028" url="https://pl.wikipedia.org/wiki?curid=1934028" title="Arka Przymierza">
Arka Przymierza

Arka Przymierza ( "Aron ha-Berit", – „skrzynia”) – w chrześcijaństwie i judaizmie ozdobna skrzynia, w której przechowywano tablice z Dekalogiem, była symbolem obecności Jahwe.
Opis.
W Biblii opisana jest jako skrzynia z drewna akacjowego o wymiarach ok. 140×80×80 cm obita obustronnie złotą blachą. Zamknięcie Arki Przymierza stanowiła płyta ze złota (hebr. "kaporet"). Zgodnie z tradycją żydowską, w arce przechowywano laskę Aarona, dzban z manną i dwie kamienne tablice z tekstem Dekalogu; tradycję tę podziela autor Listu do Hebrajczyków (Hbr 9,4). Natomiast zgodnie z 1 Księgą Królewską 8,9 w czasach Salomona znajdowały się tam jedynie tablice Przymierza. Jahwe miał wręczyć te tablice Mojżeszowi na górze Synaj, w trakcie wędrówki ludu Izraela z Egiptu do Ziemi Obiecanej. Osobą, która miała wyłączne uprawnienie do bezpośredniego dostępu do arki był arcykapłan.
Historia.
Według hebrajskiej Biblii, do momentu wybudowania Pierwszej Świątyni przez króla Salomona arka była przewożona na specjalnym wozie z zasłonami podczas wszystkich kampanii wojskowych prowadzonych przez Izraelitów. Stanowiła ona centrum kultu w czasie wędrówki Izraelitów do ziemi Kanaan. Wierzono, że armia posiadająca arkę jest niezwyciężona. W czasie oblężenia Jerycha obnoszono ją wokół murów miasta. Później przechowywana była w miejscu najświętszym Przybytku Mojżeszowego w Szilo. Następnie zdobyć ją mieli Filistyni lecz, jak twierdzi Biblia, zwrócili, widząc w niej przyczynę swoich klęsk. Król Dawid miał przenieść ją na wzgórze Syjon w Jerozolimie, a Salomon po wybudowaniu świątyni do specjalnego pomieszczenia zwanego Święte Świętych, do którego nie miał wstępu nikt prócz arcykapłana (raz w roku, z okazji święta Jom Kipur).
Arka zaginęła w trakcie najazdu armii Babilonu pod wodzą Nabuchodonozora II na Palestynę w 586 p.n.e. i zburzenia Pierwszej Świątyni.
W niektórych Kościołach wschodnich istnieje doktryna, według której arka została potajemnie wywieziona z Pierwszej Świątyni i znajduje się gdzieś na terytorium obecnego Sudanu, gdzie zostanie odnaleziona przez Jezusa Chrystusa w dniu zstąpienia Królestwa Bożego na Ziemię.
Według tradycji kościoła etiopskiego arka lub jej dokładna kopia znajduje się w kościele Matki Bożej z Syjonu w Aksum – dawnej stolicy Cesarstwa Etiopii. Według przekazów z XIV wieku, Menelik I – pierwszy król Etiopii i zgodnie z legendą syn królowej Saby i króla Salomona – miał przywieźć arkę z Izraela do Etiopii. Według innej teorii arkę wywieźli Żydzi udający się na emigrację do Egiptu, zatrzymali się na wyspie Elefantyna znajdującej się na rzece Nil i ok. 650 r. p.n.e zbudowali świątynię. Po jej zburzeniu przez Egipcjan ok. 410 r. p.n.e. wyruszyli na południe wzdłuż Nilu do Etiopii i umieścili ją w Aksum. Każdego roku, 19 stycznia podczas święta "Timkat" upamiętniającego chrzest Jezusa Chrystusa w Jordanie, kopia arki jest obnoszona w procesji. Arka jest pilnie strzeżona, a opiekę nad nią sprawuje dożywotnio wyłącznie jeden mnich – nikt inny nie ma do niej dostępu.
Do poglądów o losach zaginionej arki dołącza opis zawarty w 2 Księdze Machabejskiej, wedle którego prorok Jeremiasz ukrył ją w grocie na górze Nebo, po wschodniej stronie Jordanu. Część religijnych Żydów i niektórzy uczeni uważają, że kapłani jerozolimscy, na wieść o rychłym upadku miasta, ukryli arkę w tajemnej komnacie pod Wzgórzem Świątynnym. Ta komnata ma się znajdować pod muzułmańską Studnią Dusz.

</doc>
<doc id="1934029" url="https://pl.wikipedia.org/wiki?curid=1934029" title="Carola Zirzow">
Carola Zirzow

Carola Zirzow (ur. 15 września 1954) – niemiecka kajakarka. Dwukrotna medalistka olimpijska z Montrealu.
Reprezentowała barwy NRD. Igrzyska w 1976 były jej jedyną olimpiadą. Triumfowała w jedynkach, a w dwójkach wspólnie z Bärbel Köster zajęła trzecie miejsce. Trzy razy wywalczyła złoto mistrzostw świata (K-2 500 m – 1975, K-4 500 m – 1974 i 1975).

</doc>
<doc id="1934031" url="https://pl.wikipedia.org/wiki?curid=1934031" title="Profanum">
Profanum

Profanum (łac. "pro" „przed”, "fanum" „świątynia”) – to, co ludzkie, sfera świeckości, przeciwieństwo sacrum – sfery świętej. W sferze tej odbywają się wszystkie codzienne wydarzenia z życia człowieka. Profanum jest łacińskim słowem dla świeckości. Różnica między świętym a świeckim była uważana za centrum społecznej rzeczywistości w ludzkich religiach przez Emile’a Durkheima.
Świętość/Świeckość.
Świat świecki zawiera wszystko, co pojmujemy naszymi zmysłami, to naturalny świat, codzienność, życie, które doświadczamy jako zrozumiałe lub co najmniej poznawalne – Lebenswelt (świat życia). W opozycji stoi świętość lub sacrum (łac.), które przedstawia wszystko, co istnieje ponad codzienność, coś, co jest nieuchwytne naszym zmysłom. Świętość może więc dawać poczucie uniesienia, ponieważ jest ono uznawane za niepoznawalne oraz ponad ludzkimi możliwościami zrozumienia. Durkheim wskazywał jednak na stopnie świętości, na przykład pewien amulet może być święty, lecz mało respektowany.
Przejścia.
Rytuał przejścia reprezentują ruch z jednego stanu, świeckości, do drugiego, świętości, lub odwrotnie, z powrotem do świeckości. Religie głównie są zorganizowane wokół świętych elementów ludzkiego życia i starają się, w kolektywnej próbie, połączyć świętość ze świeckością.
Rozwój świeckości.
Modernizacja oraz oświecenie doprowadziły do sekularyzacji kultury w ciągu ostatnich paru wieków, wynosząc świeckość ponad świętość. Globalny świat XXI wieku jest w rezultacie empiryczny, zmysłowy, umowny – innymi słowny: świecki.
Rozwój świeckości doprowadził do powstania kilkunastu kontr ruchów, próbujących zmniejszyć rozmiar rozwoju świeckości. Modernizm nastawił się na przywrócenie mitów oraz poczucie sacrum w świeckiej rzeczywistości. Wallace Stevens, przemawiając za tym ruchem, napisał „jeśli nic nie byłoby boskie, to wszystko było samym światem”. Fundamentalizm – chrześcijański, muzułmański lub inny, odwrócili się od profanum z powrotem do świętego nakazu. Również psychologia stara się chronić granice indywidualności przed zbytnim profanum, ustanawiając rytualne miejsca pracy wewnętrznej, w opozycji do postmodernistycznej utraty prywatności.
Przykłady w kulturze.
Seamus Heany uważał, że „desakralizacja przestrzeni, jest czymś, co moja generacja doświadczyła na wszystkie sposoby”.
Dychotomia święte – świeckie.
Dychotomia święte-świeckie to idea proponowana przez francuskiego socjologa Emile’a Durkheima, który uznawał ją za główną charakterystykę religii: „religia to zunifikowany system wierzeń i praktyk związanych ze świętością, to znaczy, rzeczy oddzielone i zabronione.” W teorii Durkheima świętość reprezentuje interesy grupy, szczególnie jedność, która była uosobiona w świętych symbolach bądź totemach. Natomiast świeckość związana jest ze zwykłymi indywidualnymi sprawami. Durkheim stwierdził wyraźnie, że ta dychotomia nie jest równa dobru oraz złu. Święte może być zarówno dobre jak i złe, tak samo świeckie. Durkheimowskie twierdzenie o uniwersalności tej dychotomii dla wszystkich religii oraz kultów było krytykowane przez uczonych, między innymi przez brytyjskiego antropologa Jacka Goody’iego. Goody zauważał, że „wiele społeczeństw nie ma słów, które tłumaczyłyby świętość i świeckość, które podobnie jak różnica między naturalnym a nadnaturalnym, jest produktem religijnej myśli europejskiej, niż uniwersalnie akceptowanym kryterium”. Jak wyjaśnia Tomoko Masuzawa w „The Invention of World Religions: Or, How European Universalism Was Preserved in the Language of Pluralism”, system porównawczy religii uprzywilejował chrześcijaństwo kosztem innych wierzeń nie-chrześcijańskich. Każda kosmologia bez binarnej świętości oraz świeckości była uznawana jako niewidoczna na polu religioznawstwa, ponieważ dychotomia miała być „uniwersalna”.

</doc>
<doc id="1934032" url="https://pl.wikipedia.org/wiki?curid=1934032" title="Aglomeracja miejska">
Aglomeracja miejska



</doc>
<doc id="1934035" url="https://pl.wikipedia.org/wiki?curid=1934035" title="Madonna">
Madonna



</doc>
<doc id="1934037" url="https://pl.wikipedia.org/wiki?curid=1934037" title="Indywidualne Mistrzostwa Wielkiej Brytanii na Żużlu 1979">
Indywidualne Mistrzostwa Wielkiej Brytanii na Żużlu 1979

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1979 roku. Tytuł wywalczył Peter Collins z Belle Vue Aces. 
Wyniki.
Półfinał pierwszy.
Awans: 8 do finału
Półfinał drugi.
Awans: 8 do finału
Finał.
Uwaga! Ian Turner zastąpił Dave'a Mortona, Alan Grahame – Steve'a Bastable'a

</doc>
<doc id="1934038" url="https://pl.wikipedia.org/wiki?curid=1934038" title="Zasłużony Artysta RFSRR">
Zasłużony Artysta RFSRR

Zasłużony Artysta RFSRR – państwowe wyróżnienie Rosyjskiej Federacyjnej Socjalistycznej Republiki Radzieckiej, tytuł przyznawany przez Prezydium Naczelnej Rady RFSRR, jako jedna z form wyrażenia uznania przez państwo i społeczeństwo. Uchwalone 10 sierpnia 1931. 
Tytuł „Zasłużony Artysta RFSRR” przyznawano szeroko znanym w ZSRR aktorom, kompozytorom, muzykom, artystom cyrku, sławnym wykonawcom muzyki poważnej, muzyki estradowej, jazzowej i wybitnym przedstawicielom innych dziedzin kultury z RFSRR i innych republik.
Wyższymi formami tego typu uznania były tytuły Ludowy Artysta RFSRR i Ludowy Artysta ZSRR.
Od lutego 1992 roku we wszystkich dokumentach tytuł ten nosił nazwę „Zasłużony Artysta Federacji Rosyjskiej”, chociaż odznaka związana z przyznaniem wyróżnienia z pewnymi zmianami (usunięto napis „RFSRR” i w miejsce flagi RFSRR na wstążce zostało umieszczone trójkolorowe pole) była przyznawana do roku 1996.

</doc>
<doc id="1934045" url="https://pl.wikipedia.org/wiki?curid=1934045" title="Karl Cordin">
Karl Cordin

Karl Cordin (ur. 3 listopada 1948 w Dornbirn) – austriacki narciarz alpejski, srebrny medalista mistrzostw świata. 
Kariera.
W zawodach Pucharu Świata zadebiutował 20 stycznia 1967 roku w Kitzbühel, zajmując 54. miejsce w zjeździe. Pierwsze punkty zdobył 11 stycznia 1969 roku w Wengen, gdzie był trzeci w tej samej konkurencji. W zawodach tych wyprzedzili go jedynie dwaj rodacy: Karl Schranz i Heinrich Messner. W kolejnych startach jeszcze osiem razy stawał na podium, odnosząc przy tym trzy zwycięstwa: 21 lutego 1970 roku w Jackson Hole, 20 grudnia 1970 roku w Val d’Isère i 18 grudnia 1973 roku w Zell am See był najlepszy w zjazdach. W klasyfikacji generalnej sezonu 1969/1970 zajął dziesiąte miejsce, a w klasyfikacji zjazdu był najlepszy. Ponadto w sezonie 1970/1971 zajął trzecie miejsce w klasyfikacji zjazdu.
Wystartował na mistrzostwach świata w Val Gardena w 1970 roku, zdobywając srebrny medal w zjeździe. Rozdzielił tam Bernharda Russiego ze Szwajcarii i Australijczyka Malcolma Milne'a. Był to jego jedyny medal wywalczony na międzynarodowej imprezie tej rangi. Na rozgrywanych dwa lata później igrzyskach olimpijskich w Sapporo był siódmy w tej konkurencji. Brał też udział w mistrzostwach świata w Sankt Moritz w 1974 roku, gdzie zjazd ukończył na czwartej pozycji. Walkę o podium przegrał tam z Willim Frommeltem z Liechtensteinu o 0,09 sekundy.

</doc>
<doc id="1934047" url="https://pl.wikipedia.org/wiki?curid=1934047" title="Francesca Porcellato">
Francesca Porcellato

Francesca Porcellato (ur. 5 września 1970 w Castelfranco Veneto) – włoska niepełnosprawna biegaczka i biegaczka narciarska. Trzykrotna mistrzyni paraolimpijska. Pięciokrotna mistrzyni świata.
Startowała na 8 Igrzyskach paraolimpijskich, 6 letnich i 2 zimowych.

</doc>
<doc id="1934052" url="https://pl.wikipedia.org/wiki?curid=1934052" title="Malcolm Milne">
Malcolm Milne

Malcolm Milne (ur. 9 listopada 1948 w Beechworth) – australijski narciarz alpejski, brązowy medalista mistrzostw świata.
Kariera.
Największy sukces w karierze osiągnął w 1972 roku, kiedy podczas mistrzostw świata w Val Gardena wywalczył brązowy medal w biegu zjazdowym. W zawodach tych wyprzedzili go jedynie Bernhard Russi ze Szwajcarii oraz Austriak Karl Cordin. Był to pierwszy w historii medal wywalczony przez australijskiego narciarza na mistrzostwach świata w narciarstwie alpejskim. W zawodach Pucharu Świata zadebiutował 20 stycznia 1967 roku w Kitzbühel, zajmując 58. miejsce w zjeździe. Dwukrotnie stawał na podium zawodów pucharowych: 14 grudnia 1969 roku w Val d’Isère zwyciężył w zjeździe (było to pierwsze podium i pierwsze zwycięstwo australijskiego narciarza w zawodach PŚ), a 15 lutego 1970 roku w Val Gardena był trzeci w tej samej konkurencji. Najlepsze wyniki osiągnął w sezonie 1969/1970, kiedy to zajął 14. miejsce w klasyfikacji generalnej, a w klasyfikacji zjazdu był czwarty. W 1968 roku wystartował na igrzyskach olimpijskich w Grenoble, gdzie w zjeździe i slalomie zajął 24. miejsce, a w gigancie zajął 33. miejsce. Brał też udział w igrzyskach w Sapporo cztery lata później, gdzie jego najlepszym wynikiem było 23. miejsce w zjeździe. Po zakończeniu tych igrzysk przed dwa kolejne lata ścigał się zawodowo, a następnie zakończył karierę.
Jego starszy brat, Ross Milne, także był narciarzem.

</doc>
<doc id="1934053" url="https://pl.wikipedia.org/wiki?curid=1934053" title="Londyńska Parada Zwycięstwa">
Londyńska Parada Zwycięstwa



</doc>
<doc id="1934056" url="https://pl.wikipedia.org/wiki?curid=1934056" title="Biochora">
Biochora

Biochora – przestrzeń, którą zajmuje jedna, konkretna fitocenoza (zbiorowość).

</doc>
<doc id="1934057" url="https://pl.wikipedia.org/wiki?curid=1934057" title="Zacisze (Świnoujście)">
Zacisze (Świnoujście)



</doc>
<doc id="1934058" url="https://pl.wikipedia.org/wiki?curid=1934058" title="Wydrzany">
Wydrzany



</doc>
<doc id="1934060" url="https://pl.wikipedia.org/wiki?curid=1934060" title="Werner Bleiner">
Werner Bleiner

Werner Bleiner (ur. 26 maja 1946 w Tschagguns) – austriacki narciarz alpejski, srebrny medalista mistrzostw świata. 
Kariera.
W zawodach Pucharu Świata zadebiutował 5 stycznia 1967 roku w Berchtesgaden, zajmując 21. miejsce w slalomie. Pierwsze punkty (do sezonu 1978/79 punktowało tylko dziesięciu najlepszych zawodników) zdobył 8 stycznia 1967 roku w Adelboden, gdzie był piąty w tej samej konkurencji. Na podium po raz pierwszy stanął 25 marca 1967 roku w Jackson Hole, kończąc rywalizację w gigancie na trzeciej pozycji. W zawodach tych wyprzedzili go jedynie Francuz Jean-Claude Killy oraz Jim Heuga z USA. W kolejnych startach jeszcze sześć razy stawał na podium: 26 marca 1967 roku w Jackson Hole był trzeci w slalomie, 24 lutego 1968 roku w Oslo i 13 marca 1970 toku w Voss wygrywał giganty, 27 lutego 1970 roku w Vancouver i 3 marca 1970 roku w Heavenly Valley był drugi w tej konkurencji, a 13 lutego 1971 roku w Mont-Sainte-Anne zajął w gigancie trzecie miejsce. W klasyfikacji generalnej sezonu 1969/1970 zajął siódme miejsce.
Wystartował na mistrzostwach świata w Portillo w 1966 roku, zajmując siódme miejsce w gigancie. Na rozgrywanych dwa lata później igrzyskach olimpijskich w Grenoble został zdyskwalifikowany w drugim przejeździe giganta. Podczas mistrzostw świata w Val Gardena w 1970 roku w tej samej konkurencji wywalczył srebrny medal. Rozdzielił tam swego rodaka, Karla Schranza i Dumenga Giovanolego ze Szwajcarii. Był to jego jedyny medal wywalczony na międzynarodowej imprezie tej rangi. Brał też udział w igrzyskach olimpijskich w Sapporo w 1972 roku, gdzie w swej koronnej konkurencji zajął 18. pozycję.

</doc>
<doc id="1934066" url="https://pl.wikipedia.org/wiki?curid=1934066" title="Granica rosyjsko-chińska">
Granica rosyjsko-chińska



</doc>
<doc id="1934067" url="https://pl.wikipedia.org/wiki?curid=1934067" title="Tomasz Prusek">
Tomasz Prusek

Tomasz Prusek (ur. 1971 w Siemianowicach Śląskich) – polski dziennikarz i publicysta ekonomiczny, redaktor „Gazety Wyborczej”.
Absolwent studiów dziennikarskich oraz nauk politycznych na Uniwersytecie Jagiellońskim. Od 1992 związany z „Gazetą Wyborczą”, najpierw jej wydaniem krakowskim („Gazeta w Krakowie”), a później działem ekonomicznym.
W maju 2014 wydał sensacyjną powieść "K.I.S.S.", której akcja związana jest z rynkiem kapitałowym.
Życie prywatne.
Mieszka ma warszawskim Mokotowie. Żonaty (żona Marianna), ma córkę (Oliwię).

</doc>
<doc id="1934072" url="https://pl.wikipedia.org/wiki?curid=1934072" title="Ogórek">
Ogórek

Ogórek ("Cucumis" L.) – rodzaj roślin jednorocznych z rodziny dyniowatych. Obejmuje co najmniej 52 gatunki (według innych źródeł około 55 gatunków). Rodzaj najbardziej zróżnicowany jest w Afryce, poza tym jego przedstawiciele rosną na wyspach otaczających ten kontynent, w Azji południowej i południowo-wschodniej, na Filipinach i w Australii, zostali także zawleczeni lub introdukowani na inne obszary. Duże znaczenie ekonomiczne mają dwa gatunki – ogórek siewny ("C. sativus") i melon ("C. melo") – oba uprawiane także w Polsce, mniejsze znaczenie mają – ogórek antylski ("C. anguria") i kiwano ("C. metuliferus").
Systematyka.
Rodzaj z rodziny dyniowatych z rzędu dyniowców, należących do kladu różowych w obrębie okrytonasiennych. W obrębie rodziny: podrodzina "Cucurbitoideae", plemię " Melothrieae". Wyróżnia się 2 podrodzaje: "Cucumis" i "Humifructus".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Takht.), nadrząd "Cucurbitanae" Reveal, rząd dyniowce ("Cucurbitales" Dumort.), podrząd "Cucurbitineae" Engl., rodzina dyniowate ("Cucurbitaceae" Juss.), podrodzina "Cucumidoideae" Burnet, plemię "Cucumereae" Endl. ex M. Roem., podplemię "Cucumerinae" E.G.O. Müll. &amp; Pax in Engl. &amp; Prantl., rodzaj ogórek ("Cucumis" L.).

</doc>
<doc id="1934078" url="https://pl.wikipedia.org/wiki?curid=1934078" title="Indywidualne Mistrzostwa Wielkiej Brytanii na Żużlu 1980">
Indywidualne Mistrzostwa Wielkiej Brytanii na Żużlu 1980

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1980 roku. Tytuł wywalczył Dave Jessup. 
Wyniki.
Półfinał pierwszy.
Awans: 8 do finału
Półfinał drugi.
Awans: 8 do finału

</doc>
<doc id="1934082" url="https://pl.wikipedia.org/wiki?curid=1934082" title="Dumeng Giovanoli">
Dumeng Giovanoli

Dumeng Giovanoli (ur. 23 stycznia 1941 w Sils Maria) – szwajcarski narciarz alpejski, dwukrotny medalista mistrzostw świata.
Kariera.
W zawodach Pucharu Świata zadebiutował 5 stycznia 1967 roku w Berchtesgaden, zajmując trzecie miejsce w slalomie. Tym samym już w debiucie zdobył pierwsze punkty oraz pierwszy raz stanął na podium. W zawodach tych wyprzedzili go jedynie Austriak Heinrich Messner i Farncuz Jules Melquiond. W kolejnych startach jeszcze 15 razy stawał na podium, odnosząc przy tym pięć zwycięstw: 14 stycznia 1968 roku w Wengen i 21 stycznia 1968 roku w Kitzbühel wygrywał slalomy, a 21 marca 1969 roku w Waterville Valley, 17 stycznia 1970 roku w Kitzbühel i 20 stycznia 1970 roku w Kranjskiej Gorze był najlepszy w gigantach. W klasyfikacji generalnej sezonu 1967/1968 zajął drugie miejsce, a w klasyfikacji slalomu był najlepszy. Ponadto w sezonie 1969/1970 zajął drugie miejsce w klasyfikacji giganta.
Wystartował na igrzyskach olimpijskich w Innsbrucku w 1964 roku, zajmując trzynaste miejsce w zjeździe. Na rozgrywanych dwa lata później mistrzostwach świata w Portillo zajął ósme miejsce w gigancie i szesnaste w slalomie. Podczas igrzysk olimpijskich w Grenoble w 1968 roku był czwarty w slalomie, przegrywając walkę o podium z Austriakiem Alfredem Mattem o 0,13 sekundy. Na tej samej imprezie zajął też siódme miejsce w gigancie i szesnaste w zjeździe. W nieolimpijskiej kombinacji, rozgrywanej w ramach mistrzostw świata zdobył srebrny medal. Na podium rozdzielił Francuza Jeana-Claude'a Killy'ego i Heinricha Messnera z Austrii. Brał też udział w mistrzostwach świata w Val Gardena w 1970 roku, zdobywając brązowy medal w gigancie. Wyprzedzili go jedynie dwaj Austriacy: Karl Schranz i Werner Bleiner. Zajął tam także szóste miejsce w slalomie.

</doc>
<doc id="1934083" url="https://pl.wikipedia.org/wiki?curid=1934083" title="Arkadiusz Pawełek">
Arkadiusz Pawełek

Arkadiusz Pawełek (ur. 11 czerwca 1968 we Wrocławiu) – polski podróżnik, żeglarz, nurek, alpinista.

</doc>
<doc id="1934086" url="https://pl.wikipedia.org/wiki?curid=1934086" title="Romance TV">
Romance TV

Romance TV − filmowy kanał telewizyjny adresowany do kobiet, który emituje europejskie seriale i filmy romantyczne oraz adaptacje romansów autorstwa: Rosamunde Pilcher, Emilie Richards, Barbary Wood, Utty Danelli, Katie Fforde, Ingi Lindström i Charlotte Link.
Romance TV należy do Mainstream Networks Holding GmbH &amp; Co. KG, stanowiącej joint venture Mainstream Media AG z ZDF Enterprise GmbH. Kanał dostępny jest w niemieckiej wersji językowej w Niemczech, Austrii i Szwajcarii. Polska jest 4 krajem, w którym uruchomiono kanał.
Odbiór.
Kanał Romance TV jest dostępny w Polsce od 17 grudnia 2010 r. Program można było oglądać przez 24h na dobę, w całości w polskiej wersji językowej, w sieciach kablowych. 1 września 2011 Romance TV Polska wystartował jako kanał HD na platformie satelitarnej n, wzbogacając jej pakiet „hity filmowe” oraz pakiet „Cyfrowy Dom” w telewizji na kartę. Od momentu połączenia się platform: n oraz Cyfry+ Romance TV dostępny jest w Platforma Canal+ (oraz w usłudze „n na kartę” – dawniej TNK), Orange TV (w tym też w usłudze "Telewizja Tu i Tam"), sieci Toya i ponad 30 innych telewizjach kablowych. Od 1 września 2015 roku kanał jest dostępny w Vectrze w jakości HDTV i SDTV.

</doc>
<doc id="1934090" url="https://pl.wikipedia.org/wiki?curid=1934090" title="Kampania o Atlantę">
Kampania o Atlantę



</doc>
<doc id="1934097" url="https://pl.wikipedia.org/wiki?curid=1934097" title="Schronisko „Nad Smolnikiem”">
Schronisko „Nad Smolnikiem”

Schronisko „Nad Smolnikiem” – prywatne schronisko turystyczne, położone na zachodnim stoku Magurycznego w paśmie Wysokiego Działu w Bieszczadach, na wysokości 620 m n.p.m. Obiekt położony jest nad drogą łączącą wsie Smolnik i Mików, w jego sąsiedztwie znajduje się od 2003 roku lądowisko dla samolotów i szybowców.
W dniu 8 lutego 2010 roku schronisko strawił pożar, odbudowa została zakończona latem 2012 roku.
Dane adresowe.
Smolnik 49, 38-543 Komańcza
Piesze szlaki turystyczne.
W pobliżu schroniska od 2004 r. przebiega żółto-czarny Szlak śladami dobrego wojaka Szwejka. Najbliżej ze znakowanych szlaków w Duszatynie przebiega Główny Szlak Beskidzki, do którego można dojść przez Mików.

</doc>
<doc id="1934099" url="https://pl.wikipedia.org/wiki?curid=1934099" title="Indywidualne Mistrzostwa Wielkiej Brytanii na Żużlu 1981">
Indywidualne Mistrzostwa Wielkiej Brytanii na Żużlu 1981

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1981 roku. Tytuł wywalczył Steve Bastable z Swindon Robins. 
Wyniki.
Półfinał pierwszy.
Awans: 8 do finału
Półfinał drugi.
Awans: 8 do finału

</doc>
<doc id="1934101" url="https://pl.wikipedia.org/wiki?curid=1934101" title="Mistrzostwa Świata w Łyżwiarstwie Szybkim w Wieloboju 1970">
Mistrzostwa Świata w Łyżwiarstwie Szybkim w Wieloboju 1970

64. mistrzostwa świata w łyżwiarstwie szybkim w wieloboju odbyły się w dniach 14–15 lutego 1970 roku w stolicy Norwegii, Oslo. Zawodnicy startowali na naturalnym lodowisku na Bislett Stadion po raz ósmy (wcześniej w 1925, 1947, 1949, 1956, 1959, 1965 i 1967). Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został Holender Ard Schenk. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 33 łyżwiarzy z 13 krajów. Wszyscy zostali sklasyfikowani.

</doc>
<doc id="1934103" url="https://pl.wikipedia.org/wiki?curid=1934103" title="Commodore Plus 4">
Commodore Plus 4



</doc>
<doc id="1934104" url="https://pl.wikipedia.org/wiki?curid=1934104" title="Gabryel Stanisław">
Gabryel Stanisław



</doc>
<doc id="1934105" url="https://pl.wikipedia.org/wiki?curid=1934105" title="Harry Houghton">
Harry Houghton

Harry Houghton (ur. 1905, zm. 1985) — komandor Królewskiej Marynarki Wojennej Wielkiej Brytanii, w latach 1951–1952 (okres zimnej wojny) attaché wojskowy przy ambasadzie Wielkiej Brytanii w Warszawie. Odwołany do kraju pod zarzutem pokątnego handlu, burd i podejrzanych znajomości. Aż do pojmania w 1961 r. współpracował z wywiadem ZSRR. Skazany przez brytyjski sąd na karę 15 lat więzienia, zwolniony w 1970 r.

</doc>
<doc id="1934111" url="https://pl.wikipedia.org/wiki?curid=1934111" title="Maria Kleofasowa">
Maria Kleofasowa

Św. Maria Kleofasowa, także Maria Alfeuszowa (ur. I wiek p.n.e., zm. I wiek n.e.) – postać biblijna, żona Kleofasa (Alfeusza), krewna Marii, matki Jezusa.
Żywot.
Należała do grupy bliskich zwolenników Chrystusa i była matką jego uczniów: apostoła Jakuba Mniejszego oraz prawdopodobnie Judy Tadeusza i Szymona. Usługiwała Jezusowi podczas jego pobytu w Galilei. 
Wraz z Marią i Marią Magdaleną stała pod krzyżem i była świadkiem męczeńskiej śmierci Chrystusa. Po pogrzebie Chrystusa wraz z Marią Magdaleną czuwała przy jego grobie. Wraz z Magdaleną były świadkami trzęsienia ziemi, podczas którego anioł otworzył wejście grobowca i ogłosił, że Jezus powstał z martwych. Kobiety pobiegły ogłosić nowinę apostołom, w drodze spotkały zmartwychwstałego Chrystusa. Kiedy kobiety opowiedziały nowinę uczniom Chrystusa, ci uznali to za niedorzeczność i nie uwierzyli im. 
Wspominana jest przez Kościół katolicki 9 kwietnia.

</doc>
<doc id="1934116" url="https://pl.wikipedia.org/wiki?curid=1934116" title="Katarzyna Pełczyńska-Nałęcz">
Katarzyna Pełczyńska-Nałęcz

Katarzyna Pełczyńska-Nałęcz (ur. 26 października 1970 w Warszawie) – polska socjolog i politolog, specjalistka w zakresie problematyki wschodnioeuropejskiej, w latach 2012–2014 podsekretarz stanu w Ministerstwie Spraw Zagranicznych, w latach 2014–2016 ambasador Polski w Federacji Rosyjskiej.
Życiorys.
Córka matematyka Aleksandra Pełczyńskiego. W 1994 ukończyła studia w Instytucie Socjologii Uniwersytetu Warszawskiego. W 1999 w Instytucie Filozofii i Socjologii Polskiej Akademii Nauk obroniła pracę doktorską pt. "Aktywność polityczna Polaków 1989–1995".
Po ukończeniu studiów podjęła pracę w Instytucie Filozofii i Socjologii PAN, gdzie pozostawała zatrudniona do 2003. W latach 1992–1995 oraz 1999–2012 była związana z Ośrodkiem Studiów Wschodnich w Warszawie, w którym pełniła m.in. funkcje kierownika działu rosyjskiego oraz zastępcy dyrektora. Od 2011 do 2012 była przedstawicielem OSW w Brukseli oraz koordynatorem wspólnego projektu badawczego OSW i Francuskiego Instytutu Spraw Międzynarodowych. W pracy naukowej i eksperckiej zajmowała się analizą stosunków międzynarodowych na obszarze postradzieckim, sytuacji społeczno-politycznej w Rosji i krajach Europy Wschodniej, a także polityką UE wobec tych państw.
Od 2008 do 2012 zasiadała w Polsko-Rosyjskiej Grupie do Spraw Trudnych, a w latach 2009–2010 w Komitecie Sterującym Forum Społeczeństwa Obywatelskiego Partnerstwa Wschodniego.
W styczniu 2012 została powołana na stanowisko podsekretarza stanu w Ministerstwie Spraw Zagranicznych. Zakończyła urzędowanie w lipcu 2014 w związku z procedurą nominacji na ambasadora RP w Federacji Rosyjskiej. 19 listopada 2014 złożyła listy uwierzytelniające w Moskwie jako nowy ambasador. Odwołana z urzędu ambasadora z dniem 31 lipca 2016. W tym samym roku objęła stanowisko dyrektora programu Otwarta Europa Fundacji im. Stefana Batorego, a następnie funkcję dyrektora forumIdei, think tanku "pro publico bono" tej fundacji. W 2020 znalazła się w sztabie wyborczym kandydata w wyborach prezydenckich Szymona Hołowni. Objęła stanowisko dyrektora Instytutu Strategie 2050, działającego przy powołanym przez Szymona Hołownię ruchu Polska 2050.
Posługuje się angielskim i rosyjskim. Ma troje dzieci.

</doc>
<doc id="1934117" url="https://pl.wikipedia.org/wiki?curid=1934117" title="Kombinowana Brygada Kawalerii">
Kombinowana Brygada Kawalerii

Kombinowana Brygada Kawalerii – wielka jednostka kawalerii Wojska Polskiego, improwizowana w kampanii wrześniowej.
Historia brygady.
Brygada powstała w dniu 14 września 1939 roku zgodnie z rozkazem dowódcy Frontu Północnego gen. dyw. Stefana Dąb-Biernackiego. W jej skład weszła grupa kawalerii płk Adama Zakrzewskiego oraz jednostki wcześniej sformowane w rejonie Garwolina oraz Radzyniu Podlaskim w Ośrodkach Zapasowych Mazowieckiej i Pomorskiej Brygady Kawalerii.
Początkowo weszła w skład Armii Modlin, a następnie w składzie Armii „Lublin”. Brała udział w walkach pod Suchowolą i Krasnobrodem, gdzie została rozbita.
Obsada personalna dowództwa.
Obsada personalna dowództwa

</doc>
<doc id="1934118" url="https://pl.wikipedia.org/wiki?curid=1934118" title="Partia Liberalno-Demokratyczna (Białoruś)">
Partia Liberalno-Demokratyczna (Białoruś)

Partia Liberalno-Demokratyczna (biał. Лібэральна-дэмакратычная партыя, ros. Либерально-демократическая партия, "Libieralno-diemokraticzeskaja partija") – partia polityczna na Białorusi. Zdaniem białoruskiego historyka Ihara Lalkoua, partia ta jest, obok Komunistycznej Partii Białorusi, jednym z dwóch ugrupowań proprezydenckich, które posiada faktycznie działające i aktywne struktury. Jej przewodniczącym jest Siarhiej Hajdukiewicz, a organem kierowniczym – Wyższa Rada.
Program.
Deklarowanym celem partii jest "budowa metodami parlamentarnymi państwa prawa ze zróżnicowaną gospodarką poprzez propagowanie idei liberalizmu i liberalnej demokracji, uznanie wielopartyjności, pluralizmu poglądów, gwarancji obywatelskich praw i swobód, odrzucenie przemocy; stworzenie sprzyjających warunków dla godnego życia każdego obywatela Republiki Białorusi, zabezpieczenia swobodnego rozwoju jego osoby w dziedzinie ekonomii, polityki i kultury". Program partii przewiduje także reformę ordynacji wyborczej i zmiany w konstytucji zgodnie z demokratycznymi standardami europejskimi.
Partia określa się mianem "konstruktywnej opozycji wobec istniejących władz". W rzeczywistości jednak, bez względu na swój program, zawsze i we wszystkich kwestiach popiera decyzje prezydenta Białorusi Alaksandra Łukaszenki. Ponadto, opowiada się m.in. za uznaniem przez Białoruś niepodległości Abchazji i Osetii Południowej, a także za unią białorusko-rosyjską oraz wprowadzeniem na Białorusi rubla rosyjskiego.
Polityka zagraniczna.
Program partii uznaje za priorytet nawiązanie równoprawnych, partnerskich stosunków z sąsiadami – Rosją, Ukrainą, krajami bałtyckimi i Polską. Jednym z deklarowanych celów jest także aktywizacja stosunków Białorusi ze wszystkimi europejskimi krajami i instytucjami – Unią Europejską, OBWE, Radą Europy itd., z myślą o włączeniu kraju w ogólnoeuropejskie procesy integracyjne. Jednak w 2006 roku, w programie przedwyborczym kandydata na prezydenta Białorusi Siarhieja Hajdukiewicza, przewodniczącego partii, jako priorytet polityki zagranicznej określono integrację na przestrzeni Wspólnoty Niepodległych Państw. Z kolei w 2005 roku, Hajdukiewicz w udzielonym wywiadzie bardzo pozytywnie odniósł się do integracji Białorusi i Rosji, a także do polityki Władimira Putina.
Historia.
Partia została powołana do życia na zjeździe założycielskim, który odbył się 5 lutego 1994 w Mińsku (oficjalna rejestracja nastąpiła 24 lutego przez Ministerstwo Sprawiedliwości). Swą nazwą nawiązuje do założonej w marcu 1990 Liberalno-Demokratycznej Partii Związku Radzieckiego pod przewodnictwem Władimira Żyrinowskiego, z którą pozostaje w ścisłej współpracy (podobnie jak z innymi nacjonalistycznymi ugrupowaniami, m.in. Partią Osipowa). Białoruski odłam LDPSS działający w latach 1990–1994 opowiadał się za budową państwa z silną władzą prezydenta, pluralizmem politycznym, gospodarką rynkową oraz systemem zabezpieczeń socjalnych. W kwestiach polityki zagranicznej wypowiadał się za wielowektorowością – współpracą zarówno z Rosją, jak i Zachodem, w tym bliskimi relacjami z krajami WNP, Bliskiego Wschodu oraz Europy Środkowej. 30 września 1995 na czele LDPRB stanął Siarhiej Hajdukiewicz. Wobec rządów Aleksandra Łukaszenki partia określiła się jako tzw. konstruktywna opozycja, co zrodziło panujące do dziś przekonanie o proprezydenckim charakterze ugrupowania oraz fasadowości jego liberalno-demokratycznego programu. W 2000 LDP współzakładała blok społeczno-polityczny "Nowa Białoruś – Jedność", który wysunął kandydaturę Hajdukiewicza na urząd prezydenta Białorusi. Po raz kolejny o tę funkcję Hajdukiewicz ubiegał się w 2006.
W wyborach parlamentarnych 2000 i 2004 partia wysuwała kandydatów w 110 okręgach. W drugim przypadku mandat w okręgu październikowym Mińska wywalczył Hajdukiewicz, który w grudniu 2006 został mianowany specjalnym przedstawicielem ministra spraw zagranicznych Republiki Białorusi.
W marcu 2002 partia została zaproszona do prac Międzynarodówki Liberalnej w charakterze obserwatora.
Struktura.
Partia prowadzi działalność w Mińsku oraz we wszystkich 6 obwodach Białorusi. Przewodniczącym ugrupowania pozostaje od 1995 Hajdukiewicz, jego zastępcami są obecnie: Anatolij Chiszczenko, Sergiej Jermykin, Aleksiej Demeszko, Jewegienij Kryżanowskij i Władisław Kocarenko. Władze partii składają się z Rady Wyższej, Centralnego Komitetu oraz Komisji Rewizyjnej.

</doc>
<doc id="1934120" url="https://pl.wikipedia.org/wiki?curid=1934120" title="Adam Eberhardt">
Adam Eberhardt

Adam Eberhardt (ur. 3 listopada 1975 w Warszawie) – polski politolog, doktor nauk humanistycznych, znawca problematyki wschodnioeuropejskiej. W latach 2016–2022 dyrektor Ośrodka Studiów Wschodnich w Warszawie, od 2022 wiceprezes Warsaw Enterprise Institute.
Życiorys.
Ukończył studia w Instytucie Stosunków Międzynarodowych Uniwersytetu Warszawskiego. W 2008 uzyskał stopień doktora nauk humanistycznych w zakresie nauk o polityce na Wydziale Politologii Uniwersytetu Marii Curie-Skłodowskiej.
Pracował jako stały korespondent Polskiej Agencji Prasowej w Moskwie. Do 2008 był ekspertem oraz kierownikiem Biura Badań i Analiz w Polskim Instytucie Spraw Międzynarodowych. Od 2008 pełnił funkcję wicedyrektora Ośrodka Studiów Wschodnich, a w 2016 został powołany przez premiera na stanowisko dyrektora OSW. We wrześniu 2022 poinformował o odejściu ze stanowiska dyrektora OSW. Następnie został wiceprezesem Warsaw Enterprise Institute oraz dyrektorem Centrum Studiów Strategicznych WEI.
Zajmuje się analizą stosunków międzynarodowych na obszarze postradzieckim, sytuacji społeczno-politycznej w Rosji i krajach Europy Wschodniej, a także polityką UE wobec tych państw. Jest autorem kilku książek i kilkudziesięciu artykułów naukowych. Wykładał w Akademii Dyplomatycznej dla słuchaczy aplikacji dyplomatyczno-konsularnej MSZ oraz w Collegium Civitas.
Zasiadał w Polsko-Rosyjskiej Grupie do Spraw Trudnych, Komitecie Konsultacyjnym Prezydentów Polski i Ukrainy, Radzie Programowej Polsko-Ukraińskiego Forum Partnerstwa. Doradca Prezydenta Ukrainy Wołodymyra Zełenskiego w ramach powołanej w 2022 Grupy ds. Międzynarodowych Gwarancji Bezpieczeństwa dla Ukrainy.
Od 2020 pełnomocnik Prezesa Rady Ministrów ds. wspierania reform w Republice Mołdawii.
Od 2022 przewodniczący Forum Polsko-Czeskiego przy Ministrach Spraw Zagranicznych RP i Republiki Czeskiej.

</doc>
<doc id="1934126" url="https://pl.wikipedia.org/wiki?curid=1934126" title="AHICE">
AHICE

AHICE (Art Historian Information from Central Europe) – działający od 2004 roku serwis o sztuce i dziedzictwie, a także sieć zrzeszająca obecnie ponad 180 partnerów z krajów Grupy Wyszehradzkiej (dane z marca 2010 roku). Ułatwia on dostęp do informacji o wydarzeniach w Czechach, Polsce na Węgrzech i Słowacji.
Struktura.
AHICE nie funkcjonuje tylko jako tradycyjny serwis wiadomości, który zbiera, przetwarza i przekazuje informacje. Służy także jako drogowskaz do źródeł, czyli do jednostek „produkujących” wydarzenia. Instytucje te, zajmujące się działalnością: muzealną, edukacyjną lub naukową, po zarejestrowaniu się mają możliwość bezpośredniego wpisania do serwisu informacji o własnej działalności. W ten sposób tworzy się sieć współpracy, w efekcie której pojawiające się na stronach AHICE wiadomości pochodzą z pierwszej ręki i mogą być na bieżąco aktualizowane. Międzynarodowy wymiar zapewniają koordynatorzy narodowi poszczególnych państw, reprezentujący czołowe instytucje w swoim kraju.
Najważniejsze cele.
Przekaz informacji ponad granicami, integracja środowisk specjalistów zajmujących się różnymi aspektami dziedzictwa kulturowego, powodowanie wzrostu świadomości korzystania z Internetu w przekazywaniu informacji, poszerzenie horyzontu zainteresowań (od lokalnego w kierunku międzyregionalnego i międzynarodowego).
Partnerzy i statystyki.
Partnerami instytucjonalnymi MCK w realizowaniu projektu są: Galeria Morawska (Czechy), Katedra Historii Sztuki Uniwersytetu Komeńskiego (Słowacja) i Urząd Ochrony Dziedzictwa Kulturowego (Węgry). Międzynarodowe Centrum Kultury w Krakowie, jako twórca serwisu czuwa nad jego całokształtem, a także nadzoruje przepływ informacji z Polski.
W 2009 roku przekazano informacje o 941 wydarzeniach (wystawy, konferencje, publikacje). Serwis pozostaje do dziś jedynym ponadregionalnym serwisem o sztuce i dziedzictwie w Europie Środkowej.

</doc>
<doc id="1934127" url="https://pl.wikipedia.org/wiki?curid=1934127" title="Skrzynka mejlowa">
Skrzynka mejlowa



</doc>
<doc id="1934133" url="https://pl.wikipedia.org/wiki?curid=1934133" title="Beryks krępy">
Beryks krępy

Beryks krępy ("Beryx decadactylus") – gatunek ryby beryksokształtnej z rodziny beryksowatych (Berycidae).
Występowanie.
Ryba żyjąca we wszystkich morzach strefy umiarkowanej i subtropikalnej; głębokowodna, żyjąca w strefie otwartego morza na głębokości od 200 do 500 m.
Cechy morfologiczne.
Osiąga maksymalnie do 50 cm długości. Ciało bardzo wysokie, podłużnie owalne. Pod skórą głowy występują śluzowate kanały. Oczy duże, otwór gębowy bardzo szeroki, skierowany skośnie do góry. Uzębienie w postaci małych, ostrych zębów. Pokrywa skrzelowa z krótkimi kolcami. Płetwa grzbietowa krótka podparta 3 twardymi i 12–14 miękkimi promieniami. Płetwa odbytowa dłuższa podparta 3–4 twardymi i 23–28 miękkimi promieniami. Płetwa brzuszna z mocnym kolcem. Płetwa ogonowa głęboko wcięta.
Ubarwienie grzbietu ciemnoczerwone, boki jaśniejsze z żółtawym połyskiem, brzuch różowawy.
Odżywianie.
Biologia tego gatunku pozostaje słabo poznana, nie jest też znany pokarm tych ryb.
Rozród.
Brak danych o tarle oraz rozwoju ryb tego gatunku.
Znaczenie gospodarcze.
Mięso beryksów jest uważane za bardzo smaczne, jednak w połowach ryby te trafiają się rzadko.

</doc>
<doc id="1934135" url="https://pl.wikipedia.org/wiki?curid=1934135" title="Beryx decadactylus">
Beryx decadactylus



</doc>
<doc id="1934136" url="https://pl.wikipedia.org/wiki?curid=1934136" title="Nikołaj Baskow">
Nikołaj Baskow

Nikołaj Wiktorowicz Baskow (, ur. 15 października 1976 w miejscowości Bałaszycha, obwód moskiewski) – rosyjski śpiewak i piosenkarz (tenor), Zasłużony Artysta Federacji Rosyjskiej (2001), Ludowy Artysta Federacji Rosyjskiej (2009).
Znany także jako prezenter programów telewizyjnych i showman.
Życiorys.
Urodził się 15 października 1976 w mieście Bałaszycha. Od 3. do 7. klasy uczył się w Szkole Podstawowej № 186 w Nowosybirsku.
W latach 1986–1992 grał na scenie Muzycznego Teatru Młodego Aktora, z zespołem którego wyjeżdżał na występy do Stanów Zjednoczonych, Izraela, Szwajcarii i Francji. W roku 1996 rozpoczął studia w Rosyjskiej Akademii im. Gniesinych. Baskow był uczniem sztuki wokalnej u L. Szechowej. Był w klasie mistrzowskiej José Carrerasa, laureatem ogólnokrajowego konkursu romansu i hiszpańskiego konkursu "Grand voce", a także trzykrotnym zdobywcą nagrody "Owacja" w nominacji "Złoty głos Rosji" ("Золотой голос России").
Od 1998 roku był członkiem zespołu operowego Teatru Wielkiego w Moskwie, a od 2001 – jego solistą. Po aspiranturze w Konserwatorium Moskiewskim im. P. Czajkowskiego (w klasie prof. P. Skusniczenko) porzucił zespół Teatru Wielkiego. Następnie występował w teatrach operowych Niżnego Nowogrodu, Joszkar-Oły.
Nikołaj Baskow był jednym z uczniów w klasie mistrzowskiej Montserrat Caballé w Madrycie wraz z córką Montserrat – Marti.
Wśród najbardziej znanych partii operowych Baskowa należy wymienić Leńskiego z opery "Eugeniusz Oniegin" Piotra Czajkowskiego.
Baskow znany jest też z występów na estradzie, gdzie wykonuje partie operowe, pieśni neapolitańskie, musicale, utwory muzyki estradowej oraz pop.

</doc>
<doc id="1934137" url="https://pl.wikipedia.org/wiki?curid=1934137" title="Katarzyna Kozak">
Katarzyna Kozak

Katarzyna Kozak (ur. 10 października 1963 we Wrocławiu) – polska aktorka filmowa i dubbingowa.
Życiorys.
W 1985 ukończyła studia na PWST w Warszawie i otrzymała dyplom w 1986.
Występowała w takich rolach dubbingowych jak: Valerie z serialu animowanego "Josie i Kociaki", Baloo z "Małej księgi dżungli", Amanda z "Bibi Blocksberg" i wielu innych.
Jest aktorką Teatru Rampa w Warszawie.

</doc>
<doc id="1934140" url="https://pl.wikipedia.org/wiki?curid=1934140" title="Promonocyt">
Promonocyt

Promonocyt – prekursor monocytów; w rozwoju białych krwinek znajduje się pomiędzy monoblastem a monocytem. Promonocyty mają delikatnie zawinięte, pofałdowane lub rowkowane jądro z drobno rozproszoną chromatyną oraz drobnoziarnistą cytoplazmę; jąderko jest małe, niewyraźne lub nie ma go wcale.

</doc>
<doc id="1934145" url="https://pl.wikipedia.org/wiki?curid=1934145" title="Paimonia">
Paimonia



</doc>
<doc id="1934147" url="https://pl.wikipedia.org/wiki?curid=1934147" title="Paymon">
Paymon



</doc>
<doc id="1934150" url="https://pl.wikipedia.org/wiki?curid=1934150" title="Przygody Timmy'ego">
Przygody Timmy'ego



</doc>
<doc id="1934158" url="https://pl.wikipedia.org/wiki?curid=1934158" title="Agnieszka Jerzyk">
Agnieszka Jerzyk

Agnieszka Jerzyk (ur. 15 stycznia 1988 w Lesznie) – polska triathlonistka i lekkoatletka.
Kariera.
Dwukrotna uczestniczka Igrzysk Olimpijskich w triathlonie (Londyn 2012, Rio 2016), która z powodzeniem startuje również w zawodach lekkoatletycznych, w których zdobyła 3 medale Mistrzostw Polski. Triathlonowa Mistrzyni Świata U-23 (Pekin 2011) i Europy U-23 (Gaia 2010). Medalistka Serii Mistrzostw Świata (Yokohama 2014), Pucharu Świata (Huatulco 2016) i wielokrotna zwyciężczyni Pucharu Europy. Złota medalistka Igrzysk Wojskowych (Rio 2011), srebrna (Korea 2015). W Polsce nie pokonana od 2008 roku. Swoją przygodę rozpoczęła od pływania w KS. Akwawit Leszno. Następnie trenowała Lekkoatletykę - biegi średnie w KS. Krokus Leszno. Od 2006 roku zajęła się triathlonem i tego roku zdobyła swój pierwszy złoty medal MP juniorów.
Reprezentowała Polskę w Przełajowych Mistrzostwach Świata seniorów i Mistrzostwach Europy U-23.
Reprezentuje Klub Sportowy Real 64-sto, trenerem jest Paweł Barszowski.
Dwukrotna złota medalistka światowych igrzysk wojskowych w Rio de Janeiro 2011 (indywidualnie i drużynowo). W 2015 zdobyła srebrny medal na igrzyskach wojskowych w Mungyeong.
Dwukrotna brązowa medalistka mistrzostw Polski seniorów – w biegu przełajowym na dystansie około 8 kilometrów (Bydgoszcz 2010) oraz w biegu na 10 000 metrów (Sosnowiec 2010). W 2010 zajęła 70. miejsce w rywalizacji indywidualnej podczas przełajowych mistrzostw świata.
Jest żołnierzem Wojska Polskiego.

</doc>
<doc id="1934163" url="https://pl.wikipedia.org/wiki?curid=1934163" title="Aleksy Zarycki">
Aleksy Zarycki

Aleksy Zarycki (ukr. Олексій Васильович Зарицький, ur. 17 października 1912 w Bilczach, zm. 30 października 1963 w Dolince pod Karagandą) – duchowny greckokatolicki, błogosławiony Kościoła katolickiego, męczennik.
Życiorys.
Jego ojciec (Wasyl Zarycki) był diakonem greckokatolickim. W 1934 roku Aleksy ukończył Lwowską Akademię Teologiczną. 29 kwietnia 1935 roku przyjął święcenia diakonatu, a 7 lipca 1936 roku święcenia kapłańskie. Potem pracował kolejno w następujących parafiach greckokatolickich: Stinowa Niżna, Stinowa Wysznia oraz Strutyn (od 1937 do 1946 roku). W latach II wojny światowej nauczał lokalne dzieci. W latach 1946–1947 był proboszczem w Rzęsnej Ruskiej oraz posługiwał w Rzęsnej Polskiej. 
Podczas sowieckich prześladowań unitów odmówił przejścia na prawosławie, w związku z czym został aresztowany i po długotrwałym procesie skazany 29 maja 1948 roku na osiem lat więzienia. Przetrzymywano go w różnych obozach na terenie obwodów: irkuckiego, kemerowskiego, omskiego, karagandyjskiego oraz w Mordowii. Wszędzie prowadził tajną działalność kapłańską. 31 grudnia 1954 roku został zwolniony, ale zesłano go do Karagandy, gdzie dzięki usilnym zabiegom udało mu się w 1956 roku otworzyć kościół greckokatolicki, który jednak wkrótce został zamknięty. W maju tego roku otrzymał zgodę na powrót na Ukrainę, ale z niej nie skorzystał, pozostając na służbie wiernych w Karagandzie. Opanował liturgię łacińską, aby służyć również lokalnym katolikom. Odbywał liczne podróże misyjne w okolice Karagandy. Ponownie aresztowano go w 1957 roku, po spotkaniu z arcybiskupem Josyfem Slipym, który przymusowo przebywał w domu starców w Kraju Krasnojarskim, jednak po kilku dniach odzyskał wolność.
Nie chcąc ryzykować dalszych represji, wyjechał z Karagandy. Odwiedzał różne miasta, m.in. Samarę, Aktubińsk, Kokczetaw, Kujbyszew, tereny Uralu, obwód orenburski i celinogradzki. W trakcie jednej z podróży misyjnych władze wymeldowały go z Orska, więc w dalszym czasie prowadził działalność bez stałego miejsca zameldowania. Obawiając się aresztowania podróżował zwykle na piechotę. 9 maja 1962 roku po raz kolejny go aresztowano i szybko skazano za włóczęgostwo na dwa lata więzienia. Zesłano go do miejscowości Dolinka koło Karagandy, gdzie znajdował się obóz pracy Karłag. Pracował jako krawiec. Zmarł w szpitalu obozowym na skutek choroby żołądka. Pochowano go na przyobozowym cmentarzu, a potem prochy zostały przeniesione na cmentarz miejski w Karagandzie, by ostatecznie spocząć na cmentarzu w Rzęsnej Ruskiej (nagrobek ufundowali parafianie).
Został beatyfikowany przez Jana Pawła 27 czerwca 2001 roku we Lwowie w grupie 27 nowomęczenników greckokatolickich.
Bibliografia.
 

</doc>
<doc id="1934168" url="https://pl.wikipedia.org/wiki?curid=1934168" title="Michał Gabiński">
Michał Gabiński

Michał Gabiński (ur. 11 lutego 1987 w Stalowej Woli) – polski koszykarz występujący na pozycji silnego skrzydłowego, obecnie zawodnik Śląska Wrocław.
Życiorys.
Michał Gabiński pochodzi ze Stalowej Woli. Tam też zaczynał swoją koszykarską karierę. W 2004 podpisał sześcioletnią umowę z Anwilem Włocławek. Rok później wywalczył z klubem z Kujaw wicemistrzostwo Polski. W sezonie 2006/2007 oraz 2007/2008 Gabiński był wypożyczony do Sportino Inowrocław grającego w I lidze. Potem przez rok znowu był zawodnikiem Anwilu Włocławek. W 2009 wrócił do Stalowej Woli, podpisując kontrakt z tamtejszą Stalą. W latach 2010-2012 reprezentował barwy PGE Turowa Zgorzelec. W trakcie sezonu 2012/2013 przeniósł się do Śląska Wrocław.
20 czerwca 2017 został zawodnikiem MKS-u Dąbrowy Górniczej. 2 lipca 2018 podpisał kolejną umowę z klubem.
10 lipca 2019 został po raz kolejny w karierze zawodnikiem Śląska Wrocław.

</doc>
<doc id="1934172" url="https://pl.wikipedia.org/wiki?curid=1934172" title="BP partnerclub">
BP partnerclub



</doc>
<doc id="1934177" url="https://pl.wikipedia.org/wiki?curid=1934177" title="Ulica Wojciecha Cybulskiego we Wrocławiu">
Ulica Wojciecha Cybulskiego we Wrocławiu

Ulica Wojciecha Cybulskiego – jedna z ulic Wrocławia, położona w centrum miasta, w obrębie osiedla Nadodrze, w dawnej dzielnicy Śródmieście. Upamiętnia Wojciecha Cybulskiego. Niemiecka nazwa "Salzstraße" (ulica Solna) została nadana w dniu 30 kwietnia 1824 r. i obowiązywała do roku 1945.
Ulica ma długość 370 m, przebiega na linii wschód – zachód. Swój bieg rozpoczyna na skrzyżowaniu z ulicą Drobnera, a kończy łącząc się z placem Maksa Borna, w połowie długości ulicę Cybulskiego przecina południowy odcinek ulicy Pomorskiej. Nawierzchnię wykonaną ma z granitowej kostki brukowej. Przy ulicy Cybulskiego i sąsiednim placu Maksa Borna mieszczą się instytuty Uniwersytetu Wrocławskiego: Instytut Fizyki i Instytut Nauk Geologicznych i część Instytutu Zoologicznego, a do przełomu XX/XXI wieku znajdowało się tu także kilka jednostek wrocławskiej Akademii Rolniczej. Na rogu Cybulskiego i Pomorskiej znajduje się Archiwum Państwowe. Przy ulicy Cybulskiego eksponowany jest także jeden z wrocławskich krasnali - Geolog, umieszczony na piaskowcowym bloku.
Historia.
Do schyłku XVIII w. na terenie obecnej ulicy znajdowały się ogrody i tereny zielone, a według Z. Antkowiaka także strzelnica bractwa kurkowego zlikwidowana w 1772. W czasie rozbudowy fortyfikacji wokół Wrocławia (od 1772) rejon ul. Cybulskiego został w większości objęty zespołem fortyfikacji Oderkronwerk, a część zachodnia wraz z terenem dzisiejszego placu Maksa Borna wchodziła w skład fortyfikacji Schiesswerder-Schanze. Po zburzeniu umocnień wokół miasta (w 1807 i latach późniejszych) wytyczono po raz pierwszy ulicę, nazwaną Salzgasse, która pojawia się na mapie z 1824. Ówczesny przebieg ulicy pokrywał się w większości z dzisiejszym, przy czym sięgała ona dalej na północny zachód, otaczając również od wschodu magazyny soli (widoczne na planach z 1831 i 1853) położone na terenie zajmowanym dziś przez plac M. Borna. Zmianę przebiegu ulicy do współczesnego widać na planie z 1875 - wówczas krótki końcowy odcinek skręcający na północ i będący dziś wschodnim krańcem placu Borna wydzielono z ulicy Salzgasse i włączono do Schiesswerder Strasse (dziś Kurkowej), w związku z czym Salzgasse miała już całkowicie równoleżnikowy przebieg i jej zachodni kraniec dochodził do Odry. Początkowo przy ulicy tej zabudowa była nieliczna, koncentrując się przy wschodnim krańcu (w pobliżu istniejącego już wówczas Mostu Długiego, od 1869 Mostu Uniwersyteckiego) oraz na zachodnim krańcu, przy magazynach. Środkową część zajmowały głównie tereny zielone, co stwierdzić można jeszcze na planach miasta z 1857. Dopiero na panoramicznej mapie z 1870 widać, że budynki i fabryki zajmują większość długości ulicy.
W czasie powodzi w 1903 szereg zakładów przemysłowych usytuowanych przy Cybulskiego i sięgających aż do Odry (dzisiejszy bulwar J. Zwierzyckiego) znacząco ucierpiało w efekcie wylania Odry z pobliskiego koryta. Między innymi zawaliła się wskutek podmycia część kompleksu dużej gorzelni Stern-Sternberga, stajnia w innej fabryce spirytusu Altschaffela, zalana była też miejscowa kuźnia. Przed południem na terenie fabryki spirytusu podmyty został budynek stajni, który następnie runął do wody. Kilka godzin później, na sąsiadującej działce w innej wytwórni spirytusu, do wody obsunęła się duża część murowanego nadbrzeża, a następnie narożnik i ściana wysokiego na 12 m i szerokiego na 40 m budynku rafinerii spirytusu. W 1887-1888 mieszkał na Cybulskiego Jan Kasprowicz, co upamiętnia tablica pamiątkowa na domu nr 17 (poeta wynajmował mieszkanie na drugim piętrze). Od 1911 w kamienicy przy ul. Cybulskiego 2/4 działało kino Johanna Beera.Po otworzeniu w 1930 północnego mostu Pomorskiego, powstało skrzyżowanie Cybulskiego z Pomorską (Am Oder-Kronwerk) prowadzącą z północy przez oba mosty Pomorskie do centrum i widoczne na planie z 1931. W latach 1935-1940 zbudowano wedle projektu Rudolfa Kühna utrzymany zasadniczo w formach modernistycznych z wpływami reprezentacyjnej architektury III Rzeszy istniejący do dziś ciąg budynków użyteczności publicznej między Cybulskiego a Odrą. Do 1945 znajdował się tam urząd pracy ("Arbeitsamt" - w skrzydle środkowym równoległym do Cybulskiego, dziś Inst. Nauk Geologicznych, natomiast w skrzydle przy ul. Pomorskiej były mieszkania dla personelu - dziś Archiwum Państwowe) i urzędy skarbowy i celny (w skrzydle zachodnim przy pl. Borna); od 1946 mieści się w tym ciągu Archiwum Państwowe, a od 1949 także Instytut Nauk Geologicznych Uniwersytetu Wrocławskiego. W czasie oblężenia Wrocławia w 1945, w piwnicach budynku urzędu znajdował się szpital polowy, po kapitulacji Niemców wykorzystywany przez armię radziecką do IV 1946 r.
Zniszczenia wojenne były niewielkie, poniżej 15% i większość domów mieszkalnych i publicznych zachowała się. Są to przeważnie budynki czteropiętrowe. Część kamienic przedwojennych posiada stiukowe ozdoby w stylu secesyjnym (Cybulskiego nr 8, 10, 37 i 39). Secesyjne kamienice nr 8 i 10 są projektu Richarda Güntzela i wzniesiono je dla kupca Maxa Hendricka w 1906 r.. Kamienicę nr 37 zaprojektowano w 1899 dla spółki budowlanej Kassner &amp; Fleck. Zdobią ją secesyjne personifikacje czterech pór roku oraz sakiewka i klepsydra będąca symbolem kupieckiej gospodarności. Dwie kamienice mają na fasadzie podane daty: 1898 (dom nr 35) oraz 1891 (dom nr 15). Kamienica nr 2/4 powstała w 1874 r. na zamówienie kupca A. Silberga . W 1945 ulica zyskała obecnego patrona. Po powstaniu placu Dąbrowszczaków (dziś Borna) w 1956, zachodni kraniec Cybulskiego, dochodzący do Odry, włączono do nowego placu i ulica została nieznacznie skrócona do współczesnej długości. Pod koniec XX w. wybudowano także dwa nowe bloki mieszkalne, jako „plomby” w starej zabudowie (Cybulskiego nr 7 i nr 41). Po II wojnie światowej przy tej ulicy otworzono dwa, działające do dziś, muzea: Muzeum Mineralogiczne i Muzeum Geologiczne, oba pod zarządem Uniwersytetu Wrocławskiego. W 1946 na rogu Cybulskiego i Pomorskiej urządzono Wojewódzkie Archiwum Państwowe, przechowujące zbiory archiwaliów z Dolnego Śląska i częściowo ze Śląska Opolskiego, a w 1950 na ul. Cybulskiego 36 wprowadził się Komitet Wojewódzki PZPR.

</doc>
<doc id="1934180" url="https://pl.wikipedia.org/wiki?curid=1934180" title="Wimbledon 1988">
Wimbledon 1988

Wimbledon 1988 – trzeci w sezonie tenisowy turniej wielkoszlemowy, który odbywał się w dniach 20 czerwca–4 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 102. edycja rozgrywek.

</doc>
<doc id="1934190" url="https://pl.wikipedia.org/wiki?curid=1934190" title="G. Love &amp; Special Sauce">
G. Love &amp; Special Sauce

G. Love &amp; Special Sauce – grupa muzyczna pochodząca z Filadelfii, wykonująca alternatywny hip-hop połączony z unikatowymi rytmami bluesa i R&amp;B.
Historia.
Grupa powstała w styczniu 1993 roku, kiedy to Garrett Dutton, dając jeden ze swoich koncertów w barze The Tam O’Shanter w Bostonie, poznał perkusistę Jeffreya Clemensa. Rozpoczęli wtedy pracę jako duet. Parę miesięcy później dołączył do nich basista Jim Prescott. Po tym fakcie powstał zespół. W 1994 roku wydali swój debiutancki album. Album ten odniósł duży sukces, po części zawdzięczając go singlowi „Cold Beverage” często emitowanego w stacji MTV.
W 1995 roku ukazał się ich drugi album zatytułowany „Coast to Coast Motel”. Mimo że nie odniósł takiego sukcesu jak ich pierwszy album, przez wielu krytyków uważany jest za dużo lepszy. Podczas tournée po wydaniu drugiej płyty omal nie doszło do rozpadu zespołu z powodu nieporozumień na temat finansów grupy. Wtedy też 3 członków grupy poszło własnymi drogami, a Dutton kontynuował karierę solową.
W październiku 1997 roku wydali kolejny album który miał połączyć ich oddzielne pomysły. Do nagrania albumu „Yeah, It’s That Easy” grupa zaprosiła do współpracy takie zespoły jak All Fellas Band, Philly Cartel, King’s Court oraz Dr. John. Album ten w dużym stopniu przypominał debiutancki album.
Dyskografia.
Pierwsze pięć albumów to dema zespołu lub piosenki wydane w późniejszych albumach.

</doc>
<doc id="1934193" url="https://pl.wikipedia.org/wiki?curid=1934193" title="Parafia św. Katarzyny Aleksandryjskiej w Cieninie Kościelnym">
Parafia św. Katarzyny Aleksandryjskiej w Cieninie Kościelnym

Parafia Świętej Katarzyny Aleksandryjskiej w Cieninie Kościelnym jest jedną z 5 parafii leżącą w granicach dekanatu golińskiego. Erygowana w 1390 roku.
Dokumenty.
Księgi metrykalne: 

</doc>
<doc id="1934201" url="https://pl.wikipedia.org/wiki?curid=1934201" title="Parafia Matki Bożej Pocieszenia w Kawnicach">
Parafia Matki Bożej Pocieszenia w Kawnicach

Parafia Matki Bożej Pocieszenia w Kawnicach jest jedną z 5 parafii leżącą w granicach dekanatu golińskiego. Erygowana w XV wieku.
Dokumenty.
Księgi metrykalne: 

</doc>
<doc id="1934205" url="https://pl.wikipedia.org/wiki?curid=1934205" title="Ricardo Carreras">
Ricardo Carreras

Ricardo Carreras (ur. 8 grudnia 1949) − amerykański bokser kategorii koguciej. Brązowy medalista letnich igrzysk olimpijskich w Monachium. Podczas tych igrzysk w półfinałach turnieju przegrał (w kat. – 54 kg), pojedynek z późniejszym srebrnym medalistą - Meksykaninem Alfonso Zamorą.

</doc>
<doc id="1934206" url="https://pl.wikipedia.org/wiki?curid=1934206" title="Patrick Russel">
Patrick Russel

Patrick Russel (ur. 22 grudnia 1946 w Chamonix) – francuski narciarz alpejski, dwukrotny medalista mistrzostw świata. 
Kariera.
W zawodach Pucharu Świata zadebiutował 24 lutego 1968 roku w Oslo, zajmując dziewiąte miejsce w gigancie. Tym samym już w debiucie zdobył pierwsze punkty. Na podium po raz pierwszy stanął dzień później w tej samej miejscowości, wygrywając rywalizację w slalomie. W zawodach tych wyprzedził 
Dumenga Giovanolego ze Szwajcarii i Norwega Håkona Mjøena. W kolejnych startach jeszcze 25 razy stawał na podium, odnosząc przy tym kolejne 12 zwycięstw: 1 marca 1968 roku w Kranjskiej Gorze, 19 stycznia 1969 roku w Kitzbühel, 9 lutego 1969 roku w Åre, 11 stycznia 1970 roku w Wengen, 15 stycznia 1970 roku w Megève, 18 stycznia 1970 roku w Kitzbühel, 15 marca 1970 roku w Voss i 14 lutego 1971 roku w Mont-Sainte-Anne wygrywał slalomy, a 20 grudnia 1969 roku w Lienzu, 8 marca 1970 roku w Heavenly Valley, 17 grudnia 1970 roku w Val d’Isère i 18 stycznia 1971 roku w Adelboden był najlepszy w gigantach. W klasyfikacji generalnej sezonu 1969/1970 zajął drugie miejsce, w klasyfikacji slalomu był najlepszy, a w klasyfikacji giganta zajął drugie miejsce. W sezonie 1970/1971 był trzeci w klasyfikacji generalnej i najlepszy w klasyfikacji giganta. Ponadto w sezonie 1968/1969 wygrał klasyfikację slalomu, a w sezonie 1967/1968 zajął w niej trzecie miejsce.
Wystartował na mistrzostwach świata w Val Gardena w 1970 roku, gdzie zdobył dwa medale. Najpierw zajął drugie miejsce w slalomie, rozdzielając swego rodaka, Jeana-Noëla Augerta i Billy'ego Kidda z USA. Następnie był ósmy w gigancie, a w zjeździe zajął 43. miejsce. W kombinacji wywalczył kolejny srebrny medal, tym razem plasując się za Kiddem a przed Polakiem Andrzejem Bachledą-Curusiem. Były to jego jedyne starty na mistrzostwach świata. Nigdy nie wystąpił na igrzyskach olimpijskich.

</doc>
<doc id="1934208" url="https://pl.wikipedia.org/wiki?curid=1934208" title="Will i Dewitt">
Will i Dewitt

Will i Dewitt (ang. "Will and Dewitt", 2007-2008) – amerykańsko–kanadyjski serial animowany wyprodukowany przez Cookie Jar Entertainment, Two Presidents Productions, YTV Originals Productions i Kids' WB Originals. W Polsce premiera serialu odbyła się 5 listopada 2011 roku na kanale TVP1.
Opis fabuły.
Serial opowiada przygody sześciolatka Willa, którego najlepszym przyjacielem jest żaba.
Wersja polska.
Wersja polska: Telewizja Polska Agencja FilmowaReżyseria: Dorota KawęckaWystąpili:
i inni
Linki zewnętrzne.
 

</doc>
<doc id="1934213" url="https://pl.wikipedia.org/wiki?curid=1934213" title="Graal">
Graal

Graal (także Święty Graal) – tajemniczy przedmiot (najczęściej kielich lub misa) występujący w legendach arturiańskich. W niektórych ich wersjach jest to kielich, którym posłużył się Jezus Chrystus w czasie Ostatniej Wieczerzy, a później użyty przez Józefa z Arymatei do zebrania krwi Jezusa po ukrzyżowaniu.
W legendach arturiańskich.
Legendy arturiańskie funkcjonowały w postaci pieśni i przekazów ustnych, natomiast pierwsze wzmianki pisemne o Królu Arturze pochodzą z VIII w. Motyw Graala po raz pierwszy pojawia się kilkaset lat później, około 1180 roku, w Percevalu, w cyklu legend arturiańskich, spisanych przez Chrétiena de Troyes. Jego opiekunem był Król Rybak. Chrétien de Troyes nie określił, czym jest Graal, używał formy "un graal", z czego wynika, że autor uważał, że Graal jest jednym z przedmiotów należących do większego zbioru graali. Nie łączył go z osobą Jezusa. Wolfram von Eschenbach przedstawił Graal jako kamień, "Lapsit Excillis". Około 1199 Robert de Boron w "Joseph d’Arimathie" po raz pierwszy przedstawił Graala jako kielich użyty podczas Ostatniej Wieczerzy, który następnie został wykorzystany przez Józefa z Arymatei do zebrania krwi Jezusa.

</doc>
<doc id="1934215" url="https://pl.wikipedia.org/wiki?curid=1934215" title="Walter Ciszek">
Walter Ciszek

Walter J. Ciszek (ur. 4 listopada 1904 w Shenandoah w Pensylwanii, zm. 8 grudnia 1984 w Nowym Jorku) − amerykański prezbiter pochodzenia polskiego, a następnie zakonnik w Towarzystwie Jezusowym (jezuici), nazywany "apostołem Syberii" oraz Sługa Boży Kościoła katolickiego.
Życiorys.
W młodości wstąpił do seminarium duchownego, później do Towarzystwa Jezusowego. Chcąc podjąć działalność misyjną na terenach Rosji, przygotowywał się do niej w Collegium Russicum w Rzymie ("Pontifical Russian College"). Po ukończeniu kolegium w 1937 przyjął Sakrament święceń.
W 1938, z uwagi na zagrożenie wybuchem wojny, został skierowany do Polski, do misyjnego ośrodka jezuitów w Albertynie koło Słonimia. Po wkroczeniu w 1939 Armii Czerwonej na tereny II Rzeczypospolitej i masowych wywózkach Polaków na Syberię, postanowił towarzyszyć deportowanym rodakom, szerząc Słowo Boże. Po wybuchu wojny niemiecko-rosyjskiej w czerwcu 1941 za prowadzenie działalności duszpasterskiej został aresztowany przez NKWD i skazany na 15 lat więzienia, jako szpieg Watykanu. Od 1953 do 1955 r. Pracował w kopalniach. Jego wspomnienia zawierają żywy opis buntów, które rozprzestrzeniły się w Gułagu po śmierci Józefa Stalina (zob. Powstanie Norylsk). Walter Ciszek strajkował w 5-m obozie Gorłagu, gdzie strajk został krwawo zmiażdżony.
Został wymieniony na sowieckich szpiegów w 1963.
Na Uniwersytecie Fordham, gdzie pracował do śmierci jako rekolekcjonista i kierownik duchowy, znajduje się Ciszek Hall, natomiast w jego rodzinnej miejscowości działa Father Walter J. Ciszek Education Center.
Trwa jego proces beatyfikacyjny.

</doc>
<doc id="1934217" url="https://pl.wikipedia.org/wiki?curid=1934217" title="Zaburzenia afektywne">
Zaburzenia afektywne

Zaburzenia afektywne, zaburzenia nastroju – grupa zaburzeń endogennych, w których okresowo występują zaburzenia nastroju, emocji i aktywności. Zaburzenia te mogą się przejawiać występowaniem zespołów depresyjnych, hipomaniakalnych i maniakalnych oraz stanów mieszanych.
Podział zaburzeń nastroju.
Podział zaburzeń nastroju według klasyfikacji ICD-10:
Poza klasyfikacją ICD-10 wyróżnia się również sezonowe zaburzenie afektywne.
Epidemiologia.
Ryzyko zachorowania na zaburzenie nastroju w ciągu życia wynosi:

</doc>
<doc id="1934218" url="https://pl.wikipedia.org/wiki?curid=1934218" title="Tros (syn Erichtoniosa)">
Tros (syn Erichtoniosa)

Tros (gr. Trṓs, łac. Tros) – w mitologii greckiej królewicz i król Dardanii, eponim Troi.
Uchodził za syna Erichtoniosa, po którym odziedziczył tron, i Astyoche. Z Kalliroe (córka Skamandra, boga rzeki opływającej Troję), która była jego żoną, miał kilkoro dzieci: córkę Kleopatrę i synów, Ganimedesa (podczaszy na Olimpie), Ilosa (eponim Ilionu) i Assarakosa.

</doc>
<doc id="1934219" url="https://pl.wikipedia.org/wiki?curid=1934219" title="Parafia św. Mateusza w Myśliborzu">
Parafia św. Mateusza w Myśliborzu

Parafia Świętego Mateusza w Myśliborzu – rzymskokatolicka parafia leżąca w granicach dekanatu golińskiego. Erygowana w 1438 roku.
Dokumenty.
Księgi metrykalne: 

</doc>
<doc id="1934220" url="https://pl.wikipedia.org/wiki?curid=1934220" title="Georg Deak-Bardos">
Georg Deak-Bardos



</doc>
<doc id="1934221" url="https://pl.wikipedia.org/wiki?curid=1934221" title="Georgius Deak-Bardos">
Georgius Deak-Bardos



</doc>
<doc id="1934223" url="https://pl.wikipedia.org/wiki?curid=1934223" title="Władimir Arabadżiew">
Władimir Arabadżiew

Władimir "Włado" Arabadżiew (buł. Владимир (Владо) Арабаджиев, ur. 16 marca 1984 w Płowdiwie) – bułgarski kierowca wyścigowy.
Kariera.
Początki.
Międzynarodową karierę Władimir rozpoczął w roku 2006, we Włoskiej Formule 3. Zmagania w niej zakończył na 11. pozycji. Następnie przeniósł się do Euroserii 3000. We włoskiej ekipie Auto Sport Racing rywalizację ukończył na 7. miejscu (włoski cykl zakończył na szóstej pozycji). W latach 2008-2009 brał udział w Międzynarodowej Formule Master, w zespole JD Motorsport. W obu przypadkach rywalizację zakończył, podobnie jak w przypadku poprzedniego serialu, na 7. lokacie, z łącznym dorobkiem ośmiu miejsc na podium, w tym jednego zwycięstwa. Lepiej spisał się we włoskim cyklu tej serii, gdzie w sezonie 2008 zwyciężył w czterech z ośmiu rozegranych wyścigów i został sklasyfikowany na 2. miejscu.
Seria GP2.
W przerwie zimowej Bułgar podpisał kontrakt z włoską stajnią Piquet GP/Rapax Team, na starty w Azjatyckiej serii GP2. Słaba dyspozycja zespołu nie pozwoliła mu jednak na zdobycie punktów. Najlepiej spisał się podczas sprintu trzeciej rundy, na torze w Bahrajnie, gdzie wyścig zakończył tuż za strefą punktową, na dziewiątym miejscu. Dodatkowo podczas tej samej rundy uzyskał najlepszy czas okrążenia. Jego wynik nie został jednak uznany, ze względu na brak miejsca w czołowej ósemce.
Pomimo braku sukcesu, Arabadżiew dostał szansę startów w głównej edycji, we włoskiej stajni Scuderia Coloni, na sezon 2010. Ponownie jednak Bułgar nie prezentował zadowalających rezultarów. W ciągu ośmiu eliminacji, Władimir ani razu nie dojechał na premiowanej punktami pozycji, najlepiej spisując się podczas drugiego wyścigu, w Walencji, gdzie został sklasyfikowany na dziewiątym miejscu. Na dwie ostatnie rundy został zastąpiony przez Nowozelandczyka Brendona Hartleya.

</doc>
<doc id="1934224" url="https://pl.wikipedia.org/wiki?curid=1934224" title="This Is Hardcore">
This Is Hardcore

This Is Hardcore – szósty studyjny album Pulp, wydany w marcu 1998. Podobnie jak poprzedni "Different Class" spotkał się z uznaniem krytyków i sukcesem komercyjnym, przyniósł też zespołowi trzecią Mercury Prize w 1998. Pierwsze wydanie w Wielkiej Brytanii miało bonusową płytę koncertową zatytułowaną "This Is Glastonbury". Wersja deluxe ukazała się 11 września 2006, na dodatkowej płycie znalazły się B-sidy, dema i rzadkie wersje utworów.
Album promowały single "Help the Aged", "This Is Hardcore", "A Little Soul" i "Party Hard".
Okładka była dziełem Petera Saville'a i amerykańskiego malarza Johna Currina. Plakaty reklamujące album rozwieszone w londyńskim metrze zostały opatrzone przez grafficiarzy pastiszowymi napisami typu "This Offends Women", "This is Sexist" czy "This is Demeaning".
Teledysk do utworu tytułowego w reżyserii Douga Nichola znalazł się na 51. miejscu zestawienia magazynu Stylus stu najlepszych teledysków w historii.

</doc>
<doc id="1934229" url="https://pl.wikipedia.org/wiki?curid=1934229" title="Wimbledon 1987">
Wimbledon 1987

Wimbledon 1987 – trzeci w sezonie tenisowy turniej wielkoszlemowy, który odbywał się w dniach 22 czerwca–5 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 101. edycja rozgrywek.

</doc>
<doc id="1934231" url="https://pl.wikipedia.org/wiki?curid=1934231" title="Mosze Mizrachi (reżyser)">
Mosze Mizrachi (reżyser)

Mosze Mizrachi, Moshé Mizrahi (; ur. 5 września 1931 w Aleksandrii, zm. 3 sierpnia 2018 w Tel Awiwie) – izraelski reżyser i scenarzysta filmowy tworzący także we Francji.
Życiorys.
Był twórcą czternastu filmów. Największy sukces odniósł "Życie przed sobą" (1977; znany także pod tytułem "Madame Rosa"), który został nagrodzony Oscarem dla najlepszego filmu nieanglojęzycznego. Dwa inne filmy reżysera: "Kocham cię, Rosa," (1972) i "Dom przy ulicy Chelouche" (1973) były nominowane do Oscara w tej samej kategorii. W późniejszych latach nakręcił jeszcze m.in. filmy: "Wojna i miłość" (1985), "Zawsze, gdy mówimy żegnaj" (1986; znany także pod tytułem "Niechciane rozstania"), "Gwoździk" (1988).

</doc>
<doc id="1934236" url="https://pl.wikipedia.org/wiki?curid=1934236" title="Klitoria ternateńska">
Klitoria ternateńska

Klitoria ternateńska ("Clitoria ternatea" L.) – gatunek tropikalnej rośliny należący do rodziny bobowatych ("Fabaceae").
Morfologia.
Roślina zielna, liście o długości 6–17 cm, naprzemianległe, z 5–7 eliptycznymi listkami o długości 2–7 cm. Kwiaty najczęściej fioletowe, niekiedy białe lub różowe, z żółto-białą plamką w środku. Kwiaty odwrócone o 180 stopni w porównaniu z kwiatkami innych motylkowych. Pod działaniem kwasów kwiat zmienia barwę na czerwoną, zaś zasad – na niebieską. Owoce: zielone, lekko owłosione strąki o długości 5–12 cm.

</doc>
<doc id="1934238" url="https://pl.wikipedia.org/wiki?curid=1934238" title="Akira Narahashi">
Akira Narahashi

 – japoński piłkarz, reprezentant kraju, grający na pozycji obrońcy. 
Kariera klubowa.
Jako piłkarz grał w takich klubach jak Shonan Bellmare i Kashima Antlers. W 2007 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1994. Został powołany na MŚ 1998. Uczestnik Pucharu Konfederacji 2003. Po raz ostatni w reprezentacji zagrał w 2003, dla której wystąpił w 38 spotkaniach.

</doc>
<doc id="1934240" url="https://pl.wikipedia.org/wiki?curid=1934240" title="Parafia Wszystkich Świętych w Skórczu">
Parafia Wszystkich Świętych w Skórczu

Parafia Wszystkich Świętych w Skórczu – rzymskokatolicka parafia w mieście Skórcz. Należy do dekanatu skórzeckiego diecezji pelplińskiej. 

</doc>
<doc id="1934241" url="https://pl.wikipedia.org/wiki?curid=1934241" title="Nicolae Herlea">
Nicolae Herlea

Nicolae Herlea (ur. 28 sierpnia 1927 w Bukareszcie, zm. 24 lutego 2014 we Frankfurcie nad Menem) – rumuński śpiewak operowy baryton, związany z repertuarem włoskim, około 550 razy w ciągu swojej kariery zaśpiewał partię Figara Gioacchina Rossiniego.
Studiował w Konserwatorium Muzycznym w Bukareszcie, a następnie w Accademia di Santa Cecilia pod kierunkiem Giorgia Favaretta. W 1951 zdobył pierwsze nagrody na międzynarodowych konkursach śpiewu w Genewie, Pradze, Brukseli. Debiutował na scenie w tym samym roku w Operze Narodowej w Bukareszcie (Opera Naţională Bucureşti) jako Silvio w "Pajacach".

</doc>
<doc id="1934250" url="https://pl.wikipedia.org/wiki?curid=1934250" title="Indywidualne Mistrzostwa Wielkiej Brytanii na Żużlu 1983">
Indywidualne Mistrzostwa Wielkiej Brytanii na Żużlu 1983

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1983 roku. Tytuł wywalczył Chris Morton z Belle Vue Aces. 

</doc>
<doc id="1934258" url="https://pl.wikipedia.org/wiki?curid=1934258" title="Moralizatorstwo">
Moralizatorstwo

Moralizatorstwo − odmiana moralistyki, uważana za skrajną, cechująca się tym, że zazwyczaj wywołuje skutki przeciwne od zamierzonych. W savoir-vivre tym pejoratywnym słowem określa się potocznie także natrętne, dokuczliwe upominanie kogoś lub czyjąś skłonność do prawienia morałów. Pojęcie to występuje również w nauce o literaturze, jako cecha dydaktycznych utworów literackich np. w okresie średniowiecza, oświecenia lub baroku lub pewnych gatunków, np. bajek.

</doc>
<doc id="1934263" url="https://pl.wikipedia.org/wiki?curid=1934263" title="Indywidualne Mistrzostwa Wielkiej Brytanii na Żużlu 1982">
Indywidualne Mistrzostwa Wielkiej Brytanii na Żużlu 1982

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1982 roku. Tytuł wywalczył Andy Grahame z Belle Vue Aces. 
Wyniki.
Półfinał pierwszy.
Awans: 8 do finału
Półfinał drugi.
Awans: 8 do finału

</doc>
<doc id="1934267" url="https://pl.wikipedia.org/wiki?curid=1934267" title="Clitoria ternatea">
Clitoria ternatea



</doc>
<doc id="1934269" url="https://pl.wikipedia.org/wiki?curid=1934269" title="Ragnar Vogt">
Ragnar Vogt

Ragnar Vogt (ur. 17 czerwca 1870 w Holt, Tvedestrand, zm. 21 stycznia 1943 w Oslo) – norweski lekarz psychiatra, zwolennik psychoanalizy i eugeniki, brat mineraloga i geologa Johana Hermana Lie Vogta.
Był synem lekarza. Rozpoczął studia medyczne w 1895 roku, w 1900 został doktorem medycyny, w 1909 roku docentem. W 1915 został pierwszym profesorem psychiatrii w Norwegii. Do 1926 związany z Gaustad sykehus, potem z kliniką w Vinderen.

</doc>
<doc id="1934270" url="https://pl.wikipedia.org/wiki?curid=1934270" title="Civitas. Studia z filozofii polityki">
Civitas. Studia z filozofii polityki

Cele i działalność.
Pismo dostarcza syntez i analiz pojęciowych oraz empirycznych. Stanowi płaszczyznę wymiany opinii historycznych oraz abstrakcyjno-modelowych, krytycznych i czysto opisowych, skłaniających do namysłu nad podstawowymi problemami współczesnej polityki. Jest to analiza polityki rozumianej najszerzej, a więc związanej w istotny sposób z zagadnieniem porządku państwowego, prawnego i uwikłanymi weń pojęciami oraz zasadami etycznymi, światopoglądowymi, religijnymi.
Poszczególne numery poświęcone są odrębnym tematom.
Zgodnie z wykazem czasopism naukowych ogłoszonym przez Ministerstwo Nauki i Szkolnictwa Wyższego w 2017 roku, „Civitas. Studia z filozofii polityki” posiada 7 punktów.
Redakcja „Civitas. Studia z filozofii polityki”.
„Civitas” wydawane jest w Warszawie przez grono osób związanych głównie z dwiema placówkami naukowymi: Instytutem Studiów Politycznych Polskiej Akademii Nauk w Warszawie oraz Ośrodkiem Myśli Politycznej w Krakowie.
Skład osobowy redakcji.
Redaktor naczelny Nina Gładziuk, sekretarz redakcji Szymon Bródka.
Zespół: Paweł Kaczorowski, Agnieszka Nogal, Michał Pospiszyl, Łukasz Święcicki, Rafał Wonicki
Rada Redakcyjna.
Ernst-Wolfgang Böckenförde (członek honorowy), Kevin Dunn, Stanisław Filipowicz, Jeffrey Isaac, Micheline Ishay, Helmut Juros, Paweł Kaczorowski, Ryszard Legutko, Bronisław Łagowski, Miłowit Kuniński, Barbara Markiewicz, Justyna Miklaszewska, David Ost, Stacey Philbrick-Yadav, Romuald Piekarski, Czesław Porębski, John Skorupski, Zbigniew Stawrowski, Jerzy Szacki, Maciej Zięba, Tomasz Żyro

</doc>
<doc id="1934283" url="https://pl.wikipedia.org/wiki?curid=1934283" title="Saskia Hippe">
Saskia Hippe

Saskia Hippe (ur. 16 stycznia 1991 roku w Berlinie) – niemiecka siatkarka, reprezentantka kraju, grająca na pozycji atakującej. W kadrze narodowej zadebiutowała w 2008 roku podczas turnieju kwalifikacyjnego do Grand Prix siatkarek 2009. Ma siostrę Laurę, która także jest siatkarką.
Sukcesy klubowe.
Liga niemiecka:
Puchar Challenge:
Puchar Niemiec:
Puchar Czech:
Liga czeska:
Puchar Grecji:
Liga grecka:
Sukcesy reprezentacyjne.
Mistrzostwa Europy Kadetek:
Mistrzostwa Europy:
Liga Europejska:

</doc>
<doc id="1934284" url="https://pl.wikipedia.org/wiki?curid=1934284" title="Mistrzostwa Świata w Łyżwiarstwie Szybkim w Wieloboju 1971">
Mistrzostwa Świata w Łyżwiarstwie Szybkim w Wieloboju 1971

65. mistrzostwa świata w łyżwiarstwie szybkim w wieloboju odbyły się w dniach 13–14 lutego 1971 roku w szwedzkim Göteborgu. Zawodnicy startowali na sztucznym torze na stadionie Nya Ullevi po raz czwarty (wcześniej w 1961, 1966 i 1968). Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został Holender Ard Schenk, który pobił również rekord świata na 10 000 m i w wieloboju. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 34 łyżwiarzy z 14 krajów. Sklasyfikowanych zostało 33.

</doc>
<doc id="1934292" url="https://pl.wikipedia.org/wiki?curid=1934292" title="Hrabia Effingham">
Hrabia Effingham

Informacje ogólne.
Rodzina Howardów, która posiada łącznie 4 dziedziczne tytuły arystokratyczne i jest nazywana "Drugą Rodziną Anglii", najbardziej prominentną zaraz po dynastii Windsorów. Howardowie odegrali ogromną rolę w historii katolicyzmu w Anglii, szczególnie po reformacji.
Król Edward I i królowa Małgorzata Francuska są przodkami rodziny Howardów. Howardowie są spokrewnieni z dwiema żonami króla Henryka VIII, Katarzyną Howard i jej kuzynką Anną Boleyn, matką królowej Elżbiety I. Poszczególne gałęzie rodu Howardów posiadają następujące tytuły parowskie:
Hrabstwo Effingham.
Tytuł hrabiego Effingham (ang. "Earl of Effingham") został kreowany dwukrotnie w parostwie Wielkiej Brytanii. Pierwszy raz w 1731 r. dla Francisa Howarda 8. barona Howard of Effingham, pochodzącego w linii prostej od Thomasa Howarda 2. księcia Norfolk. Drugi raz w 1837 r. dla Kennetha Howarda 12. barona Howard of Effingham, pochodzącego również od Thomasa Howarda 2. księcia Norfolk.
Hrabiowie Effingham.
Baronowie Howard of Effingham 1. kreacji (parostwo Anglii)
Hrabiowie Nottingham 1. kreacji (parostwo Anglii)
Baronowie Howard of Effingham 1. kreacji (parostwo Anglii–wznowienie)
Hrabiowie Effingham 1. kreacji (parostwo Wielkiej Brytanii)
Baronowie Howard of Effingham 1. kreacji (parostwo Anglii–wznowienie)
Hrabiowie Effingham 2. kreacji (parostwo Wielkiej Brytanii)

</doc>
<doc id="1934297" url="https://pl.wikipedia.org/wiki?curid=1934297" title="The Box. Pułapka">
The Box. Pułapka

The Box. Pułapka (ang. "The Box", 2009) – amerykański thriller w reżyserii Richarda Kelly'ego.
Film jest adaptacją opowiadania Richarda Mathesona "Button, Button", opublikowanego po raz pierwszy w Playboyu w 1970 roku.
Małżonkowie Norma i Arthur Lewis pewnego poranka dostają tajemnicze pudełko z przyciskiem w środku. Po jego naciśnięciu można otrzymać dużą ilość pieniędzy, jednak w zamian ktoś będzie musiał umrzeć.

</doc>
<doc id="1934298" url="https://pl.wikipedia.org/wiki?curid=1934298" title="Karol Malsburg">
Karol Malsburg

Karol Malsburg (ur. 31 lipca 1856 w Czernichówce na Podolu, zm. 31 grudnia 1942 we Lwowie) – polski zootechnik, doktor agronomii, profesor hodowli zwierząt użytkowych. 
Życiorys.
Profesor zwyczajny w katedrze Hodowli Zwierząt Akademii Rolniczej w Dublanach (1905–1918). W latach 1918–1919 profesor i jeden z organizatorów Wydziału Rolniczo-Leśnego Uniwersytetu Poznańskiego. Dziekan Wydziału Rolniczo-Lasowego Politechniki Lwowskiej w latach 1920–1921. Był współzałożycielem (w 1922) Polskiego Towarzystwa Zootechnicznego. W 1930 przeszedł w stan spoczynku.
Jako jeden z pierwszych w Polsce stosował na szeroką skalę biologiczne metody hodowlane, wielokrotnie reprezentował naukę polską w zagranicznych zootechnicznych ośrodkach badawczych.
Profesor honorowy Politechniki Lwowskiej. 
Pochowany na Cmentarzu Łyczakowskim we Lwowie.

</doc>
<doc id="1934299" url="https://pl.wikipedia.org/wiki?curid=1934299" title="Christiaan Boers">
Christiaan Boers

Christianus Franciscus Johannes (Christiaan) Boers (ur. 24 października 1889 w Hadze, zm. 3 maja 1942 w Sachsenhausen (KL)) – kapitan Koninklijke Landmacht (holenderskich wojsk lądowych) podczas II wojny światowej. 
W czasie bitwy o Afsluitdijk dowodził obroną holenderską, która skutecznie odpierała ataki Wehrmachtu. Jedno z niewielu zwycięstw aliantów na froncie zachodnim w 1940 roku. Po kapitulacji sił holenderskich 15 maja, Boers dołączył do holenderskiego ruchu oporu. Wstąpił do konspiracyjnej organizacji o nazwie Ordendienst (OD). Została utworzona w celu ochrony porządku w okupowanym kraju. 
Wraz z 71 innymi członkami organizacji został złapany i internowany w obozie Sachsenhausen (KL). Został rozstrzelany wraz z członkami OD 3 maja 1942. Miał wtedy 52 lata.

</doc>
<doc id="1934307" url="https://pl.wikipedia.org/wiki?curid=1934307" title="Ste. Anne">
Ste. Anne

Ste. Anne – miasto w Kanadzie, w prowincji Manitoba, położone nad rzeką Seine, ok. 40 km na wschód od stolicy prowincji, Winnipeg.
Liczba mieszkańców Ste. Anne wynosi 1 534. Język angielski jest językiem ojczystym dla 51,4%, francuski dla 42,1% mieszkańców (2006).

</doc>
<doc id="1934309" url="https://pl.wikipedia.org/wiki?curid=1934309" title="Paul Voss">
Paul Voss

Paul Voss (ur. 26 marca 1986 w Rostocku) – niemiecki kolarz szosowy.
Największym sukcesem zawodnika jest wygrany prolog w prestiżowym wyścigu Dookoła Katalonii (2010), zaliczanym do ProTour. Jest wicemistrzem Europy juniorów do lat 23 (2008).

</doc>
<doc id="1934312" url="https://pl.wikipedia.org/wiki?curid=1934312" title="Julius von Szymanowski">
Julius von Szymanowski

Julius Alfons Nikolai Szymanowski, Julij Karłowicz Szymanowski (ros. Юлий Карлович Шимановский, ur. w Rydze, zm. w Kijowie) – rosyjski chirurg pochodzenia polsko-niemieckiego, profesor Uniwersytetu Helsińskiego i Uniwersytetu Kijowskiego, pomysłodawca wielu technik chirurgii plastycznej, m.in. operacji Kuhnta-Szymanowskiego. Autor podręcznika chirurgii "Handbuch der Operativen Chirurgie" (1870). Zbiór jego wierszy "Was ich gelebt: Lieder" został wydany pośmiertnie (pod pseudonimem Julius Steinborn).
Życiorys.
Urodził się w Rydze jako syn urzędnika Carla Szymanowsky’ego i jego żony Helene z domu Kutzky. Przodek Szymanowskiego był Polakiem, został wysłany do Kurlandii z misją dyplomatyczną. W dalszych pokoleniach zawierano małżeństwa z Niemkami i rodzina przeszła na protestantyzm. Julius nie znał języka polskiego. Od 11. roku życia uczęszczał do gimnazjum w Rewlu i ukończył je z wyróżnieniem (otrzymał stypendium w wysokości 90 rubli). Gdy miał około 12 lat, jego ojciec stracił majątek i chłopiec zdecydował, że będzie od tej pory samodzielnie dbał o swoje utrzymanie. Jako uczeń gimnazjum przejawiał wiele talentów i zainteresowań, zajmował się malarstwem i poezją, założył też razem ze szkolnymi kolegami ochotniczą straż pożarną. Nie miał jednak talentu językowego i słabo sobie radził nawet z językiem rosyjskim.
Od 1850 studiował medycynę na Uniwersytecie Dorpackim; jego nauczycielem chirurgii był Georg Adelmann i pod jego wpływem zdecydował się specjalizować w tej dziedzinie. Podczas wojny krymskiej, gdy Adelmann został skierowany rozkazem cara do Rewla, Szymanowski razem z trzema innymi uzdolnionymi studentami pomagał w opatrywaniu francuskich i angielskich jeńców. W latach studenckich zajmował się m.in. gimnastyką, odbywał dalekie piesze wędrówki i pisał poezje. Dał się również poznać jako utalentowany wynalazca i obmyślił m.in. nowy model piły chirurgicznej, opisany przez niego w dysertacji doktorskiej.
Po ukończeniu studiów w październiku 1856 pracował jako asystent w klinice chirurgicznej, 30 maja 1857 został Privatdozentem. W latach 1858–61 profesor nadzwyczajny chirurgii na Uniwersytecie w Helsinkach i konsultant w szpitalu wojskowym Sveaberg.
Od 1861 profesor nadzwyczajny na Kijowskim Uniwersytecie Cesarskim. W 1863 jako chirurg wojskowy służył w rosyjskich oddziałach tłumiących powstanie styczniowe.
W 1866 zachorował na nowotwór jądra. Jesienią 1866 napisał do swojego nauczyciela Adelmanna z prośbą o konsultację, ale ten, wyruszywszy do Kijowa, w drodze zachorował i musiał zawrócić do Dorpatu. Wtedy Szymanowski zwrócił się z prośbą o operację do Pirogowa, który przeprowadził resekcję guza. Dwa tygodnie później Szymanowski przeszedł kolejną operację wykonaną przez Karawajewa. Na początku 1868 roku krwioplucie zdradziło obecność przerzutów do płuc. Guz dał przerzuty także do kości ramienia i do żołądka. W marcu w liście do swojego współpracownika Uhdego pisał, że jest już „jedną nogą w grobie”. Zmarł nagle, o 1. po południu 25 kwietnia tego roku, rzekomo z powodu udaru mózgu spowodowanego zatorem. Pochowany jest na cmentarzu Bajkowa w Kijowie. Wspomnienia o nim napisali Walther i Fumagalli.
Odznaczony m.in. Medalem za Stłumienie Polskiego Buntu (1864), Orderem Świętego Stanisława III klasy (1859), Orderem św. Anny III klasy (1862) i II klasy (1866).
27 sierpnia 1860 roku w Helsinkach ożenił się z Adelaide von Rambach, córką pułkownika artylerii. Ich syn Wsiewołod (1866–1934) był zasłużonym pszczelarzem.
Dorobek naukowy.
Głównym zainteresowaniem Szymanowskiego była chirurgia plastyczna. Jego podręcznik "Handbuch der Operativen Chirurgie" uważany jest za jedną z najważniejszych opublikowanych w XIX w. prac w tej dziedzinie. Własnoręcznie wykonane przez niego ryciny były później wykorzystywane przez innych chirurgów plastycznych (m.in. Kollego i Davisa) do zilustrowania ich własnych książek.
Wprowadzoną przez Szymanowskiego operację korekty wywinięcia powieki, zmodyfikowaną przez Hermanna Kuhnta, nazwano operacją Kuhnta-Szymanowskiego.
Rynoplastyce i jej historii poświęcił odrębną monografię, wydaną w Dorpacie w 1857 roku. Dokonał w niej niemal kompletnego przeglądu 225 opisanych w literaturze medycznej rekonstrukcji nosa i technik stosowanych przez poprzedników – Branki, Bojaniego, Tagliacozziego, Lucasa, Rusta, von Graefego, Carpue, Reinera, Büngera, Dieffenbacha, Pirogowa, Müttera, Pancoasta i Adelmanna. W 1857 opublikował też na łamach praskiego „Vierteljahrschrift für die praktische Heilkunde” swój pierwszy artykuł na temat chirurgii plastycznej; proponował w nim drobne modyfikacje zabiegów rynoplastyki i cheiloplastyki. Opisał przypadek wrodzonego rozszczepu podniebienia miękkiego współwystępującego z wadą przedniej ściany gardła.
Innym obszarem zainteresowań Szymanowskiego była desmurgia, której poświęcił mały atlas wydany w 1857 roku w Dorpacie i rok później w Rewlu. W książce tej przedstawił i zilustrował większość z różnorodnych technik opatrunków stosowanych w tym czasie.
W lecie 1859 przetłumaczył i ulepszył podręcznik Pirogowa o anatomii chirurgicznej tętnic i powięzi. W tym czasie opublikował też serię artykułów poświęconych różnym technikom amputacji.
W 1862 przedstawił wynalazek przyrządu nazwanego przez siebie „somatometrem”, mającego służyć pomiarom antropometrycznym.
W jego dorobku znajdywały się także doniesienia kazuistyczne i obserwacje z wielu innych działów chirurgii: przepuklin pachwinowych, nieprawidłowości narządów płciowych u bezpłodnych par małżeńskich, techniki i powikłań tracheotomii.

</doc>
<doc id="1934315" url="https://pl.wikipedia.org/wiki?curid=1934315" title="Julius Szymanowski">
Julius Szymanowski



</doc>
<doc id="1934321" url="https://pl.wikipedia.org/wiki?curid=1934321" title="Assarakos">
Assarakos

Assarakos – w mitologii greckiej drugi syn władcy Troi Trosa. Odziedziczył tron po swoim starszym bracie Ilosie. Ożenił się z Aigestą. Jego synem i spadkobiercą został Kapys. Jego bratem był Ganimedes posłaniec Zeusa.

</doc>
<doc id="1934326" url="https://pl.wikipedia.org/wiki?curid=1934326" title="Powiat Ozolnieku">
Powiat Ozolnieku



</doc>
<doc id="1934329" url="https://pl.wikipedia.org/wiki?curid=1934329" title="Lockheed Martin F-16 Fighting Falcon">
Lockheed Martin F-16 Fighting Falcon



</doc>
<doc id="1934330" url="https://pl.wikipedia.org/wiki?curid=1934330" title="Powiat Rēzeknes">
Powiat Rēzeknes



</doc>
<doc id="1934331" url="https://pl.wikipedia.org/wiki?curid=1934331" title="Lorena Espinoza">
Lorena Espinoza

Lorena Espinoza (ur. 3 marca 1968) – meksykańska lekkoatletka specjalizująca się w skoku o tyczce.

</doc>
<doc id="1934333" url="https://pl.wikipedia.org/wiki?curid=1934333" title="Park Niepodległości (Tel Awiw)">
Park Niepodległości (Tel Awiw)

Park Niepodległości (hebr. גן העצמאות; "Ha-Atsma'ut Garden") – park miejski położony nad Morzem Śródziemnym w centralnej części Tel Awiwu, w Izraelu. Jest to popularne miejsce spotkań izraelskich homoseksualistów.
Nazwa.
Nazwa parku nawiązuje do ogłoszenia w dniu 14 maja 1948 Deklaracji Niepodległości Izraela, co dało początek Państwu Izraela.
Położenie.
Park zajmuje powierzchnię 15 ha, która rozciąga się na wapiennym wzgórzu o wysokości około 20 metrów n.p.m., położonym w osiedlu Cafon Jaszan, na południe od rzeki Jarkon w Tel Awiwie.
Środowisko naturalne.
Tereny parku Niepodległości są w większości porośnięte trawami, a drzewostan jest zdominowany przez oleandry i agawy. Z innych roślin występują tutaj między innymi wiesiołek, opuncja figowa, jukka i tamaryszek. Podłożem są skały wapienne.
Rozkład przestrzenny.
Park został zaprojektowany przez architekta krajobrazu Avrahama Karavana. Park został zaprojektowany w stylu ogrodu angielskiego, w którym wykorzystano naturalne warunki terenu tworząc tereny trawiaste otoczone żywopłotami. Przy planowaniu parku przyjęto za najważniejsze zadanie zachowanie pięknego widoku na morze. Pojawiły się jednak trudności z sadzeniem niektórych gatunków roślinności w pobliżu plaży. Roślinność nie potrafiła się dostosować do silnego wiatru i słonej wody morskiej. Rozwiązaniem tych problemów okazało się wprowadzenie niewielkich zmian w topografii terenu: wschodnią część parku obniżono, a zachodnią podwyższono.
Historia.
Badania archeologiczne odkryły istnienie w południowej części parku pozostałości fortyfikacji twierdzy Aleksandra Jannaja, z dynastii Machabeuszów.
W drugiej połowie XIX wieku w południowej części wzgórza chowano zmarłych z pobliskiej arabskiej wioski Al-Mas'udiyya (hebr. סומייל; "Summayl").
W opracowanym w 1925 przez architekta sir Patricka Geddesa planie rozbudowy Tel Awiwu, w miejscu tym zaplanowano park. Podczas wojny domowej w Mandacie Palestyny znajdowała się tutaj baza wojskowa brytyjskiej armii. W trakcie wojny o niepodległość w 1948 bazę przekształcono w bazę Sił Obronnych Izraela „"Camp Yona"”. To tutaj zgromadzono broń przejętą z zatopionego statku Irgunu „"Altalena"”. Po wojnie bazę przekształcono w przejściowy obóz dla imigrantów.
Pierwsze drzewa zasadzono w dniu 14 maja 1949 – Dzień Niepodległości Izraela. Oficjalne otwarcie parku nastąpiło w 1952.
W 1963 Kadi Tawfik Asali wydał oficjalne zezwolenie na przeniesienie muzułmańskich grobów, aby umożliwić wybudowanie w tym miejscu Hotelu Hilton Tel Awiw. Sprawa ta wywołała wielkie oburzenie wśród izraelskich Arabów. Izraelskie władze negocjowały z siecią hotelową Hilton inną lokalizację hotelu, ale sieć Hilton odmówiła. Po długich rozmowach Hotel Hilton Tel Awiw powstał w samym centrum parku.
Kultura.
W obrębie parku znajduje się estrada koncertowa. Jest tu także wiele rzeźb oraz pomników, w tym pomnik izraelskich pilotów Aarona Davida Sprinzaka i Matityahu Sukenika, którzy zginęli broniąc miasta przed egipskim bombardowaniem w 1948.
Sport i rekreacja.
W parku wybudowano boisko do piłki nożnej oraz wytyczono trasy spacerowe i rowerowe.
Baza noclegowa.
W centralnej części parku znajduje się luksusowy Hotel Hilton Tel Awiw, a na północny wschód od parku jest Grand Beach Hotel.

</doc>
<doc id="1934339" url="https://pl.wikipedia.org/wiki?curid=1934339" title="Andy Soule">
Andy Soule

Andy Soule (ur. 2 stycznia 1980 r.) – amerykański niepełnosprawny biegacz narciarski i biathlonista, weteran wojny w Afganistanie. Brązowy medalista Zimowych Igrzysk Paraolimpijskich w Vancouver w biathlonie.

</doc>
<doc id="1934342" url="https://pl.wikipedia.org/wiki?curid=1934342" title="Marsz żałobny (Chopin)">
Marsz żałobny (Chopin)



</doc>
<doc id="1934345" url="https://pl.wikipedia.org/wiki?curid=1934345" title="Marsz pogrzebowy (Chopin)">
Marsz pogrzebowy (Chopin)



</doc>
<doc id="1934347" url="https://pl.wikipedia.org/wiki?curid=1934347" title="Ojciec żołnierza">
Ojciec żołnierza

Ojciec żołnierza (ros. "Отец солдата") – radziecki film wojenny z 1964 w reżyserii Rewaza Czcheidze.
Opis fabuły.
Jest to opowieść o starym Gruzinie, prostym wieśniaku, który w jednym z pierwszych miesięcy ataku Niemiec hitlerowskich na ZSRR udaje się do szpitala polowego aby odwiedzić tam swojego syna – młodego oficera wojsk pancernych. Jednak po długiej i pełnej trudów drodze, starzec go tam nie zastaje – syn, wyleczony opuścił szpital i udał się do swojej jednostki. Ojciec dowiaduje się jednak od przygodnie spotkanego żołnierza, że jednostka w której służy jego syn stacjonuje niedaleko, postanawia więc się tam udać. Po drodze trafia w strefę działań szybko przesuwającego się na wschód frontu. Poruszony ogromem zniszczeń i bestialstwem atakujących hitlerowców przyłącza się do rozbitych oddziałów Armii Czerwonej, a następnie, przez kolejne lata bierze udział w jej walkach z Niemcami aż do kwietnia 1945 roku. Przez cały czas rozpytuje o swojego syna, który ciągle jest gdzieś przed nim, w awangardzie nacierających oddziałów pancernych. Starzec w zajmowanych miastach napotyka w różnych miejscach napisy świadczące, że jego syn tu był. W końcu odnajduje go gdzieś w Niemczech, podczas walk o umocniony budynek. On sam znajduje się na parterze, a syn na górnym piętrze, obydwu oddzielają jednak broniący się hitlerowcy. Rozmawiają ze sobą, jednak walki uniemożliwiają spotkanie – w jednej z ostatnich scen, syn umiera w ramionach ojca raniony śmiertelnie.
O filmie.
Film wyróżnia się pośród nudnych, rozwlekłych, pełnych sztucznego patosu radzieckich filmów wojennych tamtego okresu. Jest w gruncie rzeczy, pomimo występowania w nim typowych dla gatunku elementów "walki bohaterskiego narodu radzieckiego z hitlerowskim najeźdźcą", spojrzeniem na wojnę z perspektywy prostego człowieka. Prezentuje w niej nie zbiorowość, a jednostkę ze wszystkimi jej uczuciami i rozterkami. Jest obrazem o głębokim, a przede wszystkim wiarygodnym przesłaniu humanistycznym i pacyfistycznym. Być może, właśnie to zadecydowało o jego dużym sukcesie (w samym ZSRR obejrzało go ponad 20 mln widzów) i wielu nagrodach.

</doc>
<doc id="1934349" url="https://pl.wikipedia.org/wiki?curid=1934349" title="Invertebrata">
Invertebrata



</doc>
<doc id="1934350" url="https://pl.wikipedia.org/wiki?curid=1934350" title="Doktryna Juáreza">
Doktryna Juáreza

Doktryna Juáreza - doktryna sformułowana przez meksykańskiego prezydenta Benito Juáreza w 1856 roku. Głosiła ona, że dla utrzymania pokojowych stosunków między narodami, niezbędne jest wzajemne uznanie i respektowanie prawa każdego narodu do ustanowienia takich regulacji spraw wewnętrznych, jakich dany naród uzna za stosowne. Oznaczało to uznanie, iż każdy naród ma prawo do suwerennego i niczym nie skrępowanego wyboru modelu systemu politycznego i gospodarczego. 

</doc>
<doc id="1934352" url="https://pl.wikipedia.org/wiki?curid=1934352" title="Chris Morgan (trójboista siłowy)">
Chris Morgan (trójboista siłowy)

Chris Morgan (ur. 16 marca 1973) − brytyjski trójboista siłowy.
Jest sponsorowany przez producenta odzieży sportowej Umbro.
Trzy razy sukcesywnie uczestniczył w zawodach World Drug-Free Powerlifting Finals; listopadem 2004 w Atlancie został uhonorowany srebrnym medalem, złoto zdobył grudniem 2005 w Turynie, a brąz − w listopadzie 2006 w Irlandii.
Jako że jest osobą otwarcie homoseksualną, brał udział w wielu olimpiadach Gay Games, organizowanych z myślą o sportowcach LGBT. Wywalczył srebro w Amsterdamie w 1998 roku, złoto w Sydney w 2002, a także został odznaczony czterema złotymi medalami w Chicago w 2006. Utrzymuje rekordy Gay Games w martwym ciągu (250 kg) oraz przysiadzie ze sztangą (225 kg).
W 2004 podczas British Powerlifting Championship Final został odznaczony tytułem „3. najlepszego trójboisty siłowego Wielkiej Brytanii”.
Pełni rolę globalnego ambasadora Federation of Gay Games (FGG), jest także członkiem organizacji English Football Associations Advisory Group on Homophobia (pl. "Angielskich Piłkarzy Grupa Doradcza w Sprawie Homofobii").

</doc>
<doc id="1934358" url="https://pl.wikipedia.org/wiki?curid=1934358" title="Order Padma Vibhushan">
Order Padma Vibhushan

Order Padma Vibhushan () – indyjskie wysokie odznaczenie cywilne (order), przyznawane przez prezydenta Indii.
Historia.
Order Padma Vibhushan został ustanowiony 2 stycznia 1954 przez pierwszego prezydenta Indii Rajendrę Prasada wraz z dwoma innymi odznaczeniami z grupy Padma Awards: Orderem Padma Bhushan, Orderem Padma Shri oraz Orderem Bharat Ratna. Przyznawanie wszystkich tych odznaczeń zostało zawieszone w okresie od 13 lipca 1977 do 26 stycznia 1980. Orderu Padma Vibhushan nie przyznawano również w latach 1992–1998.
W hierarchii indyjskich odznaczeń cywilnych znajduje się na drugim miejscu – za Orderem Bharat Ratna.
Początkowo Order Padma Vibhushan miał być odznaczeniem trójstopniowym. W projekcie najniższym było odznaczenie Tisra Varg (dosł. „trzeciej klasy” – obecnie Padma Shri), drugim w kolejności było Dusra Varg (dosł. „drugiej klasy” – obecnie Padma Bhushan), a najwyższym Pahela Varg (dosł. „pierwszej klasy”). Ostatecznie wybrano ten ostatni i jest to odznaczenie jednostopniowe, któremu nadano nazwę Padma Vibhushan.
Zasady nadawania.
Order Padma Vibhushan nadawany jest w dowód uznania głównie obywatelom indyjskim za wybitne osiągnięcia i zasługi dla narodu, w każdej dziedzinie, w tym za działalność publiczną i może być przyznany pośmiertnie.
Z wnioskiem o odznaczenie Padma Vibhushan mogą występować przedstawiciele rządu federalnego, poszczególnych ministerstw, terenowych jednostek administracji państwowej i innych instytucji państwowych oraz organizacji społecznych. Wnioski rozpatrywane są przez „Kapitułę Nagrody” ("Awards Committee") i po akceptacji odpowiedniego ministra lub premiera przedstawiane prezydentowi. Order wręczany jest corocznie 26 stycznia, w „Dniu Republiki” – święta narodowego Indii.
Opis odznaki.
Początkowo odznaką orderu miał być okrągły złoty medal o średnicy 35 mm z wytłoczonym w centrum kwiatem lotosu okolonym wieńcem i napisem: „विभूषण पुरस्‍कार” ("PADMA VIBHUSHAN"). Na rewersie znajdowało się godło państwowe Indii i dewiza orderu ("DESH SEVA"). Nie istnieją żadne dostępne źródła, które potwierdzałyby, że powyższy projekt został zrealizowany.
W 1955 projekt został zmieniony na okrągły medal z geometrycznymi wzorami o średnicy 30 mm, wykonany z brązu. W 1957 projekt został ponownie zmieniony i przyjął obecna formę. Na awersie znajduje się kwiat lotosu oraz napis „विभूषण पुरस्‍कार” ("PADMA VIBHUSHAN"). Na rewersie znajduje się godło państwowe Indii oraz napis z dewizą orderu.
Odznaczeni.
Do 2010 Orderem Padma Vibhushan zostały odznaczone 264 osoby, m.in.
Obywatele Indii
Obcokrajowcy

</doc>
<doc id="1934361" url="https://pl.wikipedia.org/wiki?curid=1934361" title="TON Góra Jawor">
TON Góra Jawor

TON Góra Jawor (Telewizyjny Ośrodek Nadawczy Góra Jawor) – wieża o wysokości 98 m i budynek zarządu, położone 741 m n.p.m., oddane do użytku w 2000 roku. Obiekt usytuowany jest na szczycie góry Jawor, nad Jeziorem Solińskim. Nadajnik, mimo statusu TON, emituje stacje radiowe i telewizyjne z mocami średnimi i pokrywa zasięgiem tereny w promieniu 40–60 km, m.in. Sanok, Brzozów, Zagórz, Lesko i Ustrzyki Dolne.
Transmitowane programy.
Programy radiowe.
Źródło.
Nienadawane analogowe programy telewizyjne.
Źródło.
Programy telewizji analogowej wyłączone 17 czerwca 2013 roku.

</doc>
<doc id="1934363" url="https://pl.wikipedia.org/wiki?curid=1934363" title="Sony Ericsson Open 2010 (kobiety)">
Sony Ericsson Open 2010 (kobiety)

Tenisowy turniej WTA Sony Ericsson Open 2010 odbył się w dniach 22.03 – 4.04 2010 w amerykańskim Miami na kortach twardych. Pula nagród wyniosła 4 500 000 dolarów amerykańskich.

</doc>
<doc id="1934366" url="https://pl.wikipedia.org/wiki?curid=1934366" title="Volta Ciclista a Catalunya 2010">
Volta Ciclista a Catalunya 2010

90. edycja wyścigu kolarskiego Dookoła Katalonii odbyła się w dniach 22 - 28 marca 2010 roku. Trasa tego hiszpańskiego sześcioetapowego wyścigu liczyła 1042,7 km ze startem w Lloret de Mar i metą w Barcelonie. 
Zwycięzcą wyścigu został Hiszpan Joaquim Rodríguez, kolarz grupy Team Katusha. W wyścigu startowało dwóch Polaków: Sylwester Szmyd z Liquigas i Jarosław Marycz z Team Saxo Bank, którzy na mecie zajęli odpowiednio 98. i 124. miejsce.

</doc>
<doc id="1934369" url="https://pl.wikipedia.org/wiki?curid=1934369" title="Powiat Rucavas">
Powiat Rucavas



</doc>
<doc id="1934370" url="https://pl.wikipedia.org/wiki?curid=1934370" title="Powiat Salacgrīvas">
Powiat Salacgrīvas



</doc>
<doc id="1934376" url="https://pl.wikipedia.org/wiki?curid=1934376" title="Powiat Saulkrastu">
Powiat Saulkrastu



</doc>
<doc id="1934377" url="https://pl.wikipedia.org/wiki?curid=1934377" title="Powiat Vaiņodes">
Powiat Vaiņodes



</doc>
<doc id="1934387" url="https://pl.wikipedia.org/wiki?curid=1934387" title="Powiat Valmieras">
Powiat Valmieras



</doc>
<doc id="1934389" url="https://pl.wikipedia.org/wiki?curid=1934389" title="Powiat Varakļānu">
Powiat Varakļānu



</doc>
<doc id="1934390" url="https://pl.wikipedia.org/wiki?curid=1934390" title="Manasarowar">
Manasarowar



</doc>
<doc id="1934391" url="https://pl.wikipedia.org/wiki?curid=1934391" title="Ludmiła Hraznowa">
Ludmiła Hraznowa

Ludmiła Mikałajeuna Hraznowa z domu Prakapienka (; , "Ludmiła Nikołajewna Griaznowa"; ur. 8 czerwca 1953 w Dzierżyńsku) – białoruska ekonomistka, polityczka opozycyjna i obrończyni praw człowieka; kandydatka nauk ekonomicznych, deputowana do Rady Najwyższej Republiki Białorusi XIII kadencji, od 2003 roku przewodnicząca Sojuszu Obrony Praw Człowieka Białorusi, w latach 1992–1995 zastępczyni przewodniczącego Zjednoczonej Partii Demokratycznej Białorusi, w latach 2004–2008 zastępczyni przewodniczącego Zjednoczonej Partii Obywatelskiej. Była jedną z deputowanych Rady Najwyższej, którzy złożyli swoje podpisy pod wnioskiem o impeachment Alaksandra Łukaszenki. Od 1997 roku uczestniczy w rozprawach sądowych i udziela wsparcia osobom prześladowanym politycznie. Kilkakrotnie aresztowana za udział w demonstracjach, uznana przez Amnesty International za więźnia sumienia.
Życiorys.
Rodzice i młodość.
Urodziła się 8 czerwca 1953 roku w Dzierżyńsku, w obwodzie mińskim Białoruskiej SRR, ZSRR. W tym czasie jej rodzice mieszkali w położonej 20 km od Dzierżyńska wsi Putczyna. Następnie rodzina przeprowadzała się do Fanipala, Pleszczenic i wreszcie do Starobina. Ojciec Ludmiły, Mikałaj Fiodarawicz Prakapienka, był przedstawicielem komunistycznej nomenklatury partyjnej. W ramach typowej rotacji kadr często przenoszony był do pracy w różne części republiki, co wiązało się z koniecznością przeprowadzek wraz z rodziną. W Starobinie pełnił funkcję I sekretarza Starobińskiego Komitetu Rejonowego Komunistycznej Partii Białorusi (KPB). Właśnie ze Starobina pochodzą najwcześniejsze wspomnienia Ludmiły. W 1965 roku rodzina przeprowadziła się po raz ostatni – do Mińska, gdzie ojciec Ludmiły został skierowany do pracy w Ministerstwie Rolnictwa Białoruskiej SRR. Następnie był I sekretarzem Komitetu Obwodowego KPB, szefem instytutu badawczego zajmującego się kwestiami rolnictwa, przeszedł na emeryturę i pracował jako szef sektora. 24 grudnia 2004 roku ojciec Ludmiły Hraznowej tragicznie zginął.
Edukacja i działalność naukowa.
Ludmiła rozpoczęła edukację w szkole w Starobinie. W 1965 roku, po przeprowadzce do Mińska, kontynuowała naukę w stołecznej szkole nr 42, uważanej za elitarną. Dobrze malowała i rysowała, dlatego rozważała podjęcie studiów na wydziale architektury. Ostatecznie jednak zdecydowała się na ekonomię polityczną na Wydziale Politologii Białoruskiego Uniwersytetu Państwowego im. Włodzimierza Lenina (BUP), gdzie ukończyła studia w 1975 roku, uzyskując wykształcenie ekonomistki, wykładowczyni ekonomii politycznej. W latach 1975–1977 zrobiła aspiranturę w specjalności „ekonomia polityczna socjalizmu”. W tym czasie, według jej późniejszych wypowiedzi, "bardzo szybko zrozumiała, że taka nauka nie istnieje, ale takie były zasady gry i trzeba było je przyjąć". Odbyła także staż na Węgrzech. W 1980 roku w Mińsku uzyskała stopień kandydatki nauk ekonomicznych (odpowiednik polskiego stopnia doktora). Temat jej dysertacji kandydackiej brzmiał: "Uspołecznienie pracy jako czynnik doskonalenia struktury socjalistycznego kolektywu produkcyjnego". Pracowała jako wykładowczyni, docentka Katedry Nauk Ekonomicznych BUP.
Działalność polityczna.
Wraz z nadejściem pieriestrojki i przemian demokratycznych w Białoruskiej SRR Ludmiła Hraznowa porzuciła działalność naukową na rzecz politycznej. Dołączyła do założonej w 1990 roku Zjednoczonej Demokratycznej Partii Białorusi (ZDPB), a w 1992 roku została zastępczynią jej przewodniczącego, którym wówczas był Alaksandr Dabrawolski. 1 października 1995 roku doszło do zjednoczenia ZDPB z Partią Obywatelską, w wyniku którego powstała Zjednoczona Partia Obywatelska (ZPO). Hraznowa została członkinią Rady Politycznej nowego ugrupowania.
Działalność w Radzie Najwyższej.
W drugiej turze uzupełniających wyborów parlamentarnych 10 grudnia 1995 roku została wybrana na deputowaną do Rady Najwyższej Republiki Białorusi XIII kadencji z zacharauskiego okręgu wyborczego nr 239 miasta Mińska. 19 grudnia 1995 roku została zarejestrowana przez centralną komisję wyborczą, a 9 stycznia 1996 roku zaprzysiężona na deputowaną. Od 23 stycznia pełniła w Radzie Najwyższej funkcję członkini, a potem zastępczyni przewodniczącego Stałej Komisji ds. Budżetu, Podatków, Banków i Finansów. Należała do opozycyjnej wobec prezydenta Alaksandra Łukaszenki frakcji „Działanie Obywatelskie”. Od 3 czerwca była członkinią grupy roboczej Rady Najwyższej ds. współpracy z parlamentem Republiki Litewskiej. Była jedną z deputowanych Rady, którzy złożyli swoje podpisy pod wnioskiem o impeachment Łukaszenki, a także jedną z trzech (obok Alaksandra Dabrawolskiego i Stanisłaua Bahdankiewicza), którzy podpisali się przeciwko utworzeniu związku Białorusi z Rosją.
27 listopada 1996 roku, po dokonanej przez prezydenta kontrowersyjnej i częściowo nieuznanej międzynarodowo zmianie konstytucji, nie weszła w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jej mandat deputowanej do Rady Najwyższej zakończył się 9 stycznia 2001 roku; kolejne wybory do tego organu jednak nigdy się nie odbyły.
Późniejsza działalność polityczna.
Od 2004 roku Ludmiła Hraznowa pełniła funkcję zastępczyni przewodniczącego Zjednoczonej Partii Obywatelskiej. Na stanowisku tym odpowiadała za sekcję obrony praw człowieka, w czym miała poparcie lidera ZPO Anatola Labiedźki. Jesienią 2005 roku podczas pierwszego Kongresu Sił Demokratycznych proponowała, aby wyznaczyć Labiedźkę na wspólnego kandydata opozycji w wyborach prezydenckich. Jakiś czas potem jednak otwarcie poparła jego politycznego konkurenta, Alaksandra Milinkiewicza, argumentując, że bardziej konsekwentnie broni on interesów Białorusi i z większą powagą odnosi się do trzeciego sektora. W kwietniu 2008 roku Hraznowa opuściła stanowisko zastępczyni przewodniczącego ZPO z powodu "różnic w poglądach na bieżącą politykę z kierownictwem partii". Po tym zdarzeniu na pewien czas w całości poświęciła się obronie praw człowieka, argumentując to stagnacją w białoruskiej polityce i chęcią znalezienia nowej formuły, aby w tej polityce pozostać (według innego źródła Hraznowa piastowała funkcję zastępczyni przewodniczącego ZPO od 2001 roku przez niecałe pięć lat). Pozostała jednak członkinią ZPO. W lipcu 2018 roku kandydowała na przewodniczącą partii, jednak przegrała otrzymując 4 głosy delegatów spośród oddanych 93.
Ludmiła Hraznowa kilkukrotnie bezskutecznie kandydowała w różnych białoruskich wyborach. W wyborach parlamentarnych w 2004 roku startowała z ramienia ZPO do Izby Reprezentantów III kadencji z partyzanskiego okręgu wyborczego nr 110 miasta Mińska, według oficjalnych wyników nie uzyskując mandatu. Usiłowała kandydować w wyborach lokalnych w 2007 roku do Mińskiej Rady Deputowanych z pierszamajskiego okręgu wyborczego nr 53 miasta Mińska. Nie została jednak zarejestrowana jako kandydatka, ponieważ zbyt wiele podpisów poparcia pochodziło od mieszkańców innych okręgów. Bezskutecznie kandydowała także w wyborach parlamentarnych w 2008 roku. Zdaniem niezależnych białoruskich mediów wybory były jednak niedemokratyczne, a do Izby Reprezentantów dopuszczono jedynie ludzi wyznaczonych przez władzę.
Działalność na rzecz obrony praw człowieka.
Ludmiła Hraznowa poza działalnością polityczną angażuje się także w obronę praw człowieka i wspieranie organizacji pozarządowych. Pracę tę rozpoczęła w 1996 roku, stając w obronie aresztowanych opozycjonistów Wiaczasłaua Siuczyka i Juryja Chadyki. Działacze ci zostali aresztowani wiosną 1996 roku i uważa się, że byli oni drugimi w historii ofiarami prześladowań politycznych ze strony Łukaszenki (pierwszym był poeta Sławamir Adamowicz). Byli oni także jednymi z pierwszych, którzy podjęli motywowaną politycznie głodówkę protestacyjną. Hraznowa, będąca wówczas deputowaną do Rady Najwyższej, na prośbę marki Siuczyka przeprowadziła akcję zbierania podpisów wśród deputowanych pod apelem o wyzwolenie aresztowanych. Przedsięwzięcie miało sens, ponieważ białoruski parlament nie był jeszcze wówczas całkowicie uzależniony od prezydenta. Hraznowa zbierała podpisy m.in. podczas posiedzeń Rady i w krótkim czasie zdołała zgromadzić ich ponad 50, głównie wśród opozycyjnych deputowanych. Inicjatywa uznana była za duży sukces. Sprawa Siuczyka i Chadyki została zamknięta wiosną 1997 roku. 
Ludmiła Hraznowa była członkinią Komitetu Organizacyjnego Inicjatywy Obywatelskiej „Karta'97”. Od 1997 roku regularnie uczestniczy w rozprawach sądowych, które mogą mieć jej zdaniem charakter prześladowań politycznych. Do 2010 roku brała udział w ponad 200 takich rozprawach. W ich trakcie udziela sądzonemu emocjonalnego i moralnego wsparcia, dzieli się informacjami i rozmawia z bliskimi. Jej zdaniem jeżeli rodzice sądzonego widzą, że ich dziecko otrzymuje wsparcie od kogoś z politycznego środowiska, lepiej rozumieją, że nie popełniło ono przestępstwa, lecz stało się ofiarą prześladowań. Hraznowa udziela także wsparcia rodzinom skazanych na karę śmierci. Praca taka jest wyczerpująca fizycznie i emocjonalnie – nie tylko ze względu na specyfikę oskarżanego o fasadowość białoruskiego wymiaru sprawiedliwości, ale także dlatego, że rozprawy często odbywają się w małych, bardzo zatłoczonych i niewietrzonych pomieszczeniach.
9 grudnia 2003 roku Ludmiła Hraznowa została przewodniczącą nowo utworzonej organizacji społecznej – Sojuszu Obrony Praw Człowieka Białorusi (). Organizacja ta została oficjalnie zarejestrowana na Litwie, ponieważ rejestracja na Białorusi była praktycznie niemożliwa z przyczyn politycznych. Sojusz stawia sobie za cel obronę praw człowieka osób poddawanych na Białorusi prześladowaniom sądowym, edukację prawną i tworzenie warunków wstępnych do ustanowienia w tym kraju rządów prawa. Zajmuje się m.in. konkursami "Białoruś w kontekście europejskim", a także wieloma projektami informacyjnymi, edukacyjnymi i innymi.
Po wyborach prezydenckich w 2006 roku Ludmiła Hraznowa i jej organizacja udzielali pomocy ludziom, którzy zostali aresztowani i poszkodowani podczas rozpędzania miasteczka namiotowego w Mińsku zorganizowanego przeciwko domniemanym fałszerstwom wyborczym. Różnego rodzaju wsparcie otrzymało wówczas ponad tysiąc zatrzymanych i ich bliskich. W połowie pierwszego dziesięciolecia XXI w., ze względu na bardzo dużą liczbę represji politycznych, organizacja Hraznowej podejmowała szeroko zakrojone wysiłki, aby udzielić im pomocy. Jak powiedziała sama Hraznowa:
Udział w demonstracjach i aresztowania.
Ludmiła Hraznowa była kilkukrotnie zatrzymywana i aresztowana za organizację oraz udział w demonstracjach. 17 października 1999 roku milicja zatrzymała ją za udział w „Marszu Wolności” – pokojowym proteście zorganizowanym przez opozycję przeciwko decyzji Łukaszenki o przesunięciu wyborów prezydenckich z 1999 na 2001 rok. 24 marca 2002 roku Hraznowa została zatrzymana przez milicję za udział w niezarejestrowanej akcji protestacyjnej w Mińsku z okazji Dnia Wolności. 12 marca 2003 roku była jednym organizatorów przeprowadzonej w Mińsku demonstracji o nazwie Ludowy Marsz „Za Lepsze Życie!”. Protest był pokojowy i miał wyłącznie ekonomiczne postulaty: zmniejszenie opłat komunalnych, podniesienie płac, emerytur i stypendiów, poprawę warunków dla działalności gospodarczej. Za jego przeprowadzenie Hraznowa, a także trzej inni organizatorzy: Andrej Sannikau, Dzmitryj Bandarenka i Leanid Małachau, zostali skazani na 15 dni aresztu każdy. Amnesty International uznało ich za więźniów sumienia, a pod apelem o ich uwolnienie podpisało się kilkudziesięciu białoruskich działaczy społecznych, politycznych, kulturalnych, naukowych, artystów i dziennikarzy.
Poglądy.
Ludmiła Hraznowa nie oddziela działalności politycznej i obrony praw człowieka, uważając cele obu aktywności za zbieżne. Jednak postawiona wobec konieczności wyboru, zwykle bardziej poświęcała się tej drugiej. Jej zdaniem jednymi z najważniejszych momentów w jej karierze politycznej było złożenie podpisu pod projektem impeachmentu prezydenta Łukaszenki oraz przeciwko związkowi Białorusi z Rosją. 
Życie prywatne.
Ludmiła Hraznowa jest rozwiedziona, ma córkę. W wolnym czasie zajmuje się grą na fortepianie, bieganiem i uprawą kwiatów.

</doc>
<doc id="1934393" url="https://pl.wikipedia.org/wiki?curid=1934393" title="Ludmiła Graznowa">
Ludmiła Graznowa



</doc>
<doc id="1934394" url="https://pl.wikipedia.org/wiki?curid=1934394" title="Powiat Vārkavas">
Powiat Vārkavas



</doc>
<doc id="1934395" url="https://pl.wikipedia.org/wiki?curid=1934395" title="Zagrożenia naturalne">
Zagrożenia naturalne



</doc>
<doc id="1934399" url="https://pl.wikipedia.org/wiki?curid=1934399" title="Powiat Viļānu">
Powiat Viļānu



</doc>
<doc id="1934400" url="https://pl.wikipedia.org/wiki?curid=1934400" title="Powiat Zilupes">
Powiat Zilupes



</doc>
<doc id="1934401" url="https://pl.wikipedia.org/wiki?curid=1934401" title="Jan I (arcybiskup gnieźnieński)">
Jan I (arcybiskup gnieźnieński)



</doc>
<doc id="1934402" url="https://pl.wikipedia.org/wiki?curid=1934402" title="Pomnik Wilhelma I w Poznaniu">
Pomnik Wilhelma I w Poznaniu

Pomnik Wilhelma I – pomnik upamiętniający cesarza Wilhelma I, jak również żołnierzy poległych w wojnie francusko-pruskiej (1870–1871), zlokalizowany w Poznaniu, w północnej części Alei Marcinkowskiego, przed gmachem Generalnej Komendantury (dawny Plac Działowy). Zburzony w 1919 roku. Pomnik ten uchodził za jedno z najlepszych posągowych przedstawień cesarza.
Projekt i wymowa.
Pomnik zaprojektowany przez berlińskiego rzeźbiarza, urodzonego w Nakle nad Notecią – Roberta Baerwalda, miał uosabiać sukcesy militarne Niemiec. Cesarz przedstawiony był w mundurze, jako przywódca przede wszystkim militarny (tzw. "Krieger-Denkmal"). Przy cokole umieszczono dwie postacie kobiece – boginię zwycięstwa i Ojczyznę opłakującą poległych synów (marmur karraryjski). Monument wpisywał się w tworzony podówczas wizerunek Poznania, jako "stolicy niemieckiego Wschodu".
Historia.
Początkowo proponowano, jako miejsce posadowienia pomnika, plac Kolegiacki, ale ostatecznie zwyciężył plac Działowy – urbanistycznie jakby stworzony pod tego rodzaju rozwiązanie. Pierwszym terminem, w którym zamierzano odsłonić pomnik był 10 czerwca 1888 (złote gody cesarskiej pary). Z uwagi jednak na śmierć kolejnych cesarzy (Wilhelma I i Fryderyka III), ostatecznie monument odsłonięto 22 września 1889, bez udziału władz centralnych. Władzę duchowną reprezentował natomiast arcybiskup Julius Dinder.
Robert Baerwald, autor pomnika, dzięki temu projektowi stał się znany i otrzymał szereg dalszych zamówień.
Podobnie, jak wszystkie pruskie pomniki w Poznaniu, tak i ten zburzono w kwietniu 1919 i przekazano do przetopienia na monumenty polskie.

</doc>
<doc id="1934407" url="https://pl.wikipedia.org/wiki?curid=1934407" title="Hotel Hilton Tel Awiw">
Hotel Hilton Tel Awiw

Hilton Tel Aviv (hebr. מלון הילטון תל אביב) – czterogwiazdkowy hotel w Tel Awiwie, w Izraelu. Należy do międzynarodowej sieci hotelowej Hilton. Został on pieczołowicie odnowiony i obecnie ma standard wyższy od przeciętnego standardu Hiltona.
Hotel jest usytuowany na klifie położonym w samym centrum Parku Niepodległości, w osiedlu Cafon Jaszan w Tel Awiwie. Rozciąga się stąd widok na Morze Śródziemne.
Historia.
Prace budowlane rozpoczęto 13 września 1962. Budynek wybudowano według projektu architekta Jakuba Rechtera, w stylu późnego modernizmu. Podczas jego budowy zginęło 3 robotników. Oficjalne otwarcie hotelu odbyło się 13 września 1965 z udziałem premiera Lewi Eszkola. Był to wówczas największy i najnowocześniejszy hotel w mieście.
W 1970 dobudowano wschodnie skrzydło, dzięki czemu dodano po 12 pokoi na każdym piętrze. W 2000 hotel przeszedł gruntowną modernizację.
Pokoje i apartamenty.
Hotel dysponuje 582 pokojami hotelowymi i apartamentami. Każdy pokój wyposażony jest w klimatyzację, łazienkę do użytku prywatnego, biurko, czajnik do kawy/herbaty, minibarek, radio z budzikiem, sejf, płatny Internet, telewizję kablową, telewizję satelitarną, płatne filmy na życzenie, konsolę do gier video, telefon z linią bezpośrednią, telefon w łazience, suszarkę, otwierane okna oraz prywatny balkon.
Dodatkowo hotel świadczy usługi w zakresie: czyszczenia butów, dostępu do szerokopasmowego internetu w miejscach publicznych, personelu wielojęzycznego, pomocy medycznej, pomocy przy organizacji wycieczek. W hotelu jest kantor, płatny parking, pralnia, salon fryzjerski, sejf w recepcji, bar, restauracja, kawiarnia, sala bankietowa, synagoga, sklepy oraz sklep z pamiątkami. Można skorzystać z masaży, sauny, spa i sprzętu fitness. Dla ułatwienia komunikacji jest winda. Hotel nie akceptuje zwierząt.
Inne udogodnienia.
Hotel Hilton Tel Awiw jest jednym z najlepiej wyposażonych hoteli w mieście. Znajdują się tutaj sale konferencyjne z zapleczem do obsługi zorganizowanych grup liczących od 10 do 1200 osób. Przy hotelu są organizowane zajęcia z aerobiku, zabawy na placu zabaw dla dzieci, jest także możliwość pływania, gry na polu golfowym, tenisa, wędkarstwa i żeglarstwa.
W hotelu znajdują się cztery różne restauracje, z których jedna została uznana przez amerykański dziennik Herald Tribune za "jedną z najlepszych koszernych restauracji w państwie".
Hotel ma najwyższe ceny noclegów w Tel Awiwie, ale jest to rekompensowane najlepszym dostępem do plaży ze wszystkich hoteli w mieście.

</doc>
<doc id="1934412" url="https://pl.wikipedia.org/wiki?curid=1934412" title="Nieświszczuk płowy">
Nieświszczuk płowy

Nieświszczuk płowy ("Cynomys gunnisoni") – gatunek ssaka z rodziny wiewiórkowatych występujący w Górach Skalistych Stanach Zjednoczonych: w południowo-wschodniej części stanu Utah, południowo-zachodniej części Kolorado, północno-wschodniej części Arizony i w północno-zachodniej części Nowego Meksyku.
Wygląd.
Długość ciała dorosłych osobników osiąga 309–373 mm, przy masie ciała 650 do 1200 g. Ogon zwierzęcia osiąga 39–68 mm długości. Wybarwienie sierści w części grzbietowej jest żółtawe, z udziałem czarnych włosów. Jest ono nieco zróżnicowane między dwoma podgatunkami: "C. g. zuniensis" ma wybarwienie nieco mniej żółtawe i z mocniejszą barwą cynamonu. Górna część głowy, policzki i okolice brwi są u obu gatunków wyraźnie ciemniejsze od innych części ciała. Ogon do połowy ma wybarwienie jednakowe jak tułów, a od połowy do jego końca jest pokryty szarym włosem o biało-szarych końcówkach. Nieświszczuki płowe linieją dwa razy w roku – jesienią i na wiosnę. Samice mają pięć pary sutków: dwie pary piersiowych i trzy pachwinowe. Hollister (1916) wspominał o sześciu parach sutków, ale brak bliższych danych na ten temat. 
Tryb życia.
Nieświszczuki płowe żyją w norach, w koloniach liczących zwykle ok. 50–100 osobników. Wchodzące w jej skład grupy składają się z jednego dorosłego samca, jednej (lub więcej) dorosłej samicy, oraz jednorocznych młodych, które nie uczestniczą jeszcze w rozrodzie. Nieświszczuki są częściowo terytorialne – samce bronią bezpośredniego sąsiedztwa swojej nory, ale nie przeszkadza im obecność innych osobników podczas żerowania, samice podczas wychowywania młodych są bardzo agresywne, w pozostałą część roku nie wykazują zachowań terytorialnych. Nieświszczuki prowadzą dzienny tryb życia, najbardziej aktywne są wczesnym rankiem i późnym popołudniem.
Rozmnażanie.
Nieświszczuki płowe rozmnażają się raz w roku – na przełomie kwietnia i maja. Samice osiągają dojrzałość płciową w wieku jednego roku. Po trwającej 30 dni ciąży na świat przychodzi 6 młodych, które pierwszy miesiąc życia spędzają w norze. Po tym okresie norę opuszcza już tylko część młodych (średnio 3,7 na 1 samicę). Po wyjściu na powierzchnię zwierzęta przestają być karmione mlekiem i zaczynają żywić się roślinami. Kiedy cały miot jest już odstawiony od mleka, matka zostawia młode i przenosi się do innej nory. Zwierzęta są przez to zmuszone do usamodzielnienia się. Samice są zdolne do rozrodu po pierwszym roku życia.
Rozmieszczenie geograficzne.
Nieświszczuki płowe występują w Górach Skalistych Stanach Zjednoczonych: w południowo-wschodniej części stanu Utah, południowo-zachodniej części Kolorado, północno-wschodniej części Arizony i w północno-zachodniej części Nowego Meksyku. Zwierzęta zasiedlają wysokogórskie doliny i płaskowyże położone na wysokości 1830–3660 m n.p.m.
Ekologia.
Nieświszczuki płowe żywią się głównie trawami, turzycami, ziołami, czasem zjadają także gałązki krzewów.
Głównymi powodami śmierci nieświszczuków są choroby, drapieżniki (takie jak borsuczniki amerykańskie, łasice, kojoty preriowe i niektóre gady) oraz aktywność człowieka. Zwierzęta są częstymi nosicielami pasożytów – pcheł i kleszczy. Największym zagrożeniem dla gatunku jest człowiek. Masowe polowania i używanie trutek na początku XX wieku doprowadziły do wyraźnego spadku liczebności populacji.

</doc>
<doc id="1934415" url="https://pl.wikipedia.org/wiki?curid=1934415" title="Indywidualne Mistrzostwa Wielkiej Brytanii na Żużlu 1984">
Indywidualne Mistrzostwa Wielkiej Brytanii na Żużlu 1984

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1984 roku. Tytuł wywalczył Kenny Carter z Halifax Dukes. 

</doc>
<doc id="1934417" url="https://pl.wikipedia.org/wiki?curid=1934417" title="Stefan Humański">
Stefan Humański

Stefan Humański herbu Jastrzębiec (XVIII w.) – podstoli trembowelski.
Był bratem Jana, kanonika warszawskiego i chełmskiego. Poślubił Antoninę Żelechińską, z którą miał córki Mariannę, Salomeę, Katarzynę i Annę.

</doc>
<doc id="1934418" url="https://pl.wikipedia.org/wiki?curid=1934418" title="Chleb razowy">
Chleb razowy

Chleb razowy (razowiec, chleb z pełnego ziarna, daw. razak) – odmiana chleba wypiekanego z pszennej, żytniej lub mieszanej mąki razowej, tzn. z wyprodukowanej przez jednorazowe (stąd nazwa: jeden "raz", czyli "razowy") grube zmielenie ziarna, zawierającej otręby i mającej ciemniejsze zabarwienie niż mąka „biała”, tj. przesiewana.
Produkowany bywa także chleb z mąki razowej i białej .
Zawartość.
Chleb razowy jest ciemniejszy i zawiera większą ilość błonnika oraz składników mineralnych niż chleb biały (pytlowy, czyli wypiekany z mąki przesiewanej przez pytel), bowiem jest w nim większy udział drobin pochodzących z łupin ziarna, gdzie gromadzą się te składniki. Są one powszechnie uznawane za korzystnie oddziałujące na walory zdrowotne chleba razowego. Według badań mają one właściwości przeciwutleniające. Wśród nich są fitoestrogeny i substancje, które mogą wiązać kancerogeny i regulować glikemię. Składniki te są obecne w wielu pokarmach roślinnych, ale niektóre z nich, np. kwas ferulowy i kwas kawowy, w mące ziarnistej występują w większym stężeniu.
Polski chleb razowy.
Klasyczny polski chleb razowy wykonuje się na żytnim zakwasie (w odróżnieniu od wypieków drożdżowych). Taka technologia wymusza na początku znaczne wydłużenie procesu przygotowania zaczynu, bowiem kiszenie zakwasu wymaga około 3–5 dni.
To czasochłonne przygotowanie zakwasu jest zazwyczaj jednorazowe. Po otrzymaniu zakwasu miesza się go z mąką razową oraz wodą w odpowiedniej proporcji, a później odkłada się część przygotowanej masy do dalszego wykorzystania. Pozostawioną masę przechowuje się w zimnym pomieszczeniu bądź lodówce i dodaje do ciasta przy ponownym przygotowaniu masy na chleb. Dzięki temu pierwszego procesu nie trzeba powtarzać i można używać raz przygotowany w ten sposób zakwas wielokrotnie.
Spożycie.
Obecnie jedzenie razowego chleba jest kojarzone ze zdrowym trybem życia. Według badań w europejskich krajach osoby jedzące razowe pieczywo zamiast białego należą przeważnie do starszych grup wiekowych, zaliczają się do wyższych klas społeczno-ekonomicznych, rzadziej palą i częściej uprawiają ćwiczenia fizyczne.
W przeszłości „czarny” (razowy) chleb był podstawową postacią pieczywa, podczas gdy chleb jasny był traktowany jako luksus.

</doc>
<doc id="1934419" url="https://pl.wikipedia.org/wiki?curid=1934419" title="F-16 Fighting Falcon">
F-16 Fighting Falcon



</doc>
<doc id="1934421" url="https://pl.wikipedia.org/wiki?curid=1934421" title="Tomasz Humiecki">
Tomasz Humiecki

Tomasz Humiecki (zm. 1676) – łowczy podolski.
Był synem Aleksandra, starosty smotryckiego, i Krystyny z Potockich. Miał braci Michała, karmelitę, i Wojciecha, chorążego podolskiego.
Tomasz był rotmistrzem (1656), później pułkownikiem królewskim (1657) i łowczym podolskim (1657). Członek konfederacji tyszowieckiej 1655 roku.
Jego pierwszą żoną była Marianna Ossolińska, córka kasztelana czeskiego; drugą Anna Regina Jarmolińska. Z drugiego małżeństwa miał syna Mikołaja, zmarłego bezpotomnie w 1699 r.

</doc>
<doc id="1934423" url="https://pl.wikipedia.org/wiki?curid=1934423" title="Indywidualne Mistrzostwa Wielkiej Brytanii na Żużlu 1985">
Indywidualne Mistrzostwa Wielkiej Brytanii na Żużlu 1985

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1985 roku. Tytuł wywalczył Kenny Carter z Halifax Dukes. 

</doc>
<doc id="1934426" url="https://pl.wikipedia.org/wiki?curid=1934426" title="Indywidualne Mistrzostwa Wielkiej Brytanii na Żużlu 1986">
Indywidualne Mistrzostwa Wielkiej Brytanii na Żużlu 1986

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1986 roku. Tytuł wywalczył Neil Evitts z Bradford Dukes.

</doc>
<doc id="1934430" url="https://pl.wikipedia.org/wiki?curid=1934430" title="Mike Berry">
Mike Berry

Mike Berry, właśc. Michael Hubert Bourne (ur. 24 września 1942 w Northampton) – brytyjski piosenkarz i aktor.
Jako muzyk największe sukcesy odnosił w latach 60., kiedy to trzy wykonywane przez niego piosenki znalazły się wśród utworów notowanych na UK Singles Chart. Najbardziej znanym spośród nich było "Tribute to Buddy Holly". W latach 70. krajami, gdzie jego muzyka sprzedawała się najlepiej, stały się Holandia oraz Belgia. Pod koniec lat 70. zaczął pojawiać się w telewizji jako aktor, początkowo w produkcjach adresowanych do dzieci. Po odejściu Trevora Bannistera z bardzo popularnego wówczas sitcomu "Are You Being Served?", Berry zajął jego miejsce jako młodszy sprzedawca w serialowym dziale odzieży męskiej w eleganckim domu towarowym. W 1980 nagrany przez niego cover piosenki "The Sunshine of Your Smile", pierwotnie napisanej jeszcze przed I wojną światową, pozwolił Berry'emu ponownie znaleźć się na brytyjskich listach przebojów.
Obecnie Berry wciąż występuje na scenie, głównie podczas koncertów z udziałem innych gwiazd z dawnych lat. Regularnie gra z takimi wykonawcami jak Charlie Gracie, Jet Harris, John Leyton czy The Outlaws.

</doc>
<doc id="1934432" url="https://pl.wikipedia.org/wiki?curid=1934432" title="Akulivik">
Akulivik

Akulivik – inuicka osada w północnym Quebecu (Kanada). Znajduje się na półwyspie we wschodniej części Zatoki Hudsona. Na przedłużeniu wyspy w kierunku Zatoki Hudsona znajduje się Wyspa Smith (Qikirtajuaq). Populacja w 2006 wynosiła 507 mieszkańców. Znajduje się w administracji regionalnej Kativik w regionie administracyjnym Nord-du-Québec.
Akulivik w dialekcie Nunavik języka Inuktitut oznacza "środkowy ząb kakivaka". Swoją nazwę zawdzięcza geografii okolicznego terenu. Osada ulokowana jest na półwyspie pomiędzy dwiema zatokami przypominając kształtem kakivak, tradycyjną, trójzębną włócznię używaną do połowu ryb. Osada jest niedostępna drogą lądową. Akulivik jest obsługiwane przez małe lotnisko.
Historia.
Choć Inuici żyli na tych terenach od tysięcy lat, Akulivik zostało oficjalnie zarejestrowane jako miejscowość w 1979 . W 1610 roku, odkrywca Henry Hudson przepłynął obok wyspy Qikirtajuaq niedaleko miejsca, w którym obecnie znajduje się osada. 
W 1992 roku Kompania Zatoki Hudsona założyła faktorię handlową na terenie dzisiejszej osady. Placówka została przeniesiona na wyspę Qikirtajuaq w 1926. Między 1922 a 1955 rokiem na obszarze dzisiejszego Akuliviku ulokowany był letni obóz Inuitów, którzy gromadzili się z uwagi na faktorię handlową. W 1952 roku faktoria została zamknięta, a ludzie przenieśli się 100 km na południe do Puvirnituq. W 1973 roku jedna rodzina wróciła. Następnego roku wiele innych rodzin podążyło jej śladem i wspólnie zbudowali osadę Akulivik.

</doc>
<doc id="1934434" url="https://pl.wikipedia.org/wiki?curid=1934434" title="Morattab">
Morattab

Morattab – irańskie przedsiębiorstwo branży motoryzacyjnej, zajmujące się produkcją samochodów terenowych i sportowo-użytkowych. Przedsiębiorstwo zostało założone w 1957 roku, a jego siedziba mieści się w Teheranie.
Wielkość produkcji w 2003 roku wyniosła ponad 1500 samochodów.

</doc>
<doc id="1934437" url="https://pl.wikipedia.org/wiki?curid=1934437" title="Isabelle Mir">
Isabelle Mir

Isabelle Mir (ur. 2 marca 1949 w Saint-Lary-Soulan) – francuska narciarka alpejska, wicemistrzyni olimpijska, dwukrotna medalistka mistrzostw świata oraz dwukrotna zdobywczyni Małej Kryształowej Kuli Pucharu Świata w klasyfikacji zjazdu.
Kariera.
W zawodach Pucharu Świata zadebiutowała 7 stycznia 1967 roku w Oberstaufen, gdzie zajęła 13. miejsce w slalomie. Pierwsze punkty wywalczyła (do sezonu 1978/79 punktowało tylko dziesięć najlepszych zawodniczek) dzień później w tej samej miejscowości, zajmując dziewiąte miejsce w gigancie. Już dwa dni później w Grindelwald po raz pierwszy stanęła na podium, zajmując trzecie miejsce w slalomie. W zawodach tych wyprzedziły ją tylko jej rodaczka Annie Famose oraz Gina Hathorn z Wielkiej Brytanii. Łącznie na podium zawodów tego cyklu stawała 24 razy, odnosząc przy tym dziewięć zwycięstw: 10 marca 1967 roku we Franconii, 27 stycznia 1968 roku w St. Gervais, 2 marca 1968 roku w Abetone, 25 stycznia 1969 roku w St. Gervais, 9 stycznia 1970 roku w Grindelwald, 15 stycznia w Bad Gastein, 21 lutego w Jackson Hole oraz 19 grudnia 1970 roku w Val d’Isère wygrywała bieg zjazdowy, a 12 lutego 1971 roku w Mont-Sainte-Anne była najlepsza w gigancie. Ostatni raz w najlepszej trójce znalazła się 18 stycznia 1972 roku w Grindelwald, gdzie była trzecia w zjeździe. Najlepsze wyniki osiągnęła w sezonie 1967/1968, kiedy w klasyfikacji generalnej zajęła drugie miejsce, przegrywając tylko z Kanadyjką Nancy Greene. W tym samym sezonie zdobyła także Małą Kryształową Kulę za zwycięstwo w klasyfikacji zjazdu. Była także trzecia w klasyfikacji generalnej sezonu 1970/1971, ulegając tylko Austriaczce Annemarie Moser-Pröll i swej rodaczce, Michèle Jacot. Ponadto w sezonie 1969/1970 ponownie zwyciężyła w klasyfikacji zjazdu, a w sezonach 1966/1967 i 1968/1969 była druga.
W 1968 roku wystartowała na igrzyskach olimpijskich w Grenoble, zdobywając srebrny medal w zjeździe. W zawodach tych rozdzieliła na podium dwie Austriaczki: Olgę Pall oraz Christl Haas, tracąc do zwyciężczyni 0,46 sekundy. Na tej samej imprezie zajęła także piąte miejsce w slalomie i szóste w gigancie. Igrzyska w Grenoble były także mistrzostwami świata, jednak kombinację rozgrywano tylko w ramach drugiej z tych imprez. W konkurencji tej Mir zajęła czwarte miejsce, przegrywając walkę o podium z Annie Famose. Podczas rozgrywanych dwa lata później mistrzostw świata w Val Gardena zdobyła kolejny srebrny medal w zjeździe. Tym razem uplasowała się między Annerösli Zryd ze Szwajcarii i Annemarie Moser-Pröll. Francuzka wystartowała także na igrzyskach olimpijskich w Sapporo w 1972 roku, gdzie jej najlepszym wynikiem było czwarte miejsce w biegu zjazdowym. Walkę o brązowy medal przegrała tam z Susan Corrock z USA o 0,94 sekundy. Wielokrotnie zdobywała medale mistrzostw Francji, w tym złote w zjeździe w latach 1968, 1970 i 1972, gigancie w latach 1967-1968, slalomie w 1968 roku oraz kombinacji w latach 1967-1968 i 1971-1972. W 1973 roku zakończyła karierę.
Po zakończeniu kariery prowadziła sklep sportowy i restaurację. Trenowała także młodzież.

</doc>
<doc id="1934438" url="https://pl.wikipedia.org/wiki?curid=1934438" title="Indywidualne Mistrzostwa Wielkiej Brytanii na Żużlu 1987">
Indywidualne Mistrzostwa Wielkiej Brytanii na Żużlu 1987

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1987 roku. Tytuł wywalczył Kelvin Tatum z Coventry Bees. 

</doc>
<doc id="1934439" url="https://pl.wikipedia.org/wiki?curid=1934439" title="Mastino II della Scala">
Mastino II della Scala

Mastino II (1308-1351), władca Werony z rodu Della Scala. W trakcie jego rządów wpływy rodu osiągnęły apogeum obejmując Brescię, Parmę i Lukkę. W 1339 roku na mocy pokoju zawartego w Wenecji został zmuszony do oddania części wpływów lidze tyranów lombardzkich.

</doc>
<doc id="1934450" url="https://pl.wikipedia.org/wiki?curid=1934450" title="Indywidualne Mistrzostwa Wielkiej Brytanii na Żużlu 1988">
Indywidualne Mistrzostwa Wielkiej Brytanii na Żużlu 1988

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1988 roku. Tytuł wywalczył Simon Wigg z Oxford Cheetahs.

</doc>
<doc id="1934452" url="https://pl.wikipedia.org/wiki?curid=1934452" title="Doktryna Ulbrichta">
Doktryna Ulbrichta

Doktryna Ulbrichta (od przywódcy NRD, Waltera Ulbrichta) – twierdzenie, że normalne stosunki dyplomatyczne między NRD i RFN mogą mieć miejsce tylko wtedy, jeśli oba te kraje w pełni uznają wzajemną suwerenność. Było to przeciwieństwo doktryny Hallsteina, według której RFN było jedynym państwem uprawnionym do reprezentowania Niemiec za granicą. Doktrynę Ulbrichta akceptowały inne państwa komunistyczne. W lutym 1967 roku NRD wezwała ministrów spraw zagranicznych państw Układu Warszawskiego do przyjęcia rezolucji, która stwierdzała, że żaden z członków bloku nie powinien normalizować stosunków z RFN, jeśli NRD nie zrobi tego wcześniej. Sojusznicze państwa socjalistyczne zgodziły się na to rozwiązanie.
RFN ostatecznie porzuciła doktrynę Hallsteina, zamiast tego realizując Ostpolitik. W grudniu 1972 roku NRD i RFN podpisały tzw. Traktat Podstawowy ("Grundlagenvertrag"), który potwierdzał istnienie dwóch państw niemieckich jako odrębnych podmiotów. Na mocy tego traktatu państwa te wstąpiły również do ONZ.

</doc>
<doc id="1934453" url="https://pl.wikipedia.org/wiki?curid=1934453" title="Françoise Macchi">
Françoise Macchi

Françoise Macchi (ur. 12 lipca 1951 w Le Sentier) – francuska narciarka alpejska, brązowa medalistka mistrzostw świata.
Kariera.
W zawodach Pucharu Świata pierwsze punkty zdobyła 1 marca 1968 roku w Abetone, gdzie zajęła czwarte miejsce w slalomie. Na podium zawodów PŚ pierwszy raz stanęła 11 grudnia 1968 roku w Val d’Isère, wygrywając rywalizację w gigancie. W zawodach tych wyprzedziła Rosi Mittermaier z RFN i swą rodaczkę Annie Famose. W kolejnych startach jeszcze 20 razy stawała na podium, odnosząc jeszcze 9 zwycięstw: 10 grudnia 1969 roku w Val d’Isère, 24 stycznia 1970 roku w St. Gervais, 5 stycznia 1971 roku w Mariborze, 3 stycznia 1972 roku w Oberstaufen i 7 stycznia 1972 roku w Mariborze wygrywała giganty, 30 stycznia 1970 roku w Garmisch-Partenkirchen i 12 grudnia 1970 roku w Bardonecchii wygrywała zjazdy, a 18 grudnia 1971 roku w Sestriere i 4 stycznia 1972 roku w Oberstaufen była najlepsza w slalomach. W sezonie 1969/1970 zajęła drugie miejsce w klasyfikacji generalnej, a w klasyfikacji giganta była najlepsza. Druga w klasyfikacji generalnej była także w sezonie 1971/1972, zajmując równocześnie drugie miejsce w klasyfikacji slalomu. Ponadto w sezonie 1970/1971 była trzecia w klasyfikacjach zjazdu i giganta.
Podczas mistrzostw świata w Val Gardena w 1970 roku w wywalczyła brązowy medal w gigancie. W zawodach tych wyprzedziły ją jedynie Betsy Clifford z Kanady i kolejna Francuzka, Ingrid Lafforgue. Był to jej jedyny medal zdobyty na imprezie międzynarodowej.
Jej mężem jest były francuski narciarz alpejski Jean-Noël Augert.

</doc>
<doc id="1934458" url="https://pl.wikipedia.org/wiki?curid=1934458" title="Gruczoł płciowy">
Gruczoł płciowy



</doc>
<doc id="1934459" url="https://pl.wikipedia.org/wiki?curid=1934459" title="Gruczoł rozrodczy">
Gruczoł rozrodczy



</doc>
<doc id="1934460" url="https://pl.wikipedia.org/wiki?curid=1934460" title="Neaera">
Neaera

Neaera – niemiecka grupa muzyczna z Münster wykonująca melodic death metal / metalcore.
Historia.
Nazwa grupy pochodzi od imienia córki Niobe i Amfiona - postaci z mitologii greckiej. Postać ta została zrodzona w niewoli seksualnej i nie potrafiła się uwolnić od tej przeszłości w późniejszym czasie swojej wolności.
We wrześniu 2015 zespół wydał oświadczenie informujące o rozwiązaniu działalności. W grudniu tego roku grupa zagrała pożegnalne koncerty podczas trasy pt. "Darkness Over Xmas Tour".
W grudniu 2019 ogłoszono reaktywację zespołu w niezmienionym składzie personalnym, a 28 lutego 2020 premierę miał kolejny album, zatytułowany "Neaera", wydany nakładem Metal Blade Records.

</doc>
<doc id="1934463" url="https://pl.wikipedia.org/wiki?curid=1934463" title="Marilyn Cochran">
Marilyn Cochran

Marilyn Cochran (ur. 7 lutego 1950 w Richmond) – amerykańska narciarka alpejska, brązowa medalistka mistrzostw świata.
Kariera.
W zawodach Pucharu Świata zadebiutowała 10 marca 1967 roku we Franconii, zajmując 25. miejsce w zjeździe. Pierwsze punkty (do sezonu 1978/79 punktowało tylko dziesięć najlepszych zawodniczek) wywalczyła 16 marca 1968 roku w Aspen, gdzie zajęła dziewiąte miejsce w slalomie. Na podium zawodów tego cyklu pierwszy raz stanęła 4 stycznia 1969 roku w Oberstaufen, kończąc rywalizację w slalomie na trzeciej pozycji. W zawodach tych wyprzedziły ją jedynie Austriaczka Gertrud Gabl i kolejna reprezentantka USA, Judy Nagel. W kolejnych startach jeszcze 14 razy stawała na podium, odnosząc przy tym trzy zwycięstwa: 13 lutego 1971 roku w Mont-Sainte-Anne i 26 stycznia 1973 roku w Chamonix wygrywała slalomy, a 15 marca 1973 roku w Naeba była najlepsza w gigancie. W sezonie 1972/1973 zajęła ósme miejsce w klasyfikacji generalnej. Ponadto w sezonie 1968/1969 była najlepsza w klasyfikacji giganta (w klasyfikacji generalnej była jedenasta).
Wystartowała na igrzyskach olimpijskich w Sapporo w 1972 roku, gdzie zajęła 20. miejsce w gigancie i 28. w zjeździe, a w slalomie została zdyskwalifikowana. Podczas mistrzostw świata w Val Gardena w 1970 roku wywalczyła brązowy medal w kombinacji. Wyprzedziły ją tam dwie Francuzki: Michèle Jacot i Florence Steurer. Na tej samej imprezie była również szósta w gigancie i slalomie oraz dziewiąta w zjeździe. Była też między innymi ósma w slalomie podczas mistrzostw świata w Sankt Moritz w 1974 roku.
W 1974 roku zakończyła karierę.
Jej brat – Bob Cochran, siostry Barbara i Lindy, a także bratanek Jimmy Cochran i siostrzeniec Ryan Cochran-Siegle również uprawiali narciarstwo alpejskie.

</doc>
<doc id="1934465" url="https://pl.wikipedia.org/wiki?curid=1934465" title="Bauhinia zmienna">
Bauhinia zmienna

Bauhinia zmienna ("Bauhinia variegata") – tropikalne drzewo z rodziny bobowatych (podrodzina "Cercidoideae"), według dawniejszej klasyfikacji zaliczane do brezylkowatych ("Caesalpiniaceae"). Strefy mrozoodporności: 10-11. Pochodzi z Półwyspu Indyjskiego (Indie, Bhutan, Nepal) i południowych Chin, gdzie indziej sadzone często jako roślina ozdobna. Ze względu na swe kwiaty nazywane popularnie "drzewem orchideowym" (ang. "Orchid tree"), ale nie jest spokrewniona ze storczykami.

</doc>
<doc id="1934466" url="https://pl.wikipedia.org/wiki?curid=1934466" title="Trevor Sargent">
Trevor Sargent

Trevor Sargent (ur. 26 lipca 1960 w Ashbourne) – irlandzki polityk, nauczyciel i działacz ekologiczny, poseł do Dáil Éireann w latach 1992–2011, od 2001 do 2007 lider Partii Zielonych.
Życiorys.
Po ukończeniu edukacji na początku lat 80. podjął pracę w zawodzie nauczyciela w Dunmanway. Pełnił funkcję dyrektora w St George's National School w Balbrigganie. W 1982 wstąpił do Partii Zielonych. W drugiej połowie lat 80. kilkakrotnie kandydował bez powodzenia w różnych wyborach. W 1991 został wybrany w skład rady hrabstwa Dublin. Członek m.in. Amnesty International, dublińskiej spółdzielni spożywców, a także działacz organizacji związanych z rolnictwem ekologicznym.
W wyborach w 1992 uzyskał mandat posła do Dáil Éireann w okręgu Dublin North. W 1997, 2002 i 2007 z powodzeniem ubiegał się o reelekcję. W 2001 został pierwszym po ustanowieniu tej funkcji liderem Partii Zielonych (w 2007 zastąpił go na tym stanowisku John Gormley). W latach 2007–2010 pełnił funkcję ministra stanu (niewchodzącego w skład gabinetu) do spraw żywności i ogrodnictwa. W wyborach w 2011 nie został wybrany na kolejną kadencję parlamentu.
W 2017 został duchownym Kościoła Irlandii.

</doc>
<doc id="1934473" url="https://pl.wikipedia.org/wiki?curid=1934473" title="Wojciech Humiecki (zm. 1672)">
Wojciech Humiecki (zm. 1672)

Wojciech Humiecki herbu Junosza (zm. w 1672 roku) – chorąży kamieniecki w 1672 roku, podstoli kamieniecki w latach 1658-1663, rotmistrz królewski.
Był synem Aleksandra, starosty smotryckiego, a bratem Michała, karmelity, i Tomasza, łowczego podolskiego. 
Poślubił Izabelę Kątską, miał z nią syna Stefana.

</doc>
<doc id="1934477" url="https://pl.wikipedia.org/wiki?curid=1934477" title="Stefan Kazimierz Humiecki">
Stefan Kazimierz Humiecki

Stefan Kazimierz Humiecki herbu Junosza (zm. 28 maja 1736 roku) – wojewoda podolski w latach 1706–1736, podstoli koronny w latach 1702–1706, stolnik kamieniecki w latach 1692–1702, pułkownik artylerii koronnej w latach 1698–1715, starosta winnicki w 1731 roku, starosta libuski w 1718 roku, starosta rawski w 1704 roku, starosta rzeczycki w 1702 roku.
Syn Wojciecha i Izabeli z Kątskich.
Poseł na sejm 1690 roku z województwa podolskiego. Poseł sejmiku podolskiego na sejm konwokacyjny 1696 roku. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Był marszałkiem rokoszu łowickiego w 1698 roku. Poseł na sejm pacyfikacyjny 1699 roku z województwa podolskiego. Poseł na sejm 1701 roku i sejm z limity 1701-1702 roku z województwa podolskiego. W styczniu 1702 roku podpisał akt pacyfikacji Wielkiego Księstwa Litewskiego.
Był uczestnikiem Walnej Rady Warszawskiej 1710 roku. Podpisał traktat warszawski 1716 roku w imieniu konfederacji tarnogrodzkiej i skonfederowanych wojsk koronnych. Był członkiem konfederacji generalnej zawiązanej 27 kwietnia 1733 roku na sejmie konwokacyjnym. W 1735 roku podpisał uchwałę Rady Generalnej konfederacji warszawskiej.
Poślubił najpierw Konstancję Lipską, później Katarzynę Krosnowską. Z drugiego małżeństwa miał synów Ignacego i Józefa oraz kilka córek, m.in. Joanna.
Inicjator barokowej przebudowy pałacu w Czemiernikach.

</doc>
<doc id="1934478" url="https://pl.wikipedia.org/wiki?curid=1934478" title="Patrick Kisnorbo">
Patrick Kisnorbo

Patrick Fabio Maxime Kisnorbo (ur. 24 marca 1981 w Melbourne) - australijski piłkarz. Występuje na pozycji obrońcy lub pomocnika.
Kariera klubowa.
Patrick Kisnorbo swoją karierę piłkarską rozpoczął w klubie South Melbourne w 2000 roku. W 2003 roku przeszedł do szkockiego klubu Heart of Midlothian F.C., w którym spędził 18 miesięcy. Z klubem z Edynburga awansował i występował w rozgrywkach Pucharu UEFA.
W 2005 roku przeszedł do drugoligowego angielskiego Leicester City. W klubie z Leicester występował do 2009 roku i podczas tego okresu spadł z nim do trzeciej ligi w 2008 roku.
W 2009 roku przeszedł do innego klubu z Division One Leeds United. W styczniu 2013 roku został wypożyczony na miesiąc do Ipswich Town.
Kariera reprezentacyjna.
Patrick Kisnorbo zadebiutował w reprezentacji Australii 6 lipca 2002 w wygranym 2-0 w meczu Pucharze Narodów Oceanii 2002 z Vanuatu w Auckland. Na tym turnieju Kisnorbo wystąpił w trzech meczach, w tym w przegranym 0-1 finale z Nową Zelandią.
W 2004 roku uczestniczył w eliminacjach Mistrzostw Świata 2006. W 2007 roku Kisnorbo uczestniczył w Pucharze Azji 2007. Na tym turnieju wystąpił w trzech meczach grupowych Australii. W 2009 roku uczestniczył w eliminacjach Mistrzostw Świata 2010.
Ogółem od 2002 roku Kisnorbo wystąpił w reprezentacji w 18 spotkaniach i strzelił 1 bramkę.

</doc>
<doc id="1934479" url="https://pl.wikipedia.org/wiki?curid=1934479" title="Grdyka">
Grdyka



</doc>
<doc id="1934482" url="https://pl.wikipedia.org/wiki?curid=1934482" title="Amerykański tata">
Amerykański tata

Amerykański tata (, 2005–) – amerykański animowany serial telewizyjny, którego twórcami są Seth MacFarlane, Mike Barker i Matt Weitzman, autorzy "Family Guya".
Główna akcja serialu rozgrywa się w miejscowości Langley Falls w USA. Film skupia się na życiu Stana Smitha - agenta CIA przekonanego, że terroryści są wszędzie. Ma kochającą żonę Francine i dwójkę dzieci – Hayley oraz Steve’a. W jego domu mieszkają też: Roger – obcy i Klaus – gadająca, złota rybka.
Emisje.
Pierwszy odcinek pokazany był po Super Bowl XXXIX 6 lutego 2005. Po tym był regularnie emitowany w telewizji FOX od 1 maja 2005.
W 2006 telewizja FOX wypuściła kolejne dwa sezony "American Dad!".
W Polsce emitowany jest na kanale Canal+ od 13 września 2010 i na AXN Spin od lutego 2012 roku.
Postacie.
Stan Smith.
Jest agentem CIA. Mieszka wraz z rodziną w Langley Falls w USA. Jego żoną jest Francine. Mają dwójkę dzieci: córkę Hayley i syna Steve’a. Razem z nimi mieszkają również kosmita Roger i gadająca złota rybka, Klaus, która kiedyś była wschodnioniemieckim olimpijczykiem.
Stan jest patriotą. Stąd praca dla CIA. Jest również ksenofobem. Popiera partię republikańską. Jest narcyzem i uwielbia chwalić się swoją muskulaturą. Gdy jest ignorowany, zachowuje się jak nastolatek starający się przykuć uwagę na sobie. Wielokrotnie stawiał swoje silne i bezkompromisowe poglądy ponad dobro rodziny.
Jest jedynakiem. Wychował się w rozbitej rodzinie, którą opuścił ojciec. Poznaje ojca, dopiero gdy sam posiada własną. Stan zawsze myślał, że ojciec był agentem CIA (chęć naśladowania go była powodem wstąpienia do służby), ale okazuje się być złodziejem.
Głosu użycza mu twórca serialu Seth MacFarlane.
Francine Smith.
Żona Stana oraz matka Hayley i Steve’a. Urodziła również Liberty Belle, dziecko pary gejów, Grega Corbina i Terry’ego Batesa (komórka jajowa pochodziła od innej kobiety, a sperma była mieszanką sperm obu mężczyzn).
Jej prawdziwi rodzice porzucili ją. Trafiła do domu dziecka, a później została adoptowana przez małżeństwo amerykańskich Chińczyków.
Jest gospodynią domową i nie pracuje. Zasadniczo dobrze się czuje w tej roli. Czasami jednak ogarnia ją zniechęcenie i stara się "osiągnąć coś w życiu".
Cierpi z powodu bycia niedocenianą przez innych członków rodziny.Nikt nie słucha jej rad.
Zachowuje się jak "stereotypowa blondynka" (ma blond włosy). Nie jest zbyt rozgarnięta.
Głosu użycza jej Wendy Schaal.
Hayley Smith.
Córka Stana i Francine, starsza siostra Steve’a. Jej drugim imieniem jest "Dream-Smasher" ("rujnująca marzenia"). Imię to dostała od ojca, gdyż musiał z jej powodu zrezygnować z poszukiwania skarbu na swoim podwórku. Urodziła się na safari w Afryce.
Jest studentką mieszkającą z rodzicami. Ma lewicowe poglądy, ale rezygnuje z nich, gdy tylko musi poświęcić swoją wygodę w ich imię.
Ma chłopaka, Jeffa. Kilkukrotnie z nim zrywała i schodziła się. Podporządkowała go sobie. Czasami znęca się nad nim emocjonalnie, a nawet fizycznie. Jeff przyjmuje zawsze punkt widzenia Hayley.
Głosu użycza jej Rachael MacFarlane, młodsza siostra twórcy kreskówki, Setha MacFarlane’a.
Steve Smith.
Syn Stana i Francine, brat Hayley. Jest nastolatkiem uczącym się w szkole średniej.
Jest cherlawym nieudacznikiem. Ma tak słabą siłę fizyczną, że nie potrafi nawet rzucić piłką (gag często wykorzystywany przez twórców serialu). Nosi okulary w grubych oprawkach, bez których nic nie widzi.
Interesuje się Harrym Potterem i Star Trekiem. Przebiera się chętnie za postaci z tych opowieści. Gra w internetową grę fabularną Dungeons &amp; Dragons.
Jego niespełnionym marzeniem jest inicjacja seksualna. Wielokrotnie poświęca swoich przyjaciół lub zachowuje się w sposób nieodpowiedzialny by to osiągnąć.
Czuje się nieakceptowany przez ojca (co jest prawdą). Stan wolałby, gdyby jego syn był bardziej popularny wśród rówieśników i lepiej zbudowany.
Głosu użycza mu Scott Grimes.
Roger.
Mieszka z rodziną Smithów. Jest kosmitą, który przebywa na Ziemi od około 60 lat. Sam skończył 1600 lat. Do rodziny trafił po tym jak uratował głównego bohatera, Stana, przed wybuchem granatu w Area 51.
Uwielbia przebierać się i charakteryzować za pomocą peruk, sztucznego zarostu i, często, makijażu. Posiada wiele alternatywnych osobowości, również kobiecych. Roger jest alkoholikiem i lubi się objadać. Jest niemiły i często irytuje innych członków rodziny swoimi komentarzami oraz niszczeniem ich własności.
Głosu użycza mu twórca serialu Seth MacFarlane.
Klaus.
Pełne nazwisko: Klaus Heissler.
Mówiąca złota rybka mieszkająca z rodziną Smithów.
Pochodzi z Niemiec Wschodnich. Kiedyś był olimpijskim skoczkiem narciarskim przygotowującym się do olimpiady zimowej. CIA zamieniło mu mózg ze złotą rybką by nie mógł jej wygrać. Od tej pory mieszka u Smithów.
Cierpi z powodu emocjonalnej samotności. Często jest ignorowany i pomijany przez innych członków rodziny.
Jest zakochany bez wzajemności we Francine.
Głosu użycza mu Dee Bradley Baker.
Jeff Fischer.
Chłopak, a od odcinka „100 A.D.” również i mąż, Hayley. Jest bezrobotnym hipisem, do czasu gdy wprowadził się do domu Smithów mieszkał w zaparkowanym przed nim vanie.
Głosu użycza mu aktor także nazywający się Jeff Fischer.
Wersja polska.
Wersja Canal+ (2010).
Wersja polska: na zlecenie Canalu+ – Studio Publishing
Tekst: Grzegorz Janiak
Czytał: Piotr Borowiec
Wersja AXN Spin (2012).
Wersja polska: na zlecenie Telewizji AXN - Start International Polska 
Tekst: Ewa Śmietanka 
Czytał: Janusz Kozioł

</doc>
<doc id="1934483" url="https://pl.wikipedia.org/wiki?curid=1934483" title="Worek Świnoujski">
Worek Świnoujski



</doc>
<doc id="1934484" url="https://pl.wikipedia.org/wiki?curid=1934484" title="Nick Carle">
Nick Carle

Nicholas Alberto Carle (ur. 23 listopada 1981 w Sydney) – australijski piłkarz występujący na pozycji ofensywnego pomocnika.
Kariera klubowa.
Nick Carle jako junior występował w australijskich klubach Blacktown City i Sydney Olympic. W tym pierwszym wszedł w świat dorosłego futbolu w 1997 roku. W klubie z Sydney grał do 2002. Właśnie 2002 z Sydney Olympic wygrał rozgrywki National Soccer League. W trakcie sezonu 2002/2003 przeniósł się do francuskiego Troyes AC. W Troyes wystąpił w 10 spotkaniach i w trakcie sezonu 2003/2004 został przesunięty do czwartoligowych rezerw. W połowie 2003 roku powrócił do Australii do Marconi Stallions. W Marconi grał do 2005 roku.
W 2005 roku przeniósł się do Newcastle Jets występującym w nowo utworzonej A-League. W 2007 roku ponownie wyemigrował do Europy do tureckiego Gençlerbirliği SK. W klubie ze stolicy Turcji występował przez pół roku, po czym przeniósł się w trakcie sezonu 2007/2008 do angielskiego drugoligowego Bristol City. Przed sezonem 2008/2009 przeniósł do innego klubu występującego w The Championship Crystal Palace F.C..
Kariera reprezentacyjna.
Nick Carle zadebiutował w reprezentacji 18 lutego 2004 w zremisowanym 1-1 towarzyskim meczu z Wenezuelą w Caracas. Na następne występy w reprezentacji Carle musiał czekać do 2007 roku. Właśnie w tym roku uczestniczył w Pucharze Azji 2007. Na tym turnieju wystąpił w tylko w meczu ćwierćfinałowym z Japonią. W 2009 roku uczestniczył w eliminacjach Mistrzostw Świata 2010. Ogółem od 2004 roku wystąpił w 12 spotkaniach reprezentacji Australii.

</doc>
<doc id="1934486" url="https://pl.wikipedia.org/wiki?curid=1934486" title="Przegrupowanie McLafferty’ego">
Przegrupowanie McLafferty’ego

Przegrupowanie McLafferty’ego – jest to reakcja obserwowana w spektrometrii mas. Przegrupowaniu McLafferty’ego ulegają związki zawierające polarne, nienasycone wiązania, np. grupę karbonylową, oraz atom wodoru w pozycji γ. Tego typu przegrupowania są powszechnie obserwowane w procesach fragmentacji cząsteczek w spektrometrii mas.
Reakcję tę po raz pierwszy zaobserwował i opublikował amerykański chemik Fred McLafferty w 1959 roku.
Mechanizm.
Mechanizm reakcji na przykładzie związku zawierającego grupę karbonylową. W wyniku oderwania elektronu z cząsteczki substratu powstaje kationorodnik z ładunkiem dodatnim zlokalizowanym na atomie tlenu, który staje się akceptorem atomu wodoru z pozycji γ. Reakcja zachodzi w układzie cyklicznym i prowadzi do zerwania wiązania β w stosunku do akceptora atomu wodoru. Powstaje związek z wiązaniem C=C (np. etylen) i kationorodnik stabilizowany przez rezonans:

</doc>
<doc id="1934487" url="https://pl.wikipedia.org/wiki?curid=1934487" title="Jagiełłowiczowie herbu Łabędź">
Jagiełłowiczowie herbu Łabędź

Jagiełłowiczowie herbu Łabędź – polski ród szlachecki. Przypuszcza się, że pochodził z Litwy i wywodził się od trockich bojarów, a dopiero później przeniósł się do województwa bełskiego (A. Boniecki).
Z tego rodu pochodzili m.in.

</doc>
<doc id="1934489" url="https://pl.wikipedia.org/wiki?curid=1934489" title="David Carney">
David Carney

David Raymond Carney (ur. 30 listopada 1983 w Sydney) - australijski piłkarz grający na pozycji obrońcy.
Kariera klubowa.
David Carney rozpoczął karierę w Evertonie Liverpool w 1999 roku. W klubie występował do 2003 roku. W tym okresie grał głównie w drużynie młodzieżowej i rezerwach. W sezonie 2002/2003 był w kadrze pierwszego zespołu, ale nie zdążył zadebiutować w Evertonie w oficjalnych rozgrywkach. Pierwszą część sezonu 2003/2004 spędził w występującym w Division Two Oldham Athletic, lecz również w nim nie wystąpił w żadnym spotkaniu ligowym. Drugą część sezonu spędził w Halifax Town, którym występował w lidze Conference National(5 liga).
Sezon 2004/2005 spędził w drugoligowym szkockim Hamilton Academical, po czym powrócił do Australii do występującego w A-League Sydney FC. W klubie z Sydney występował przez trzy sezony. W tym czasie zdobył z nim Mistrzostwo A-League w 2006 oraz wygrał Klubowe mistrzostwa Oceanii w piłce nożnej 2005. W 2005 roku wystąpił z Sydney FC w Klubowych Mistrzostwach Świata. Sydney FC w meczu o piąte miejsce pokonało egipski Al-Ahly Kair 2-1, a Carney zdobył zwycięską bramkę w 66 min. meczu.
W 2007 roku Carney powrócił do Anglii, do drugoligowego Sheffield United. W pierwszym sezonie Carney wystąpił w 21 meczach i zdobył dwie bramki. W następnym sezonie nie mogąc wywalczyć sobie miejsca w podstawowym składzie klubu z Sheffield został wypożyczony do występującego w tej samej klasie rozgrywkowej Norwich City.
Przed sezonem 2009/2010 został zawodnikiem holenderskiego FC Twente. Wywalczył z nim mistrzostwo Holandii, a latem 2010 odszedł do Blackpool F.C. W sezonie 2011/2012 grał w AD Alcorcón, a na początku 2012 roku - w Bunyodkorze Taszkent. W 2013 roku został zawodnikiem New York Red Bulls. W latach 2014-2015 grał w Newcastle Jets. W 2016 przeszedł do Sydney FC.
Kariera reprezentacyjna.
David Carney zadebiutował w reprezentacji 22 lutego 2006 w wygranym 3-1 meczu z Bahrajnem w Riffie. W tym samym roku nie został powołany przez Guusa Hiddinka na Mistrzostwa Świata 2006.
W 2007 roku uczestniczył w Pucharze Azji 2007. Na turnieju wystąpił w dwóch spotkaniach: z Tajlandią i ćwierćfinałowym z Japonią, w którym Australia przegrała w serii rzutów karnych a Carney strzelił karnego. w 2008 roku Carney wystąpił w Igrzyskach Olimpijskich w Pekinie, gdzie Australia nie wyszła z grupy. W 2008 i 2009 uczestniczył w eliminacjach Mistrzostwach Świata 2010.

</doc>
<doc id="1934491" url="https://pl.wikipedia.org/wiki?curid=1934491" title="Henri Silberman">
Henri Silberman

Henri Silberman (ur. 1951 w Paryżu) – amerykański artysta fotograf, specjalizuje się w fotografowaniu krajobrazu miejskiego, szczególnie Nowego Jorku.
Od dzieciństwa, które spędził w Brooklynie, był zafascynowany fotografią. Do jego najbardziej znanych dzieł należą fotografie Nowego Jorku, a szczególnie Mostu Brooklińskiego, dolnego Manhattanu, zachodu słońca nad South Street, nieistniejących już dwóch biurowców World Trade Center, księżyca nad Manhattanem, nieba nad Manhattanem.

</doc>
<doc id="1934493" url="https://pl.wikipedia.org/wiki?curid=1934493" title="Andris Rāviņš">
Andris Rāviņš

Andris Rāviņš (ur. 3 stycznia 1955 w miejscowości Eleja) – łotewski polityk i samorządowiec, minister rolnictwa (1997–1998), od 2001 burmistrz Jełgawy. 
Życiorys.
W 1980 ukończył studia w Łotewskiej Wyższej Szkole Rolniczej, po czym podjął pracę jako główny inżynier w kołchozie „Avangards” w rejonie jełgawskim. W 1989 został wybrany deputowanym ludowym rejonu jełgawskiego, a w latach 1990–1997 pełnił obowiązki przewodniczącego Rady. Na początku lat 90. był członkiem Rady Łotewskiego Frontu Ludowego, następnie związany z Łotewskim Związkiem Rolników, w którego władzach zasiadał. 
W 1997 został wybrany wiceprzewodniczącym Łotewskiego Związku Samorządowego (łot. "Latvijas Pašvaldību savienība", LVS). W 1997 objął funkcję ministra rolnictwa w rządzie Guntarsa Krastsa. Rok później bez powodzenia ubiegał się do mandat poselski w Sejmie VII kadencji. Został doradcą premiera, a następnie ministra rolnictwa. Przez krótki okres związany z bankowością. 
W 2001 powrócił do pracy w samorządzie, obejmując funkcję mera Jełgawy. Reelekcję na to stanowisko uzyskiwał w latach 2005, 2009, 2013, 2017 i 2021. W lipcu 2009 objął obowiązki prezydenta Stowarzyszenia Dużych Miast Łotewskich, miesiąc później został wybrany ponownie wiceprzewodniczącym Łotewskiego Związku Samorządowego. Jest przewodniczącym Rady Funduszu Integracji Społecznej ("Sabiedrības integrācijas fonds", SIF), zasiada również w radzie Łotewskiej Izby Przemysłu i Handlu. Był członkiem klubu myśliwskiego „Falks” oraz prezydentem klubu „Hercogs Jēkabs”.

</doc>
<doc id="1934494" url="https://pl.wikipedia.org/wiki?curid=1934494" title="Andris Ravins">
Andris Ravins



</doc>
<doc id="1934495" url="https://pl.wikipedia.org/wiki?curid=1934495" title="Keith Earls">
Keith Earls

Keith Earls (irl. wym. , ur. 2 października 1987 w Moyross w Limerick) – irlandzki rugbysta. Może występować jako , lub .
Keith początkowo uczył się w St. Nessans Community College, po czym przeniósł się do St. Munich College w Limerick. W 2006 roku wraz z drużyną St. Munchins zdobył Munster Schools Senior Cup. W czasie tych zawodów w każdym z rozegranych spotkań, także w finale przeciwko PBC Cork rozegranym w Dniu Świętego Patryka, zdobywał 3 bramki.
Zawodnik zdążył już zadebiutować w reprezentacji Irlandii w listopadzie 2008 w meczu przeciwko Kanadzie, rozegranym na Thomond Park. Już w debiucie zdobył swoje pierwsze punkty dla kadry narodowej.
W sezonie 2008/2009 Earls był kluczowym zawodnikiem Munster Rugby. W czasie rozgrywek wykonał 10 przyłożeń (2 w ćwierćfinałowych rozgrywkach Heineken Cup) i zdobył hat-tricka w meczu przeciwko Newport-Gwent Dragons.
21 kwietnia 2009 roku Earls został powołany do drużyny British and Irish Lions (drużyna złożona z zawodników Wielkiej Brytanii i Irlandii) na serię meczów w Republice Południowej Afryki. W drużynie Lwów zadebiutował 30 maja 2009 w meczu przeciwko południowoafrykańskiej Royal XV. Tydzień później zagrał w meczu przeciwko Free State Cheetahs, gdzie zdobył pierwsze punkty dla Lwów, a spotkanie zakończyło się wynikiem 26:24 dla zespołu z wysp. 23 czerwca zaliczył przyłożenie w meczu przeciwko Emerging Springboks, ale Lwy tylko zremisowały 13 do 13.

</doc>
<doc id="1934496" url="https://pl.wikipedia.org/wiki?curid=1934496" title="Indywidualne Mistrzostwa Wielkiej Brytanii na Żużlu 1989">
Indywidualne Mistrzostwa Wielkiej Brytanii na Żużlu 1989

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1989 roku. Tytuł wywalczył Simon Wigg z Oxford Cheetahs.

</doc>
<doc id="1934497" url="https://pl.wikipedia.org/wiki?curid=1934497" title="Dave Carney">
Dave Carney



</doc>
<doc id="1934498" url="https://pl.wikipedia.org/wiki?curid=1934498" title="Indywidualne Mistrzostwa Wielkiej Brytanii na Żużlu 1990">
Indywidualne Mistrzostwa Wielkiej Brytanii na Żużlu 1990

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1990 roku. Tytuł wywalczył Kelvin Tatum z Coventry Bees. 

</doc>
<doc id="1934500" url="https://pl.wikipedia.org/wiki?curid=1934500" title="Biuro Projektów Radia i Telewizji">
Biuro Projektów Radia i Telewizji

Biuro Projektów Radia i Telewizji "Protel", dawniej Biuro Studiów i Projektów Radia i Telewizji – biuro projektowe zajmujące się opracowywaniem projektów obiektów budowlanych.
Buro powstało w 1959 roku. Firma projektuje obiekty dla Telewizji Polskiej, Polskiego Radia, EmiTel, PTK Centertel oraz farmy wiatrowe.

</doc>
<doc id="1934502" url="https://pl.wikipedia.org/wiki?curid=1934502" title="Byłem asystentem doktora Mengele">
Byłem asystentem doktora Mengele

Byłem asystentem doktora Mengele – książka Miklosa Nyiszli, węgierskiego Żyda, z zawodu lekarza, opisująca pobyt autora w obozie Auschwitz podczas II wojny światowej. W Polsce po raz pierwszy ukazała się w 1966 pt. "Pracownia doktora Mengele".
Okoliczności powstania.
Książka to wspomnienia Nyiszli z okresu jego pobytu w Auschwitz, kiedy to ze względu na swoją znajomość anatomopatologii, studia w Niemczech i biegłość w języku niemieckim był asystentem słynnego zbrodniarza – lekarza SS doktora Mengele. Nyiszli przeżył wojnę i powrócił do Rumunii, a swoje wspomnienia z okresu pobytu w obozie spisał i wydał w języku węgierskim w 1946 roku. 
Fabuła.
Tematem książki jest ludobójstwo jakie miało miejsce w obozie Auschwitz, zbrodnicze eksperymenty SS na więźniach oraz niektóre inne historyczne epizody z okresu funkcjonowania obozu takie jak bunt w sonderkommando lub ewakuacja lagru, widziane z perspektywy żydowskiego lekarza-więźnia – inteligentnego i wrażliwego obserwatora.

</doc>
<doc id="1934503" url="https://pl.wikipedia.org/wiki?curid=1934503" title="Online Learning And Training">
Online Learning And Training



</doc>
<doc id="1934507" url="https://pl.wikipedia.org/wiki?curid=1934507" title="Przylesie (Bydgoszcz)">
Przylesie (Bydgoszcz)

Przylesie – osiedle Bydgoszczy leżące w Dzielnicy Wschodniej, stanowiące część tzw. Nowego Fordonu. Sąsiaduje z osiedlami: Bohaterów, Eskulapa i Akademickim.
Granice osiedla wyznaczają: od zachodu - ul. Korfantego, od północy - granica lasu na północ od ul. Pod Skarpą i Wańkowicza, od wschodu ul. Bołtucia (część zachodnia), Fiedlera oraz linia będąca przedłużeniem ul. Igrzyskowej na północ, a od południa ul. Akademicka.
Osiedle w większości stanowią bloki wielorodzinne.
Historia i nazwa.
Tereny osiedla zostały przyłączone do Bydgoszczy w 1973 roku wraz z przyłączeniem miasteczka Fordon. Bezpośrednie sąsiedztwo lasów od strony zachodniej i północnej spowodowało nazwanie osiedla „Przylesiem”.
Komunikacja.
Przez Przylesie przejeżdżają następujące linie komunikacji miejskiej:
Tramwajowe dzienne:
Autobusowe dzienne:
Autobusowe dzienne międzygminne:
Autobusowe nocne:

</doc>
<doc id="1934509" url="https://pl.wikipedia.org/wiki?curid=1934509" title="Konserwatywno-Chrześcijańska Partia – BNF">
Konserwatywno-Chrześcijańska Partia – BNF

Konserwatywno-Chrześcijańska Partia Białoruski Front Ludowy (biał. Кансэрватыўна-Хрысціянская Партыя – БНФ; "Kanserwatyuna-Chryscijanskaja Partyja – BNF") – białoruska partia polityczna o profilu chrześcijańsko-narodowo-konserwatywnym, powstała w 1999 w wyniku rozłamu w Białoruskim Froncie Ludowym. Jej liderem pozostaje Zianon Paźniak.
Partia całkowicie zbojkotowała wszystkie wybory parlamentarne (2000, 2004, 2008, 2012, 2016) od czasu ustanowienia, jej zdaniem, autorytarnego reżimu prezydenta Łukaszenki.
Historia.
Partia odwołuje się do dorobku Białoruskiego Frontu Ludowego "Odrodzenie" powstałego w 1989. Została utworzona przez stronników dotychczasowego prezesa BFL Zianona Paźniaka w związku z różnicą zdań co do taktyki wobec autorytarnego reżimu Łukaszenki. We wrześniu 1999 nastąpił IV Zjazd ugrupowania, który przyjął obecną nazwę, program ugrupowania oraz wybrał Paźniaka przewodniczącym nowego ruchu. 
Program.
Partia opowiada się, podobnie jak BFL, za pełną niepodległością oraz niezależnością Białorusi od ościennych mocarstw, ochroną dziedzictwa kulturowego kraju oraz statusu języka białoruskiego jako jedynego języka państwowego. Występuje za budową demokratycznego państwa prawa, gospodarki wolnorynkowej oraz rozliczeniem z dziedzictwem komunizmu oraz dyktaturą Łukaszenki. Planuje oparcie budowy państwa o chrześcijański światopogląd, tradycyjny model rodziny oraz likwidacji zależności wspólnot religijnych od wpływów z zewnątrz. Domaga się od państwa wsparcia rodziny oraz zapewnienia opieki społecznej dla osób najsłabszych, przy jednoczesnej budowie wolnego rynku i ochronie przedsiębiorczości. W dziedzinie polityki zagranicznej opowiada się za niezależnością od Rosji, wstąpieniem do NATO oraz budową bloku czarnomorsko-bałtyckiego (z udziałem Litwy i Ukrainy). Nie popiera wstąpienia Białorusi do Unii Europejskiej. Występuje za wycofaniem wojsk rosyjskich z terytorium kraju. Nie popiera także aborcji, eutanazji i ruchów LGBT. 
Struktura.
Organem naczelnym partii pozostaje liczący 37 członków Sejm. W skład zarządu, pełniącego funkcję wykonawczą wobec Sejmu, wchodzi 23 osób. Przewodniczącym partii jest Zianon Paźniak, zaś jego zastępcą Siarhiej Papkou. W związku z nieobecnością Paźniaka na Białorusi obowiązki lidera ugrupowania w kraju pełni Juryj Bieleńki.

</doc>
<doc id="1934510" url="https://pl.wikipedia.org/wiki?curid=1934510" title="Kolumna Trajana w Rzymie">
Kolumna Trajana w Rzymie



</doc>
<doc id="1934513" url="https://pl.wikipedia.org/wiki?curid=1934513" title="Herb gminy Sułkowice">
Herb gminy Sułkowice



</doc>
<doc id="1934514" url="https://pl.wikipedia.org/wiki?curid=1934514" title="Wieża Tecława">
Wieża Tecława



</doc>
<doc id="1934515" url="https://pl.wikipedia.org/wiki?curid=1934515" title="Renata Nowak">
Renata Nowak

Renata Anna Nowak (ur. 17 marca 1959 w Łodzi) – polska urzędniczka i działaczka samorządowa, w latach 2003–2005 wicewojewoda łódzki.
Życiorys.
Ukończyła studia na Akademii Rolniczo-Technicznej w Olsztynie, kształciła się podyplomowo w Instytucie Rozwoju Doradztwa dla Przedsiębiorstw w Angers. Była urzędniczką w gminie Lipce Reymontowskie, skierniewickim Ośrodku Doradztwa Rolniczego w Skierniewicach, później głównym specjalistą łódzkiego oddziału regionalnego Agencji Restrukturyzacji i Modernizacji Rolnictwa.
W 2003 objęła stanowisko wicewojewody łódzkiego z rekomendacji Partii Ludowo-Demokratycznej. Funkcję tę pełniła do 2005.
W 2005 przystąpiła do Partii Demokratycznej i z jej ramienia bezskutecznie kandydowała do Senatu. W wyborach w 2006 (z listy LiD) uzyskała mandat radnej powiatu brzezińskiego. W 2009 złożyła akces do Platformy Obywatelskiej. Z jej listy kandydowała w 2010, 2014 i 2018 do sejmiku województwa łódzkiego. W 2019 była natomiast kandydatką Koalicji Obywatelskiej do Sejmu.
Działaczka lokalnych organizacji społecznych, w tym Stowarzyszenia na rzecz Rozwoju Społeczności Lokalnej „Mroga” i Forum Aktywizacji Obszarów Wiejskich.

</doc>
<doc id="1934517" url="https://pl.wikipedia.org/wiki?curid=1934517" title="Oceania (album)">
Oceania (album)

Oceania – debiutancki, studyjny album projektu Oceania, czyli Jaza Colemana oraz nowozelandzkiej sopranistki i aktywistki (pół Europejki, pół Maoryski), Hinewehi Mohi. Album ukazał się we wrześniu 1999 roku, nakładem Point Music.
Utwory zaśpiewane są przez Hinewehi Mohi w języku maoryskim. Obok nowoczesnych rozwiązań, wykorzystano tu tradycyjne, maoryskie instrumenty, na których zagrał głównie dr Hirini Melbourne (1949-2003) – maoryski kompozytor, wokalista, wykładowca uniwersytecki i poeta. Pośród tradycyjnych instrumentów, użytych na albumie "Oceania", znajdują się: pahu, putorino, hue, pukaea, koauau oraz putaatara.
Pod naciskiem wytwórni płytowej, aby uczynić album atrakcyjniejszym dla młodzieży, w studiu w Anglii dograno do większości utworów elektroniczne beaty. W tym samym celu dodano także do listy utworów dwa remiksy wykonane przez grupę Beatmasters. 
W Nowej Zelandii płyta zdobyła podwójną platynę. Jej sprzedaż na świecie osiągnęła 70,000 kopii. 
Utwór "Pukaea (The Trumpet)" znalazł się na ścieżce dźwiękowej do filmu "Rok diabła" ("Rok ďábla," 2002) Petra Zelenki. Jedną z głównych ról w tym obrazie zagrał właśnie Jaz Coleman. "Kotahitangę" wykorzystano natomiast jako przewodnią piosenkę jednej z brazylijskich oper mydlanych, zatytułowanej Uga-Uga.
W 2002 roku ukazał się kolejny album Colemana i Mohi, zatytułowany "Oceania II".
Singel "Kotahitanga".
Wideoklip do utworu "Kotahitanga" był kręcony w Epping w Anglii. Mimo tytułu "Kotahitanga", tak naprawdę w teledysku tym wykorzystano jeden z remiksów tej piosenki.

</doc>
<doc id="1934520" url="https://pl.wikipedia.org/wiki?curid=1934520" title="Oceania II">
Oceania II

Oceania II – drugi, studyjny album projektu Oceania, czyli Jaza Colemana oraz nowozelandzkiej sopranistki i aktywistki (pół Europejki, pół Maoryski), Hinewehi Mohi. Album ukazał się w 2002 roku, nakładem Big Life.
Album różni się od poprzedniego ("Oceania") zdecydowanie spokojniejszym, elektronicznym, new age'owym brzmieniem. Tym razem produkcji podjął się irlandczyk, Rory Carlile. Jak na poprzednim albumie, utwory zaśpiewane są przez Hinewehi Mohi w języku maoryskim. Znalazły tu również zastosowanie tradycyjne maoryskie instrumenty, na których zagrał głównie Hirini Melbourne (1949-2003) – maoryski kompozytor, wokalista, wykładowca uniwersytecki i poeta.

</doc>
<doc id="1934521" url="https://pl.wikipedia.org/wiki?curid=1934521" title="Bitwy pod Kiesią">
Bitwy pod Kiesią

Bitwy pod Kiesią – seria starć zbrojnych mających na celu utrzymanie kontroli nad ufortyfikowanym miastem Kieś (Wenden, Cēsis, Võnnu), stoczonych podczas Wojen Inflanckich w latach 1577-1578. Magnus Inflancki obległ miasto w sierpniu 1577 roku, ale został zmuszony do odstąpienia przez wojska rosyjskie cara Iwana Groźnego, które zdobyły Kieś dla siebie, usadawiając się w samym sercu Inflant. Wojska polskie odebrały twierdzę w listopadzie, a w lutym 1578 roku odparły zwycięsko kontratak rosyjski. W październiku tego roku Rosjanie ponownie oblegli miasto, ale zostali rozbici przez znacznie mniej liczne siły polsko-szwedzkie. Był to punkt zwrotny wojen inflanckich, bowiem od tej pory inicjatywa znalazła się po stronie Królestwa Szwecji i Rzeczypospolitej Obojga Narodów.
1577.
Latem roku 1577 Magnus Inflancki obległ Kieś. Nieco wcześniej (ale w tym samym roku) Magnus zdradził Iwana Groźnego, swego dotychczasowego protektora i podjął potajemne rokowania z królem Stefanem Batorym. Dowodzona przez samego cara armia rosyjska zjawiła się pod murami Kiesi pod koniec sierpnia. Iwan Groźny kazał aresztować Magnusa, zdobył miasto i zaczął szturmować zamek. Ostatni obrońcy – około 300 mężczyzn, kobiet i dzieci – którym car obiecał okrutną zemstę, schronili się w głównej wieży zamku, będącej magazynem prochu, gdzie popełnili zbiorowe samobójstwo wysadzając wieżę w powietrze. Tak więc Kieś dostała się w ręce carskie we wrześniu i natychmiast uczyniono z miasta stolicę pięciu nowo powstałych jednostek administracyjnych „Rosyjskich Inflant”.
Zdobycie Kiesi miało dla Iwana Groźnego symboliczne znaczenie. Jego przeciwnicy w wojnach inflanckich byli – zdawało się – na straconych pozycjach: Jan III Waza posiadał jedynie Rewel, Stefan Batory trzymał jeszcze tylko Rygę, a Fryderyk II Oldenburg wyspę Øsel (Ösel, Sarema). Magnus został wprawdzie przez Iwana Groźnego uwolniony, ale musiał zrzec się korony i w roku 1578 osiadł w Piltyniu w Kurlandii. Iwan IV panował więc nad niemal całymi Inflantami i Estonią, a jego interesów pilnował 22-tysięczny korpus ekspedycyjny.
Początki roku 1578.
Stefan Batory i Jan III zawarli sojusz skierowany przeciwko Iwanowi Groźnemu w grudniu 1577 roku, kiedy tylko Stefan zakończył niepomyślną wojnę z Gdańskiem. Jednak zanim jeszcze do tego doszło, w listopadzie hetman wielki litewski Mikołaj Radziwiłł Rudy rozpoczął działania zaczepne od południa i rychło zdobył Dyneburg (Daugavpils). Wojska polsko-szwedzkie odbiły miasto i zamek w Kiesi w styczniu 1578. Rosjanie próbowali odebrać miasto w lutym, ale nie udało im się to.
Następstwem tych działań była błyskawiczna ofensywa szwedzka, której celem były miasta Leal (Lihula), Lode (Koluvere), Hapsal (Haapsalu), Parnawa (Pärnu), Dorpat (Tartu) i Nowogród Wielki. We wrześniu Iwan Groźny wysłał do Inflant 18-tysięczną armię, która odebrała Szwedom Oberpahlen (Põltsamaa), a następnie ruszyła na Kieś.
Październik 1578.
Po przybyciu pod Kieś armia rosyjska rozpoczęła oblężenie. Korpus posiłkowy sprzymierzonych, dowodzony przez Andrzeja Sapiehę, a składający się z 5500 lub 6000 pruskich, polskich i szwedzkich wojsk, starł się z Rosjanami 21 października. Dowódcy rosyjscy popełnili błąd, wysyłając przeciwko nadciągającym siłom sprzymierzonych samą tylko kawalerię, która została we wstępnym boju rozbita przez polską husarię i szwedzką rajtarię i rzuciła się do ucieczki. Teraz przyszła kolej na piechotę rosyjską, wciąż zajętą obleganiem miasta. Po krótkiej walce została rozgromiona, tracąc wielu zabitych i tysiące wziętych do niewoli. Wśród jeńców znalazło się kilku znacznych rangą bojarów. W ręce zwycięzców wpadło ponad dwadzieścia dział i znaczna liczba koni, co jakoby pozwoliło całej szwedzkiej piechocie wrócić do Rewla konno.
Bitwa ta była o tyle niezwykła, że w czasie trwania wojen inflanckich doszło do zaledwie kilku starć w otwartym polu. Zazwyczaj jedna ze stron zajmowała pozycje obronne w murach twierdzy, podczas gdy druga podejmowała oblężenie z nadzieją zdobycia zamku. Było to o tyle dziwne, że średniowieczne zamki inflanckie w końcu XVI wieku nie były już fortecami nie do zdobycia i wpadały w ręce napastników po krótkim zazwyczaj oblężeniu. Trzeba również nadmienić, że walki o Kieś były jednym z nielicznych przypadków sojuszu polsko-szwedzkiego. Przymierze to wkrótce rozpadło się i przez kilkadziesiąt następnych lat oba kraje prowadziły wyniszczające wojny, których kulminacją miał być potop szwedzki.
Skutki i upamiętnienie.
Zwycięstwo sprzymierzonych było punktem zwrotnym wojnach inflanckich. Car Iwan Groźny poniósł tu pierwszą zdecydowaną porażkę, po której wkrótce przyszły inne, co ostatecznie zmusiło go do przyjęcia ciężkich warunków traktatów zawartych w Jamie Zapolskim ze Stefanem Batorym i nad Pliusą z Janem III Wazą.
Uczestnik bitwy Andrzej Sapieha napisał wiersz "Sława na szczęśliwe zwycięstwo księcia Michała Radziwiłła z 24 000 pod Kiesią, d. 21 października 1578 (1588)."

</doc>
<doc id="1934522" url="https://pl.wikipedia.org/wiki?curid=1934522" title="Ama (miasto)">
Ama (miasto)

 – miasto w Japonii, w środkowej części wyspy Honsiu, w prefekturze Aichi, na zachód od Nagoi.
Miasto powstało 22 marca 2010 roku przez połączenie miasteczek Jimokuji, Miwa i Shippō (z powiatu Ama).
Położenie.
Miasto leży w zachodniej części prefektury, graniczy z:
Populacja.
Zmiany w populacji Ama (wcześniej Jimokuji, Miwa, Shippō) w latach 1970–2015:

</doc>
<doc id="1934526" url="https://pl.wikipedia.org/wiki?curid=1934526" title="SH-60B">
SH-60B



</doc>
<doc id="1934527" url="https://pl.wikipedia.org/wiki?curid=1934527" title="Salwador na Mistrzostwach Świata w Lekkoatletyce 2009">
Salwador na Mistrzostwach Świata w Lekkoatletyce 2009

Salwador na Mistrzostwach Świata w Lekkoatletyce 2009 – reprezentacja Salwadoru podczas czempionatu w Berlinie liczyła 2 zawodników – chodziarzy. Nie zdobyła żadnego medalu.

</doc>
<doc id="1934530" url="https://pl.wikipedia.org/wiki?curid=1934530" title="Rwanda na Mistrzostwach Świata w Lekkoatletyce 2009">
Rwanda na Mistrzostwach Świata w Lekkoatletyce 2009

Rwanda na Mistrzostwach Świata w Lekkoatletyce 2009 – reprezentacja Rwandy podczas czempionatu w Berlinie liczyła 2 zawodników – maratończyków. Nie zdobyła żadnego medalu.

</doc>
<doc id="1934532" url="https://pl.wikipedia.org/wiki?curid=1934532" title="Filipiny na Mistrzostwach Świata w Lekkoatletyce 2009">
Filipiny na Mistrzostwach Świata w Lekkoatletyce 2009

Filipiny na Mistrzostwach Świata w Lekkoatletyce 2009 – reprezentacja Filipin podczas czempionatu w Berlinie liczyła 2 zawodników – skoczków w dal. Nie zdobyła żadnego medalu.

</doc>
<doc id="1934538" url="https://pl.wikipedia.org/wiki?curid=1934538" title="Skala trudności tras narciarskich">
Skala trudności tras narciarskich

Skala trudności tras narciarskich – system oznaczeń narciarskich tras zjazdowych, nartostrad, tras biegowych i szlaków narciarskich stosowany w ośrodkach narciarskich i umożliwiający narciarzom wybór tras odpowiadających ich umiejętnościom. Nie istnieje jednolity światowy system oceny trudności tras, jednak w większości krajów stosuje się oznaczenia kolorami (według skali niebieski-czerwony-czarny z rosnącym stopniem trudności) lub kształtami znaków ustawionych wzdłuż tras.
Europa.
System stosowany w Europie oparty jest na powyższym kodzie kolorowym. W każdym kraju system jest nieco inny, ale we wszystkich krajach oparty jest na kolorach: niebieski (trasa łatwa), czerwony (trasa o średnim stopniu trudności) i czarna (trasa dla ekspertów). Kształty znaków nie są ujednolicone.
Polska.
Stan obecny.
Taki system (trzech kolorów – trzech stopni trudności) obowiązuje również w Polsce od 31 grudnia 2011 roku. Został on wprowadzony "Rozporządzeniem Ministra Spraw Wewnętrznych z dnia 29 grudnia 2011 roku w sprawie stopni trudności narciarskich tras zjazdowych, biegowych i nartostrad oraz sposobu ich oznaczania".
Przy ocenie stopnia trudności narciarskiej trasy zjazdowej i nartostrady bierze się pod uwagę ukształtowanie terenu, zalesienie, zabudowania oraz inne obiekty znajdujące się w bezpośredniej bliskości trasy. W przypadku narciarskiej trasy biegowej, gdy którykolwiek z jej parametrów odpowiada parametrowi z wyższego stopnia trudności, narciarską trasę biegową kwalifikuje się według wyższego stopnia
trudności.
Historia.
Do 30 grudnia 2011 roku skala trudności była 4-stopniowa, a nadawanie stopnia trudności tras było pozostawione organizacjom GOPR lub TOPR na podstawie Załącznika nr 1 do "Rozporządzenia Rady Ministrów z 6 maja 1997 r. w sprawie określenia warunków bezpieczeństwa osób przebywających w górach, pływających, kąpiących się i uprawiających sporty wodne", biorąc pod uwagę ukształtowanie terenu, zalesienie, zabudowania oraz inne obiekty znajdujące się w bezpośredniej bliskości trasy.
W oparciu o powyższe rozporządzenie Zarząd Główny PTTK w uchwale 170/XVI/2007 z 21 kwietnia 2007 roku wydał instrukcję znakowania szlaków turystycznych. Zgodnie z tą instrukcją szlaki narciarskie powinny mieć tło pomarańczowe. Narciarskie trasy zjazdowe (zarówno wyczynowe, jak i popularne) były oznakowane w zależności od stopnia trudności:
Średnie nachylenie nie było jedynym kryterium przyznania trasie danego stopnia. Paragraf § 4 ustęp 3 cytowanego Rozporządzenia Rady Ministrów mówił: „Przy ocenie stopnia trudności trasy bierze się pod uwagę ponadto ukształtowanie terenu, zalesienie, zabudowania oraz inne obiekty znajdujące się w bezpośredniej bliskości trasy. Ostateczny stopień trudności trasy ustala GOPR lub TOPR.”
Ciekawsze trasy narciarskie w Polsce.
W Polsce jest kilkanaście tras narciarskich o oznaczeniu czarnym.
Ciekawsze trasy czerwone w Polsce to:
Niemcy, Austria, Francja, Włochy, Szwajcaria, Czechy i Słowacja.
W tych krajach oznaczenia skali trudności tras narciarskich są oparte na zasadach opracowanych przez FIS i mają kształt kół. Trzy podstawowe kolory skali trudności ujęte są w normach, m.in. niemieckiej DIN 32912, austriackiej ÖNORM S 4610 f i czeskiej ČSN 01 8027.
 łatwy (znaki niebieskie): stok ma nie więcej niż 25% nachylenia w profilu podłużnym i poprzecznym, z wyjątkiem krótkich odcinków na otwartych przestrzeniach. Ma odpowiednio dużą szerokość. Takie trasy zwane są często "skiautobahn" (autostrada narciarska). W Czechach czasem oznaczana jest cyfrą „1”.
 średni (znaki czerwone): stok ma nie więcej niż 40% nachylenia w profilu podłużnym i poprzecznym, z wyjątkiem krótkich odcinków na otwartych przestrzeniach. W Czechach – oznaczana dodatkowo cyfrą „2”.
 trudny (znaki czarne): stok ma ponad 40% nachylenia w profilu podłużnym lub poprzecznym. W Czechach – cyfra „3”.
Okrągłe tablice mogą zawierać różnorodne wskazówki informacyjne, np.:
Ponadto:
Trasy francuskie i w Andorze o danym kolorze są trudniejsze niż trasy w innych krajach np. w Austrii. We Francji różnica między trasami czerwonymi i czarnymi jest większa niż w innych krajach.
Hiszpania, Skandynawia i Wielka Brytania.
W tych krajach stosuje się dodatkowo zielony poziom trudności (bardzo łatwy). Ponadto znaki poszczególnych stopni trudności mają inny kształt niż w Alpach:
 stok dla początkujących i do nauki jazdy. Przeważnie są to szerokie, otwarte, lekko nachylone tereny, często u podstawy stoków narciarskich
 łatwa trasa, prawie zawsze wyratrakowana, o nachyleniu nie przekraczającym 25%
 trasa o średnim stopniu trudności, bardziej stroma lub węższa niż trasa niebieska, przeważnie przygotowana, z możliwymi wyjątkami w najwęższych miejscach. Nachylenie nie przekracza 40% poza krótkimi, szerszymi odcinkami, które mogą mieć większe nachylenie
 stok dla ekspertów. Stromy, nie zawsze przygotowany. Jest to często dość szeroka kategoria, od tras nieco trudniejszych od czerwonych po karkołomne, mające złą sławę trasy, jak Couloirs w Courchevel
 (podwójny lub potrójny czarny romb) – stosowane w Skandynawii – ekstremalnie trudna trasa.
Ponadto:
USA, Kanada i Australia.
W Ameryce Północnej oznakowanie tras jest ściślej związane z ich nachyleniem. Oznaczenia trudności tras w Stanach Zjednoczonych i Kanadzie są również oparte na kolorach i kształtach znaków. System australijski jest taki sam, jak amerykański.
W tych krajach oznaczenia trudności tras nie są oparte na żadnych normach (jak w wielu krajach Europy). Ośrodki narciarskie oznaczają kolorami często względną trudność tras w stosunku do innych tras w ośrodku. W konsekwencji podobne trasy w różnych ośrodkach mogą mieć różne oznaczenia, i odwrotnie: dwie trasy o tym samym oznaczeniu (np. czarny romb) mogą nie być w tym samym stopniu trudne. Niektórzy narciarze interpretują tę względność jako manipulacje motywowane chęcią zwiększenia atrakcyjności ośrodków.
Podobnie jak w Europie – poza nachyleniem stoku, jako głównym czynnikiem wpływającym na jego klasyfikację – uwzględniane są również takie czynniki jak szerokość trasy, typowe warunki śniegowe oraz to, czy trasa jest regularnie przygotowywana.
Japonia.
W Japonii również stosowany jest system oparty na kolorach, ale nie na kształtach znaków. Niektóre ośrodki, szczególnie te, nastawione na obsługę cudzoziemców, stosują system europejski albo amerykański, zwiększając niepewność, co oznaczają poszczególne znaki.
Przeważnie stosowane są znaki:
 Zielony: trasy dla początkujących, przeważnie zlokalizowane u podstawy stoku.
 Czerwony: trasy o średnim stopniu trudności. Tak oznaczana jest większość tras w Japonii. Stanowią one od 40% do 60% wszystkich tras, w zależności od sposobu liczenia.
 Czarny: trasy dla ekspertów. Najbardziej strome i najtrudniejsze trasy w danym ośrodku. Trudność tych tras zależy od tego, do jakiej grupy narciarzy ośrodek kieruje swoje usługi.
W Japonii jest ponad 1000 ośrodków narciarskich (115 tylko w Prefekturze Nagano). Wiele z nich to małe, rodzinne ośrodki, więc porównanie stosowanych przez nie systemów oznaczeń z oznaczeniami europejskimi czy amerykańskimi jest bardzo trudne.
Nowa Zelandia.
 Zielony: trasy dla początkujących, ale znacznie trudniejsze niż zielone trasy w Stanach Zjednoczonych. Niektórzy mówią, że nowozelandzkie zielone trasy są tak trudne, jak amerykańskie lub europejskie niebieskie, a nawet czarne.
 Niebieski: trasy o średnim stopniu trudności, o większym nachyleniu i węższe niż trasy zielone.
 Czarny: trudne, bardziej strome i węższe niż niebieskie.
 Czarny romb: trudniejsze niż czarne, zwane trasami dla ekspertów.
 Podwójny czarny romb: takie trasy zwane są „Tricky”.
Spotyka się wreszcie trasy oznaczone potrójnym czarnym rombem. Takie trasy zwane są samobójczymi („Suicidal”).

</doc>
<doc id="1934549" url="https://pl.wikipedia.org/wiki?curid=1934549" title="Andrzej Żmuda">
Andrzej Żmuda

Andrzej Żmuda (ur. 1946 w Rzeszowie) – polski poeta, krytyk literacki, dziennikarz i wydawca.
Życiorys.
Absolwent Wydziału Dziennikarstwa i Nauk Politycznych Uniwersytetu Warszawskiego. Jako poeta debiutował w magazynie młodzieżowym "Prometej". 
Był redaktorem "Prometeja" i kierownikiem artystycznym i organizacyjnym Ogólnopolskiego Jarmarku Poezji "O Laur Prometeja". Współpracował z Polskim Radiem, "Profilami". W rzeszowskim Oddziale Krajowej Agencji Wydawniczej był redaktorem tomików poezji, autorem recenzji i komentarzy krytycznych. W latach 1981-1995 jako redaktor naczelny kierował warszawskim miesięcznikiem społeczno-literackim "Okolice". Redagował także serię arkuszy poetyckich "Biblioteka Okolic".
Redaktor numerów nomograficznych "Okolic", m.in. o subkulturach młodzieżowych, sztuce przekładu, kulturze cygańskiej, literaturze arabskiej, literaturze Czarnej Afryki, o tradycji przyznawania laurów olimpijskich w sztuce i literaturze. Za to ostatnie opracowanie otrzymał wraz z zespołem "Okolic" Nagrodę Specjalną Polskiego Komitetu Olimpijskiego w 1986 roku. Od 1995 roku jest redaktorem naczelnym rzeszowsko-warszawskiego wydawnictwa "Ad Oculos", oficyny wydającej przede wszystkim poezję, prozę, satyrę. Jest twórcą lub współtwórcą (z Krzysztofem Żmudą), serii "Antologii Polskiego Rocka". Jest również autorem "Antologii Disco Polo". 

</doc>
<doc id="1934551" url="https://pl.wikipedia.org/wiki?curid=1934551" title="Ghana na Mistrzostwach Świata w Lekkoatletyce 2009">
Ghana na Mistrzostwach Świata w Lekkoatletyce 2009

Ghana na Mistrzostwach Świata w Lekkoatletyce 2009 – reprezentacja Ghany podczas czempionatu w Berlinie liczyła 5 zawodników. Nie zdobyła żadnego medalu.

</doc>
<doc id="1934553" url="https://pl.wikipedia.org/wiki?curid=1934553" title="Taiyo">
Taiyo



</doc>
<doc id="1934554" url="https://pl.wikipedia.org/wiki?curid=1934554" title="Kaiyo">
Kaiyo



</doc>
<doc id="1934555" url="https://pl.wikipedia.org/wiki?curid=1934555" title="Marian Zajączkowski">
Marian Zajączkowski

Marian Tadeusz Zajączkowski (ur. 15 sierpnia 1903 w Krakowie, zm. 12 sierpnia 1975 w Londynie) – podpułkownik dyplomowany artylerii Wojska Polskiego. 
Życiorys.
Urodził się 15 sierpnia 1903 w Krakowie. Był wychowankiem i absolwentem Korpusu Kadetów Nr 1 we Lwowie. Brał udział w powstaniach śląskich. W 1924 ukończył Oficerską Szkołę Artylerii w Toruniu. 24 września 1924 Prezydent RP Stanisław Wojciechowski mianował go podporucznikiem ze starszeństwem z dniem 1 lipca 1923 i 13. lokatą w korpusie oficerów artylerii, a minister spraw wojskowych wcielił do 12 pułku artylerii polowej w Złoczowie. W latach 1928–1933 był instruktorem Szkoły Podchorążych Rezerwy Artylerii we Włodzimierzu Wołyńskim. We wrześniu 1933 otrzymał przeniesienie do 8 pułku artylerii lekkiej w Płocku. 22 lutego 1934 został awansowany na stopień kapitana ze starszeństwem z dniem 1 stycznia 1934 i 71. lokatą w korpusie oficerów artylerii. Z dniem 3 listopada 1934 został powołany do Wyższej Szkoły Wojennej w Warszawie, w charakterze słuchacza kursu 1934–1936. W marcu 1939 pełnił służbę w 2 dywizjonie artylerii konnej w Dubnie na stanowisku dowódcy 1 baterii. W czasie kampanii wrześniowej walczył na stanowisku pomocnika szefa Oddziału IV Sztabu Samodzielnej Grupy Operacyjnej „Narew”.
Po klęsce wrześniowej przez Litwę i Szwecję dostał się do Francji, następnie do Wielkiej Brytanii, gdzie został oficerem sztabowym 10 Brygady Kawalerii Pancernej w Forfar i oficerem sztabowym przy Naczelnym Wodzu w Londynie. W 1944 dołączył do 2 Korpusu we Włoszech.
Po wojnie pracował jako kartograf w Ordnance Survey. Mieszkał w Londynie. Brał czynny udział w polskich organizacjach społecznych, w szczególności wojskowych. Był blisko spokrewniony z Maciejem Zajączkowskim.
Odznaczony Krzyżem Walecznych, Złotym Krzyżem Zasługi z Mieczami oraz wieloma innymi odznaczeniami polskimi i brytyjskimi.
Zmarł 12 sierpnia 1975 w Londynie.

</doc>
<doc id="1934565" url="https://pl.wikipedia.org/wiki?curid=1934565" title="Unitra-Dom">
Unitra-Dom



</doc>
<doc id="1934566" url="https://pl.wikipedia.org/wiki?curid=1934566" title="Unitra-Elektron">
Unitra-Elektron



</doc>
<doc id="1934569" url="https://pl.wikipedia.org/wiki?curid=1934569" title="Estrin">
Estrin

osoby noszące nazwisko "Estrin":

</doc>
<doc id="1934579" url="https://pl.wikipedia.org/wiki?curid=1934579" title="Obszar Chronionego Krajobrazu Kopuły Chełmca, Trójgarbu i Krzyżowej Góry">
Obszar Chronionego Krajobrazu Kopuły Chełmca, Trójgarbu i Krzyżowej Góry



</doc>
<doc id="1934582" url="https://pl.wikipedia.org/wiki?curid=1934582" title="Prywatne Muzeum Motyli">
Prywatne Muzeum Motyli

Prywatne Muzeum Motyli zostało założone w 1999 roku we Władysławowie. Mieści się na III piętrze wieży widokowej w Domu Rybaka. Ekspozycja powstała z rodzinnych zbiorów Tomasza Falkiewicza, który był inicjatorem utworzenia muzeum. 
Ekspozycja.
W dwóch salach ekspozycyjnych zwiedzającym udostępniono większą część kolekcji – liczącej łącznie około 6000 okazów umieszczonych w 132 gablotach.
Najstarsze (oznakowane oryginalnymi metkami) prezentowane na wystawie motyle z rodziny sówkowatych Noctuidae pochodzą z 1916 roku.
Wśród eksponowanych motyli dziennych największą grupę stanowią:
W muzeum prezentowana jest również niewielka kolekcja owadów (18 gablot) z rodziny: chrząszczy, prostoskrzydłych, pluskwiaków, ważek i muchówek. 
Oddaj niepotrzebne motyle do muzeum.
Od 2007 roku muzeum prowadzi akcję pt. „Oddaj niepotrzebne motyle do muzeum”. Głównym celem apelu jest ocalenie przed wyrzuceniem na śmieci niepotrzebnych nikomu różnych zbiorów entomologicznych. W ten sposób do muzeum w 2008 roku trafiła kolekcja 45 gablot motyli krajowych i zagranicznych, które były prywatnym zbiorem pana Molickiego z Radomska. 

</doc>
<doc id="1934590" url="https://pl.wikipedia.org/wiki?curid=1934590" title="Gidazepamum">
Gidazepamum



</doc>
<doc id="1934593" url="https://pl.wikipedia.org/wiki?curid=1934593" title="Odra Północna">
Odra Północna

Odra Północna we Wrocławiu, to ramię rzeki Odry zlokalizowane w Śródmiejskim Węźle Wodnym. W rejonie Stopnia Wodnego Szczytniki Odra dzieli się na Odrę śródmiejską i Starą Odrę. Dalej Odra śródmiejska płynie w kierunku centrum miasta. Tu w rejonie Ostrowa Tumskiego koryto rzeki dzieli się na dwa ramiona rozdzielone Wyspą Piasek: Odrę Północną i Odrę Południową; tu również znajduje się jedna z przystani użytkowanych przez białą flotę – Przystań Kardynalska. Oba ramiona, oraz inne, mniejsze ramiona i kanały, otaczają swoimi wodami wyspy odrzańskie położone centrum miasta: zespół wschodnich wysp odrzańskich. Odra Północna i Południowa ponownie łączą się na krótkim odcinku rzeki przed Kępą Mieszczańska, w około 252 km biegu Odry (w około 1,0 km biegu Odry Północnej). Następnie oba ramiona opływają tę wyspę, a także mniejsze, bezimienne wysepki, by połączyć się ostatecznie za jej północnym przylądkiem. Odra Północna kilometrowana jest oddzielnie, bieg Odry kilometrowany jest wzdłuż nurtu Odry Południowej.
Odra w obszarze miasta jest na całej swej długości rzeką skanalizowaną, co oznacza, że każdy jej odcinek znajduje się w zasięgu oddziaływania, określonego dla danego odcinka rzeki, stopnia wodnego. W przypadku Odry Północnej są to następujące stopnie wodne: górny odcinek – Piaskowy Stopień Wodny, środkowy odcinek – Mieszczański Stopień Wodny, dolny odcinek – Stopień Wodny Rędzin. Ten szlak wodny nie stanowi drogi wodnej w rozumieniu rozporządzenia Rady Ministrów w sprawie śródlądowych dróg wodnych – wykaz śródlądowych dróg wodnych. "Śródmiejskie szlaki żeglugowe" zostały udostępnione dla żeglugi przez Regionalny Zarząd Gospodarki Wodnej we Wrocławiu. Odra Północna jest tylko częściowo dostępna dla żeglugi. Przeszkodami, które uniemożliwiają poruszanie się jednostek pływających na całej długości tego ramienia rzeki są: Jaz św. Klary oraz jaz i elektrownia wodna Wrocław II (Północna). W rejonie tych dwóch przeszkód poszczególne odcinki są zamknięte dla żeglugi.
Nad Odrą Północną przerzuconych jest szereg przepraw: mostów drogowych i kładek. Część z nich stanowi przedłużenie przepraw przerzuconych również przez Odrę Południową, np. Mosty Młyńskie, Mosty Uniwersyteckie, Mosty Pomorskie itp..
Zagospodarowanie brzegów Odry Północnej wzdłuż jej biegu jest niejednolite. Brzeg prawy to obszar osiedla, jednak wzdłuż samej rzeki stworzony został szerszy lub węższy pas zieleni z bulwarami spacerowymi, promenadą ciągnącą się od Ostrowa Tumskiego do Mostów Mieszczańskich (Bulwar Słoneczny, Bulwar Józefa Zwierzyckiego), dalej brak jest dostępu do zabudowanych nabrzeży koryta. Lewy natomiast brzeg to wyspy. W zespole wschodnich wysp odrzańskich, poza niewielkim obszarem zabudowy Wyspy Piasek (bulwar wzdłuż nabrzeża) i Wyspy Młyńskiej, obszar pozostałych wysp zajmuje zieleń miejska, z wytyczonymi alejami spacerowymi, połączonymi kładkami i mostami, oraz placami zabaw. W wielu miejscach wybudowano schody umożliwiające zejście do samej wody. Inaczej wygląda zagospodarowanie brzegu Kępy Mieszczańskiej. Tu na cyplu rozdzielającym oba ramiona rzeki znajduje się rzeźba – pomnik autorstwa wrocławskiego rzeźbiarza Stanisława Wysockiego pt. "Powodzianka". Dalej między Mostem Uniwersyteckim a Mostem Pomorskim położona jest marina śródmiejska i mała elektrownia wodna. Za Mostem Pomorskim rozciąga się obszar zabudowy mieszkalno usługowej, aż do Mostów Mieszczańskich. Za nimi znajduje się niegdyś niedostępny obszar byłych terenów wojskowych. Znaczna część brzegów Odry Północnej jest umocniona, często są to nabrzeża w postaci umocnionych brzegów skarpowych lub pionowych (albo o dużym kącie nachylania) ścian, w tym masywnych konstrukcji pracujących jako mury oporowe, oblicowane okładziną kamienną, lub ścian murowanych, ceglanych.

</doc>
<doc id="1934600" url="https://pl.wikipedia.org/wiki?curid=1934600" title="Przejście graniczne Dorohusk-Jahodyn (kolejowe)">
Przejście graniczne Dorohusk-Jahodyn (kolejowe)



</doc>
<doc id="1934602" url="https://pl.wikipedia.org/wiki?curid=1934602" title="MOS VIC">
MOS VIC



</doc>
<doc id="1934603" url="https://pl.wikipedia.org/wiki?curid=1934603" title="Przejście graniczne Dorohusk-Jahodyn (drogowe)">
Przejście graniczne Dorohusk-Jahodyn (drogowe)



</doc>
<doc id="1934606" url="https://pl.wikipedia.org/wiki?curid=1934606" title="Sudan">
Sudan

Sudan, oficjalnie Republika Sudanu – państwo położone w północno-wschodniej części Afryki nad Morzem Czerwonym.
Geografia.
Sudan graniczy z siedmioma państwami: Egiptem na północy (długość granicy – 1273 km), Erytreą na wschodzie (605 km), Etiopią na wschodzie (723 km), Sudanem Południowym na południu (1937 km), Republiką Środkowoafrykańską na południowym zachodzie (483 km), Czadem na zachodzie (1360 km), Libią na północnym zachodzie (383 km). Długość wybrzeża morskiego wynosi 853 km. Najniższy punkt: Morze Czerwone 0 m n.p.m., najwyższy punkt to Deriba Caldera 3042 m n.p.m. Grupy etniczne: Arabowie, Fulbe, Zaghawa, Bedża i inni.
Religie: sunnici, katolicy (głównie w Chartumie), animiści, protestanci, prawosławie rozproszone w całej Nubii nad Nilem. Językiem dominującym jest arabski (urzędowy), angielski (urzędowy), nubijski, języki nilotyckie, języki nilo-hamityckie i inne. Podział administracyjny: 18 prowincji (wilajetów).
Do 9 lipca 2011 był największym państwem w Afryce. Po secesji południowej części spadł na trzecie miejsce, ustępując miejsca Algierii i Demokratycznej Republice Konga.
Historia.
Pierwsi ludzie zamieszkiwali współczesny Sudan w IV-V tysiącleciu p.n.e. W starożytności na obszarze Sudanu północnego funkcjonował kraj Kusz, który był celem ataków ludów koczowników z Sudanu południowego oraz Egiptu. Na początku II tysiąclecia p.n.e. Nubia na północy Sudanu została podbita przez Egipt. Panowanie egipskie na obszarze Nubii przetrwało do około 1000 p.n.e. i wywarło duży wpływ na kulturę miejscowej ludności. Na początku I tysiąclecia p.n.e. utworzone zostało niezależne królestwo Kusz ze stolicą w mieście Napata. Na przełomie VI i V wieku p.n.e. władcy Kuszu, na prośbę części kapłanów egipskich, zaatakowali Egipt i go sobie podporządkowali. Na blisko 100 lat Egipt i Kusz był pod panowaniem czarnych faraonów, którzy stworzyli 25 dynastię. Po blisko wieku panowania Czarnych Faraonów, zostali oni wyparci przez rodzimych Egipcjan na teren obecnego Sudanu.
Od VI wieku ruszył proces chrystianizacji kraju. Utworzone zostały chrześcijańskie państwa Mukurra i Alwa, które przetrwały do XIII-XV wieku. Od VII wieku prowadzona była kolonizacja arabska z obszarów egipskich. Kolonizacja przyczyniła się do prawie całkowitego wyparcia chrześcijaństwa przez islam w przeciągu XV-XVI wieku. W XVI wieku utworzone zostały liczne państwa, utrzymujące się głównie z handlu niewolnikami. Wśród takich tworów znalazły się między innymi sułtanaty Kordofan, Dar Fur, Sennar. Południe kraju zamieszkiwali Niloci. W latach 1820–1821 północny i środkowy Sudan opanowała armia osmańskiego namiestnika Egiptu, Muhammada Alego. Opór przeciwko rządom osmańskim do 1874 roku stawiał Dar Fur. Rządy osmańskie wiązały się z masowym wywozem niewolników, upadkiem gospodarki i wyludnieniem kraju. W latach 60. rozpoczęła się kolonialna dominacja Wielkiej Brytanii. Brytyjczycy okupowali kraj pod pretekstem zwalczania handlu niewolnikami (zdelegalizowanego w 1863 roku). W latach 1881–1885 trwało antyegipskie i antybrytyjskie powstanie, na czele którego stanął Mahdi z Sudanu. W 1885 roku mahdyści utworzyli państwo z siedzibą w Omdurmanie. Następcą Mahdiego został Abdullahi, który proklamował świętą wojnę przeciwko sąsiadom. Mahdyści w trakcie wojny pokonali sąsiednią Etiopię, ich sukcesy zatrzymała dopiero brytyjsko-egipska kampania wojskowa, zakończona sukcesem w 1899 roku. Po klęsce mahdystów Sudan formalnie stał się kondominium egipsko-brytyjskim, faktyczna władza należała jednak do Brytyjczyków. Władze kondominium podzieliły Sudan pod względem administracyjnym na część północną (islamską) i południową (ludność czarnoskórą i częściowo chrześcijańską), co sprzyjało utrzymaniu się istniejących antagonizmów wewnętrznych. W 1951 roku Egipt zerwał układ z Wielką Brytanią, a Faruk I ogłosił się królem Sudanu.
W 1956 roku proklamowana została niepodległa Republika Sudanu. Od początku niepodległości głównym problemem Sudanu pozostawały antagonizmy między północą a południem. Wzajemna niechęć doprowadziła do wybuchu I wojny domowej. W 1958 roku doszło do zamachu stanu, w wyniku którego do władzy doszła junta wojskowa Ibrahima Abbuda. Reżim funkcjonował do 1964 roku. W 1966 roku południe wszczęło zbrojne powstanie. W 1969 roku miał miejsce kolejny wojskowy pucz. Władzę objął generał Dżafar Muhammad an-Numajri. Junta w 1972 roku doprowadziła do zawarcia porozumienia pokojowego z separatystami. W 1973 roku wojskowi nadali nową konstytucję która nadała autonomię trzem prowincjom południowym i wprowadzała system monopartyjny (rządzącą formacją był Sudański Związek Socjalistyczny). W przeciągu lat 70. miały miejsce częste demonstracje i próby zamachów stanu. W 1983 roku na południu utworzona została separatystyczna Ludowa Armia Wyzwolenia Sudanu. Rebelia przerodziła się w II wojnę domową. Przyczyną wybuchu konfliktu było wprowadzenie w kraju prawa opartego na szariacie. W 1985 roku rządy generała an-Numajriego zakończył kolejny zamach stanu. Nowa junta wprowadziła system wielopartyjny i rządy Rady Najwyższej. W 1988 roku władze Sudanu próbowały porozumienie z separatystami, co nie udało się ze względu na sprzeciw ze strony fundamentalistów islamskich.
W 1989 roku władzę w wyniku zamachu stanu przejęła Rewolucyjna Rada Ocalenia Narodowego, na czele której stanął Umar al-Baszir. W 1993 roku Rada została rozwiązana, zaś al-Baszir objął stanowisko prezydenta Sudanu. Od tamtej pory wygrywał wszystkie kolejne wybory prezydenckie (1996, 2000, 2010 i 2015), natomiast jego partia – Kongres Narodowy, umocniła się jako dominująca siła polityczna w państwie. Od 1999 roku w kraju obowiązywał stan wyjątkowy. W roku 2005 zawarto pokój z południem, znosząc obowiązywanie w nim szariatu i zgadzając się na referendum niepodległościowe w roku 2011, w efekcie którego Południe 9 lipca 2011 ogłosiło niepodległość. Stosunki z Sudanem Południowym układały się niepomyślnie, a przyczyną konfliktu była nieuregulowana granica wzdłuż pól roponośnych. W związku z tym dochodziło do walk granicznych, a 11 kwietnia 2012 Sudan ogłosił stan wojny z Sudanem Południowym. Od 2003 roku rząd sudański musi zmagać się z konfliktem w Darfurze, gdzie doszło do walk pomiędzy arabskimi koczownikami i murzyńskimi rolnikami, przy czym al-Baszir zdecydował się popierać tych pierwszych.
11 kwietnia 2019 doszło do wojskowego zamachu stanu, kierowanego przez Ahmeda Awada Ibn Aufa, w wyniku którego wieloletni prezydent Umar al-Baszir przestał pełnić swą funkcję. Wcześniej od grudnia w kraju trwały protesty spowodowane złą sytuacją gospodarczą.
25 października 2021 doszło do ponownego zamachu stanu, w wyniku którego uwięziono premiera Abdallę Hamdoka, wprowadzono stan wyjątkowy i zdymisjonowano rząd.
Struktura etniczna.
Ważniejsze grupy etniczne w Sudanie:
Gospodarka.
Sudan jest krajem rolniczym. Od początku lat 20. XX w. najważniejszą rośliną eksportową była bawełna. W latach 70. zaczęto zwiększać areał upraw na obszarach nienawadnianych, głównie sorgo. Zmniejszono zaś produkcję bawełny. Susze, spadek cen produktów na rynku światowym i niestabilna sytuacja lat 80. spowodowały kryzys i wstrzymanie reform. Od 1997 roku reformy są wprowadzane pod ścisłym nadzorem MFW.
Rolnictwo.
Podstawą gospodarki jest rolnictwo, które zatrudnia 80% siły roboczej i wytwarza 39% PKB. Uprawy m.in. sorgo, pszenicy, bawełny, lnu, sezamu, orzeszków ziemnych, trzciny cukrowej, gumy arabskiej, tapioki, mango, bananów, patatów.
Hodowla wielbłądów, owiec, kóz, bydła.
Przemysł i górnictwo.
Uważa się, że Sudan ma duże zasoby naturalne, ale nigdy nie zostały one zbadane, więc potencjał kraju w tej dziedzinie jest nieznany. Niewielkie ilości azbestu, chromitu, miki, marmuru, gipsu, gazu ziemnego, złota i manganu są eksploatowane komercyjnie.
W latach siedemdziesiątych odkryto złoża ropy naftowej. W 1999 roku rozpoczął się eksport tego surowca, co sprawiło, że w kraju po raz pierwszy od uzyskania niepodległości miał miejsce dodatni bilans handlowy.
Główne ośrodki przemysłowe: Chartum, kompleks Kinan, kompleks Giad.
Handel zagraniczny.
Sudan jest głównie importerem artykułów przemysłowych, maszyn, produktów chemicznych i lekarstw. Eksportuje głównie ropę naftową (80%), sezam (6%), bawełnę (3%), orzeszki ziemne, gumę arabską, żywy inwentarz, według danych z 2008, do Chińskiej Republiki Ludowej (48%), Japonii (32.2%) i Indonezji (5.3%).
Importuje przede wszystkim żywność (zwłaszcza pszenicę), sprzęt używany do transportu i rafinerii, artykuły chemiczne, lekarstwa, odzież, według danych z 2008, głównie z Chińskiej Republiki Ludowej (20.3%), Arabii Saudyjskiej (8.5%), Zjednoczonych Emiratów Arabskich (6.3%), Egiptu (5.6%), Indii (5.1%), Włoch (4.1%).
Obroty handlu:
Transport.
Kolej.
"Długość wszystkich linii:" 5063 km
"Linie główne o rozstawie szyn 1067 mm:" 4347 km
"Linie rolnicze o rozstawie szyn 610 mm:" 716 km
Podział administracyjny.
Sudan jest podzielony na 18 prowincji (zwanych także wilajetami lub stanami) i 86 dystryktów. Stany to:
Siły zbrojne.
Sudan dysponuje trzema rodzajami sił zbrojnych: wojskami lądowymi, marynarką wojenną oraz siłami powietrznymi. Uzbrojenie sił lądowych Sudanu składało się w 2014 roku z: 360 czołgów, 400 opancerzonych pojazdów bojowych, 20 dział samobieżnych, 780 zestawów artylerii holowanej oraz 20 wieloprowadnicowych wyrzutni rakietowych. Marynarka wojenna Sudanu dysponowała w 2014 roku 18 okrętami obrony przybrzeża. Sudańskie siły powietrzne z kolei posiadały w 2014 roku uzbrojenie w postaci m.in. 38 myśliwców, 48 samolotów transportowych, 6 samolotów szkolno-bojowych, 68 śmigłowców oraz 36 śmigłowców szturmowych.
Wojska sudańskie w 2014 roku liczyły 109,5 tys. żołnierzy zawodowych oraz 102,5 tys. rezerwistów. Według rankingu "Global Firepower" (2014) sudańskie siły zbrojne stanowią 79. siłę militarną na świecie, z rocznym budżetem na cele obronne w wysokości 2,5 mld dolarów (USD).
Religia.
Struktura religijna Sudanu w 2019 roku, według "World Christian Database":
Różnice w składzie procentowym wynikają z faktu, że w 2011 roku nastąpiła secesja Sudanu Południowego.

</doc>
<doc id="1934607" url="https://pl.wikipedia.org/wiki?curid=1934607" title="Śniardwy">
Śniardwy

Śniardwy () – największe jezioro w Polsce, w województwie warmińsko-mazurskim, w powiatach: mrągowskim i piskim, położone w Krainie Wielkich Jezior Mazurskich, w dorzeczu Pisy. Jest to jezioro polodowcowe. Lustro wody jest na wysokości 116 m n.p.m. W wielu miejscach płytkie dno jeziora usiane jest głazami narzutowymi, które kryją się tuż pod powierzchnią wody (20 do 30 cm pod lustrem wody) stwarzając zagrożenie w żegludze.
System wodny jezior Śniardwy, Kaczerajno, Seksty, Warnołty obejmuje obszar o powierzchni 113,4 km².
Położenie.
Głębia jeziora wynosi do 23,4 m. Nad jego brzegami leżą wsie: Popielno, Głodowo, Niedźwiedzi Róg, Okartowo, Nowe Guty, Zdęgowo i Łuknajno. Przez Śniardwy prowadzi szlak żeglugi mazurskiej. 
Jest to jezioro morenowe (moreny dennej), wytopiskowe, z ośmioma wyspami. Największe z nich to: Szeroki Ostrów, Czarci Ostrów, Wyspa Pajęcza i Kaczor. Z licznych zatok dwie południowe nazywane są jeziorami: Warnołty i Seksty. 
Śniardwy są połączone z następującymi jeziorami: Tuchlin, Łuknajno, Mikołajskim, Roś, Białoławki i Tyrkło. Połączone systemem kanałów mazurskich, akwen ten tworzy Wielkie Jeziora Mazurskie.
Śniardwy znajdują się w dwóch powiatach: mrągowskim i piskim. Obszar jeziora należy do gminy Mikołajki (zachodnia część) i gminy Pisz (wschodnia część). Północno-wschodni brzeg jeziora należy do gminy Orzysz, a południowo-zachodni do gminy Ruciane-Nida.
Cały obszar Śniardw znajduje się w Mazurskim Parku Krajobrazowym. Ponadto uzupełniającą formę ochrony stanowi obszar specjalnej ochrony ptaków „Puszcza Piska”, który także obejmuje cały obszar jeziora.
Jakość wód.
Jest to jeden z nielicznych zbiorników, który posiada 2 odpływy powierzchniowe: Kanał Jegliński, prowadzący do jeziora Roś i rzekę Wyszkę, wpływającą do jeziora Białoławki. Oba cieki mają przepływ regulowany (śluzą, jazem).
Przyroda.
Brzegi jeziora są stosunkowo niskie, zabagnione, oraz porośnięte sitowiem i tatarakiem, co czyni je trudno dostępnymi. Miejscami strefa sitowia osiąga szerokość 200 m. 
Historia.
Na jeziorze występują silne wiatry i przez to jest ono niebezpieczne dla mniej wytrawnych wodniaków. Najtragiczniejszym dniem w dziejach żeglugi na jeziorach Śniardwy oraz Mikołajskim był 21 sierpnia 2007, kiedy to wiejący silny wiatr z prędkością dochodzącą do 130 km/h, czyli 12 w skali Beauforta poprzewracał oraz zatopił kilkadziesiąt łodzi. W wyniku tego śmierć poniosło 12 osób. Kataklizm trwał tylko 10 min.
Hydronimia.
Według źródła z 1889 r. polskimi nazwami jeziora były "Śniardwy" oraz "Śniardły", a niemieckimi "Spirdingsee" oraz "Schardewie". Według map z 1932 r. polska nazwa – "Śniardwy". Nazwę "Śniardwy" ustalono urzędowo w 1950 r.

</doc>
<doc id="1934608" url="https://pl.wikipedia.org/wiki?curid=1934608" title="Rogowo">
Rogowo



</doc>
<doc id="1934610" url="https://pl.wikipedia.org/wiki?curid=1934610" title="Metale">
Metale

Metale (gr. μέταλλον 'kopalnia, szyb, kamieniołom, metal') – pierwiastki chemiczne charakteryzujące się obecnością w sieci krystalicznej elektronów swobodnych (niezwiązanych). W przeważającej większości wykazują one następujące własności:
Pierwiastki metaliczne występują w przyrodzie przeważnie w postaci rud, a jedynie niektóre - jako pierwiastki rodzime. Rudy są przerabiane na czyste metale na drodze różnych procesów metalurgicznych. Z powodu swoich bardzo dobrych własności mechanicznych metale są powszechnie wykorzystywane do produkcji maszyn, urządzeń i wielu innych wyrobów, a także jako materiały konstrukcyjne w budownictwie.
Większość pierwiastków w układzie okresowym to właśnie metale. Ze względu na własności i miejsce w układzie okresowym tradycyjnie rozróżnia się:

</doc>
<doc id="1934614" url="https://pl.wikipedia.org/wiki?curid=1934614" title="Bandera">
Bandera

Bandera (z hiszp. "Bandera") – przynależność państwowa statku (np. "statek bandery estońskiej"), w węższym znaczeniu podstawowa flaga podnoszona na jednostce pływającej, określająca tę przynależność. Bandera ma najczęściej kształt prostokąta, jej kolorystka, wzór oraz proporcje wymiarów określone są w ustawodawstwie danego państwa.
Analiza.
W węższym znaczeniu "bandera" to flaga określająca tę przynależność. Często bandera różni się zasadniczo od flagi państwa. Bandera określa jednocześnie charakter statku (marynarka handlowa, marynarka wojenna itd.), jej kształt i wygląd muszą być określone w specjalnym rejestrze statków. Uroczyste podniesienie bandery jest związane z przejęciem statku przez armatora i oddaniem do eksploatacji.
Weksylolodzy rozróżniają trzy rodzaje flag narodowych używanych jako bandery:
Polska bandera.
Współczesna polska bandera podnoszona na morskich statkach handlowych składa się z dwóch pasów materiału – białego u góry i czerwonego na dole oraz godła Polski znajdującego się na środku białego pasa (jak we "fladze państwowej z godłem Rzeczypospolitej Polskiej")
Polska bandera wojenna jest niemal identyczna jak handlowa z tą różnicą, że na krawędzi części swobodnej ma przedłużoną dolną i górną krawędź tworzące trójkątne wcięcie (jaskółczy ogon). Zmieniają się przy tym proporcje z 5:8 na 5:10,5 (czyli 10:21).
W Rzeczypospolitej przedrozbiorowej polska bandera wojenna przedstawiała Orła Białego na czerwonym tle, statki handlowe nosiły natomiast czerwoną banderę z wizerunkiem ramienia trzymającego "pałasz".

</doc>
<doc id="1934617" url="https://pl.wikipedia.org/wiki?curid=1934617" title="FSO Polonez">
FSO Polonez

FSO Polonez – samochód osobowy produkowany przez Fabrykę Samochodów Osobowych w Warszawie od 3 maja 1978 roku do 22 kwietnia 2002 roku. Powstał jako następca Polskiego Fiata 125p, który był jednak produkowany równolegle aż do 1991 roku. Samochód przeszedł kilka większych modernizacji, wprowadzono także kolejne odmiany.
Samochód odziedziczył po poprzedniku większość rozwiązań technicznych, w tym: układ przeniesienia napędu, zmodyfikowane silniki, układ hamulcowy oraz zawieszenie. Nowością było 5-drzwiowe nadwozie typu hatchback. W 1988 roku wprowadzono wersję użytkową Poloneza nazwaną Truck. W 1991 roku przeprowadzono gruntowną modernizację, wprowadzając wersję Caro z mocno odświeżonym nadwoziem. Od 1996 roku dostępna była wersja sedan – Atu, rok później przeprowadzono ostatnią poważniejsza modyfikację Poloneza, wprowadzając modele Caro i Atu Plus. Od 1999 roku dostępna była także wersja Kombi. Produkcję zawieszono 22 kwietnia 2002 roku, łącznie z zestawami montażowymi wyprodukowano 1 061 807 egzemplarzy modelu w różnych wersjach. W 2021 roku w Polsce było zarejestrowanych około 33 000 egzemplarzy pojazdu.
FSO Polonez.
Historia.
Historia Poloneza rozpoczyna się wraz z końcem 1972 roku, kiedy to na najwyższym szczeblu partyjnym ustalono linię rozwoju produktów FSO. Zaplanowano wprowadzenie następcy dla modelu 125p. Pierwsze konkretne decyzje w sprawie nowego auta zapadły 17 września 1974 roku, kiedy to została podpisana umowa między Pol-Motem a włoskim koncernem FIAT mówiąca o powierzeniu prac konstrukcyjnych nad nowym samochodem stronie włoskiej. Zgodnie z umową polska strona miała przedstawić własne wytyczne dotyczące nadwozia i norm bezpieczeństwa nowego auta. Warunki postawione włoskim konstruktorom zakładały, że samochód będzie spełniał bieżące i przyszłe normy zderzeniowe, a poziom emisji spalin ma pozwolić na sprzedaż samochodu w Europie Zachodniej i Stanach Zjednoczonych. Jeszcze w tym samym roku w Centro Stile Fiat z udziałem polskich stylistów i inżynierów zaczęto prace projektowe nad nadwoziem oraz wnętrzem nowego modelu marki FSO. Pierwsze trzy prototypy samochodu – we wszystkich trzech wersjach nadwoziowych, z czego egzemplarz w wersji trzydrzwiowej zachował się do dziś – oznaczonego jako 125PN ("Polacco Nuova – Polski Nowy") zostały stworzone już w 1975 roku. W latach 1975–1977 trwały prace konstrukcyjne i testowe nad prototypami oraz przygotowujące fabrykę do rozpoczęcia produkcji nowego auta, dla którego stworzono zautomatyzowaną linię montażową, rozbudowano spawalnię oraz zbudowano nową halę tłoczni.
W 1976 roku sprowadzono do Polski egzemplarz w srebrnym kolorze, który został przedstawiony w Biurze Konstrukcyjnym Przemysłu Motoryzacyjnego. Po pozytywnej opinii wydanej przez premiera Piotra Jaroszewicza projekt zaakceptowano i skierowano do produkcji. Modernizacji wymagała fabryka, unowocześniono tłocznię oraz spawalnię. Pierwsze siedem egzemplarzy, zmontowanych jeszcze w Turynie, trafiło do Polski 20 września 1977 roku, montaż rozpoczął się 26 września tego samego roku.
Od stycznia 1978 roku montowano kilka egzemplarzy dziennie, do początku kwietnia gotowych było około 300 sztuk. Produkcję seryjną nowego modelu rozpoczęto 3 maja 1978 roku, trwała ona jednak tylko przez kilka tygodni, w lipcu ogłoszono przerwę remontową, montaż wznowiono 14 sierpnia. Nazwa została wybrana w wyniku plebiscytu czytelników „Życia Warszawy” w 1978 roku, już po wdrożeniu samochodu do produkcji seryjnej, pierwsze egzemplarze nosiły nazwę i oznaczenia „FSO Polski 1300/1500”. W pierwszym roku seryjnej produkcji powstało 3506 egzemplarzy Poloneza.
Ze względów oszczędnościowych FSO Polonez skonstruowany został na płycie podłogowej samochodu Polski Fiat 125p, z którego przejęto również inne rozwiązania techniczne. Z tego powodu samochód odziedziczył po poprzedniku większość jego wad: słaby przestarzały silnik, mały rozstaw osi oraz duży promień skrętu. Polonez był jednak lepiej wyposażony od Polskiego Fiata, montowano w nim wygodniejsze fotele oraz bogatszą tablicę rozdzielczą. Podzespoły mechaniczne poddano modyfikacjom, inne zmodernizowano. Przy projektowaniu samochodu nacisk położono na bezpieczeństwo pasażerów, w porównaniu z 125p zwiększono sztywność oraz wytrzymałość nadwozia. Samą produkcję planowano przeprowadzić dwuetapowo. Etap I przewidywał uruchomienie produkcji auta opartego na zmodernizowanych podzespołach modelu 125p. Etap II przewidywał uruchomienie produkcji rodziny zupełnie nowych silników benzynowych "OHC" na licencji firmy FIAT (1.6, 1.8, 2.0 oraz na bazie licencji własne opracowanie 2.0 D), przeprowadzenie zmian w elementach jezdnych auta (głównie zawieszenia tylnego) oraz zwiększenie produkcji do poziomu 160 000 egzemplarzy w skali roku. Do realizacji Etapu II nigdy nie doszło i mimo że rozpoczęto nawet prace przygotowawcze do budowy fabryki silników nad Kanałem Żerańskim, do napędu użyto silników znanych z Polskiego Fiata 125p, co prawda wraz z upływem czasu ciągle ulepszanych i modernizowanych.
Nowe nadwozie samonośne typu hatchback odznaczało się jak na owe czasy nowoczesną estetyką i sporym poziomem bezpieczeństwa biernego, współczynnik oporów powietrza wynosił 0,352. Zastosowane przez włoskich konstruktorów rozwiązania w zakresie bezpieczeństwa biernego nie miały odzwierciedlenia w żadnym dotychczas zbudowanym w Turynie samochodzie. W Polonezie zastosowano kontrolowane strefy zgniotu z przodu i z tyłu pojazdu, wzmocnienia boczne drzwi, a zawiasy maski, inaczej niż w Polskim Fiacie 125p, zamocowane zostały w okolicach podszybia, co w przypadku kolizji zapobiega wbijaniu się maski do wnętrza pojazdu. Zastosowano również bezwładnościowe pasy bezpieczeństwa. Wszystko to razem wówczas nie należało do standardowego wyposażenia w dziedzinie bezpieczeństwa w samochodach. Rozwiązania w zakresie bezpieczeństwa spowodowały zwiększenie masy własnej pojazdu, szczególnie w stosunku do Polskiego Fiata 125p (90 kg). Samochód był stosunkowo bogato wyposażony już w standardowej wersji, w skład której wchodziły m.in.: welurowa tapicerka, obrotomierz, zegar, ogrzewanie tylnej szyby wraz z wycieraczką, światła przeciwmgłowe, zapalniczka, regulowana kolumna kierownicy oraz przednie bezwładnościowe pasy bezpieczeństwa.
Poloneza wyposażono w klasyczny układ napędowy – silnik z przodu, napęd na koła tylne przenoszony poprzez wał napędowy. Zdecydowano się na montaż silników pochodzących z Polskiego Fiata 125p – czterocylindrowych silników rzędowych chłodzonych cieczą w układzie OHV o pojemnościach 1,3 oraz 1,5 l. Zostały one jednak poddane modyfikacjom: otrzymały głowicę o zmienionym kształcie komór spalania, kolektor dolotowy oraz ssący o innym zarysie, nowy termostat z ulepszonym układem chłodzenia, zastosowano inny typ gaźnika oraz układ rozrządu napędzany paskiem, po wszystkich zmianach jednostka napędowa różniła się od pierwowzoru w prawie 150 punktach. Zostały także ulepszone układy: smarowania, chłodzenia oraz przewietrzania. Wał korbowy nadal podparty był na trzech łożyskach, co ograniczało żywotność silnika. Zmian doczekał się także układ przeniesienia napędu, zmodyfikowano konstrukcję sprzęgła (sterowane mechanicznie ze sprężyną centrującą) oraz skrzyni biegów (przystosowano ją do montażu V biegu), nieznacznie zmieniono układ hamulcowy oraz wał napędowy. Układ kierowniczy oraz zawieszenie zaadaptowano bez zmian z Polskiego Fiata 125p. Dodano także możliwość regulacji kolumny kierownicy w płaszczyźnie pionowej. W porównaniu z poprzednikiem FSO bogatszy był również o możliwość składania tylnej kanapy (od 1981 roku) oraz regulacji lusterek bocznych z wnętrza kabiny (od 1985 roku). Poziom produkcji w dalszej przyszłości szacowano na 160 000 egzemplarzy rocznie.
Od 1979 roku produkowane były także krótkie serie Polonezów z silnikiem "Fiat DOHC" o pojemności 1995 cm³ i mocy 112 KM z Fiata 132 – głównie na potrzeby milicji i rządowych instytucji. Wersja wyposażona była w 5-biegową skrzynię biegów i rozwijała prędkość maksymalną 170 km/h, od 0 do 100 km/h samochód mógł rozpędzić się w około 12 sekund. Oprócz standardowych silników 1300 i 1500 dostępne były także ich odprężone wersje przystosowane do pracy na paliwie o liczbie oktanowej 78 (etylina) o mocy maksymalnej odpowiednio 61 i 70 KM.
W 1980 roku wprowadzono do produkcji model tzw. wzmocniony, wyposażony we wzmocniony do 82 KM silnik oraz standardową pięciobiegową skrzynię biegów. W 1981 roku wprowadzono rozkładaną tylną kanapę do produkcji seryjnej. W latach 1980–1985 fabrykę opuszczało co roku około 30–32 tysięcy Polonezów.
W październiku 1980 roku ze względu na trudności w dostawach kooperacyjnych wprowadzono do oferty Polonezy w zubożonej wersji wyposażeniowej „Popular”. Z listy wyposażenia usunięto: kołpaki kół, ozdobne listwy wykończenia ścianki przedniej, zewnętrzne listwy drzwiowe, metalowe listwy ozdobne na zderzakach wraz z gumowymi nakładkami zderzaków, spryskiwacz i wycieraczkę tylnej szyby, ogrzewanie tylnej szyby, instalację radiową, światła przeciwmgłowe, wewnętrzne listwy ozdobne, zagłówki foteli, kieszenie w drzwiach, rozkładaną tylną kanapę, zapalniczkę i popielniczki tylne, lampki oświetlenia wnętrza, bagażnika i schowka, światła awaryjne, programator przerwy pracy wycieraczek, obrotomierz, wskaźnik ciśnienia oleju oraz wygłuszenie komory silnika, statyczne pasy bezpieczeństwa, ceratową tapicerkę oraz wykładzinę bagażnika z Polskiego Fiata 125p zakrywającą jedynie podłogę. Oprócz tego oferowano także standardową wersję Poloneza (bez zmian w stosunku do pierwszego rocznika) oraz bogatszy wariant „Lux” wyposażony we wzmocniony silnik 1.5, 5-biegową skrzynię i tylny most o przełożeniu 4,1, radioodtwarzacz Skald, prostokątne reflektory przednie, tylny spoiler i oznaczenie Lux czy też programator pracy wycieraczek. Od 1980 roku rozpoczęto wysyłać w systemie CKD pojazdy do montowni w Egipcie (Nasr).
Do 1982 roku w samochodzie montowano skrzynie 4-biegowe, w późniejszym okresie używano również 5-biegowych, gdzie piąty bieg o przełożeniu 0,88 pełnił funkcję nadbiegu. 11 lutego 1983 roku fabrykę opuścił 100-tysięczny Polonez. Przekładnia w Polonezie charakteryzowała się innymi przełożeniami dla biegów 2. i 3. – pozwalała na uzyskanie na nich większej prędkości.
Od końca lat 70. rozważano w FSO możliwość zastosowania do napędu Poloneza silnika wysokoprężnego. W latach 1980–1984 projektowano nowy motor w oparciu o benzynowe jednostki Fiata (1.6 i 2.0). Pierwszy skonstruowany silnik generował z pojemności 1995 cm³ moc maksymalną 62 KM (46 kW), Polonez w niego wyposażony zużywał średnio 7,8 l/100 km. Wadą konstrukcji było łatwe przegrzewanie, problem rozwiązano w 1983 roku, prezentując ulepszoną wersję jednostki. Prędkość maksymalna wynosiła 135 km/h, silnik nie trafił jednak do produkcji seryjnej.
Polonezy z pierwszych lat produkcji (1978–1986) nazywane są potocznie „Borewiczami” za sprawą polskiego serialu "07 zgłoś się". Główny bohater, porucznik Sławomir Borewicz, zasiadał przez większość odcinków za kierownicą Poloneza.
MR’83 i MR’86.
W 1983 roku postanowiono dokonać pierwszej głębszej modernizacji Poloneza, w której ramach odmłodzony pojazd otrzymał:
Wraz z tą modernizacją postanowiono zastosować zarówno w Polonezie, jak i w FSO 125p nowy, wzorowany na Fiacie system oznaczania wersji wyposażeniowych. W 1984 roku wyprodukowano serię około 100 egzemplarzy Poloneza z włoskim silnikiem "VM Turbodiesel" o pojemności 1995 cm³ i mocy 84 KM (62 kW) przy 4300 obr./min oraz momencie obrotowym 162 Nm przy 2500 obr./min. Jednostka ta cechowała się czterema głowicami – po jednej na każdy cylinder. Samochód z tym silnikiem do 80 km/h rozpędzał się w 13 s, do 100 km/h w 20 s, osiągał prędkość maksymalną równą 145 km/h. Zużycie paliwa na 100 km wynosiło 7,1 l przy prędkości 90 km/h, 10,6 l przy 120 km/h i 10 l w cyklu miejskim. Nowy silnik wymusił także inne zmiany konstrukcyjne, średnicę tarczy sprzęgła powiększono z 200 do 215 mm, zastosowano 5-biegową skrzynię biegów (V bieg o przełożeniu 0,86) oraz tylny most o przełożeniu 3,72. Oprócz tego zastosowano akumulator o większej pojemności, z deski rozdzielczej usunięto obrotomierz. Zakładano poziom produkcji na poziomie 3000–5000 egzemplarzy rocznie, z powodu wysokiej ceny detalicznej (ówczesne 5600 $) plan nie został osiągniętyProblemem była również niewytrzymałość nadwozia na niszczące drgania jakie generował ten ciężki silnik. W tym samym roku wprowadzono opcjonalnie zapłon z modułem elektronicznym. Istniały następujące wersje: 1.3C, 1.3CE, 1.3 LE, 1.5C, 1.5CE, 1.5L, 1.5 LS, 1.5 LE, 2000. 
Oznaczenia wersji (od 1983 do 1987) 
Na Międzynarodowych Targach Poznańskich w 1985 roku zaprezentowano samochód, który charakteryzował się przednią częścią nadwozia wydłużoną o 50 mm, przejętą z wersji Coupé, lusterkami regulowanymi od wewnątrz, blokadą tylnych drzwi oraz zmianami w układzie dolotowym silnika (nowy gaźnik, kolektor, filtr powietrza z termostatem) i nowym kształtem siedzeń przednich. Model posiadający wszystkie te zmiany nazwano MR'86.
Wersja trzydrzwiowa.
Wersja trzydrzwiowa w całości oparta była na pięciodrzwiowym Polonezie. Produkowana była w latach 1979–1981, powstało prawdopodobnie około 300 egzemplarzy łącznie z Coupe. Silnik wraz z przeniesieniem napędu przeniesiono bez zmian z wariantu pięciodrzwiowego. Dzięki usunięciu tylnych drzwi wzrosła sztywność nadwozia, a w efekcie bierne bezpieczeństwo samochodu. Drzwi boczne były o 165 mm dłuższe niż w standardowym Polonezie (później były montowane w Polonezie Truck), co miało zapewnić pasażerom tylnej kanapy komfortowe wsiadanie. W tym celu zastosowano też składane przednie fotele. Zdecydowano się także na montaż małego spojlera na klapie bagażnika, zmieniono boczne szyby. Nadwozie stało się bardziej przeszklone, co zwiększało pole widzenia kierowcy i pasażerów. Jeden z zachowanych egzemplarzy znajduje się w Muzeum Motoryzacji i Techniki w Opaczy Kolonii.
Coupé.
W latach 1981 (kilka egzemplarzy,) i 1983 wyprodukowano serie informacyjną trzydrzwiowej odmiany FSO Poloneza o nazwie Coupé. Odróżniała się ona od trzydrzwiowego Poloneza z lat 1979–1981: zmodernizowanym pasem przednim z tzw. noskiem (później zastosowanym w pięciodrzwiowych modelach MR’86), szerszym, chromowanym słupkiem bocznym, przetłoczeniami bocznymi, uchylnymi tylnymi szybami, dłuższymi o 17 cm drzwiami bocznymi oraz niewielkim spojlerem na klapie bagażnika. Wewnątrz zastosowano inne koło kierownicy oraz brązowe obicia deski rozdzielczej. W 2019 roku wiadomo o co najmniej 10 zachowanych egzemplarzach, nieznana jest dokładna liczba powstałych Polonezów Coupé, najprawdopodobniej było to kilkadziesiąt sztuk. Pas przedni nadwozia zastosowano w późniejszej wersji Poloneza – MR’86.
MR’87.
Na Międzynarodowych Targach Poznańskich w 1986 roku zaprezentowano znacząco odmieniony model. Poza zmianami wprowadzonymi już w MR'86, najbardziej zauważalną i w największym stopniu poprawiającą użytkowanie modelu zmianą było pojawienie się na słupkach „C” małych okien mających na celu poprawę widoczności, dzięki czemu model zyskał potoczne określenie „akwarium”. Zastosowano też przedni pas z modelu Coupé (w ofercie była także wersja z przednią częścią nadwozia starszego typu). W tym samym roku do produkcji wszedł drugi silnik CB o pojemności zwiększonej do 1598 cm³ i mocy 87 KM, wersja z tym silnikiem nosiła oznaczenie 1.6 LE. W 1987 roku dokonano kolejnej zmiany, zamiast tylnego plastikowego spojlera znanego już z MR’83, pojawiło się przetłoczenie na tylnej klapie. Wraz z tą modernizacją postanowiono zmienić oznaczenie wersji wyposażeniowych:
Najpopularniejsze wersje tego modelu to 1.5 SLE i 1.6 SLE, 1.5 SCE (produkowana głównie na eksport), Modele MR’87 oferowane były również ze starszym typem przedniej części nadwozia z odmiany MR’78. Samochody w takiej kompletacji przeznaczone były głównie na rynki eksportowe, a zastosowanie starszej stylizacji przedniej części nadwozia spowodowane było chęcią odróżnienia podstawowej wersji wyposażeniowej od pozostałych, bogatszych odmian. Podyktowane to było chęcią zróżnicowania cen.
1 stycznia 1988 roku rozpoczęto produkcję dostawczej wersji Poloneza – Truck.
MR’89.
W maju 1989 roku rozpoczęto produkcję modelu MR’89 (premiera w kwietniu 1988), w którym znaczącej zmianie poddana została tylna część nadwozia. Pojazd ten otrzymał nowe zespolone lampy tylne projektu Mirosława Kowalczuka (stosowane później w Caro) oraz tylną klapę bagażnika, której krawędź dolna sięgała do zderzaka. Dzięki przeprojektowaniu tylnej części nadwozia udało się obniżyć próg załadunku z 95 do 66 cm. Kierunkowskazy boczne zostały przemieszczone w miejsce na błotniku(bliżej drzwi), poziomo. Zmieniono także kształt i położenie tylnej wycieraczki. We wnętrzu pojawiły się nowe materiały wykorzystywane do obić boczków drzwiowych oraz siedzeń.
Od roku 1990 rozpoczęto sprzedaż niewielkiej serii pojazdów, w której źródłem napędu był silnik SOHC o pojemności 1993 cm³ i mocy 105 KM, pochodzący z zapasów magazynowych europejskiego Forda. Poloneza z tym silnikiem reklamowano hasłem „Nowe serce dla Poloneza [...] Większy komfort jazdy i poczucie ministerialnej ważności!”. Wyprodukowano ok. 500-600 Polonezów (także Caro) z silnikiem Forda, potocznie nazywanych „poldofordami”. Wersja ta odróżniała się tunelem środkowym z pionowo umieszczoną dźwignią skrzyni biegów.
FSO Polonez Caro MR’91 i MR’93.
W połowie lat 80. rozpoczęto prace nad nową wersją Poloneza, przygotowano kilka szkiców i projektów, autorem jednego z nich był Cezary Nawrot. Kierownikiem projektu był Jan Politowski, ostateczną wersję nadwozia zaprojektowali Antoni Kasznicki i Mirosław Kowalczuk. 31 lipca 1991 roku rozpoczęto produkcję seryjną modelu Caro. Nazwę zaproponował Jarosław Dubaniewicz. Wprowadzono w niej prawie 270 zmian konstrukcyjnych i stylistycznych, znacząco zmodernizowano nadwozie – m.in. zastosowano nowe przednie reflektory i inaczej wyprofilowane zderzaki, w układzie wydechowym zastosowano tłumik środkowy. We wnętrzu zmieniono m.in. kierownicę oraz dodano regulację wysokości mocowania pasów przednich. Powiększono także znacznie listę wyposażenia dodatkowego, w jego skład wchodziły m.in.: obręcze kół ze stopów metali lekkich, szyberdach, autoalarm, sportowe fotele Inter Groclin, elektrycznie sterowane szyby przednie, centralny zamek, radioodbiornik, głośniki, lakier metalizowany. Nabywca miał do wyboru różne wersje silnikowe, tylne mosty o różnych przełożeniach oraz wyposażenie dodatkowe. Polonez Caro spełniał europejskie normy bezpieczeństwa ECE. Od roku 1991 gwałtownie zaczął wzrastać poziom produkcji Poloneza.
W 1991 roku do palety silników dołączył diesel "XUD9A / XUD9A/L" o pojemności 1905 cm³ i mocy 70 KM (51 kW) produkcji francuskiego koncernu PSA. Inny silnik wymusił także zmianę układu zasilania, chłodzenia, rozrusznika oraz alternatora.
W 1992 roku rozszerzono ofertę o silniki 1.5/1.6 z układem jednopunktowego wtrysku paliwa i katalizatorem (wersje oznaczone jako GLI). Można było również wybrać wersję wtryskową bez katalizatora. Silniki przystosowane zostały do pracy na benzynie bezołowiowej. Wprowadzono zmodernizowany wał kierownicy. Został on skonstruowany tak, aby w czasie zderzenia skracał się oraz zniekształcał, pochłaniając energię, chroniąc tym samym kierowcę. Polonez Caro zyskał w Polsce wysoką popularność, w 1992 roku sprzedano ponad 80 000 egzemplarzy modelu. 
W nagrodę za zdobycie srebrnego medalu na letnich Igrzyskach Olimpijskich w Barcelonie w 1992 roku reprezentanci Polski w piłce nożnej otrzymali od władz FSO Polonezy Caro w limitowanej wersji w kolorze złotym.
MR’93.
W 1993 roku miało miejsce kilka modernizacji samochodu: w pierwszej połowie roku poszerzono rozstaw kół o 59 mm, co poprawiło stateczność auta. Na jesieni miała miejsca kolejna seria zmian: z maski silnika zniknął plastikowy chwyt powietrza, którego rolę przejął nowy plastikowy pas podszybia w miejsce metalowego, zmodernizowano instalację elektryczną, ulepszono mechanizm wycieraczek, zastosowano nowy zestaw wskaźników i podświetlenie diodowe wszystkich przełączników oraz przesunięto obie osie ramion wycieraczki w lewo o około 60 mm. Poprawiono także ogrzewanie i wentylację wnętrza poprzez montaż czterech nawiewów w kabinie pasażerskiej (jednocześnie zmieniono ich kształt), dodano regulację wysokości świateł z wnętrza kabiny, wyłącznik czasowy oświetlenia kabiny pasażerskiej i inne. Oświetlenie wnętrza kabiny włączało się teraz automatycznie wraz z otwarciem drzwi i gasło po uruchomieniu silnika lub po około 15–20 sekundach od zamknięcia drzwi. Jako opcjonalne wyposażenie pojawiło się m.in. hydrauliczne wspomaganie kierownicy, klimatyzacja, centralny zamek, elektrycznie sterowane szyby, elektrycznie regulowane i podgrzewane lusterka, pakiet stylistyczny Orciari (w wersji lakierowanej i nielakierowanej), fotele kubełkowe Inter Groclin (z opcją podgrzewania). Modyfikacjom poddawany był także silnik: zastosowano nowe pierścienie tłokowe, w wersji 1.6 nowe tłoki. W 1994 roku sprzedano ponad 100 000 egzemplarzy Poloneza Caro.
Podczas całego okresu produkcji Poloneza Caro MR’93 co roku lub nawet częściej wprowadzano kolejne mniejsze czy większe modyfikacje, m.in.: zmiana mocowania zacisków przednich hamulców w celu zmniejszenia promienia zawracania, nowy układ hamulcowy typu LUCAS (najpierw jako opcja, a w drugiej połowie 1995 roku jako standard (oprócz samochodów z silnikiem diesla)), termiczny włącznik ogrzewania tylnej szyby (wcześniej ogrzewanie włączało się automatycznie niezależnie od temperatury zewnętrznej), dodatkowe wywietrzniki w tylnych drzwiach (1996), nowy typ podsufitki (1996), nowy typ osłony wewnętrznej maski silnika (1996) i wiele innych. W 1995 roku wycofano z Poloneza silniki 1.5, pozostawiono w ofercie wyłącznie jednostki wyposażone we wtrysk paliwa i katalizator.
Od grudnia 1993 do 1998 (włącznie) roku produkowano również wersję z nowoczesnym silnikiem DOHC z wtryskiem wielopunktowym 1.4 16v (seria "K16 MPI") firmy Rover osiągającym moc maksymalną 103 KM (76 kW) z pojemności 1398 cm³. Samochód z tym silnikiem miał także inne sprzęgło, zawieszenie silnika, układ wydechowy, zasilania, chłodzenia oraz aparat zapłonowy. Nowy motor wymusił przeprojektowanie poprzeczki zawieszenia przedniego oraz przeniesienie akumulatora z prawej na lewą stronę. Polonez wyposażony w tę jednostkę napędową charakteryzował się znacznie lepszymi osiągami, według danych producenta rozwijał prędkość maksymalną 160 km/h, przyspieszając od 0 do 100 km/h w 13,8 s.
W tym okresie opcjonalne były również cztery wersje obręczy kół ze stopów metali lekkich: „szprychowa”, z trzema ramionami, które produkowane były we Włoszech oraz dwie wersje pięcioramienne – jedna produkowana na zlecenie FSO przez firmę „RIAL” oraz druga Tip-Top, która produkowana była w Polsce.
W połowie lat 90. Polonez Caro był najchętniej kupowanym nowym samochodem w Polsce.
Oznaczenia dostępnych wersji.
Oznaczenie wersji samochodu (maksymalnie trzyliterowe) oraz pojemności skokowej umieszczano na klapie bagażnika nad prawą lampą. Stosowane symbole to:
Silniki.
W tabelce podano dane dla samochodu z 4 osobami i 50 kg bagażu na pokładzie
Atu.
Prototyp Poloneza w wersji sedan zaprezentowano 30 kwietnia 1994 roku na Międzynarodowych Targach Motoryzacyjnych w Poznaniu. Spotkał się on z entuzjastycznym przyjęciem publiczności i w rezultacie skierowany został do produkcji seryjnej, rozpoczęła się ona 3 sierpnia 1996 roku. Wersja produkcyjna, montowana w latach 1996–1997, znacznie różniła się od prototypu. Różnica polegała na większej o prawie 20% sztywności nadwozia, większym bagażniku, lepszym wygłuszeniu kabiny pasażerskiej, kształcie tylnej półki oraz podsufitki. Zmieniono także szereg detali w kabinie pasażerskiej, kształt tylnych lamp oraz położenie tylnych amortyzatorów. W Atu seryjnie montowano układ hamulcowy firmy Lucas. Model dostępny był z silnikami 1.6 GLI, 1.4 GLI 16v oraz 1.9 GLD. Pojemność bagażnika wynosiła 300 l, po złożeniu tylnej kanapy zaś 1070 l. Od momentu premiery do przejęcia FSO przez Daewoo sedan nosił nazwę FSO Atu. W 1997 roku został zastąpiony modelem Atu Plus.
Daewoo-FSO Polonez Caro Plus MR’97.
W kwietniu 1997 roku do produkcji trafił Polonez zmodernizowany zgodnie z linią „Plus”. Różnił się on przede wszystkim nową deską rozdzielczą, lakierowanymi zderzakami, czy nowym typem jednopunktowego wtrysku Bosch. Wprowadzono także standardowo hydrauliczne wspomaganie kierownicy (wcześniej oferowane w opcji). Nowe okrąglejsze zderzaki spełniały wymogi bezpieczeństwa na uderzenia skośne i czołowe przy prędkościach odpowiednio 5 i 7 km/h. W zawieszeniu zmieniono geometrię przednich kół aby poprawić ich przyczepność, a w zawieszeniu tylnym zastosowano ukośne amortyzatory na miejsce prostych co pozwoliło zwiększyć pojemność bagażnika. W silnikach OHV zastosowano również hydrauliczne popychacze zaworowe, bimetaliczne zawory wydechowe, spawany kolektor wydechowy oraz drugi wentylator chłodnicy, po wszystkich modernizacjach jednostka spełniała normę emisji spalin Euro II. Wewnątrz samochodu zmodernizowano: układ przewietrzania wnętrza, który zapewniał cichszą pracę dmuchawy, dokładniejszą regulację temperatury powietrza, realizację funkcji „obiegu wewnętrznego” oraz współpracę z układem klimatyzacji (opcja), deskę rozdzielczą, mieszek dźwigni zmiany biegów, pokrycie tapicerskie drzwi. Zastosowano nowe kołpaki kół. Nowe oznakowanie graficzne wersji nadwozia, typu i pojemności silnika na spojlerze klapy bagażnika zaprojektowali Mirosław Kowalczuk i Piotr Wodzisławski. W wyposażeniu standardowym znalazł się także kontroler przepalenia żarówek świateł zewnętrznych, kontrolujący także przepalenie którejkolwiek z żarówek holowanej przyczepy. Wycieraczka szyby tylnej (w modelu Caro Plus) została wzbogacona o tryb programowanej pracy czasowej (praca co 15 sekund), oraz automatyczne osuszanie szyby po użyciu spryskiwacza. Instalacja elektryczna wersji „Plus” przewidywała również podłączenie elektrycznie podgrzewanych foteli przednich. Jako opcję w wersjach z silnikami GLi oferowano także instalację LPG, kompletowaną na zlecenie FSO przez firmę Bedini, butla LPG montowana była w miejscu koła zapasowego. W 1997 roku sprzedano 61 915 egzemplarzy modelu (w tym 11 335 sztuk wersji pochodnych od osobowej).
Od kwietnia 1998 roku montowano do silników 1.6 wtrysk wielopunktowy Multec firmy Delphi (oznaczenie GSi), równolegle z wtryskiem jednopunktowym (GLi). Pierwszy z silników osiągał moc maksymalną 84 KM, drugi 76 KM. Samochód otrzymał nowe zamki drzwi oraz jeden kluczyk do zapłonu i drzwi. Na wyposażeniu standardowym samochodu z silnikiem GSi znalazł się także immobiliser transponderowy firmy Megamos, powiązany i elektronicznie „sparowany” z komputerem sterującym pracą silnika.
W 1998 roku przeprowadzono modernizację skrzyni biegów: zredukowano masę części wirujących, poprawiono kąty daszkowania zębów oraz zmniejszono luzy. Wprowadzone zmiany ułatwiały załączanie poszczególnych biegów.
W 1999 i 2000 roku, sprzedawana była zubożona wersja Poloneza Caro Plus. Cechowała się ona przede wszystkim brakiem wspomagania układu kierowniczego, poza tym usunięto przednie światła przeciwmgłowe, obrotomierz, instalację radiową i oświetlenia bagażnika. Zewnętrznie samochody tej wersji różniły się brakiem lakierowanych zderzaków, listew bocznych, klamek oraz lusterek. Wersja ta oferowana była wyłącznie z silnikiem 1.6 GLi. Wyprodukowano około 400 egzemplarzy Poloneza w tej kompletacji. Oszczędność względem zwykłej wersji 1.6 GLi wynosiła ok. 1700 zł.
Produkcję osobowych Polonezów serii Plus zakończono 22 kwietnia 2002 roku. Ostatnim wyprodukowanym egzemplarzem był model Kombi w kolorze niebieskim. Egzemplarz ten przekazano charytatywnie dla Rady Polek, która następnie sprezentowała go Warszawskiemu Hospicjum Onkologicznemu. Obecnie ostatni osobowy Polonez znajduje się w Muzeum Motoryzacji Wena w Oławie.
Silniki.
Podstawowymi jednostkami były dotychczas stosowane w Polonezach silniki OHV, lecz zmodernizowne – 1.6 GLi z jednopunktowym wtryskiem Bosch i od 1998 roku 1.6 GSi z wielopunktowym wtryskiem Delphi, które mogły osiągnąć prędkości maksymalne odpowiednio 150 km/h i 155 km/h, przyspieszenie 0–100 km/h zajmowało przy tym 18,1 s w przypadku wersji GLi, bądź 16,5 s w wersji GSi/MPi. Średnie zużycie paliwa w cyklu miejskim wynosiło odpowiednio dla GLi 11,1 l/100 km, dla MPi 10,6 l/100 km
Polonez Caro Plus oraz Atu Plus, od początku produkcji oferowany był również z silnikiem Rovera o pojemności 1.4 16v o mocy 103 KM (oznaczenie GTI). Egzemplarze z tą jednostką napędową wyposażone były w most napędowy o zmienionym przełożeniu przekładni głównej (10/43), co pozwoliło jeszcze bardziej poprawić przyspieszenie niż wynikałoby to z parametrów samego silnika, bez ujemnych skutków dla pozostałych parametrów samochodu ze względu na szerszy niż w innych silnikach zakres obrotów użytecznych, oraz moc niezależnie od wybranego przełożenia nie pozwalającą autu na rozwinięcie prędkości wyraźnie większej niż 175 km/h. Polonezy z tą jednostką napędową nie miały wspomagania układu kierowniczego. Ostatnie egzemplarze Poloneza Plusa z tym silnikiem opuściły fabrykę w pierwszych miesiącach roku 1998, cechowały się one już zmodernizowanymi klamkami zewnętrznymi.
Atu Plus.
Była to zmodernizowana wersja sedan Poloneza, produkowana w latach 1997–2002. Zmianom zostało poddane wnętrze pojazdu, zderzaki (malowane pod kolor nadwozia), zaczęto montować seryjnie hydrauliczne wspomaganie kierownicy. W późniejszym okresie produkcji zmieniono również paletę silników.
Kombi.
Pierwsze prototypy Poloneza z nadwoziem typu kombi zaprezentowano na Międzynarodowych Targach Motoryzacyjnych w Poznaniu 30 kwietnia 1994 roku. Samochód zaprezentowano wówczas w dwóch wersjach. Montaż Poloneza Kombi rozpoczęto 5 lipca 1999 roku i trwał on do roku 2002. Samochód powstał poprzez doklejenie laminatowej nadbudówki tylnej części nadwozia do standardowego Poloneza, górna część została usztywniona przy pomocy metalowych elementów. Polonez Kombi był w stanie przewieźć 5 osób oraz 220 kg bagażu lub 2 osoby i 430 kg ładunku w wersji Van (resory o trzech piórach, wzmocniony tylny most). Pojemność bagażnika wynosiła 450 l, zaś po złożeniu tylnej kanapy wzrastała do 1500 l. Kombi napędzane było silnikiem 1.6 MPi o mocy 84 KM. Razem z modelem kombi wprowadzono kilka kosmetycznych zmian również w pozostałych wersjach, m.in. nowe podłokietniki z przodu, nowa kierownica (tylko w Kombi i Truck Plus), nowy wzór tapicerki, drobne zmiany w zestawie wskaźników (cyfry oznaczające temperaturę i poziom paliwa trafiły na zewnątrz wskaźnika). W tylnym zawieszeniu zastosowano stabilizator poprzeczny. Prędkość maksymalna wynosiła 155 km/h, średnie spalanie w cyklu miejskim około 12 l/100 km.
Wersje użytkowe.
FSO Polonez produkowany był w dwóch wersjach użytkowych: Cargo oraz Truck.
Truck/Truck Plus.
Prace nad następcą Fiata 125p pick-up rozpoczęto w 1985 roku, kiedy to zlecono wykonanie prototypu Przemysłowemu Instytutowi Motoryzacji. Planowo nowy model miał mieć ładowność 1000 kg, prototyp zaprezentowano w 1986 roku. W konstrukcji nadwozia wykorzystano drzwi boczne z wersji coupé, były one szersze od standardowych, przez co ułatwiały wsiadanie. W roku 1991 do oferty dodano wersję LB z wydłużonym o 30 cm rozstawem osi i 52 cm skrzynią ładunkową. Rok później wprowadzono wariant DC (Double Cab) z 5-osobową kabiną pasażerską i paką ze standardowej wersji ST, w tym samym czasie wprowadzono do Trucka silnik 1.9 diesel. W 1995 roku silniki 1.6 OHV stosowane w Trucku były wyposażone we wtrysk paliwa i katalizator. W 1997 roku produkcję Trucka przeniesiono w całości z Warszawy do zakładów FSO-ZSD. Od września tego samego roku oferowany był Truck Roy – zastosowano w nim przestrzeń pasażerską z osobowego Poloneza, z tyłu zamontowano krótką pakę o ładowności 510 kg. W czerwcu 2002 roku zawieszono produkcję tego modelu, by ponownie uruchomić ją w listopadzie. Po raz drugi produkcja została wznowiona w marcu 2003 roku, powstało wówczas 288 samochodów. Jako źródło napędu służyły silniki: 1.6, 1.6i oraz 1.9 diesel.
Cargo/Cargo Plus.
Polonez Cargo był to lekki samochód dostawczy lub sanitarka bazujące na samochodzie osobowym Polonez Caro produkowany w latach 1993–2001. Bazował on na Polonezie Caro MR’93, w założeniu miał to być samochód osobowo-towarowy. Do napędu służyły silniki 1.6 GLE, 1.6 GLI oraz 1.9 GLD. Nadwozie standardowego Caro wysyłane było do zakładów ZTS Grójec, gdzie montowano wyższą część nadwozia z laminatu oraz wyposażenie dodatkowe. Ładowność wersji Cargo to 2 pasażerów + 300 kg ładunku lub 5 pasażerów i 80 kg bagażu. W 1998 r. dokonano modernizacji modelu, zmieniając oznaczenie na Cargo Plus – nadwozie upodobniono do Caro/Atu Plus.
Wersje specjalne.
Sanitarka.
Sanitarka opracowana na bazie Poloneza Cargo i Cargo Plus różniła się od wersji cywilnej wielofunkcyjnej światłami alarmowymi na dachu, tylnymi szybami oraz wyposażeniem wnętrza. Kolor nadwozia dostosowany został do przepisów międzynarodowych. W samochodzie montowano wyłącznie silnik 1600 CB, pozwalał on na osiągnięcie prędkości maksymalnej 140 km/h i przyspieszenie 0–100 km/h w 15,5 s. Masa własna samochodu wynosiła 1190 kg. Sanitarki na bazie Poloneza były prowadzone równolegle w dwóch zakładach: FSO ZTS-Grójec (Zakład Tapicerki Samochodowej) w Grójcu (woj. mazowieckie) oraz Autoform Jerzy Kuc w Mysłowicach (woj. śląskie). Obie konstrukcje różniły się przede wszystkim wyglądem zewnętrznym, długością przedziału medycznego i konstrukcją dachu. Sanitarka FSO Polonez Cargo przekazana przez Świętokrzyskie Centrum Ratownictwa Medycznego i Transportu Sanitarnego znajduje się w zbiorach Muzeum Ratownictwa w Krakowie.
Radiowóz.
Pierwsze milicyjne Polonezy z lat 70. i 80. miały silniki 2.0 DOHC Fiata zblokowane z 5-biegową skrzynią biegów, co pozwalało na osiągnięcie prędkości maksymalnej dochodzącej do 200 km/h. Później stosowano także silniki: 1.5 OHV, 2.0 SOHC Forda, a także 1.6 OHV ze sportowym wałkiem rozrządu. Używano również samochodów z silnikami 1.4 i 1.6 16v Rovera. Polonezy przerabiane były na radiowozy w Łodzi. Oprócz policyjnej radiostacji, od której wzięła się nazwa radiowóz i niebieskiej lampy sygnalizacyjno-ostrzegawczej zamocowanej na dachu, tylna kanapa była pokryta wytrzymałym i łatwym do utrzymania w czystości skajem, często dodatkowo mocowano pomiędzy przednimi fotelami a tylną kanapą szybę z przezroczystego pleksiglasu. Do połowy roku 2009 wycofane zostały wszystkie Polonezy służące w polskiej policji, następcą została Kia cee’d. Jeden z zachowanych egzemplarzy został przekazany przez Komendę Wojewódzką Policji w Krakowie do Muzeum Ratownictwa w Krakowie.
Straż pożarna.
Powstała wersja Poloneza Trucka przygotowana specjalnie dla Ratownictwa Drogowego. Była ona produkowana w latach 80. i 90. XX wieku dla straży pożarnej, za słupkiem przednich drzwi znajdował się obszerny przedział na sprzęt typu: nożyco-rozpierak, piła do stali i drewna, gaśnice, zestaw pierwszej pomocy i agregat prądotwórczy. Półki zasuwane były metalowymi żaluzjami. W straży pożarnej używane były także osobowe Polonezy jako pojazdy operacyjne do transportu strażaków i kadry dowódczej na miejsce zdarzenia.
Polonez w sporcie.
Polonezy brały udział w zmaganiach sportowych od lutego 1978 roku.
FSO Polonez 2000 Rally.
Powstał w oparciu Poloneza 2000, wykorzystano laminatowe elementy nadwozia i elementy konstrukcyjne z Fiata 131 Abarth. Homologowany w grupach: IV, II, B. Wyposażony w silnik DOHC 2.0 z dwoma gaźnikami Weber IDF 44 generujący moc 180 KM; cechował się m.in.: układem napędowym Colotti ze szperą wałeczkową i kłową skrzynią biegów oraz silentblockami systemu uniball (łożyska ślizgowe). Pojazd zadebiutował w Rajdzie Monte Carlo 1979. Stosowano felgi magnezowe o średnicy 13 i szerokości 6 cali (szuter) lub 7–8 cali (asfalt), zaciski hamulcowe pochodziły od Porsche 911 RS. Przy krótkich przełożeniach skrzyni biegów przyspieszenie od 0 do 100 km/h zajmowało około 6 s.
Samochód wystawiono w Rajdowych Mistrzostwach Świata 1979. W 26. Rajdzie Akropolis załoga Andrzej Jaroszewicz i Ryszard Żyszkowski zajęła 3. pozycję w grupie IV i 12. w klasyfikacji generalnej, ekipa Tomasz Ciecierzyński i Jacek Rózański nie ukończyła rajdu z powodu awarii silnika. Na 47. Rajd Monte Carlo wystawiono trzy załogi, Włodzimierz Groblewski i Jacek Różanski ukończyli go na 51. miejscu, Andrzej Jaroszewicz i Ryszard Żyszkowski na 53., zaś Adam Smorawiński i Edwald Pauli na 138. W 29. Rajdzie Tysiąca Jezior 41. pozycję w klasyfikacji generalnej i 9. w swojej grupie zajęła załoga Maciej Stawowiak i Ryszard Żyszkowski, za nimi na 45. miejscu i 10. w grupie ulokowali się Włodzimierz Groblewski/Januariusz Czerwoniec.
Pojazd wystawiono także w Rajdowych Mistrzostwach Świata 1980. W 14. Rajdzie Portugalii załoga Maciej Stawowiak i Ryszard Żyszkowski zajęła 10. lokatę w klasyfikacji generalnej, zdobywając punkty, Tomasz Ciecierzyński/Jacek Różański i Włodzimierz Groblewski/Jacek Lewandowski nie ukończyli rajdu. W 27. Rajdzie Akropolis udział wziął zespół Stawowiak/Żyszkowski, zajęli oni 17. pozycję w klasyfikacji generalnej.
W następnym roku Polonez 2000 (grupa II) brał udział w 31. Rajdzie Tysiąca Jezior (Stawowiak/Żyszowski 31. pozycja, Finowie Marja-Liisa Korpi i Eija Heiniö 38. pozycja, Teemu Tahko i Erkki Tahko nie ukończyli rajdu). W 30. Rajdzie Lombard RAC załoga Stawowiak/Żyszkowski zajęła 25. lokatę w klasyfikacji generalnej. W Rajdowych Mistrzostwach Świata Polonez 2000 wystartował w 32. Rajdzie Tysiąca Jezior – Ciecierzyński/Żyszkowski zajęli 48. lokatę w klasyfikacji generalnej. Rok później dwie załogi wzięły udział w 32. Rajdzie Wielkiej Brytanii, Bublewicz/Żyszkowski, jak i Brytyjczycy Mike Stuarts i Alistair Roberts nie ukończyli rajdu.
Polonez 2000 brał także udział w Rajdach Polski. W 1985 roku ekipa Szerla/Baran zajęła 10. pozycję w klasyfikacji generalnej i 9. w grupie B. W Rajdzie Polski 1986 załoga Szerla/Oziębło zajęła Polonezem 2000 3. miejsce w klasyfikacji generalnej i 12. w grupie B.
FSO Polonez 2500 Racing.
„Stratos” lub „Stratopolonez” – wersja wyścigowa, zamiast podłogi Poloneza zastosowano ramę Lancii Stratos, na której centralnie umieszczono silnik V6 o pojemności 2,4 l i mocy 250 KM, znany z Ferrari Dino czy Lancii Stratos, ale dzięki zabiegom polskich konstruktorów, którzy wyposażyli silnik w podciśnieniowy układ wydechowy i ulepszony układ zasilania, poprawiono jeszcze włoską jednostkę napędową, ostatecznie osiągając moc 285 KM. Powstał z myślą u startach w rajdowej Grupie B.
Pojazd powstał po tym, jak podczas Rajdu Polski 1977 Andrzej Jaroszewicz rozbił Lancię Stratos HF, naruszając mocno konstrukcję nadwozia. Postanowiono wykorzystać silnik i nieuszkodzone elementy przy konstrukcji nowego pojazdu. Nowy samochód oparto na mocno zmodyfikowanej płycie podłogowej i nadwoziu Poloneza, w tylną część wpasowano półramę od Lancii. Centralnie zamontowano silnik V6 pochodzący od Stratosa. W celu zapewnienia odpowiedniego chłodzenia, a jednocześnie by dociążyć przód samochodu, wykorzystano chłodnicę od Stara, która umieszczona została pod maską, w miejscu standardowego silnika, obok zamontowano zbiornik paliwa. Zawieszenie i hamulce zaadaptowano w całości z Lancii Stratos, zastosowano opony Michelin o szerokości 350 mm z tyłu i 250 mm z przodu. Przednia maska i tylna klapa zostały wyposażone we wloty powietrza poprawiające cyrkulację. Po bokach nadwozia, przed fabrycznymi wywietrznikami, umieszczono wloty powietrza do komory silnika. We wnętrzu zastosowano trójramienną, sportową kierownicę oraz zmodyfikowaną deskę rozdzielczą. Samochód rozpędzał się maksymalnie do 250 km/h, przyśpieszenie od 0 do 100 km/h wynosiło około 5 s, zużycie paliwa kształtowało się na poziomie 50 l/100 km. Samochodem startowali w latach 1978–1984 m.in.: Andrzej Jaroszewicz, Adam Polak, Marian Bublewicz czy też Maciej Stawowiak. W 1985 roku pojazd trafił do Muzeum Techniki w Warszawie.
FSO Polonez 2000 Turbo.
Skonstruowany w roku 1984, nadwozie coupé lub 5-drzwiowe (jeden egzemplarz), nigdy nie otrzymał homologacji. Wyposażony w turbodoładowany silnik 2.0 z mechanicznym wtryskiem paliwa Kugel-Fischer, moc maksymalna w zależności od ciśnienia doładowania wahała się od 230 do 270 KM. Pojazd nigdy nie uzyskał homologacji, startował jedynie w polskich imprezach rajdowych. Samochód brał udział w rajdach w Polsce w latach 1984–1987 – kierowcą był Marian Bublewicz, w 1984 zajął 1. pozycję w Rajdzie Elmot i Rajdzie Krakowskim, rok później ukończył jako pierwszy Rajd Wisły, Rajd Krakowski oraz Zimowy Rajd Dolnośląski, w 1986 zwyciężył Rajd Elmot, Rajd Kormoran oraz Zimowy Rajd Dolnośląski, zaś w 1987 roku Zimowy Rajd Dolnośląski.
FSO Polonez 1600C.
Pojazd ze wzmocnionym silnikiem 1.5 OHV rozwierconym do pojemności 1,6 l. Osiągał moc maksymalną około 130 KM. Polonez 1600C został wystawiony tylko jeden raz do rajdu rangi WRC, był to Rajd Akropolu 1987. Wystartowały wówczas dwie polskie załogi, obie w grupie A (klasa 6). Marian Bublewicz i Ryszard Żyszkowski zajęli 2. pozycję w swojej klasie oraz 18. w klasyfikacji generalnej, druga ekipa, Janusz Szerla i Mariusz Oziębło nie ukończyli rajdu z powodu wypadku.
Polonez 1600C startował także w Rajdach Polski. W roku 1987 załoga Przybylski/Wisławski zajęła 8. pozycję w klasyfikacji generalnej i 7. w grupie A. W Rajdzie Polski 1988 załoga Szerla/Oziębło zajęła Polonezem 1600 8. miejsce w klasyfikacji generalnej. W kolejnym Rajdzie Polski ekipa Sadowski/Gac zajęła 25. pozycję w klasyfikacji i 19. w grupie A
FSO Polonez 1.5C Turbo.
Pracę nad turbodoładowanym Polonezem dla grup A i N rozpoczęto w 1986 roku, pierwszy prototyp przedstawiono rok później. Przy stopniu sprężania 8,5 silnik generował moc 190 KM (140 kW) przy 7000 obr./min dla grupy A oraz 106 KM (76 kW) przy 6000 obr./min. dla grupy N, maksymalny moment obrotowy wynosił odpowiednio 240 i 180 Nm. Do doładowania użyto turbosprężarki WSK-PZL Rzeszów B3G 198K. Pojazdy grupy A cechowały się metalową tarczą sprzęgła, kłową niesynchronizowaną skrzynią biegów o pięciu przełożeniach oraz mechanizmem różnicowym o ograniczonym poślizgu. Prędkość maksymalna wynosiła 220 km/h, przyspieszenie od 0 do 100 km/h 8,5 s (dla grupy N odpowiednio 180 km/h i 11 s). Samochodem startowali w rajdach m.in.: Krzysztof Hołowczyc, Marian Bublewicz czy też Paweł Przybylski.
FSO Polonez Caro (FSO Prima) 1.4 MPI 16v.
Samochód został wyposażony w silnik 1.4 MPI 16v firmy Rover z wielopunktowym, elektronicznym wtryskiem paliwa o mocy 125 KM, pozwalał on rozpędzić samochód do 205 km/h, przyśpieszenie 0–100 km/h zajmowało około 8 s. Masa własna pojazdu wynosiła 925 kg. Nadwozie zostało zmodyfikowane zgodnie z wymogami FIA. W samochodzie zamontowano również automatyczne zabezpieczenie przeciwpożarowe. Pojazd używany był tylko w Holandii, został przygotowywany z inicjatywy tamtejszego importera.
Prototypy.
FSO Polonez Analog.
Wersja Poloneza przystosowana do jazdy w terenie, pierwsza wersja powstała w roku 1994. Projektem nadwozia późniejszego prototypu zajął się Cezary Nawrot. 30 kwietnia 1994 roku na Międzynarodowych Targach Poznańskich zaprezentowano „Analoga 4”. Był to 5-drzwiowy pick-up o ładowności 400 kg ze stałym napędem na oś przednią i dołączanym na tylną. Jako źródło napędu wykorzystano silnik 1.6 OHV zblokowany z 5-biegową skrzynią biegów o krótkich przełożeniach. Badania nad terenowym Polonezem wstrzymano, gdy nowym właścicielem FSO zostało południowokoreańskie Daewoo.
FSO Polonez Sedan.
Prototyp Poloneza w wersji sedan zaprezentowano w 1982 roku. Jego bazą był model 1300, 1500. W 1994 r. zaprezentowano kolejny prototyp na bazie modelu Caro. Auto weszło do produkcji dwa lata później jako Polonez Atu.
FSO Polonez Long.
7-drzwiowy prototyp limuzyny zbudowany w 1979 roku na bazie 5-drzwiowego modelu, w którym wydłużono dach i podłogę oraz zastosowano boczne drzwi i dodatkowe 2 fotele. Mimo silnika 1.5 samochód charakteryzował się nieznacznie gorszymi osiągami od krótszej wersji, mógł się rozpędzić do 143 km/h, zużycie paliwa było przy tym wyższe średnio o 1,5 l. Masa własna wynosiła 1264 kg, rozstaw osi powiększono do 3400 mm, zaś długość do 5120 mm, średnica zawracania wzrosła do 13,3 m. Powstał tylko jeden egzemplarz.
FSO Polonez Pick-up trzyosiowy.
Projekt powstał w 1981 roku we współpracy z Zakładami Sprzętu Gospodarstwa Domowego i Turystycznego w Niewiadowie. Samochód miał trzy osie, napędzana była środkowa, ładowność tej wersji wynosiła około 900 kg.
FSO Polonez / PF 125p pickup.
Projekt powstał w 1981 roku, przednia część pochodziła od Poloneza, tył od Polskiego Fiata 125p w wersji pickup. Rozstaw osi powiększony został do 2709 mm. Nowy pojazd powstał z myślą o rolnikach, zbudowano także dedykowaną dla niego 3-metrową przyczepę o dwóch osiach. Zestaw zaprezentowano w listopadzie 1981 roku podczas Związkowej Rady Przedsiębiorstwa Związku Zawodowego Metalowców, przyczepa została przyjęta pozytywnie, samochód skrytykowany za wygląd.
FSO Polonez Kemping.
Powstał poprzez umieszczenie zabudowy kempingowej o długości 3,6 m na podwoziu Trucka. Prototyp miał 5,23 m długości i 2,8 m wysokości.
FSO Polonez 4x4.
Model opracowywany przez Przemysłowy Instytut Motoryzacji (PIMOT) w latach 1987–1988 w oparciu o standardowego Trucka. W pojeździe wzmocniono podłogę kabiny i zmieniono konstrukcję podłużnic, w tylnym zawieszeniu zastosowano stabilizator poprzeczny. Do napędu użyto silnika 1.5 o mocy 75 KM (55 kW) zblokowanego z 5-biegową skrzynią biegów. Moment obrotowy przekazywany był dalej na jednobiegową skrzynię rozdzielczą z planetarnym mechanizmem różnicowym wyposażonym w blokadę. W samochodzie zastosowano koła o rozmiarze 185 SR15 z Tarpana. Przy masie całkowitej pojazdu równej 1310 kg prędkość maksymalna wynosiła 117 km/h, przyspieszenie 0–100 km/h zaś 32,3 s. Samochód zaprezentowano podczas pochodu 1-majowego w 1988 roku.
Testy drogowe i krytyka.
Samochód krytykowany był głównie za słabe i przestarzałe silniki (OHV 1.5 i 1.6), których korzenie sięgały lat 50. XX wieku. Słabą ich stroną była kultura pracy, poziom hałasu, duże zużycie paliwa oraz mała elastyczność. Poniżej przeciętnej oceniono także ich trwałość, zdarzało się, że egzemplarze o przebiegu kilkudziesięciu tysięcy kilometrów wymagały generalnego remontu. Samochód krytykowany był także za uciążliwe drobne awarie uniemożliwiające jazdę (m.in. problemy z instalacją elektryczną – cewki), częste wycieki z silnika i skrzyni biegów oraz łatwo korodujące nadwozie, czego przyczyną była niska jakość stosowanych lakierów, złe przygotowanie blachy poszycia nadwozia, oraz zbyt duża liczba punktów zgrzewczych blach. Kłopotów przysparzał także hałasujący układ rozrządu – zawory wymagały częstej regulacji luzu (objawem był charakterystyczny klekot silnika), problem został rozwiązany dopiero w 1997 roku, kiedy zaczęto stosować hydraulicznie sterowane popychacze zaworowe. Kolejnym mankamentem był układ przeniesienia napędu – często zdarzające się wycieki z mostu napędowego, niska była też jego trwałość (stąd charakterystyczne „wycie”), niską trwałością charakteryzowały się też przeguby krzyżakowe. Słabą stroną Poloneza były do roku 1995 także hamulce, w tym hamulec postojowy, które pochodziły z Polskiego Fiata 125p. Były one za słabe do cięższego o prawie 100 kg samochodu, często również zapiekały się tylne zaciski. Newralgicznym punktem konstrukcji były także końcówki drążków kierowniczych oraz zawieszenie – było zbyt miękkie przez co samochód wykazywał tendencję do „nurkowania” podczas gwałtownego hamowania. Archaiczne było także tylne zawieszenie oparte na resorach piórowych, układ zawieszenia przygotowany został z myślą o drogach gorszej jakości, przez co samochód krytykowany był na rynkach zachodnioeuropejskich za złe właściwości trakcyjne na dobrych jakościowo nawierzchniach. Bagażnik w wersji hatchback miał pojemność około 330 litrów, przestrzeń ładunkowa była jednak dość płytka przez co nie można było w pełni wykorzystać stosunkowo dużej objętości. Wadą pierwszych generacji Poloneza był brak składanej tylnej kanapy. Na początku lat 90. pojawiło się na liście dodatkowego wyposażenia wspomaganie kierownicy, co pozwalało rozwiązać problem ciężkiej pracy koła kierownicy.
Zaletami modelu były: niska cena części zamiennych i zakupu samochodu, łatwość napraw i serwisowania, stosunkowo niskie koszty utrzymania oraz przestronne wnętrze. Dość pozytywne oceny zebrała wersja z silnikiem wysokoprężnym. Dzięki jego zastosowaniu wyeliminowano znaczną część mankamentów układu napędowego, przede wszystkim wysokie spalanie, nieistotnie spadły także osiągi.
Ostatnia generacja Poloneza, Plus, krytykowana była za mocno przestarzałą już konstrukcję. Dzięki pomocy Daewoo samochody były jakościowo lepiej wykończone. Samochód pomimo sporych jak na swój segment wymiarów nadwozia charakteryzował się małą ilością miejsca dla pasażerów na tylnej kanapie. Nowego Poloneza chwalono także za szeroką gamę wersji nadwozia, mimo to nawet opcjonalnie nie można było zamówić systemu ABS czy też poduszek powietrznych.
We wrześniu 1994 roku redakcja magazynu „Auto Sukces” przeprowadziła test drogowy Poloneza Caro MR’93 z silnikiem 1.4 16v Rovera. Pochwalono właściwości jezdne pojazdu, zwłaszcza w porównaniu z wersjami z lat ubiegłych z silnikami 2.0 i wąskim tylnym mostem. Zmierzona prędkość maksymalna wyniosła 178 km/h (190 km/h według wskazań prędkościomierza). Średnie zużycie paliwa na 100 km wyniosło 9,4 l, maksymalna osiągnięta wartość to 10,7 l w cyklu miejskim.
W latach 90. XX wieku Polonez był najczęściej kradzionym samochodem w Polsce.
Poziom produkcji.
Powyższe dane nie obejmują egzemplarzy produkowanych przedseryjnie oraz wersji użytkowych – Polonez Truck.
Eksport.
Stosunkowo bogate wyposażenie oraz wysoki stopień bezpieczeństwa sprawiły, że od początku produkcji Polonez cieszył się dużym zainteresowaniem w krajach Europy Zachodniej. Polonezy eksportowano do prawie 40 krajów świata, m.in.: Egiptu, Wielkiej Brytanii, Chin, Finlandii, Grecji, Kolumbii, RFN, Holandii, Belgii, Hiszpanii czy też Jugosławii. W 1988 r. belgijskie przedsiębiorstwo Piedra wyposażyło krótką serię Polonezów w silnik wysokoprężny z turbodoładowaniem o pojemności 1,4 litra i mocy 60 KM włoskiej firmy FNM, która zajmowała się produkcją silników do łodzi motorowych.
Po wprowadzeniu na rynek modelu Caro planowano jego eksport m.in. do: Chin, Białorusi, Holandii, Wielkiej Brytanii, Belgii, Izraela, Brazylii, Urugwaju, Kolumbii, Ukrainy i Francji. W 1992 roku rozpoczęto eksport Polonezów Caro pod nazwą FSO Prima (Holandia) i FSO Caro (Francja, Wielka Brytania). Eksportowe wersje Poloneza wyposażone były w silniki 1.6 z jednopunktowym wtryskiem paliwa, 1.4 produkcji firmy Rover oraz dieslem 1.9. Na rynku holenderskim auto występowało w dwóch wersjach wyposażeniowych SLXi i GLXi (GLI 16V dla silnika 1.4), diesel występował w wersji GLD odpowiadającej wyposażeniem kompletacji SLXi. W czerwcu 1997 roku eksport zatrzymano, jednak samochód był w sprzedaży do stycznia 1998 roku. Oprócz tego model Atu eksportowano pod nazwą FSO Celina. Polonezy serii Plus (poza Truckami) nie były oficjalnie eksportowane, lecz pewna ich liczba oferowana była w Serbii.
Ogółem w latach 1978–1997 wyeksportowano 226 966 egzemplarzy samochodu. W latach 90. XX wieku chiński producent Dongfanghong produkował kopie polskiego Poloneza z lat 80. Polonez w przeciwieństwie do swojego poprzednika, 125p, nigdy nie odniósł eksportowego sukcesu.
Eksport według kraju.
"Źródło:"
Nasr.
Polonezy były w 1983–1992 montowane przez egipską firmę Nasr. Do Egiptu wysyłane były gotowe zestawy (system CKD), powstało w ten sposób ponad 17 tysięcy egzemplarzy. Gotowe pojazdy otrzymywały nazwę Nasr Polonez 1500. Wykorzystywane były one głównie jako taksówki (czarno-białe malowanie nadwozia).
Dongfanghong.
W fabryce Dongfanghong (producent ciężarówek, traktorów oraz maszyn budowlanych) w mieście Luoyang w Chinach od 1990 do 1995 roku wytwarzano Poloneza z „piracko” tłoczonym nadwoziem. Samochód produkowany był w wersji hatchback (LT 6390 z silnikiem 0,8 l o mocy 35 KM) oraz sedan LT 5011, hatchback LT 5021, kombi LT 5022 z silnikiem 1,5 l o mocy 68 KM. Pojazdy występowały pod marką Dongfanghong oraz Yituo. Przedni pas nadwozia pochodził zazwyczaj z samochodu Volkswagen Santana.
Koniec produkcji i dalsze losy.
Mimo przeprowadzanych modernizacji Polonez pod koniec produkcji był już samochodem przestarzałym w swoim segmencie względem samochodów zachodnich, jednak nie względem konkurentów z innych krajów Europy Wschodniej. 22 kwietnia 2002 roku produkcję zawieszono, ale ostatecznie zakończono ją, gdyż pozbyto się wszystkich wytłoczników niezbędnych do produkcji tego auta (płyty podłogowej, boków nadwozia), powstało 1 061 807 egzemplarzy modelu w różnych wersjach (bez dostawczych Trucków). Nie przygotowano następcy.
Egzemplarze z pierwszych lat produkcji zyskują na wartości, najwyższą cenę osiągają egzemplarze 3-drzwiowe oraz Coupé.
Polonez w kulturze masowej.
W serialu "07 zgłoś się" porucznik Borewicz korzystał z Polonezów wyprodukowanych w latach 1978–1987. Od tego wzięła się ich potoczna nazwa „Borewicz”. W filmie „Goryl, czyli ostatnie zadanie...” szef wraz z ochroniarzem i kierowcą poruszają się Polonezem MR'87, w jednej ze scen uciekają milicji, która ich ściga nieoznakowanym Polonezem MR'83. Polonezem Atu poruszał się taksówkarz Jerzy Kiler. W serialu "Blok Ekipa" główni bohaterowie poruszali się między innymi stuningowanym Polonezem MR'83, któremu nadano nazwę „Szerszeń”. W internetowym fanfiction serialu "Knight Rider" jako polski odpowiednik KITTa występuje KOM 5000, zmodyfikowany Polonez Atu Plus. Wiele odmian Polonezów pojawiło się też w filmie Psy. Polonezy występowały również w filmach zagranicznych, głównie chińskich, egipskich, jugosłowiańskich, węgierskich oraz włoskich.

</doc>
<doc id="1934618" url="https://pl.wikipedia.org/wiki?curid=1934618" title="John Wall">
John Wall

Johnathan Hildred Wall (ur. 6 września 1990 w Raleigh) – amerykański koszykarz występujący na pozycji rozgrywającego.
W 2009 John Wall był już uznawany za najlepszego koszykarza na pozycji rozgrywającego ze wszystkich graczy ze szkół średnich. Portal Rivals.com sklasyfikował go na 1. miejscu w rankingu największych talentów rozgrywających ostatni sezon w lidze NCAA. W podobnych klasyfikacjach zajął 2. lokatę na portalu Scout.com i 5. w ESPNU100.
W szkole wyższej Wall poprowadził swój zespół – Word of God Christian Academy – do finału stanu Karolina Północna. W meczu finałowym przegrał jednak z United Faith Christian Academy 56-53. Wall zdobył w meczu 11 punktów.
Jego kolejnym przystankiem w sportowej karierze był University of Kentucky, gdzie grał w drużynie uniwersyteckiej Kentucky Wildcats. 24 czerwca został wybrany z pierwszym numerem draftu 2010 przez Washington Wizards.
Uczestnik All-Star Weekend 2011, podczas którego został wybrany MVP Rookie Challenge. Po sezonie został wybrany do pierwszej piątki debiutantów NBA. Zajął też drugie miejsce w głosowaniu na debiutanta roku NBA.
2 grudnia 2020 trafił w wyniku wymiany do Houston Rockets. 8 lipca 2022 został zawodnikiem Los Angeles CLippers. 9 lutego 2023 został wytransferowany do byłego klubu Houston Rockets. Trzy dni później został zwolniony.
Statystyki.
Na podstawie Basketball-Reference.com 
"Stan na koniec sezonu 2018/19"

</doc>
<doc id="1934624" url="https://pl.wikipedia.org/wiki?curid=1934624" title="Paweł Jasienica">
Paweł Jasienica

Paweł Jasienica, właściwie Leon Lech Beynar (ur. w Symbirsku, zm. 19 sierpnia 1970 w Warszawie) – polski historyk, pisarz historyczny, eseista i publicysta „Tygodnika Powszechnego”.
Autor cyklu esejów historycznych "Polska Piastów" (1960), "Polska Jagiellonów" (1963), "Rzeczpospolita Obojga Narodów" (1967–1972), w którym przedstawił własną i publicystyczną koncepcję filozofii historii Polski, wyłożoną wcześniej w "Myślach o dawnej Polsce" (1960); cykl ten, poświęcony dziejom przedrozbiorowym, zyskał wielką popularność. Sam Jasienica o cyklu esejów pisał:
Życiorys.
Rodzina.
Dziadek, Ludwik Beynar, był uczestnikiem powstania styczniowego, po upadku którego wyemigrował do Francji. W Tuluzie zawarł związek małżeński z pochodzącą z Hiszpanii Joanną Adelą Feugas. Ich synem był Mikołaj Beynar, z zawodu agronom i muzyk, ojciec Lecha Beynara – Pawła Jasienicy. Ojciec matki pisarza, Heleny Maliszewskiej, Wiktor Maliszewski, urodzony w Nantes, był synem powstańca z powstania listopadowego. Obie rodziny w latach 70. XIX wieku przeniosły się na teren Rosji.
Lata młodości i II wojny światowej.
Urodził się w 1909 w Symbirsku (obecna nazwa: Uljanowsk) nad Wołgą i pozostał z rodziną w Rosji do roku 1920, choć już w 1914 wyruszyli do Polski. Początkowo zamieszkali w okolicach Białej Cerkwi i Humania, następnie w Kijowie, Warszawie i ostatecznie na Wileńszczyźnie. W Wilnie skończył gimnazjum, a następnie historię na USB. Był uczniem Stanisława Kościałkowskiego, pod którego kierunkiem napisał pracę magisterską: "Rola i działalność Aleksandra Oskierki". Należał do młodzieży aktywnej społecznie w Klubie Intelektualistów oraz w Akademickim Klubie Włóczęgów Wileńskich. Używał wtedy przydomka "Bachus". Był przewodniczącym Koła Naukowego Historyków na USB. W latach 1928–1932 był nauczycielem historii w Grodnie; pracował też jako spiker w Polskim Radiu Wilno. Zadebiutował w 1935 książką „Zygmunt August na ziemiach dawnego Wielkiego Księstwa”. Przed wojną pracował w dzienniku „Słowo”, redagowanym przez Stanisława Mackiewicza.
W czasie II wojny światowej oficer Armii Krajowej (m.in. w sztabie Wileńskiego Okręgu Armii Krajowej). W lipcu 1944 uczestniczył w walkach o Wilno (operacja Ostra Brama) jako szeregowiec w stopniu oficerskim. Od 19 sierpnia do 21 sierpnia 1944 roku jego oddział, dowodzony przez pułkownika Macieja Kalenkiewicza ps. „Kotwicz”, stoczył bitwę z Armią Czerwoną. Oddział został rozbity, a on sam pod koniec sierpnia dostał się do niewoli w okolicach Grodna, skąd został przewieziony do Białegostoku, gdzie był przesłuchiwany przez NKWD. Wcielony do jednostki LWP w Dojlidach, z której zdezerterował. Od jesieni 1944 po dezercji z LWP służył w 5 Wileńskiej Brygadzie AK, gdzie był od lipca (dokładny dzień nie ustalony) 1945 adiutantem dowódcy brygady Zygmunta Szendzielarza „Łupaszki”. Ranny w nocy z 8 na 9 sierpnia 1945 w walce z pododdziałem 1 Brygady Pancernej pod Zalesiem, opuścił 5 Brygadę i uniknął losu większości jej oficerów skazanych na karę śmierci. Schronienie znalazł we wsi Jasienica. Miejscowy proboszcz, Stanisław Falkowski, ukrywał go na swojej plebanii do czasu wygojenia się rany. Według niektórych źródeł przyjęty później pseudonim, Paweł Jasienica, pochodził od nazwy wsi, w której był ukrywany, według innych (Kazimierz Koźniewski) – miał to być początek zdania „JA SIĘ NIC A nic nie boję”.
Lata powojenne.
Działalność powojenna.
Po wojnie przedostał się do Krakowa i w 1946 zadebiutował na łamach „Tygodnika Powszechnego” i został również jego współredaktorem. Przyjął wtedy pseudonim Paweł Jasienica, by nie narażać żony, która ówcześnie znajdowała się w Wilnie w Litewskiej SRR, gdzie formalnie miała status wdowy. W swojej publicystyce tego okresu zajmował się głównie systemem oświaty dla młodzieży. Zabiegał o wyjście młodych ludzi „z lasu” i rozpoczęcie przez nich kształcenia dla dobra społeczeństwa i kultury polskiej bez względu na formę państwowości polskiej. Dlatego wypowiadał się przeciw angażowaniu młodzieży w działalność podziemną. Zwalczał u Polaków romantyczne podejście do rzeczywistości.
2 lipca 1948 roku, podczas akcji likwidacji "grupy wileńskiej" został aresztowany przez Urząd Bezpieczeństwa Publicznego. Wolność odzyskał dzięki interwencji Bolesława Piaseckiego. Zwalniający go funkcjonariusz UBP powiedział: "Wyjdzie pan na wolność, zobaczymy, czy się to Ojczyźnie opłaci". Wstąpił do Stowarzyszenia „Pax”, z ramienia którego w 1950 został członkiem zarządu przymusowego organizacji „Caritas”. Od grudnia 1959 jeden z wiceprezesów Związku Literatów Polskich. Podpisał list Komisji Intelektualistów i Działaczy Katolickich z 6 listopada 1950 do intelektualistów francuskich, wyrażający solidarność i propozycję współpracy. 22 lipca 1956 r. otrzymał od władz PRL Krzyż Kawalerski Orderu Odrodzenia Polski.
Był działaczem i ostatnim prezesem Klubu Krzywego Koła (1962). Publikował m.in. na łamach tygodnika „Świat”.
Prześladowania i cenzura.
W 1964, w związku z zaostrzeniem cenzury, Jasienica wraz z 33 innymi polskimi intelektualistami podpisał List 34 skierowany do premiera Józefa Cyrankiewicza. Reakcją na to wystąpienie było nasilenie inwigilacji pisarza. W połowie lat 60 donosiło na niego co najmniej trzydziestu agentów. Prześladowano go za sprzeciwianie się cenzurze i aktywną działalność w opozycji liberalno-demokratycznej. Od 1966 był wiceprzewodniczącym polskiego PEN Clubu. Brał udział w protestach przeciw zdjęciu z afisza "Dziadów" w reżyserii Kazimierza Dejmka. Poparł otwarcie protest młodzieży akademickiej w 1968, co doprowadziło do zakazu publikacji pisarza w latach 1968–1970 i usunięcia go ze Związku Literatów Polskich. Władysław Gomułka w 1968 publicznie pomówił Jasienicę o współpracę z aparatem władzy, mówiąc że „Śledztwo przeciwko Jasienicy zostało umorzone z powodów, które są mu znane. Został on zwolniony z więzienia”. Pomówienie to Jasienica odebrał bardzo ciężko i stanowiło ono dla niego problem aż do śmierci.
Twórczość.
Paweł Jasienica jest najbardziej znany ze swej syntezy dziejów Polski przedrozbiorowej ("Polska Piastów", "Polska Jagiellonów", "Rzeczpospolita Obojga Narodów"), w której przedstawił poglądy kłócące się z poglądami większości współczesnych mu historyków. Zarzucano mu tzw. personalistyczne pojmowanie dziejów, sprzeczne z odgórnie narzuconą i obowiązującą wówczas historiozofią marksistowską. Inne popularne dzieła Jasienicy to "Słowiański rodowód" – zbiór reportaży archeologicznych (książka ta to nieco zmieniona wersja książki "Świt słowiańskiego jutra"), "Trzej kronikarze" – rozważania o Polsce średniowiecznej na podstawie fragmentów kronik Thietmara, Galla Anonima i Wincentego Kadłubka, "Dwie drogi" – refleksje o powstaniu styczniowym (książka ta to nieco zmieniona wersja książki "Biały front"), "Ostatnia z rodu" – dzieło poświęcone Annie Jagiellonce. Pisarz był również autorem książek reportażowych takich jak "Kraj nad Jangcy", "Wisła pożegna zaścianek". Nie pisał on wyłącznie o historii, zajmował się archeologią ("Archeologia na wyrywki", "Słowiański rodowód"), nauką i techniką ("Opowieści o żywej materii", "Zakotwiczeni"), jednak w niemalże każdej jego książce obecne są liczne refleksje nad przeszłością. Ostatnią ukończoną książką Pawła Jasienicy są "Rozważania o wojnie domowej" – esej o kontrrewolucji w Wandei. Ostatnią książką, którą pisarz pisał, ale jej nie ukończył, jest "Pamiętnik". Jasienica nie mógł z czystym sumieniem napisać i wydać książki o historii najnowszej, ponieważ albo musiałby w takiej książce przedstawić poglądy zgodne z obowiązującą ideologią, albo książka taka nie zostałaby dopuszczona do druku. Z tego też powodu zawarte w "Dwóch drogach" refleksje o powstaniu styczniowym są ostatnim fragmentem dziejów, jakim Jasienica zajął się na kartach swych książek.
Poglądy historyczne.
Jasienica był zwolennikiem poglądu, że na kształt historii mogą wpływać pojedyncze jednostki, skupiał się przy tym głównie na działaniach władzy centralnej. Gwałtownie zwalczał tezy o "charakterze narodowym" i teorię o anarchizmie polskiej szlachty, uznając ją za „łatwiutką i zwalniającą od myślenia”. Piastów cenił za stworzenie polskiej myśli politycznej, oraz niezależność i suwerenność podejmowania decyzji, gdy było to tylko możliwe. Uważał, że pozostawanie w kręgu zachodnioeuropejskim – zarówno kulturalnym, jak i interesów państwowych, było największą – i zmarnowaną później – spuścizną czasów piastowskich. Chwaląc, potrafił jednak dostrzec słabostki polskich Piastów – w tym okrucieństwo, niebędące jednak niczym niezwykłym w ówczesnej Europie. Jagiellonowie zaś byli dynastią stosunkowo łagodną i wprowadzili Polskę w krąg wyższej kultury umysłowej, zmarnowali jednak (zwłaszcza ostatni dwaj) koniunkturę polityczną. Rządy Wazów zostały przedstawione jako katastrofalne w skutkach „przestępstwo polityczne”. Poglądy Jasienicy wywoływały gorące spory wśród historyków, jednak wśród czytelników jego książki cieszyły się wielką popularnością.
Związek z Zofią O’Bretenny.
W materiałach operacyjnych Służby Bezpieczeństwa dotyczących Pawła Jasienicy, jako jedną z jego słabości wymieniano kobiety. Z ujawnionych w roku 2002 akt IPN wynika, że około roku 1965 wśród donoszących na niego osób pojawiła się agentka o pseudonimie „Ewa” – Nena Zofia Darowska ("primo voto" O’Bretenny – pierwszego męża, Irlandczyka, poznała w obozie w Niemczech). Miała wówczas 40 lat, była młodsza od pisarza o 15 lat i pracowała w dziekanacie jednej z warszawskich uczelni. Atrakcyjnej tajnej współpracownicy, przy wydatnej pomocy SB, udało się stopniowo zbliżyć do pisarza przygnębionego niespodziewaną śmiercią żony w 1965 roku. Z upływem czasu „Ewa” zdobyła sympatię i zaufanie ofiary, a w końcu i serce – w grudniu 1969 roku zawarła z nim związek małżeński. Był to ewenement, bowiem nigdy wcześniej nie doszło do ślubu agentki z inwigilowanym. Przełożonych z SB zapewniła, że wejście w stosunek małżeński nie zmieni jej lojalnej postawy. Zachowane dokumenty potwierdzają to. Po ślubie kobieta zmieniła pseudonim na „Max” i dalej gorliwie donosiła na męża. Raporty pisała w toalecie, a następnie funkcjonariusz prowadzący odbierał je jako jej dobry znajomy, który przyszedł pożyczyć książki.
19 sierpnia 1970 roku, osiem miesięcy po ślubie, wyczerpany pisarz zmarł na raka płuc. Pochowany na cmentarzu Powązkowskim w Warszawie (aleja zasłużonych, grób 38). Po jego śmierci Zofia Beynar kontynuowała współpracę z SB. Zmarła w 1997 roku.
Publikacje.
Ostatnie wydania dzieł Jasienicy ukazały się w 1999 roku. Po ujawnieniu w 2002 roku w archiwach Instytutu Pamięci Narodowej faktu współpracy, jedyna córka pisarza, Ewa Beynar-Czeczott, odmówiła zgody na kolejne wznowienia i złożyła do sądu wniosek o odebranie praw spadkowych (w tym autorskich praw majątkowych) synowi agentki z pierwszego małżeństwa, Markowi Obretennemu, jako powód podając, że matka, po której je odziedziczył, "była [...] niegodna dziedziczenia, gdyż działała na szkodę męża". Do czasu zakończenia sporu dzieła Jasienicy miały być niewydawane. 28 grudnia 2006 sąd przyznał wyłączność praw autorskich córce pisarza; pasierb Jasienicy miał otrzymać księgozbiór ojczyma. To otworzyło drogę do wznowienia dzieł Jasienicy. W latach 2007–2009 Wydawnictwo Prószyński i S-ka opublikowało cykl "Jasienica. Powrót" złożony z 17 tomów.
Odniesienia w kulturze popularnej.
Ostatnie lata życia pisarza i jego małżeństwo z Zofią O’Bretenny stały się inspiracją dla twórców filmu "Różyczka".

</doc>
<doc id="1934625" url="https://pl.wikipedia.org/wiki?curid=1934625" title="Saltburn-by-the-Sea">
Saltburn-by-the-Sea

Saltburn-by-the-Sea – miasto w północno-wschodniej Anglii, w hrabstwie North Yorkshire, położone nad ujściem rzeki Skelton Beck do Morza Północnego. W 2001 r. miasto to zamieszkiwało 5 912 osób.
W mieście tym urodził się David Coverdale.

</doc>
<doc id="1934630" url="https://pl.wikipedia.org/wiki?curid=1934630" title="Telewizor">
Telewizor

Telewizor, odbiornik telewizyjny (od gr. "tele" „daleko” oraz „obraz widziany”) – wyświetlacz pozwalający na odbiór sygnału nadawanego przez telewizję, ewentualnie generowanego przez komputer, konsolę do gier, czy czytnik płyt kompaktowych.
Transmisja analogowa.
Obraz jest transmitowany w postaci analogowej linia po linii – element analizujący przesuwa się po obrazie wzdłuż linii, a wartość sygnału w danej chwili odpowiada jasności tego punktu w tej samej chwili. W typowych warunkach pasmo sygnału telewizyjnego wynosi 6.5 lub 5.5 MHz, co daje około 800 rozróżnialnych punktów w linii. W celu uniknięcia silnego migotania obraz dzieli się na dwa półobrazy (pierwszy ma tylko linie parzyste, a drugi – tylko nieparzyste), nadawane kolejno po sobie.
W skład pełnego sygnału telewizyjnego oprócz informacji o jasności (luminancji) wchodzi też informacja o kolorze (chrominancja), sygnały synchronizujące (wyznaczające początek nowej linii i nowego obrazu) oraz dźwięk.
Systemy kodowania koloru.
Ponieważ początki telewizji były wyłącznie monochromatyczne (czarno-białe) to wprowadzenie do telewizji koloru wymusiło stworzenie systemu kodowania koloru w sygnale telewizyjnym. W efekcie powstały trzy systemy: PAL, SECAM i NTSC, różniące się parametrami i uzyskiwaną jakością. Ze względu na miejsce opracowania systemów kodowania koloru system NTSC (Ameryka Północna i zachodnia część Ameryki Południowej) jest używany tam, gdzie telewizja używa 30 obrazów na sekundę i 525 linii, a systemy PAL i SECAM (Europa) tam, gdzie sygnał ma 25 obrazów na sekundę i 625 linii, choć systemy kodowania koloru nie są połączone ze standardem telewizyjnym „na sztywno” (standard telewizyjny opisuje częstotliwości obrazów i linii, pasmo wizji itp., a system kodowania koloru metodę dodania koloru do sygnału monochromatycznego).
W zastosowaniach specjalnych (np. telewizja przemysłowa, SSTV) mogą być wykorzystywane inne ilości linii, obrazów lub pasmo wizji niż w telewizji konsumenckiej.
Struktura obrazu.
Najczęstszym rozwiązaniem uzyskiwania różnych kolorów jest zastosowanie mieszania barw w systemie RGB (czerwony-zielony-niebieski). Obraz składa się z bardzo dużej liczby pikseli, których kolory mogą być niezależnie zmieniane. Każdy piksel składa się z trzech części świecących w kolorach: czerwonym, zielonym i niebieskim (zobacz zdjęcie obok). Odpowiednie sterowanie intensywnościami tych składowych "podpikseli" powoduje powstanie wypadkowego koloru całego piksela. Kolorowi białemu odpowiada maksymalna intensywność świecenia wszystkich trzech składowych, kolorowi czarnemu – wszystkie "podpiksele" wygaszone.
Rodzaje telewizorów.
W telewizorach stosowane są następujące typy wyświetlaczy:
Funkcje w telewizorach.
Klasyczne funkcje dodatkowe telewizorów obejmują:
Nowsze telewizory, np. Smart TV, mają znacznie większe możliwości, zależne od modelu.

</doc>
<doc id="1934632" url="https://pl.wikipedia.org/wiki?curid=1934632" title="Hagia Sophia">
Hagia Sophia

Hagia Sophia (, "Aja Sofia"; ) – meczet w Stambule, a w przeszłości kolejno świątynia chrześcijańska, meczet i muzeum. Uważana za najważniejsze dzieło architektury bizantyńskiej.
Pierwotny budynek powstał jako kościół Mądrości Bożej (zwany też Wielkim Kościołem). Była świątynią najwyższej rangi w Cesarstwie Bizantyńskim, katedra patriarsza oraz miejsce modłów i koronacji cesarzy bizantyńskich, na przestrzeni wieków niedościgniony wzór świątyni doskonałej i niemal symbol Kościoła bizantyńskiego. Ufundowana przez Justyniana I Wielkiego, w obecnym kształcie powstawała w okresie od 23 lutego 532 do 27 grudnia 537. Po zdobyciu Konstantynopola przez Turków w 1453 została zamieniona na meczet (wtedy dobudowano minarety). Świątynię miał przyćmić wybudowany w XVII wieku Błękitny Meczet.
Od 1934 do lipca 2020 świątynia pełniła rolę muzeum. Po decyzji sądu administracyjnego Turcji unieważniającego dekret z 1934 i decyzji prezydenta Recepa Tayyipa Erdoğana została ponownie zamieniona w meczet. Tym niemniej, wg informacji ze strony internetowej meczetu, w dalszym ciągu bez opłaty wstępu jest dostępna do zwiedzania, z zachowaniem wymogów islamu, przez wszystkie dni tygodnia, poza godzinami południowych modłów piątkowych.
Historia.
Budowa pierwszego kościoła w formie bazyliki o drewnianym stropie została rozpoczęta już podczas panowania Konstantyna Wielkiego, w 326, i zakończona w 360 przez jego syna Konstancjusza II. Po zamieszkach w 404 kościół spłonął i został odbudowany w 415, podczas panowania Teodozjusza II. Świątynia znów została zniszczona 15 stycznia 532 podczas rewolty Nika. W tym samym roku Justynian I Wielki polecił inżynierowi i matematykowi Antemiuszowi z Tralles i architektowi Izydorowi z Miletu rozpocząć odbudowę. Według Prokopiusza z Cezarei cesarz brał czynny udział w planowaniu kościoła i rozwiązywaniu detali architektonicznych. Jak mówi legenda, cesarz czerpał inspiracje z rozmów prowadzonych z aniołem, zaś otwierając kościół w 537 miał powiedzieć: „Salomonie! Prześcignąłem Cię!” ( – "Nenikeka se Solomon!") – jednak według Anny Różyckiej-Bryzek słowa te przypisano cesarzowi dopiero w IX wieku.
W 558 kopuła kościoła zapadła się podczas trzęsienia ziemi, następnie zaś kościół wielokrotnie płonął, ale za każdym razem szybko go remontowano. Kolejnym ważnym wydarzeniem w historii Hagii Sophii był okres ikonoklazmu, gdy – począwszy od 726 – z polecenia Leona III niszczono wizerunki Jezusa Chrystusa, Marii z Nazaretu i świętych. Okres ten zakończyła na dobre w 843 cesarzowa Teodora, wdowa po Teofilu, będąca wówczas regentką w imieniu syna, Michała III.
W 989 kopuła świątyni została po raz ostatni zburzona przez trzęsienie ziemi. Budowę nowej kopuły, zakończoną w 991, przeprowadził ormiański architekt Trdat.
Kościół został ograbiony i zbezczeszczony w 1204 przez rycerstwo zachodnie podczas IV krucjaty. Do odzyskania Konstantynopola w 1261, za panowania Michała VIII Paleologa, kościół służył katolikom.
Ostatnie nabożeństwo odbyło się 28 maja 1453, brali w nim udział zarówno prawosławni, jak i katoliccy obrońcy Konstantynopola. Tamten pamiętny wieczór tak opisuje Donald M. Nicol:
W 1453 Turcy osmańscy zdobyli miasto, a sułtan Mehmed II zaraz po jego opanowaniu wydał rozkaz, aby Hagię Sophię natychmiast przekształcono w meczet. To do niej udał się na pierwszą piątkową modlitwę po zdobyciu miasta. Turcy dokonali konserwacji i napraw nadwerężonej konstrukcji, m.in. poprzez budowę dodatkowych przypór oraz rozpoczęli przystosowanie jej do funkcji meczetu. Wśród zmian należy wymienić zakrycie części chrześcijańskich mozaik, z wyjątkiem Matki Boskiej w apsydzie i serafinów w pendentywach, wyłożenie posadzki dywanami i budowę mihrabu, drewnianego minaretu i minbaru. Dwa serafiny w pendentywach pozostały odkryte, ich twarze zakryto jednak metalowymi osłonami w kształcie gwiazd, a dwa pozostałe odtworzono jeszcze w okresie osmańskim, jednak w formie fresków. Po osmańskim podboju wiele mozaik pozostało odsłoniętych i widocznych do XVIII wieku, a niektóre mozaiki mogły być zakryte na rozkaz sułtanów, chcących chronić je przed ortodoksyjnymi muzułmanami.
W XVI wieku kolejnych przeróbek dokonał architekt Mimar Sinan, który wzmocnił konstrukcję kopuły i zbudował murowane minarety, które oprócz funkcji religijnej miały także wzmacniać konstrukcję budynku. Na przestrzeni wieków kompleks świątynny rozbudowywano i ozdabiano, dodając elementy takie jak biblioteka, loża sułtańska, medaliony z kaligrafowanymi imionami Mahometa i kalifów, mauzolea sułtanów, medresa, fontanna do ablucji czy brązowe lampy po obu stronach mihrabu (prezent Sulejmana Wspaniałego). Hellenistyczne marmurowe sześciany przy głównym wejściu zostały natomiast sprowadzone z Pergamonu na polecenie Murada III. Medresa zbudowana za panowania Mehmeda II została rozebrana w XVII wieku, a odbudowano ją w XIX wieku. Resztki pierwszej medresy odkryto natomiast w czasie wykopalisk w 1982. Ze względu na powstanie budowli jako świątyni chrześcijańskiej mihrab jest odchylony o 10° od osi budynku, by mógł wskazywać położenie Mekki.
W latach 1847–1849 miał miejsce gruntowny remont, prowadzony pod nadzorem szwajcarskich architektów, braci Giuseppe i Gasparego Fossati. W czasie prac odsłonięto i odrysowano zachowane mozaiki, po czym zatynkowano je z powrotem. Bracia Fossati w czasie prac remontowych pozbawili mozaiki serafinów ich twarzy, a także odtworzyli dwie z czterech oryginalnych mozaik, które nie zachowały się do tamtych czasów. W czasie tego remontu dodano także osiem wielkich medalionów z kaligrafią arabską, które Kazasker Izzet Efendi wykonał w miejsce starszych medialionów.
W 1894 Hagia Sophia poważnie ucierpiała w trzęsieniu ziemi, które zniszczyło część dekoracji.
Po upadku imperium osmańskiego Turcja stała się świecką republiką. W związku z tym Mustafa Kemal Atatürk w 1934 polecił, aby świątynia, która przez 916 lat służyła chrześcijanom, a przez 481 lat muzułmanom, została zmieniona w muzeum. Z posadzki zdjęto wówczas dywany, a ze ścian tynk, odsłaniając niektóre mozaiki. Odsłonięte zostały głównie mozaiki w górnych galeriach, natomiast te w głównej nawie pozostały w większości zakryte. W 2009 usunięto metalowe gwiazdy zasłaniające twarze dwóch serafinów.
W 1979 podczas swojej pielgrzymki do Turcji Hagię Sofię odwiedził papież Jan Paweł II, w 2006 papież Benedykt XVI, a w 2014 uczynił to papież Franciszek.
W 2016, po raz pierwszy od dokonania w 1935 ustawowej sekularyzacji świątyni, muezin zaintonował w jej wnętrzu "ezan", wezwanie muzułmanów do modlitwy. Wydarzenie było transmitowane na żywo przez telewizję państwową TRT. Przyjmuje się, że odejście od świeckości muzeum nastąpiło na polecenie prezydenta Recepa Erdoğana.
W lipcu 2020 sąd administracyjny w Turcji unieważnił dekret z 1934, przekształcający Hagię Sofię w muzeum. Po tej decyzji prezydent tego kraju wydał dokument stwierdzający, że od 24 lipca miejsce to na nowo będzie pełniło funkcję meczetu, czyli miejsca modlitwy muzułmanów. Przeciwko takiej decyzji protestowały władze USA, Francji i Grecji, a także Hieronim II, zwierzchnik greckiego Kościoła prawosławnego oraz Ekumeniczny Patriarcha Konstantynopola Bartłomiej I, duchowy zwierzchnik około 300 milionów prawosławnych na całym świecie. Smutek z powodu tej decyzji wyraził także papież Franciszek. Powodem licznych sprzeciwów w tej sprawie był fakt, że budowla powstała jako świątynia chrześcijańska, która do 1453 była miejscem kultu dla wyznawców chrześcijaństwa wschodniego (od XI w. prawosławnych). W pierwszym nabożeństwie 24 lipca 2020 wzięli udział prezydent Recep Erdoğan i członkowie rządu.
Opis.
Kształt kościoła łączy w sobie cechy bazyliki i budowli na planie centralno-wzdłużnym o wymiarach 71 × 77 m. Centralną część nawy środkowej przykrywa olbrzymia kopuła o średnicy podstawy wynoszącej 31,2 m na krótszej osi, zaś 32,8 m na dłuższej. Wysokość od posadzki do najwyższego punktu kopuły wynosi 55,6 m. Konstrukcja opiera się na czterech potężnych filarach, umieszczonych w narożach kwadratu, oraz 107 kolumnach. W wyznaczony przez filary kwadrat zostało wpisane koło – plan podstawy kopuły. Obciążenia przenoszone są przez cztery pendentywy. Jest to rozwiązanie typowe dla architektury bizantyjskiej. Wszystkie wcześniejsze kopuły opierały się całym obwodem na masywnych murach. Wprowadzona innowacja wywołała iluzję zawieszenia kopuły w powietrzu. Od wschodu i zachodu do kopuły przylegają dwie mniejsze półkopuły, przykrywające pozostałą powierzchnię nawy głównej. Jednocześnie wspierają one kopułę centralną. Filary wzmacniają dwie pary przypór, zbudowanych od południa i północy. Od zewnątrz kopuły zasłonięte są bębnami, w których umieszczono szeregi okien oświetlających wnętrze kościoła.
Oś wschód – zachód podkreślają podwójne rzędy kolumn, oddzielające nawy boczne z emporami od nawy głównej ("naosu"). Pod półkopułami nawy boczne od nawy głównej oddzielają także półkoliste eksedry. Nawy przykryto sklepieniami krzyżowymi a kolumny połączono arkadami. Kościół poprzedzają dwa narteksy – wewnętrzny i zewnętrzny otwarty na prostokątne portykowe atrium. Ma ono wymiary ok. 60 × 40 m. W środku atrium znajdowała się niegdyś fontanna, zaś prowadzącymi stąd schodami dochodziło się do licznych wejść w fasadzie kościoła.
Do budowy kościoła użyto wiele drogich materiałów. Posadzki i bazy kolumn wykonano z ciemnoszarego marmuru. Do wykonania kolumn zastosowano w większości zielony marmur. Od nawy głównej eskedry oddzielone są kolumnami z czerwonego porfiru będące elementami spolium. Kapitele kolumn, nadłucza arkad i gzymsy oplata misterny relief o motywach roślinnych i geometrycznych. Wnętrze kopuły pokrywała złota mozaika, a na pendentywach umieszczono wielkie postacie cherubinów. Bogate było także wyposażenie kościoła. Według Anny Rózyckiej-Bryzek, składały się na nie:
7 maja 558r. kopuła zawaliła się podczas trzęsienia ziemi. Budowla została wzniesiona w szybkim tempie i na granicy wytrzymałości materiałów. Możliwe, że pośpiech spowodował zbyt szybkie obciążenie niewyschniętej zaprawy łączącej warstwy cegieł. Kopułę odbudował, jednocześnie ją podwyższając, Izydor Młodszy, bratanek Izydora z Miletu (prace zakończono w 563). Wewnątrz kopuły umieszczono krzyż, który później zastąpił wizerunek Chrystusa.
Więcej zmian wprowadzono po przekształceniu kościoła w meczet. Dodano wtedy wysokie minarety i liczne mauzolea, otaczające budowlę. Usunięto część mozaik i fresków, a pozostałe zamalowano. Z okresu osmańskiego pochodzi również osiem drewnianych medalionów, zawieszonych u podstawy kolumny. Są to doskonałe przykłady kaligrafii islamskiej. Umieszczono na nich osiem imion: Allaha, Mahometa, czterech pierwszych kalifów: Abu Bakra, Umara, Uthmana i Alego oraz dwóch wnuków Mahometa: Hasana i Husajna. W XVI wieku przywieziono z Miletu i ustawiono w świątyni dwa olbrzymie naczynia marmurowe, w których prawdopodobnie przechowywano oliwę do lamp.
W 1934, gdy meczet przekształcono w muzeum, rozpoczęto prace związane z odsłonięciem pierwotnego wystroju budynku.
Mozaiki.
Większość z istniejących obecnie mozaik powstała po okresie ikonoklazmu. Najpiękniejszymi są:
Znajdująca się w wewnętrznym narteksie nad bramą cesarską mozaika, pochodzi z końca IX lub początku X wieku. Przedstawia ona Chrystusa Pantokratora, siedzącego na wysadzanym klejnotami tronie. Prawą ręką udziela On błogosławieństwa natomiast w lewej trzyma otwartą księgę. Widnieje w niej następująca inskrypcja „Pokój z Tobą, Ja jestem światłością świata”, pochodząca z ewangelii świętego Jana. U stóp Chrystusa klęczy cesarz Leon VI Filozof. W medalionach po bokach Jezusa znajdują się wizerunki Najświętszej Marii Panny i Archanioła Gabriela. Mozaika ta symbolizuje wieczną władzę nadaną przez Chrystusa Cesarzom bizantyńskim.
Ta pochodząca z 944 mozaika została ponownie odkryta w 1849 przez braci Fossatich w trakcie wykonywanego przez nich remontu świątyni. Znajduje się ona w wewnętrznym narteksie, nad wejściem południowo-zachodnim, naprzeciw mozaiki Pantokratora z cesarzem Leonem VI. Matka Boża siedzi na tronie bez oparcia, jej stopy zaś opierają się o piedestał wysadzany drogimi kamieniami. Dzieciątko Jezus siedzi na jej kolanie udzielając prawą ręką błogosławieństwa, a w lewej trzymając zwój. Postacie te otacza dwóch cesarzy. Po lewej stoi Konstantyn I Wielki, który prezentuje Maryi model nowego miasta – Konstantynopola – po prawej zaś Justynian I Wielki prezentujący model Hagii Sophii.
W pendentywach znajdują się, pozbawione obecnie twarzy, wizerunki serafów. Zostały one odnowione w 1849 przez braci Fossati. Oni też zamalowali twarze aniołów. Obecnie w kościele znajdują się cztery wyobrażenia serafinów. Jednakże dwa z nich to namalowane przez braci Fossatich rekonstrukcje, gdyż oryginalne mozaiki nie zachowały się prawie wcale.
Mozaika przedstawiająca cesarza Aleksandra nie jest łatwa do odnalezienia dla osób po raz pierwszy odwiedzających Hagia Sophię. Została ona umieszczona na drugim piętrze w zacienionym narożniku sklepienia. Przedstawia ona cesarza Aleksandra w pełnym majestacie. Władca trzyma zwój w swojej prawej ręce natomiast w lewej jabłko królewskie. Rysunek sporządzony przez braci Fossatich dowodzi, że mozaika ta dotrwała do 1849. Na tej podstawie Thomas Whittemore, założyciel Amerykańskiego Instytutu Bizantologii, który wykonywał prace konserwatorskie przy mozaikach, przyjął, że została ona zniszczona przez trzęsienie ziemi w 1894. Jednakże osiem lat po jego śmierci – w 1958, mozaika ta została odnaleziona, głównie dzięki pracy badawczej Roberta Van Nice. W przeciwieństwie do większości innych mozaik, które po upadku Konstantynopola w 1453 zostały pokryte warstwą gipsu, mozaika przedstawiająca cesarza Aleksandra została dokładnie zamalowana. Utrudniło to znacznie jej odnalezienie, gdyż miejsce to nie wyróżniało się szczególnie od otoczenia. Mozaika została oczyszczona przez następcę Whittemora w Amerykańskim Instytucie Bizantologii – Ernesta J.W. Underwooda.
W sklepieniu głównej absydy znajduje się wizerunek Matki Bożej z Dzieciątkiem Jezus. Jest to pierwsza mozaika jak powstała w kościele po zakończeniu okresu ikonoklazmu. Została ona odsłonięta 29 marca 867 przez patriarchę Konstantynopola, Focjusza I Wielkiego, oraz dwóch współpanujących cesarzy: Michała III i Bazylego I. Uważa się, że jest to rekonstrukcja wcześniejszej, pochodzącej z VI wieku mozaiki, która została zniszczona w okresie ikonoklazmu. Maria siedzi na tronie bez oparcia, nogi trzyma na piedestale. Tak tron, jak i piedestał ozdobione są drogimi kamieniami. Prawa dłoń Maryi spoczywa na prawym kolanie, zaś lewą przytrzymuje Jezusa, który gestem ręki udziela błogosławieństwa. Jak pisze Anna Różycka-Bryzek, mozaika ta świadczy o trwaniu nurtu klasycznego w sztuce konstantynopolitańskiej tego okresu.
Mozaiki północnego tympanonu przedstawiają różnych świętych. Zdołały dotrwać do naszych czasów dzięki swojemu położeniu, znacznie utrudniającemu dostępność. Dwaj święci: Jan Chryzostom i Patriarcha Ignacy I stoją odziani w białe szaty pokryte złotymi krzyżami, trzymając w rękach wysadzane drogimi kamieniami Pismo Święte. Dookoła postaci widnieją ich imiona zapisane po grecku. Mozaiki w innych tympanonach nie dotrwały niestety do naszych czasów. Prawdopodobną tego przyczyną są liczne trzęsienia ziemi, które nawiedzały miasto w ostatnich stuleciach.
Deesis (po grecku 'Δέησις', co oznacza modlitwa). Mozaika znajduje się na galerii katedry. Pochodzi ona z XIII wieku. Została stworzona aby upamiętnić koniec użytkowania świątyni przez katolików, który trwał od 1204 do 1261. Mozaika przedstawia Chrystusa Pantokratora z Najświętszą Marią Panną po lewej i Janem Chrzcicielem po prawej stronie. Uważa się, że jest ona jednym z pierwszych przykładów renesansu bizantyńskiego.
„Mozaika cesarzowej Zoe” z XI wieku znajduje się w południowej galerii. W centralnej części mozaiki przedstawiono Chrystusa Pantokratora. Po lewej stronie umieszczono wizerunek cesarza Konstantyna IX Monomacha ofiarującego Jezusowi worek kosztowności. Po prawej stronie przedstawiono cesarzową Zoe trzymającą zwój. Ponad głową cesarza widnieje inskrypcja głosząca: „Konstantyn Monomach, pobożny władca Rzymian oraz sługa jedynego Boga Jezusa”. Również nad głową cesarzowej znajduje się inskrypcja o treści: „Wielce pobożna cesarzowa Zoe”.
Na prawo od Mozaiki Zoe znajduje się pochodzące z 1122 przedstawienie Matki Boskiej z Dzieciątkiem w otoczeniu cesarza Jana II Komnena (po lewej) oraz jego żony Ireny. Cesarz trzyma w dłoniach woreczek prochu (symbol przemijania), natomiast cesarzowa zwój z proroctwem (akakię). Na prawo od nich, za załomem, widnieje ich syn Aleksy.
Legendy.
Najbardziej znana kolumna kościoła zwana jest „płaczącą” lub „pocącą się”. Na niej umieszczona jest stela Grzegorza Cudotwórcy.
Z kolumną wiąże się legenda. W „płaczącej” kolumnie znajduje się otwór, w który można włożyć kciuk. Jeśli pozostałymi palcami jesteśmy w stanie wykonać pełny obrót o 360°, a kciuk będzie lekko wilgotny, spełni się nasze życzenie.
Wpływ.
Budowla stała się wzorem dla nowożytnych budowniczych meczetów. Bardzo wyraźnym podobieństwem w samym tylko Stambule cechują się:
Kościół był również wzorem dla świątyń prawosławnych i innych obrządków wschodnich.

</doc>
<doc id="1934634" url="https://pl.wikipedia.org/wiki?curid=1934634" title="Czas pacyficzny">
Czas pacyficzny

Czas pacyficzny (ang. "Pacific (Standard) Time", "PT", "PST") – strefa czasowa, odpowiadająca czasowi słonecznemu południka 120°W, który różni się o 8 godzin od uniwersalnego czasu koordynowanego ().
W strefie znajduje się Kanada (większość prowincji Kolumbia Brytyjska), Stany Zjednoczone (stany Kalifornia i Waszyngton, większość stanów Nevada i Oregon oraz północna część stanu Idaho).
W okresie letnim czas standardowy zastępowany jest czasem letnim ("Pacific Daylight Time", "PDT") przesuniętym o jedną godzinę ().

</doc>
<doc id="1934635" url="https://pl.wikipedia.org/wiki?curid=1934635" title="Czas Pacyficzny">
Czas Pacyficzny



</doc>
<doc id="1934637" url="https://pl.wikipedia.org/wiki?curid=1934637" title="Louis de Wohl">
Louis de Wohl

Louis de Wohl (ur. 24 stycznia 1903 w Berlinie jako Ludwig von Wohl, zm. 2 czerwca 1961 w Lucernie) – autor licznych powieści historycznych oraz książek o tematyce religijnej.
Jego książki o katolickich świętych stały się międzynarodowymi bestselerami. Na podstawie szesnastu jego książek nakręcono filmy, a papież Jan XXIII nadał mu tytuł Rycerza Komandora Orderu Świętego Grzegorza Wielkiego.
Urodził się jako syn Węgra i Austriaczki. W 1935 rodzina, posiadająca korzenie żydowskie, musiała przenieść się z Niemiec do Anglii. Brał udział w II wojnie światowej jako kapitan w armii brytyjskiej, zajmując się wojną psychologiczną.
Jego pierwsze książki były przygodowe, następne, pisane po angielsku - o tematyce religijnej. Jego książki dobrze przyjęto w USA. Zostały przetłumaczone na 12 języków.

</doc>
<doc id="1934638" url="https://pl.wikipedia.org/wiki?curid=1934638" title="Czas górski">
Czas górski

Czas górski (ang. "Mountain (Standard) Time", "MT", "MST") – strefa czasowa, odpowiadająca czasowi słonecznemu południka 105°W, który różni się o 7 godzin od uniwersalnego czasu koordynowanego ().
W strefie znajduje się Kanada (prowincja Alberta, Terytoria Północno-Zachodnie, zachodnia część terytorium Nunavut, południowo-wschodnia część prowincji Kolumbia Brytyjska i miasto Lloydminster) i Stany Zjednoczone (stany Arizona, Kolorado, Montana, Nowy Meksyk, Utah i Wyoming, południowa część stanu Idaho, zachodnia część stanów Dakota Południowa, Kansas, Nebraska, Oklahoma i Teksas, południowo-zachodnia część stanu Dakota Północna oraz niewielka część stanów Nevada i Oregon).
W okresie letnim na całym obszarze z wyjątkiem Arizony i fragmentu Kolumbii Brytyjskiej czas standardowy zastępowany jest czasem letnim ("Mountain Daylight Time", "MDT") przesuniętym o jedną godzinę ().

</doc>
<doc id="1934639" url="https://pl.wikipedia.org/wiki?curid=1934639" title="Karen Hoff">
Karen Hoff

Karen Hoff (ur. 29 maja 1921, zm. 29 lutego 2000) – duńska kajakarka. Złota medalistka olimpijska z Londynu.
Igrzyska w 1948 były jej jedyną olimpiadą i zwyciężyła wówczas w jedynej rozgrywanej kajakowej konkurencji kobiet. Sięgnęła po dwa medale mistrzostw świata, jeden złoty (K-2 500 m: 1948) i jeden srebrny (K-1 500 m: 1950).

</doc>
<doc id="1934641" url="https://pl.wikipedia.org/wiki?curid=1934641" title="Sheerness">
Sheerness

Sheerness – miasto portowe w Anglii, w hrabstwie Kent, w dystrykcie Swale, na wyspie Sheppey. W 2001 r. miasto to zamieszkiwało 11 654 osób.

</doc>
<doc id="1934642" url="https://pl.wikipedia.org/wiki?curid=1934642" title="Kaplica grobowa w Orzeszkowie-Kolonii">
Kaplica grobowa w Orzeszkowie-Kolonii

Kaplica grobowa w Orzeszkowie-Kolonii – prawosławna kaplica grobowa rodziny Tollów z 1885 r. w Orzeszkowie-Kolonii (3 km od centrum Uniejowa) w powiecie poddębickim, wpisana do rejestru zabytków nieruchomych województwa łódzkiego.
Świątynia znajduje się na terenie dekanatu Łódź diecezji łódzko-poznańskiej Polskiego Autokefalicznego Kościoła Prawosławnego.
Historia.
Obiekt został wzniesiony w prawdopodobnie 1885 r. (taka data widnieje na elewacji budynku) na terenie cmentarza w Orzeszkowie-Kolonii z inicjatywy właściciela majątku położonego w pobliżu Uniejowa, hrabiego Aleksandra Tolla. W krypcie kaplicy pochowano fundatora (zm. 1892), jego żonę Annę z von Loeben Tollową oraz pierwszą żonę ich syna Sergiusza, Wandę. W 1945 pozostałości trumien i zwłok zakopano w pobliżu kaplicy, po stronie zachodniej. Zdewastowana kaplica została odnowiona w latach 1988–1990 dzięki zaangażowaniu konserwatora zabytków z Konina, po wpisaniu jej w 1987 r. do rejestru zabytków ówczesnego województwa konińskiego. Przez następne lata obiekt niszczał i ponownie wymagał rewitalizacji, która została przeprowadzona pomiędzy 2016 a 2017 rokiem. Właścicielem kaplicy jest Urząd Miasta i Gminy Uniejów.
Architektura.
Kaplica została zbudowana w stylu neobizantyjskim na planie krzyża greckiego, z pojedynczą kopułą otoczoną czterema sterczynami z krzyżami, zwieńczoną krzyżem prawosławnym. Obiekt parterowy z podpiwniczeniem wykorzystywanym jako krypta, do której prowadzą zewnętrzne schody. Elewacja otynkowana, udekorowana płycinami, pilastrami oraz gzymsami. Budynek posadowiono na boniowanym cokole. Wejście do obiektu usytuowane od wschodu prowadzi przez ganek ze skromnym portalem.
Powierzchnia użytkowa kaplicy wraz z kryptą wynosi 32,8 m², powierzchnia zabudowy 55,62 m², a kubatura 327 m³.
Według wspomnień Władysława Szuszkiewicza we wnętrzu znajdował się "biały ołtarz i stojące na nim lichtarze oraz wiszący obraz". Współcześnie (stan na 2017 r.) krypta i parter kaplicy pozostają puste.

</doc>
<doc id="1934644" url="https://pl.wikipedia.org/wiki?curid=1934644" title="Aquilaria">
Aquilaria

Aquilaria – rodzaj należący do rodziny wawrzynkowatych, obejmujący co najmniej 22 gatunki drzew tropikalnych występujących w Azji południowej i południowo-wschodniej. Mają duże znaczenie gospodarcze i z powodu znacznej eksploatacji są zagrożone i wszystkie gatunki chronione są Konwencją CITES.
Biologia i ekologia.
Gatunki rodzaju "Aquilaria" przystosowały się do życia w różnych środowiskach, w tym na podłożu skalistym, wapiennym lub piaszczystym. Rosną również na łatwo przepuszczalnych stokach i grzbietach oraz na stanowiskach w pobliżu bagien. Zazwyczaj spotykane są na wysokości pomiędzy 0-850 m, rzadziej do 1000 m. Występują w klimacie o średnich dziennych temperaturach 20-22 °C.
Zastosowanie.
Wiele gatunków, zwłaszcza "Aquilaria malaccensis" i "Aquilaria sinensis", szeroko wykorzystywanych jest do pozyskiwania aromatycznego drewna zwanego agarem, co doprowadziło do zagrożenia tych gatunków. Wykorzystywane są także w tradycyjnej medycynie indyjskiej i chińskiej oraz do produkcji kosmetyków.
Znaczenie w hinduizmie.
Korzeń drzewa "Aquilaria malaccensis" jest surowcem do produkcji pachnidła o nazwie aguru ("nieciężki"), które jest stosowane w rytuałach hinduistycznych.
Systematyka.
"Gyrinopsis " Decne., "Ophiospermum" Lour.
Rodzaj należący do plemienia "Aquilarieae", podrodziny "Thymelaeoideae" Burnett, rodziny wawrzynkowatych ("Rutaceae"), rzędu ślazowców ("Sapindales"), kladu różowych ("rosids").
Wykaz gatunków.
Według "The Plant List" w obrębie tego rodzaju sklasyfikowane są co najmniej 22 gatunki:

</doc>
<doc id="1934646" url="https://pl.wikipedia.org/wiki?curid=1934646" title="Bent Peder Rasch">
Bent Peder Rasch

Bent Peder Rasch (ur. 31 maja 1934, zm. 26 listopada 1988) – duński kajakarz, kanadyjkarz. Złoty medalista olimpijski z Helsinek.
Igrzyska w 1952 były jego jedyną olimpiadą i wspólnie z Finnem Haunstoftem triumfował w kanadyjkowych dwójkach na dystansie 1000 metrów. Miał wówczas zaledwie osiemnaście lat. Zmarł w Kanadzie.

</doc>
<doc id="1934647" url="https://pl.wikipedia.org/wiki?curid=1934647" title="Eduard Miloslavić">
Eduard Miloslavić

Eduard Luco Miloslavić (Edward Lucas Miloslavich, ur. 1884, zm. 1952) – chorwacki profesor patologii, jeden z dwunastu lekarzy, którzy w kwietniu 1943 r. udali się w składzie Międzynarodowej Komisji do Katynia, aby osobiście dokonać sekcji zwłok zamordowanych polskich oficerów i ustalić czas popełnienia zbrodni.
Życiorys.
Eduard Miloslavić urodził się w 1884 r. w Oakland w Kalifornii. Wraz z rodziną, która wcześniej wyemigrowała z Dubrownika w Królestwie Dalmacji do USA, powrócił do ojczyzny w 1889 r. Studiował medycynę na Uniwersytecie w Wiedniu, gdzie został profesorem patologii. W 1920 r. na zaproszenie Uniwersytetu Marquette w Milwaukee wyjechał ponownie do USA. W latach 1927-1932 pracował jako doradca medyczno-prawny prokuratury w Milwaukee i uczestniczył w badaniu przestępstw popełnionych przez gang Al Capone. Był jednym z założycieli Międzynarodowej Akademii Medycyny Sądowej. Po powrocie do Jugosławii w 1932 r. został profesorem i dyrektorem Instytutu Medycyny Sądowej i Kryminalistyki Uniwersytetu w Zagrzebiu (1934-1944). W 1943 r. przebywał w Katyniu dokonując sekcji zwłok zamordowanych oficerów WP. W 1944 r. powrócił do Ameryki, gdzie kierował Wydziałem Patologii szpitala De Paul w St. Louis. Opublikował liczne prace z zakresu medycyny sądowej i patologii, zarówno w Europie jak i w USA. W latach 1951-1952 wziął udział w przesłuchaniach Komisji Senatu USA w sprawie zbrodni katyńskiej, potwierdzając winę Sowietów. W komunistycznej Jugosławii skazany na karę śmierci "in absentia" za złożenie zeznań obciążających ZSRR winą za zbrodnię katyńską. Był zdecydowanym przeciwnikiem aborcji i eutanazji. Zmarł w 1952 r.

</doc>
<doc id="1934648" url="https://pl.wikipedia.org/wiki?curid=1934648" title="Finn Haunstoft">
Finn Haunstoft

Finn Haunstoft (ur. 8 lipca 1928; zm. 12 maja 2008) – duński kajakarz, kanadyjkarz. Złoty medalista olimpijski z Helsinek.
Igrzyska w 1952 były jego pierwszą i wspólnie z Bentem Pederem Raschem triumfował w kanadyjkowych dwójkach na dystansie 1000 metrów. Cztery lata później zajął szóste miejsce w tej konkurencji, ale na dystansie 10 000 metrów. Partnerował mu Aksel Duun.

</doc>
<doc id="1934649" url="https://pl.wikipedia.org/wiki?curid=1934649" title="Peder Rasch">
Peder Rasch



</doc>
<doc id="1934650" url="https://pl.wikipedia.org/wiki?curid=1934650" title="Indywidualne Mistrzostwa Wielkiej Brytanii na Żużlu 1991">
Indywidualne Mistrzostwa Wielkiej Brytanii na Żużlu 1991

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich. Tytuł wywalczył Gary Havelock z Bradford Dukes. 

</doc>
<doc id="1934655" url="https://pl.wikipedia.org/wiki?curid=1934655" title="Indywidualne Mistrzostwa Wielkiej Brytanii na Żużlu 1992">
Indywidualne Mistrzostwa Wielkiej Brytanii na Żużlu 1992

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1992 roku. Tytuł wywalczył Gary Havelock z Bradford Dukes. 

</doc>
<doc id="1934656" url="https://pl.wikipedia.org/wiki?curid=1934656" title="Ekslibrisologia">
Ekslibrisologia

Ekslibrisologia – jedna z nauk pomocniczych bibliologii. Zajmuje się badaniem dziejów ekslibrisów, protoekslibrisów i superekslibrisów jako istotnych źródeł dotyczących przeszłości bibliotek i bibliofilstwa. 
Nieodłącznie korzysta i uzupełnia się z innymi naukami i dziedzinami wiedzy, jak historia, historia sztuki, historia kultury materialnej, kulturoznawstwo, heraldyka, genealogia i in. 
Jak podaje "Encyklopedia wiedzy o książce", w Polsce wyniki badań ekslibrisologicznych jako pierwszy wykorzystywał w swoich pracach Stanisław Józef Siennicki (1874,1878). Późniejszymi autorami ważniejszych prac z tej dziedziny byli m.in. Wiktor Wittyg, Kazimierz Reychman, Kazimierz Piekarski i Edward Chwalewik.

</doc>
<doc id="1934657" url="https://pl.wikipedia.org/wiki?curid=1934657" title="Indywidualne Mistrzostwa Wielkiej Brytanii na Żużlu 1993">
Indywidualne Mistrzostwa Wielkiej Brytanii na Żużlu 1993

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1993 roku. Tytuł wywalczył Andy Smith z Coventry Bees. 

</doc>
<doc id="1934658" url="https://pl.wikipedia.org/wiki?curid=1934658" title="Shepshed">
Shepshed

Shepshed - miasto w Wielkiej Brytanii, w Anglii, w hrabstwie Leicestershire. W 2001 r. miasto to zamieszkiwało 14 000 osób.
W tym mieście ma swą siedzibę klub piłkarski - Shepshed FC Dynamo.

</doc>
<doc id="1934659" url="https://pl.wikipedia.org/wiki?curid=1934659" title="Indywidualne Mistrzostwa Wielkiej Brytanii na Żużlu 1994">
Indywidualne Mistrzostwa Wielkiej Brytanii na Żużlu 1994

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1994 roku. Tytuł wywalczył Andy Smith z Coventry Bees. 

</doc>
<doc id="1934661" url="https://pl.wikipedia.org/wiki?curid=1934661" title="Strefy mrozoodporności">
Strefy mrozoodporności

Strefy mrozoodporności, strefy klimatyczne USDA – obszary wydzielone geograficznie w oparciu o kryterium średniej rocznej temperatury minimalnej.
Założenia stref mrozoodporności.
Podział na strefy wprowadzony został przez Departament Rolnictwa USA ("United States Department of Agriculture", USDA), a później został zaadaptowany też poza granicami Stanów Zjednoczonych, w celu podniesienia skuteczności nasadzeń roślin uprawianych. Minimalne temperatury są bowiem jednym z istotnych czynników wpływających na możliwości uprawy poszczególnych gatunków roślin. Informacje, jak niskie temperatury rośliny tolerują, a tym samym w jakich strefach mrozoodporności mogą być uprawiane, pozwalają optymalnie planować dobór gatunków roślin do nasadzeń. Strefy mrozoodporności są wskazówką przy doborze roślin, jednak kierując się nimi należy pamiętać także o innych czynnikach, wpływających na zdolność roślin do tolerowania niskich temperatur, jak grubość i długość zalegania pokrywy śnieżnej, wilgotność powietrza i gleby, nasłonecznienie w okresie zimowym i wiosennym, rodzaj gleby oraz siła i dominujące kierunki wiatru. Pamiętać należy także, że strefy informują o najniższych temperaturach, nie odnosząc się do temperatur letnich. Obszary w tej samej strefie mrozoodporności mogą znacznie różnić się temperaturami letnimi, co należy także uwzględniać przy doborze roślin do uprawy.
Strefy mrozoodporności w Polsce.
Najłagodniejsze zimy w Polsce (strefa 7), panują wzdłuż pasa wybrzeży i wzdłuż zachodniej granicy państwa, sięgając wzdłuż doliny Odry do Wrocławia, oraz w niewielkiej enklawie wokół Poznania. Stwarzają one możliwość uprawy roślin słabiej znoszących silne mrozy. Pozostały obszar kraju znajduje się w strefie 6, z wyjątkiem Suwalszczyzny i Tatr znajdujących się w strefie 5.

</doc>
<doc id="1934662" url="https://pl.wikipedia.org/wiki?curid=1934662" title="Leuchtenštejn">
Leuchtenštejn

Leuchtenštejn (niem. "Leuchtenstein") – słabo zachowane ruiny zamku (warowni) z XIII wieku, znajdujące się w czeskiej części Gór Opawskich ("Zlatohorská vrchovina"), w pobliżu Biskupiej Kopy.
O powstaniu zamku brak wiarygodnych informacji (w 1687 pojawia się informacja o istnieniu ruin), jednak przeprowadzone badania archeologiczne wykazały, iż powstał prawdopodobnie w drugiej połowie XIII w do ochrony księstwa nyskiego, należącego do biskupów wrocławskich. Być może bezpośrednim powodem budowy była utrata przez biskupów innego ważnego zamku – Edelštejnu i chęć ochrony okolicznych złóż. Zamek został opuszczony już w następnym wieku, o czym świadczy m.in. fakt, że w miejscowych przekazach był określany jako "pusty zamek", czyli obiekt niezamieszkany.
Istniała też wieś służebna "Lichtenberc" – powstała wcześniej niż warownia, i to od niej zamek mógł wziąć swoją nazwę.
Z zamku pozostało obecnie bardzo niewiele – fundamenty cylindrycznej wieży oraz resztki murów. Widoczne są też pozostałości po fosie. Całość jest zarośnięta lasem. Do ruin prowadzi szlak pieszy ze Zlatych Hor (z centrum miejscowości szlak ) do wieży widokowej na Biskupiej Kopie.

</doc>
<doc id="1934663" url="https://pl.wikipedia.org/wiki?curid=1934663" title="Indywidualne Mistrzostwa Wielkiej Brytanii na Żużlu 1995">
Indywidualne Mistrzostwa Wielkiej Brytanii na Żużlu 1995

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1995 roku. Tytuł wywalczył Andy Smith z Coventry Bees. 

</doc>
<doc id="1934665" url="https://pl.wikipedia.org/wiki?curid=1934665" title="Strefa mrozoodporności">
Strefa mrozoodporności



</doc>
<doc id="1934668" url="https://pl.wikipedia.org/wiki?curid=1934668" title="Indywidualne Mistrzostwa Wielkiej Brytanii na Żużlu 1996">
Indywidualne Mistrzostwa Wielkiej Brytanii na Żużlu 1996

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1996 roku. Tytuł wywalczył Joe Screen z Bradford Dukes. 

</doc>
<doc id="1934669" url="https://pl.wikipedia.org/wiki?curid=1934669" title="Cerkiew św. Jana Kronsztadzkiego w Nowosybirsku">
Cerkiew św. Jana Kronsztadzkiego w Nowosybirsku

Cerkiew św. Jana Kronsztadzkiego – prawosławna cerkiew parafialna w Nowosybirsku.
Świątynia znajduje się w Paszynie, eksklawie rejonu kalinińskiego Nowosybirska.
Kamień węgielny pod budowę cerkwi dla działającej od połowy lat 90. XX wieku społeczności prawosławnej został położony 27 września 1997. Autorami projektu i realizatorami budowy cerkwi byli braci Nikołaj i Giennadij Drowosiekow. W 1998 przy gotowej świątyni została erygowana parafia, zaś pierwsze nabożeństwo miało miejsce w święto Paschy w tym roku. Wobec stałego wzrostu liczby parafian już dwa lata później konieczne stało się wzniesienie nowej, większej cerkwi, której poświęcenie miało miejsce 2 stycznia 2000. Nowa świątynia została wzniesiona z materiału pozyskanego z rozbiórki poprzedniej. Obok niej wzniesiono również budynek szkoły niedzielnej, pracowni wypieku prosfor oraz połączoną z cerkwią dzwonnicę. W 2004 biskup nowosybirski i berdski Tichon (Jemieljanow) poświęcił przeznaczone dla niej sześć dzwonów.
W 2003 cerkwi została przekazana riasa należąca niegdyś do jej patrona – św. Jana Kronsztadzkiego. Była ona do tej pory przechowywana w monasterze Nowe Diwiejewo w Nowym Jorku. Razem z riasą do cerkwi trafiły również inne relikwie z tego klasztoru, należące do świętej wielkiej księżnej Elżbiety Romanowej, św. Serafina z Sarowa, św. Sergiusza z Radoneża, św. Hermana z Alaski.

</doc>
<doc id="1934670" url="https://pl.wikipedia.org/wiki?curid=1934670" title="Attila Dragóner">
Attila Dragóner

Attila Dragóner (ur. 15 listopada 1974 roku w Budapeszcie) – węgierski piłkarz, grający na pozycji obrońcy. Przez wiele lat kariery seniorskiej związany był z Ferencvárosi TC, brał udział w Igrzyskach Olimpijskich 1996.
Po zakończeniu sezonu 2010/2011 zawodnik ogłosił oficjalnie zakończenie kariery. Po kilku tygodniach wznowił karierę i został zawodnikiem Jászapáti Városi SE. Zawodnik zdecydował się na wznowienie kariery ze względu na stulecie powstania klubu z Jászapáti.

</doc>
<doc id="1934671" url="https://pl.wikipedia.org/wiki?curid=1934671" title="Indywidualne Mistrzostwa Wielkiej Brytanii na Żużlu 1997">
Indywidualne Mistrzostwa Wielkiej Brytanii na Żużlu 1997

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w 1997 roku. Tytuł wywalczył Mark Loram z Bradford Dukes.

</doc>
<doc id="1934672" url="https://pl.wikipedia.org/wiki?curid=1934672" title="We’re Here Because We’re Here">
We’re Here Because We’re Here

We’re Here Because We’re Here – ósmy studyjny album grupy Anathema. Za miksowanie albumu odpowiedzialny był Steven Wilson (Porcupine Tree), za mastering Jon Astley (kooperujący dawniej z zespołami The Who oraz Led Zeppelin).
Tytuł albumu zaczerpnięto z pieśni pod tym samym tytułem, śpiewanej w okopach aliantów podczas I wojny światowej na melodię pieśni „Auld Lang Syne” (w Polsce na tę melodię śpiewa się harcerską pieśń „Braterski krąg”).
Na płycie wystąpił gościnnie wokalista fińskiej grupy HIM, Ville Valo (w utworze „Angels Walk Among Us”).
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1934673" url="https://pl.wikipedia.org/wiki?curid=1934673" title="Port lotniczy Berlin Brandenburg">
Port lotniczy Berlin Brandenburg

Port lotniczy Berlin Brandenburg im. Willy’ego Brandta (niem. "Flughafen Berlin Brandenburg „Willy Brandt”", ang. "Berlin Brandenburg Airport", kod IATA: BER, kod ICAO EDDB) – międzynarodowy port lotniczy w Niemczech, w kraju związkowym Brandenburgia, w Schönefeld, na południe od Berlina, przy autostradzie A113.
Historia.
Budowę rozpoczęto 5 września 2006. Lotnisko przyjęło nazwę "Flughafen Berlin Brandenburg", a w ruchu międzynarodowym "Berlin Brandenburg Airport". Patronem lotniska obrano byłego kanclerza Willy’ego Brandta. Rozpoczęcie działalności było planowane na 3 czerwca 2012, jednak z powodu zaistniałych podczas budowy problemów, otwarcie lotniska nastąpiło w 2020 roku – 31 października 2020 roku o godzinie 14:01 wylądował pierwszy samolot linii easyJet G-UZHF o numerze lotu U23110 i o 14:05 drugi linii Lufthansa D-AINZ w specjalnym malowaniu Hauptstadtflieger o numerze lotu LH2020. Oba samoloty to najnowsze A320neo. Terminal 1 został oficjalnie otwarty, terminale M, Q, L i K lotniska Berlin-Schönefeld zostały przemienione w terminal 5, a terminal 2 pozostanie na razie zamknięty z powodu pandemii koronawirusa.
Lotnisko Berlin Brandenburg, powstałe obok byłego portu lotniczego Berlin-Schönefeld, zastąpiło trzy berlińskie porty lotnicze: Tempelhof (zamknięty w 2008 roku), Tegel (zamknięty w 2020 roku) i Schönefeld (przemianowany w 2020 roku na Terminal 5 lotniska Berlin Brandenburg).
Koszt realizacji inwestycji wyniósł 7,3 mld euro.
Port lotniczy położony jest na południe od dawnego portu lotniczego Schönefeld i wykorzystuje południowy pas startowy tego lotniska. Północny pas startowy lotniska Schönefeld został przecięty przez autostradę i wyłączony z użytkowania. W związku z inwestycją przesiedlono ponad 300 mieszkańców miejscowości Diepensee i Selchow.
W 2019 r. dwa lotniska operacyjne w Berlinie obsłużyły łącznie 35,6 mln pasażerów co gwałtownie spadło do 9 mln w wyniku pandemii COVID-19.  W 2021 roku Port Lotniczy Berlin Brandenburg nieznacznie zwiększył tę liczbę do 9,9 mln pasażerów. 
Dojazd.
Do lotniska prowadzi odcinek autostrady A113 na przedłużeniu berlińskiej autostrady wewnątrzmiejskiej.
Do lotniska prowadzi podziemna linia kolejowa. Lotnisko obsługiwane jest przez dwie stacje:

</doc>
<doc id="1934676" url="https://pl.wikipedia.org/wiki?curid=1934676" title="Sheringham">
Sheringham

Sheringham – miasto portowe w Wielkiej Brytanii, w Anglii, w hrabstwie Norfolk. W 2001 r. miasto to zamieszkiwało 7143 osób.

</doc>
<doc id="1934679" url="https://pl.wikipedia.org/wiki?curid=1934679" title="Äio">
Äio

Äio – czwarty album studyjny estońskiej folk metalowej Metsatöll wydany 3 marca 2010 roku przez Spinefarm Records. Na płycie znajduje się 14 utworów.
Lista utworów.
Na podstawie materiału źródłowego:

</doc>
<doc id="1934680" url="https://pl.wikipedia.org/wiki?curid=1934680" title="Indywidualne Mistrzostwa Wielkiej Brytanii na Żużlu 2008">
Indywidualne Mistrzostwa Wielkiej Brytanii na Żużlu 2008

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w sezonie 2008. Tytuł wywalczył Scott Nicholls z Eastbourne Eagles. 
Finał.
Bieg po biegu:

</doc>
<doc id="1934685" url="https://pl.wikipedia.org/wiki?curid=1934685" title="Indywidualne Mistrzostwa Wielkiej Brytanii na Żużlu 2007">
Indywidualne Mistrzostwa Wielkiej Brytanii na Żużlu 2007

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w sezonie 2007. Tytuł wywalczył Chris Harris z Coventry Bees. 
Finał.
Bieg po biegu:

</doc>
<doc id="1934688" url="https://pl.wikipedia.org/wiki?curid=1934688" title="Monocoque">
Monocoque



</doc>
<doc id="1934689" url="https://pl.wikipedia.org/wiki?curid=1934689" title="Shipston-on-Stour">
Shipston-on-Stour

Shipston-on-Stour lub Shipston on Stour - miasto i civil parish w Wielkiej Brytanii, w Anglii, w hrabstwie Warwickshire, w dystrykcie Stratford-on-Avon. W 2011 roku civil parish liczyła 5038 mieszkańców. Shipston jest wspomniana w Domesday Book (1086) jako "Scepwestun".

</doc>
<doc id="1934690" url="https://pl.wikipedia.org/wiki?curid=1934690" title="Wojciech Sikora (publicysta)">
Wojciech Sikora (publicysta)

Wojciech Sikora (ur. 16 kwietnia 1956 w Krakowie, zm. 4 sierpnia 2022 w Paryżu) – polski publicysta, redaktor, działacz opozycji demokratycznej w PRL. Prezes Stowarzyszenia Instytut Literacki (w latach 2010-2019) i Fundacji Kultury Paryskiej (w latach 2013-2019).
Życiorys.
Absolwent VII Liceum Ogólnokształcącego w Krakowie, studiował następnie filozofię na Uniwersytecie Jagiellońskim (1977–1980).
W czasie studiów był opozycyjnym działaczem studenckim. Latem 1976 r. współuczestniczył w zbieraniu podpisów na listach w obronie represjonowanych robotników Radomia. Uczestniczył w zebraniach powstałego Komitetu Obrony Robotników. W maju 1977 r., po śmierci Stanisława Pyjasa brał udział w organizowaniu bojkotu krakowskich Juwenaliów. Brał udział w działalności Studenckiego Komitetu Solidarności, m.in. jako jeden z redaktorów „Sygnału”, z którym związani byli w tym czasie m.in. Joanna Burchard, Anna Krajewska, Grzegorz Małkiewicz, Jan Polkowski, Tomasz Schoen i Bronisław Wildstein. Współuczestniczył w kolportażu prasy niezależnej, głównie „Robotnika” w Nowej Hucie, a także w akcjach ulotkowych pod bramą kombinatu Huty im. Lenina. W lipcu 1978 r. zatrzymany przez bezpiekę i postawiony razem z Łukaszem Świeżem przed kolegium z zarzutem „zaśmiecania miasta”. Był w tym czasie wielokrotnie zatrzymywany na 48 godzin (m.in. 22 października 1979 r. w Warszawie podczas akcji protestacyjnej przeciwko praskim procesom czechosłowackich dysydentów).
29 sierpnia 1980 r. aresztowany, wraz z Andrzejem Mietkowskim i Bronisławem Wildsteinem (cała trójka otrzymała 30 sierpnia tzw. „sankcje prokuratorskie”. Śledztwo w tej sprawie zostało umorzone dopiero przez Prokuraturę Rejonową 28 listopada 1984 r., na podstawie amnestii z 21 lipca 1984 r.). Jego nazwisko znalazło się na ogólnopolskiej liście aresztowanych, których uwolnienia domagali się strajkujący w Gdańsku stoczniowcy. Po podpisaniu Porozumień Sierpniowych zwolniony 1 września 1980 r.
Współzakładał niezależny ruch studencki, m.in. współorganizował pierwszy wiec studencki na dziedzińcu przed Collegium Broscianum przy Grodzkiej 52. Został wybrany do Zarządu Niezależnego Zrzeszenia Studentów (wyznaczony do spraw kontaktów z NSZZ „Solidarność” pracowników naukowych), współpracował przy wydawaniu „Biuletynu NZS UJ”.
Uczestniczył w zakładaniu pierwszych kół NSZZ „Solidarność”, był wraz z Anną i Andrzejem Mietkowskimi, Bronisławem Wildsteinem, Grzegorzem Małkiewiczem, Beatą Surówką i Anną Krajewską jednym z członków najbardziej zaangażowanej grupy działaczy (m.in. w lutym 1981 r. uczestniczyli na uniwersytetach w Szwecji, Niemczech i Francji w licznych prelekcjach i spotkaniach na rzecz „Solidarności” oraz nawiązania kontaktów z organizacjami studenckimi za granicą). Przebywał w Kolonii, Sztokholmie i Uppsali. Od czerwca 1981 r. przebywał w Paryżu, gdzie poznał Jerzego Giedroycia i podjął dorywczą pracę w paryskiej „Kulturze”. Jesienią 1981 r. brał udział w międzynarodowym zlocie organizacji studenckich we Francji, podpisując m.in. wraz z kolegami porozumienie między Krajowym Związkiem Studentów Francuskich ("Union National des Étudiants de France") a NZS-em.
Po wprowadzeniu stanu wojennego w Polsce pozostał za granicą i uzyskał azyl polityczny we Francji. W latach 1982–1989 był działaczem polskich organizacji emigracyjnych. Był członkiem założycielem i współpracownikiem Grupy Koordynacyjnej NZS w Paryżu i współpracownikiem paryskiego Komitetu NSZZ „Solidarność” Seweryna Blumsztajna, gdzie zajmował się głównie „przerzutami” i kontaktami ze strukturami NSZZ „Solidarność” Regionu Małopolska (m.in. sprzęt poligraficzny dla oficyn II obiegu, m.in. Oficyny Literackiej, czy KTW oraz pism podziemnych „Promieniści”, „Bez Dekretu”, „Hutnik”).
W latach 1982–1986 pracował w emigracyjnym miesięczniku „Kontakt”, kontynuował też – stałą już – współpracę z paryską „Kulturą” (od jesieni 1981 do wiosny 1982 r. opiniował teksty i materiały dot. niezależnego ruchu studenckiego w Polsce; w kolejnych latach prowadził rubrykę pt. „Kronika francuska”). Współpracował z Rozgłośnią Polską Radia Wolna Europa. W latach 1983–1989 był francuskim przedstawicielem i sekretarzem na Europę australijskiej Fundacji Polcul – Polskiej Fundacji Kultury, powołanej w 1980 r. w celu nadawania stypendiów ludziom kultury w Polsce. Od 1984 r. był członkiem redakcji i przedstawicielem na Zachodzie krakowskiego kwartalnika niezależnego „Arka”.
Od 1987 do 2002 r. był sekretarzem Funduszu Pomocy Niezależnej Literaturze i Nauce w Paryżu, któremu przewodniczył Czesław Miłosz i który udzielił blisko 700 stypendiów osobom z Polski oraz sfinansował wydanie blisko pięćdziesięciu książek. Był współzałożycielem (wraz z Anną Giorgi-Alberti) firmy składopisowo-wydawniczej Editions Aktis S.A.R.L. i jej współwłaścicielem w latach 1989–1995. Aktis składał m.in. paryską „Kulturę”, „Zeszyty Historyczne” i wszystkie książki z „Biblioteki Kultury”, a ponadto „niebieską serię” „Libelli” Kazimierza Romanowicza, „Zeszyty Literackie” Barbary Toruńczyk, serię „Konfrontacje” Ireny Lasoty.
Po 1989 r. m.in. pracował przez kilka lat jako „wolny strzelec” w Sekcji Polskiej Radio France Internationale, a także redagował – wraz z Lilianą Sonik – rozpowszechnianą w Polsce, francuską serię wydawniczą „Wielcy Malarze”. Do Polski przyjechał po raz pierwszy w 1991 r.
Przez cały okres emigracji współpracował ściśle z Jerzym Giedroyciem i paryską „Kulturą”. Od 2000 jako stały pracownik Instytutu Literackiego, a od 2002 r. członek zarządu Stowarzyszenia „Instytut Literacki Kultura”, zarządzającego instytucją. Po śmierci Henryka Giedroycia, z jego upoważnienia objął w marcu 2010 kierownictwo tej placówki, którą prowadził do maja 2019 r.
Członek Stowarzyszenia Pracowników, Współpracowników i Przyjaciół Rozgłośni Polskiej Radia Wolna Europa Imienia Jana Nowaka-Jeziorańskiego w Warszawie. Wchodził w skład Zarządu funkcjonującej w Polsce Fundacji Kultury Paryskiej, która ma cele zbieżne z celami Stowarzyszenia Instytut Literacki „Kultura”.
Dwukrotny laureat „Nagrody Przyjaźni i Współpracy” przyznanej przez paryską „Kulturę” „Nagrodę Przyjaźni i Współpracy” (1992 i 1997). Odznaczony: Krzyżem Kawalerskim (1995), Oficerskim (2008) i Komandorskim (2018) Orderu Odrodzenia Polski oraz, w 2018 r., Medalem Stulecia Odzyskanej Niepodległości (udekorowany w 2019).
Żonaty z Agatą z domu Czartoryską, był ojcem trójki dzieci. Mieszkał we Flins-Neuve-Église, w regionie Île-de-France, w departamencie Yvelines we Francji.
Pogrzeb odbył się 18 sierpnia 2022 r. w kościele w Le Mesnil-le-Roi oraz na miejscowym cmentarzu, w bliskości grobów Jerzego Giedroycia, Henryka i Ledy Giedroyciów, Józefa i Marii Czapskich oraz Zofii i Zygmunta Hertzów.

</doc>
<doc id="1934691" url="https://pl.wikipedia.org/wiki?curid=1934691" title="Indywidualne Mistrzostwa Wielkiej Brytanii na Żużlu 2006">
Indywidualne Mistrzostwa Wielkiej Brytanii na Żużlu 2006

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w sezonie 2006. Tytuł wywalczył Scott Nicholls z Coventry Bees.
Finał.
Uwaga: o zwycięstwie w turnieju decydowała kolejność wyścigu finałowego, w którym wystartowała czwórka najlepszych zawodników po 20 biegach.
Bieg po biegu:

</doc>
<doc id="1934694" url="https://pl.wikipedia.org/wiki?curid=1934694" title="Odra Południowa">
Odra Południowa

Odra Południowa we Wrocławiu, to ramię rzeki Odry zlokalizowane w Śródmiejskim Węźle Wodnym. W rejonie Stopnia Wodnego Szczytniki Odra dzieli się na Odrę śródmiejską i Starą Odrę. Dalej Odra śródmiejska płynie w kierunku centrum miasta. Tu w rejonie Ostrowa Tumskiego koryto rzeki dzieli się na dwa ramiona rozdzielone Wyspą Piasek: Odrę Północną i Odrę Południową; tu również znajduje się jedna z przystani użytkowanych przez białą flotę – Przystań Kardynalska, natomiast na lewym brzegu znajduje się Przystań przy Hali Targowej. Oba ramiona, oraz inne, mniejsze ramiona i kanały, otaczają swoimi wodami wyspy odrzańskie położone centrum miasta: zespół wschodnich wysp odrzańskich. Odra Północna i Południowa ponownie łączą się na krótkim odcinku rzeki przed Kępą Mieszczańska, w około 252 km biegu Odry. Następnie oba ramiona opływają tę wyspę wraz z mniejszymi, bezimiennymi wysepkami, by połączyć się ostatecznie za jej północnym przylądkiem. Bieg Odry kilometrowany jest wzdłuż nurtu Odry Południowej.
Odra w obszarze miasta jest na całej swej długości rzeką skanalizowaną, co oznacza, że każdy jej odcinek znajduje się w zasięgu oddziaływania, określonego dla danego odcinka rzeki, stopnia wodnego. W przypadku Odry Południowej są to następujące stopnie wodne: górny odcinek – Piaskowy Stopień Wodny, środkowy odcinek – Mieszczański Stopień Wodny, dolny odcinek – Stopień Wodny Rędzin. Ten szlak wodny nie stanowi drogi wodnej w rozumieniu rozporządzenia Rady Ministrów w sprawie śródlądowych dróg wodnych – wykaz śródlądowych dróg wodnych. "Śródmiejskie szlaki żeglugowe" zostały udostępnione dla żeglugi przez Regionalny Zarząd Gospodarki Wodnej we Wrocławiu. Odra Południowa jest tylko częściowo dostępna dla żeglugi. Przeszkodami, które uniemożliwiają poruszanie się jednostek pływających na całej długości tego ramienia rzeki są: Jaz św. Macieja oraz jaz i elektrownia wodna Wrocław I (Południowa). W rejonie tych dwóch przeszkód poszczególne odcinki są zamknięte dla żeglugi, ruch jednostek pływających odbywa się przez równolegle przeprowadzone przekopy, na których zlokalizowano śluzy komorowe: Śluza Mieszczańska i Śluza Piaskowa.
Nad Odrą Południową przerzuconych jest szereg przepraw – mostów drogowych. Część z nich przedłużona jest przeprawami przerzuconymi również przez Odrę Północną, np. Mosty Młyńskie, Mosty Uniwersyteckie, Mosty Pomorskie itp..
Zagospodarowanie brzegów Odry Południowej wzdłuż jej biegu jest niejednolite. Brzeg lewy to obszar Starego Miasta, jednak wzdłuż samej rzeki tylko na krótkich odcinkach znajduje się zabudowa. W początkowym biegu tego ramienia rzeki na lewym brzegu przebiega Bulwar Xawerego Dunikowskiego, Ulica Grodzka i dalej Nowy Świat. Za tą ulicą do brzegu bezpośrednio przylega zabudowa między innymi Elektrowni Wodnej Wrocław I (Południwej – budynek znajduje się na bezimiennej wysepce utworzonej przez przekop zasilający turbiny elektrowni), Arsenału i dawnego szpitala. Za Mostem Sikorskiego znajduje się teren były zakładów, a za nim krótki bulwar. Za Mostem Dmowskiego wzdłuż pionowego, żelbetowego nabrzeża rozciągają się tereny zakładów, aż do Remontowej Stoczni Rzecznej. Natomiast prawy brzeg to wyspy. W zespole wschodnich wysp odrzańskich, poza niewielkim obszarem zabudowy Wyspy Piasek (bulwar wzdłuż nabrzeża) obszar pozostałych wysp zajmuje zieleń miejska, z wytyczonymi alejami spacerowymi, połączonymi kładkami i mostami, oraz placami zabaw. W wielu miejscach wybudowano schody umożliwiające zejście do samej wody, a wzdłuż Wyspy Słodowej wyznaczono miejsca cumowania jednostek pływających. Inaczej wygląda zagospodarowanie brzegu Kępy Mieszczańskiej. Tu na cyplu rozdzielającym oba ramiona rzeki znajduje się rzeźba – pomnik autorstwa wrocławskiego rzeźbiarza Stanisława Wysockiego pt. "Powodzianka". Dalej między Mostem Uniwersyteckim, a Mostem Pomorskim zakotwiczona jest niewielka keja użytkowana przez białą flotę i budynek mariny śródmiejskiej – Mariny Topacz (basen portowy znajduje się na przeciwległym brzegu wyspy, nad Odrą Północną). Tu również swój początek bierze przekop Śluzy Mieszczańskiej. Za Mostem Pomorskim rozciąga się obszar zabudowy mieszkalno usługowej, bazy policji i innej, aż do Mostu Dmowskiego. Za nim znajduje się niegdyś niedostępny obszar byłych terenów wojskowych. Znaczna część brzegów Odry Południowej jest umocniona, często są to nabrzeża w postaci umocnionych brzegów skarpowych, w tym także brukowanych, lub pionowych (albo o dużym kącie nachylania) ścian, w tym masywnych konstrukcji pracujących jako mury oporowe, część z nich oblicowane okładziną kamienną, lub ścian murowanych, ceglanych.

</doc>
<doc id="1934695" url="https://pl.wikipedia.org/wiki?curid=1934695" title="Avan Jogia">
Avan Jogia

Avan Tudor Jogia, lepiej znany jako Avan Jogia (ur. 9 lutego 1992 w Vancouver, w Kanadzie) – kanadyjski aktor, reżyser, aktywista i piosenkarz. Najbardziej znany z ról w serialach "Victoria znaczy zwycięstwo" oraz "Twisted: W kręgu podejrzeń".
Po raz pierwszy stanął przed kamerami by odtworzyć rolę Danny'ego w filmie "Historia Gwen Araujo". 
Życie prywatne.
W latach 2011-2016 Jogia był w związku z aktorką Zoey Deutch. Pozostaje również w przyjaźni z Elizabeth Gillies i Victorią Justice, z którymi grał w "Victoria znaczy zwycięstwo".
Jest podwójnym obywatelem Kanady i Wielkiej Brytanii.
Aktywizm.
Jogia jest współzałożycielem powstałej w 2011 roku organizacji non-profit "Straight But Not Narrow" (SBNN), której główną misją jest szerzenie świadomości i wiedzy o społeczności LGBT wśród młodzieży.

</doc>
<doc id="1934697" url="https://pl.wikipedia.org/wiki?curid=1934697" title="Nadleśnictwo Międzyzdroje">
Nadleśnictwo Międzyzdroje

Nadleśnictwo Międzyzdroje – jednostka organizacyjna Lasów Państwowych podległa Regionalnej Dyrekcji Lasów Państwowych w Szczecinie.
Siedziba nadleśnictwa znajduje się w Międzyzdrojach.
Położenie geograficzne.
Nadleśnictwo Międzyzdroje położone jest w całości w granicach województwa zachodniopomorskiego, na terenie powiatów: Świnoujście (grodzki) i Kamień Pomorski, oraz 6 gmin: Świnoujście, Międzyzdroje, Wolin, Golczewo, Kamień Pomorski i Dziwnów.
Zasięg terytorialny nadleśnictwa wynosi 66047 ha. Z obszaru zasięgu administracyjnego nadleśnictwa wyłączone są tereny Wolińskiego Parku Narodowego.
Położenie przyrodnicze.
a. Kraina przyrodniczo-leśna - Bałtycka
b. Dzielnice przyrodniczo-leśne – Pas Nadmorski i Nizina Szczecińska
Grunty zarządzane przez Nadleśnictwo Międzyzdroje położone są na wyspach bałtyckich: Wolin, Uznam i Karsibór oraz częściowo na stałym lądzie.
Powierzchnia nadleśnictwa wynosi 12 441 ha, w tym powierzchnia leśna 11 730 ha
Krajobraz.
Krajobraz wysp bałtyckich – Wolin, Uznam i Karsibór, w tym również dużej części Nadleśnictwa Międzyzdroje został ukształtowany przez lądolód skandynawski, który wycofał się z tych terenów około 12 tys. lat temu, po nim pozostały liczne wysokie wzgórza, w większości znajdujące się na gruntach Wolińskiego Parku Narodowego oraz głazy narzutowe rozrzucone po całym terenie, największy z tych głazów znajduje się przy brzegu Zalewu Kamieńskiego w pobliżu wyspy Chrząszczewskiej i nazwany jest „Kamieniem Królewskim”.
Po wycofaniu się lądolodu skandynawskiego, krajobraz terenu nadleśnictwa był kształtowany w dalszym ciągu przez rzekę Odrę oraz prądy morskie, skutkiem tych procesów było utworzenie obecnej wstecznej delty rzeki Świny oraz żółtych i brunatnych pofałdowanych wydm porośniętych teraz przez bory sosnowe i lasy mieszane.
Obecnie rzeka Odra w wyniku procesów akumulacyjnych uchodzi do morza trzema odnogami o nazwach: Dziwna, Świna i Piana, dwie pierwsze znajdują się na terenie Polski, natomiast Piana na terenie Niemiec.
Duże znaczenie na kształtowanie obecnego krajobrazu miał fakt wybudowania na początku ubiegłego stulecia sztucznego kanału nazwanego Kanałem Piastowskim, który ułatwiał żeglugę do portu w Szczecinie. Kanał ten utworzył sztucznie wyspę Karsibór.
Historia.
Po II wojnie światowej na obszarze, który obejmuje obecny zasięg terytorialny Nadleśnictwa Międzyzdroje utworzono następujące Nadleśnictwa: Świnoujście, Warnowo, Kamień Pomorski, Golczewo i Przybiernów.
Historia powstania Nadleśnictwa Międzyzdroje datuje się od 1945, z chwilą rozpoczęcia odbudowy kraju
po II wojnie światowej.
Do roku 1949 na wyspach Wolin i Uznam utworzono dwa nadleśnictwa: Świnoujście i Warnowo. Siedziba Nadleśnictwa Świnoujście mieściła się w Międzyzdrojach w obecnym budynku nadleśnictwa przy ul Niepodległości 35 (dawniej Niepodległości 3) a Nadleśnictwa Warnowo w miejscowości o takiej samej nazwie. Obie siedziby nadleśnictw przed wojną również były siedzibami państwowych nadleśnictw niemieckich.
W roku 1949 połączono Nadleśnictwa Świnoujście i Warnowo w jedno dwuobrębowe Nadleśnictwo Świnoujście, natomiast w roku 1952 rozdzielono je z powrotem. W 1953 roku część lasów Nadleśnictwa Warnowo wstępnie przeznaczono już pod projektowany Park Narodowy, który ostatecznie utworzono 3.03.1960 r. pod nazwą Woliński Park Narodowy.
Po reorganizacji w Lasach Państwowych, w roku 1954, utworzono Woliński Rejon Lasów Państwowych w Międzyzdrojach, który funkcjonował w okresie od 1 lipca 1954 r. do 30 września 1958, obejmując swym zasięgiem nadleśnictwa: Świnoujście, Warnowo, Golczewo, Kamień Pomorski i Przybiernów.
Dokumenty z lat 1945-1954 w archiwum zakładowym się nie zachowały, wyjątek stanowią mapy i Plany Urządzania Lasu.
Z zapisów w Prowizorycznego Planu Urządzania Lasu dla Nadleśnictwa Świnoujście na lata 1952-1961 wynika, że nadleśniczym w tym czasie był F. Zieliński.
Wolińskim Rejonem Lasów Państwowych w Międzyzdrojach w latach 1954-1958, którego siedziba mieściła się przy obecnej ulicy Niepodległości 22, kierowali kolejno: Jerzy Hanulak, Czesław Jagła i Władysław Klimaszewski.
Po likwidacji rejonów w Lasach Państwowych w 1958 powstaje Nadleśnictwo Międzyzdroje.
Na terenie Nadleśnictwa Międzyzdroje w latach 1954 -1965 funkcjonowała przywodna składnica drewna tz.”Binduga” zlokalizowana przy Kanale Piastowskim na terenie obecnego leśnictwa Karsibór. Drewno spławiano tratwami Zalewem Szczecińskim do Stepnicy. Bindugę zlikwidowano, ponieważ spławiane drewno wielokrotnie stanowiło zagrożenie dla statków płynących torem wodnym ze Świnoujścia do Szczecina.
Po likwidacji Wolińskiego Rejonu Lasów Państwowych w Międzyzdrojach na wyspach Wolin, Uznam i Karsibór połączono (istniejące przed utworzeniem Wolińskiego Rejonu Lasów Państwowych Nadleśnictwo Świnoujście i Nadleśnictwo Warnowo) w jednoobrębowe Nadleśnictwo Międzyzdroje.
W latach 1971-1973 Nadleśnictwo Międzyzdroje prowadziło Zasadniczą Szkołę Leśną dla robotników z internatem. Szkoła i internat mieściły się w Lubiewie (obecnie budynek przy ul Wolińskiej 1 w Międzyzdrojach). Odpowiedzialnym pracownikiem nadleśnictwa za funkcjonowanie szkoły był adiunkt Andrzej Pyrczek, późniejszy inspektor regionalny. Budynek szkoły w roku 1981 wyburzono i wybudowano 8-rodzinny blok mieszkalny dla pracowników nadleśnictwa.
W roku 2006 Nadleśnictwo Międzyzdroje przyjęło grunty z Nadleśnictwa Rokita z północnej części obrębu Rokita o powierzchni 3296 ha oraz z Nadleśnictwa Gryfice 49 ha gruntów w pobliżu Kamienia Pomorskiego.

</doc>
<doc id="1934699" url="https://pl.wikipedia.org/wiki?curid=1934699" title="Erik Hansen (kajakarz)">
Erik Hansen (kajakarz)

Erik Rosendahl Hansen (ur. 15 listopada 1939 w Randers, zm. 29 września 2014) – duński kajakarz. Trzykrotny medalista olimpijski.
Specjalizował się w kajakowej jedynce. Brał udział w czterech igrzyskach (IO 60, IO 64, IO 68, IO 72), na dwóch zdobywał medale. W 1960 triumfował na dystansie 1000 metrów i wspólnie z kolegami był trzeci w - jedyny raz rozgrywanej na igrzyskach - sztafecie. Trzeci medal, brązowy, wywalczył w 1968. Pięć razy stawał na podium mistrzostw świata, raz sięgając po złoto (K-1 1000 m: 1963) i cztery razy po srebro (K-1 500 m: 1963, 1966; K-1 1000 m: 1966, K-1 10000 m: 1970.

</doc>
<doc id="1934704" url="https://pl.wikipedia.org/wiki?curid=1934704" title="VIC-II">
VIC-II



</doc>
<doc id="1934705" url="https://pl.wikipedia.org/wiki?curid=1934705" title="Oblężenie (film)">
Oblężenie (film)

Oblężenie (ang. "Siege") – amerykański krótkometrażowy film dokumentalny z 1940 autorstwa Juliena Bryana. Nominowany do Oscara za rok 1941.
Fabuła.
Film Juliena Bryana powstał na podstawie materiału nakręconego przez niego we wrześniu 1939 roku w czasie oblężenia Warszawy, w której był on wtedy jedynym zagranicznym reporterem.

</doc>
<doc id="1934706" url="https://pl.wikipedia.org/wiki?curid=1934706" title="Alfa Romeo 169">
Alfa Romeo 169



</doc>
<doc id="1934713" url="https://pl.wikipedia.org/wiki?curid=1934713" title="Abdoulaye Cissé (ur. 1983)">
Abdoulaye Cissé (ur. 1983)

Abdoulaye Cissé (ur. 24 grudnia 1983 w Adzopé) – burkiński piłkarz pochodzenia iworyjskiego grający na pozycji napastnika.
Kariera klubowa.
Cissé urodził się w Wybrzeżu Kości Słoniowej, a karierę piłkarską rozpoczął we Francji, w klubie Grenoble Foot 38. Po grze w drużynie juniorów Grenoble odszedł do Montpellier HSC, gdzie występował na przemian w rezerwach i pierwszym zespole. W Ligue 1 zadebiutował 29 września 2001 w przegranym 1:3 domowym spotkaniu z FC Lorient. W 2004 roku spadł z Montpellier do Ligue 2.
W 2007 roku Cissé został wypożyczony z Montpellier do saudyjskiego Al-Faisaly, a następnie do katarskiego Al-Khor. Latem tamtego roku przeszedł do innego klubu z tego kraju, Al-Siliya i grał w nim do 2009 roku. Wtedy też został piłkarzem zespołu Al-Dhafra ze Zjednoczonych Emiratów Arabskich, a po pół roku gry w tym klubie ponownie został zawodnikiem Al-Khor. Z kolei latem 2010 odszedł do egipskiego El-Masry. Następnie grał w Zamaleku i Al-Ittihad Trypolis, a w 2015 trafił do Ittihad El Shorta. W 2016 przeszedł do omańskiego Dhofar SCSC.
Kariera reprezentacyjna.
W reprezentacji Burkiny Faso Cissé zadebiutował w 2003 roku. W 2004 roku został powołany do kadry na Puchar Narodów Afryki 2004 i wystąpił tam w 3 meczach: z Senegalem (0:0), z Mali (1:3) i z Kenią (0:3). Od 2003 do 2007 roku wystąpił w kadrze narodowej 12 razy i strzelił 3 gole.

</doc>
<doc id="1934714" url="https://pl.wikipedia.org/wiki?curid=1934714" title="Abdoulaye Cisse">
Abdoulaye Cisse



</doc>
<doc id="1934719" url="https://pl.wikipedia.org/wiki?curid=1934719" title="Biblioteka Angelo Mai w Bergamo">
Biblioteka Angelo Mai w Bergamo

Biblioteka Angelo Mai w Bergamo (wł. "Civica Biblioteca Angelo Mai di Bergamo") jest najważniejszą instytucją zajmującą się przechowywaniem dokumentów historycznych w Bergamo i okolicach. Jej siedzibą jest Palazzo Nuovo w Górnym Mieście w Bergamo (wł. "Città Alta"). Budynek ten leży naprzeciwko Palazzo della Ragione, przy Piazza Vecchia.
Historia.
Biblioteka została otwarta 13 lutego 1768, po tym jak kardynał Giuseppe Alessandro Furietti podarował miastu swój księgozbiór stawiając warunek, że zbiory muszą być dostępne publicznie. Umieszczono je w jednym z pomieszczeń Palazzo Vecchio (Palazzo della Ragione), który był siedzibą władz miejskich. W 1843 roku biblioteka została przeniesiona do Palazzo della Ragione. Od 1927 roku zbiory biblioteczne wróciły do Palazzo Nuovo. Od 1954 biblioteka nosi imię filologa i badacza starożytnych tekstów, kardynała Angelo Mai. 
W 2006 roku na podstawie umowy pomiędzy Fondazione Congregazione Misericordia Maggiore, a Bergamo powstała jako oddział Biblioteka Muzyczna Gaetano Donizettiego. Mieści się ona w Palazzo della Misericordia Maggiore, a jej zbiory liczą ponad 300 tysięcy woluminów. 
Zbiory.
Księgozbiór kardynała Furietti liczył 1363 tomów. Liczba woluminów ciągle wzrastała dzięki darowiznom oraz zakupom nowych książek. W 1843 liczyły one 60 tysięcy woluminów. Największy rozrost księgozbioru miał miejsce w XIX wieku. Spowodowało to zamknięcie biblioteki w 1896 roku, na dwa lata, aby uporządkować zbiory. W 1908 roku do zbiorów włączono dokumenty Archiwum miasta. Zostały one w 1976 roku wyodrębnione ze zbiorów jako samodzielny oddział. W momencie ponownych przenosin do Palazzo Nuovo zbiory liczyły 200 000 woluminów. Obecnie biblioteka posiada ok. 700 000 tomów, ponad 11 000 tytułów czasopism, ok. 2150 inkunabułów, znaczną liczbę rycin, autografów, manuskryptów, fotografii oraz innych eksponatów, które czynią z niej jedną z najważniejszych bibliotek historycznych we Włoszech.
Zgodnie z ustawą z 2004 roku biblioteka ma prawo do otrzymywania egzemplarza obowiązkowego druków wydanych na terenie Bergamo i Lombardii. 
Palazzo Nuovo.
Palazzo Nuovo jest dziełem architekta Vincenzo Scamozziego, podczas gdy loggia wejściowa została zaprojektowana przez innego architekta, Cresolę, zwanego "il Vannone", który dokonał też między innymi przebudowy Pałacu Dożów Genui.
Budowa Palazzo Nuovo została rozpoczęta w 1604 roku, a dokończona w 1958 roku umieszczeniem sześciu rzeźb, będących dziełem artysty Tobia Vescovi, nad zwieńczeniami drugiego, piątego i ósmego okna pierwszego piętra fasady.
Sama fasada jest dziełem Ernesto Pirovano (1866-1934), który ją ukończył w 1900 roku. Pokryta białym marmurem z Zandobbio, urzeka elegancją i lekkością stylu neoklasycystycznego. Wpisuje się ona doskonale w architekturę Piazza Vecchia, nad którą dominują Palazzo della Ragione oraz Torre Suardi.

</doc>
<doc id="1934721" url="https://pl.wikipedia.org/wiki?curid=1934721" title="Freeway">
Freeway

Leslie Edward Pridgen, bardziej znany jako Freeway (ur. 24 marca 1975 w Filadefii) – amerykański raper. Najbardziej znany ze swoich powiązań z Jay-Z oraz Beanie Sigel'em. W 2009 roku rozpoczął pracę w wytwórni Cash Money Records.

</doc>
<doc id="1934725" url="https://pl.wikipedia.org/wiki?curid=1934725" title="Park Jana Kochanowskiego w Bydgoszczy">
Park Jana Kochanowskiego w Bydgoszczy

Park Jana Kochanowskiego – park miejski w Bydgoszczy, liczący 3,15 hektarów powierzchni, położony w tzw. dzielnicy muzycznej.
Lokalizacja.
Park jest usytuowany we wschodniej części Śródmieścia Bydgoszczy, na terenie rozplanowanym urbanistycznie w 1903 r. w formie miasta-ogrodu. Teren zajmowany przez park posiada wymiary: 120 × 250 m i jest położony między ulicami: 20 stycznia 1920 r., aleją Adama Mickiewicza, ul. Ignacego Jana Paderewskiego i ul. Kołłątaja. Z uwagi na sąsiedztwo placówek kulturalnych (filharmonia, teatr), szkół i uczelni muzycznych oraz galerii pomników kompozytorów i wirtuozów – park wraz z otoczeniem wchodzi w skład bydgoskiej dzielnicy muzycznej.
Historia.
Park Jana Kochanowskiego urządzono według projektu dyrektora Ogrodów Miejskich Konrada Neumanna w roku 1901, a jego wielkość wynosiła 2,8 ha. Park został założony między ulicami wytyczonymi w 1903 r., a zabudowywanymi do 1911 r. Wykonano go w stylu angielskiego parku krajobrazowego z ok. 80 gatunkami drzew i krzewów ozdobnych. Do starych drzew, rosnących na tym terenie wkomponowano drzewostan, składający się głównie z gatunków rodzimych. Główne wejście do parku było usytuowane u zbiegu ulicy Słowackiego i 20 stycznia 1920 r. Na osi głównego wejścia znajdował się duży reprezentacyjny kwietnik bylinowy, podwyższony w części środkowej. W głębi parku znajdował się natomiast trawnik obsadzony różami i niskimi krzewami. Od strony ulicy Słowackiego istniał pas róż, za nim krzewy, a dalej drzewa.
31 lipca 1927 roku odbyła się w parku uroczystość odsłonięcia pierwszego w Polsce pomnika Henryka Sienkiewicza. Rok później na lodowisku przy parku rozpoczęła rozgrywki sekcja hokejowa bydgoskiej Polonii.
W 1938 r. w parku zarejestrowano 84 gatunki drzew i krzewów, wśród których znajdowały się: brzoza omszona, świdła pospolita, głóg jednoszyjkowy, głóg ostrogowy, indygowe drzewo, olsza wielkolistna, kasztan jadalny, oliwnik wąskolistny, słonin srebrzysty, halimodendron, czarodziejski orzech, magnolia, jaśmin ogrodowy, topola balsamiczna, topola biała, antypka, dąb szypułkowy, robinia, sumak penkowiec, bez czarny, bez strzępiasty, wierzba biała, lipa drobnolistna, lipa połyskująca, wiąz górski, wiąz górski płaczący, jodła balsamiczna, jodła wspaniała, jodła kalifornijska, cyprysik groszkowy, cypr groszkowaty, cypr żółty, cypr pierzasty, świerk pospolity, wierzba biała – zwisła, jodła Douglasa, jodła Douglasa siwa, świerk kłujący, sosna kosówka, sosna amerykańska, sosna limba, cis pospolity, jodła kanadyjska, klon jesionolistny, Bożodrzew gruczołowaty, klon jawor, klon pospolity, klon polny, klon srebrzysty, kasztanowiec pospolity, kasztanowiec czerwony, buk czerwony, buk zwyczajny, grab parasolowaty i grab pospolity.
Do osobliwości parku należały: wiązy górskie i topole o wysokości 25 metrów, dęby szypułkowe o wymiarach pnia 300-480 cm, klon srebrzysty, graby parasolowate.
W czasie drugiej wojny światowej część drzewostanu uległa zniszczeniu, stąd wynikła konieczność nowych nasadzeń w latach powojennych. W roku 1952, w czasie budowy szaletów publicznych, wycięto niepotrzebnie 4 dęby szypułkowe o wymiarach pnia 400 cm. W 1958 roku granica parku została przesunięta nieznacznie na południe, co było związane z budową Filharmonii Pomorskiej. W 1960 roku w północnej części parku umieszczono figurę Łuczniczki. Zlikwidowano wówczas jedną z głównych ścieżek parku, wprowadzając na jego miejsce prostokątny skwer, służący wyeksponowaniu Łuczniczki.
W 2014 roku rozpoczęto odnowienie założenia parkowego, mające uwypuklić jego historyczny charakter oraz związki z dzielnicą muzyczną. W celu zwiększenia dobrostanu kasztanowców i lip zerwana została nawierzchnia części asfaltowych alejek z lat 60. XX wieku. Zgodnie z pierwotnym projektem parku Conrada Neumanna z 1901 dokonano nowych nasadzeń takich gatunków, jak graby, brzozy, daglezje, magnolie, platany, odmiany berberysów, rokitnika, pięciorników czy bzów. Reprezentacyjne części parku ozdobiono dywanami kwiatowymi z roślin jednorocznych. Zainstalowano nowe oświetlenie oraz monitoring (10 kamer w tym 2 obrotowe). Z uwagi na położenie parku w tzw. dzielnicy muzycznej nawierzchnie alejek zaaranżowano na podobieństwo klawiatury fortepianu, a opisy rzeźb kompozytorów umieszczono na tabliczkach stylizowanych na pulpity nutowe. Elementem upiększającym była również budowa nowej fontanny typu "światło i dźwięk" przed Filharmonią Pomorską, która zastąpiła wcześniejszy wodotrysk i została w pełni uruchomiona 23 maja 2014. Jednocześnie usunięto z parku, stojącą przy ul. Mickiewicza, budkę z lodami, obecną w tym miejscu przez kilka dziesięcioleci. Odnowiony kosztem 4,5 mln zł park oddano do użytku 13 sierpnia 2015. Jedną z jego atrakcji jest plac zabaw dla dzieci wyposażony m.in. w instrumenty muzyczne (bębenek, dzwony rurowe i ksylofon).
Rewitalizacja parku wywołała ponadto kontrowersje społeczne związane z usunięciem 43 stuletnich drzew. Jak się okazało, wydanie przez prezydenta miasta pozwolenia na wycinkę odbyło się z naruszeniem prawa, a wydana w tej sprawie decyzja została uchylona przez Samorządowe Kolegium Odwoławcze.
W 2017 w pniach starych drzew w parku urządzono stacje bookcrossingowe, a w 2018 na sąsiadującej z parkiem ul. 20 Stycznia 1920 wykonany został mural autorstwa Juliana Nowickiego przedstawiający dwa anioły na tle pięciolinii.
Nazwy.
W przekroju historycznym park posiadał następujące nazwy:
Patronem parku jest Jan Kochanowski – polski poeta z epoki renesansu.
Pomniki.
Park Jana Kochanowskiego ze wszystkich parków bydgoskich wyróżnia się dużą liczbą pomników. W 1927 r. w parku odsłonięto pierwszy w Polsce pomnik Henryka Sienkiewicza autorstwa prof. Konstantego Laszczki w obecności wielotysięcznej publiczności, setki oficjeli oraz prezydenta Polski Ignacego Mościckiego.
Od 1960 r. w parku znajduje się najcenniejsza rzeźba publiczna w Bydgoszczy, uznawana za symbol miasta – „Łuczniczka”. Ponadto z uwagi na sąsiedztwo Filharmonii Pomorskiej i Akademii Muzycznej w parku ulokowano kolekcję rzeźb wybitniejszych kompozytorów i wirtuozów muzyki poważnej.
W 2010 r. w parku znajdowały się następujące pomniki:
Zieleń.
Park im. Jana Kochanowskiego posiada drzewostan złożony głównie z gatunków rodzimych: dębów, grabów, buków i jaworów. Wśród gatunków obcych są m.in.: buki czerwone i kasztanowce białe.
Do najciekawszych gatunków drzew znajdujących się w parku należą: kasztanowiec czerwony, buk pospolity odmiana purpurowa i odmiana stożkowa.
Naturalną osłonę sąsiadującej z parkiem Filharmonii Pomorskiej tworzy szpaler kasztanowców czerwonych oraz graby parasolowate.
Z kolei przy gmachu Akademii Muzycznej rosną klony srebrzyste, wielkie dęby szypułkowe i rzadkie gatunki iglaste (jedlica, sosna wejmutka, jałowce sabińskie).
W parku im. J. Kochanowskiego wraz z okolicą Filharmonii łącznie skupionych jest 21 okazów pomników przyrody, co daje drugie miejsce wśród bydgoskich parków.
Pomniki przyrody w parku Jana Kochanowskiego i jego najbliższym otoczeniu:

</doc>
<doc id="1934726" url="https://pl.wikipedia.org/wiki?curid=1934726" title="Zawieszeni na drzewie">
Zawieszeni na drzewie

Zawieszeni na drzewie (fr. "Sur un arbre perché") – francuski film komediowy z 1971 roku z udziałem Louisa de Funèsa.
Fabuła.
Podróżujący luksusowym samochodem Henri Roubier (Louis de Funès) zabiera dwójkę autostopowiczów – panią Müller (Geraldine Chaplin) z psem i sympatycznego chłopaka. W drodze nagle traci panowanie nad samochodem i wóz spada w przepaść. Gdy o świcie podróżni odzyskują przytomność, stwierdzają, że auto osiadło na drzewie tkwiącym w skalistym klifie. W desperacji podejmują bezskuteczne próby wydostania się z pułapki.

</doc>
<doc id="1934728" url="https://pl.wikipedia.org/wiki?curid=1934728" title="Wacław Stykowski">
Wacław Stykowski

Wacław Stykowski ps. „Hal”, „Gorczyc”, „Mer” (ur. 1 listopada 1912 w Pabierowicach, zm. 18 października 1981 w Warszawie) – oficer Wojska Polskiego, urzędnik. W wojnie obronnej, dowodząc kompanią piechoty walczył w okolicach Warszawy (Kałuszyn, Siennica, Garwolin), następnie w obronie Warszawy dowodził kompanią piechoty walcząc na Młocinach, Bielanach i Żoliborzu. Uniknął niewoli i działał w konspiracji, członek ZWZ, a następnie AK. Brał udział w powstaniu warszawskim jako dowódca batalionu AK im. gen. Józefa Sowińskiego i 2. Rejonu Obwodu Wola AK, a następnie jednego z odcinków obrony warszawskiego Śródmieścia. Po kapitulacji miasta w obozach jenieckich, po wojnie powrócił do kraju, do emerytury pracował w spółdzielczości.
Życiorys.
Wacław Stykowski urodził się 1 listopada 1912 w Pabierowicach koło Grójca, jako syn Jana i Marii z domu Gromadzkiej. Ukończył III Miejskie Gimnazjum Magistrackie w Warszawie, a następnie studiował przez dwa i pół roku w Szkole Głównej Handlowej. Przed wybuchem wojny z powodów finansowych nie zdołał ukończyć studiów. Zrobił to dopiero podczas okupacji, ucząc się na tzw. tajnych kompletach.
W 1933 roku rozpoczął szkolenie w Szkole Podchorążych Rezerwy Piechoty 29 Dywizji Piechoty w Grodnie. Ukończył je w 1934 roku w stopniu plutonowego podchorążego. Rok potem odbył ćwiczenia dla rezerwistów, kończąc je w stopniu sierżanta podchorążego. Na stopień podporucznika został mianowany ze starszeństwem z 1 stycznia 1936i 406. lokatą w korpusie oficerów rezerwy piechoty. W 1935 roku zatrudnił się w Wojewódzkim Funduszu Pracy m. st. Warszawy. Od 1937 roku pracował w Warszawskiej Izbie Rzemieślniczej jako zastępca kierownika Biura Organizacji Zaopatrzenia i Handlu.
6 lipca 1939 roku został zmobilizowany i skierowany na kurs dla oficerów za- i wyładowczych (komendantów węzłów kolejowych). Ukończył go 13 sierpnia, ale nie odszedł do cywila, bowiem dwa dni później, 15 sierpnia 1939 został zmobilizowany z przydziałem do 21 pułku piechoty „Dzieci Warszawy”. Brał udział w wojnie obronnej, walcząc w szeregach Armii „Poznań”. Został ranny pod Kutnem. W trakcie obrony Warszawy dowodził kompanią w 43 Pułku Strzelców Legionu Bajończyków.
Po kapitulacji stolicy udało mu się uniknąć niewoli. Pozostał w okupowanej Warszawie, gdzie już w październiku 1939 został jednym z założycieli konspiracyjnej organizacji Związek Czynu Zbrojnego. W marcu 1940 organizacja przyłączyła się do Polskiej Organizacji Zbrojnej, a wraz z całą organizacją weszła do Związku Walki Zbrojnej. Równolegle Stykowski nadal pracował w Izbie Rzemieślniczej i Przemysłowym Związku Wytwórców i Sprzedawców Obuwia.
Był dowódcą 2. Rejonu III Obwodu Wola Armii Krajowej. W powstaniu warszawskim początkowo dowodził obroną 2. Rejonu na warszawskiej Woli. Po wycofaniu się powstańców z Woli i ciężkim ranieniu dowódcy obwodu, mjr. Jana Tarnowskiego, 9 sierpnia 1944 Wacław Stykowski został jego następcą. Dowodził zgrupowaniem oddziałów III Obwodu, którym udało się wycofać do Śródmieścia.
W Śródmieściu Płn. z żołnierzy III Obwodu Wola - Warszawskiego Okręgu Armii Krajowej, ponownie zorganizował batalion im. gen. Józefa Sowińskiego, którego stan uzupełniono żołnierzami z innych oddziałów Armii Krajowej. Początkowo, do połowy sierpnia 1944 roku dowodził batalionem. Batalion wcielono do IV Rejonu I Obwodu Śródmieście i. Po 15 sierpnia 1944 roku dowództwo batalionu im gen. J. Sowińskiego objął por. Romuald Podwysocki
ps. „Ostoja”. W trakcie toczonych walk powstańczych w Śródmieściu Płn. kpt. Wacław Stykowski objął dowództwo Odcinka Bojowego Północnego w ramach Odcinka Zachodniego, wzdłuż ul. Grzybowskiej od ul. Wroniej do pl. Grzybowskiego włącznie. W Zgrupowaniu „Hala” (Grupa „Hala”) walczyły m.in. oddziały: z Grupy Chrobry II - kompanie 4, 5 oraz okresowo 6 kpt. „Lecha Grzybowskiego” (Wacław Zagórski), bat. gen. J. „Sowińskiego”, kompania szturmowa z bat. „Kiliński”, kompania IV Rejonu Śródmieście kpt. „Janusza” (Władysław Rau). Jedna z jednostek kpt. Stykowskiego (bat. gen. J. Sowińskiego) z powodzeniem broniła rejonu ograniczonego ulicami Grzybowskiej, Waliców, Ceglanej i Ciepłej. Ulice Prosta i Twarda były ulicami zaplecza linii bojowej, a odcinek bojowy Północny był wzdłuż ul. Grzybowskiej na tak zwanym „twardym froncie”. Sztab kpt. „Hala” przy ul. Ceglanej 3 i najważniejszy punkt oporu „Składy Makowskiego” przynależne do browaru Haberbuscha i Schielego (którego magazyny były spichlerzem głodującej stolicy) przy Ceglanej podległym Wacławowi Stykowskiemu jednostkom udało się utrzymać do zakończenia walk.
Po kapitulacji powstania Wacław Stykowski dostał się do niemieckiej niewoli. Przebywał w Stalagu 344 Lamsdorf. Następnie został osadzony w Oflagu VII A Murnau. Po oswobodzeniu obozu przez wojska amerykańskie został wyznaczony na komendanta obozu przejściowego byłych żołnierzy Armii Krajowej w Monachium (Niemcy).
W 1945 powrócił do Polski i do 1948 pracował na Dolnym Śląsku jako organizator rzemiosła, rzemieślnik i spółdzielca. Następnie przeniósł się do Warszawy, gdzie zaangażował się w działalność spółdzielczości inwalidzkiej. W 1949 (lub 1953) roku, został aresztowany przez UB i ponad 12 miesięcy przebywał w areszcie śledczym bez przedstawienia zarzutów. Ostatecznie jednak nie postawiono go w stan oskarżenia i został zwolniony.
Wacław Stykowski zmarł 18 października 1981 w Warszawie. Został pochowany na Powązkach Wojskowych(kwatera D14-2-1).
Kontrowersje w sprawie mordów na Żydach.
Niektórzy badacze i historycy (Michał Cichy, Tomasz Strzembosz, Wacław Zagórski, Barbara Engelking, Teresa Prekerowa) wskazali, iż w czasie powstania Stykowski miał zgromadzić wokół siebie niewielki oddział przyboczny złożony z wolskich kryminalistów, który miał dopuścić się szeregu zbrodni i rabunków na ludności cywilnej, m.in. mordu na kilkunastu Żydach dokonanego 11 września 1944 w piwnicy domu przy ul. Prostej 4 oraz na posesji przy ul. Twardej 30. Wśród zamordowanych były kobiety i dzieci. Miała być to najpoważniejsza zbrodnia dokonana na terenie zajętym przez powstańców, której sprawcami według wymienionych wyżej autorów mieli być żołnierze AK. Powstańcza żandarmeria wszczęła śledztwo w sprawie mordu, jednak nie zostało ono doprowadzone do końca przed upadkiem powstania i sprawcy nie zostali osądzeni.
Z zarzutami nie zgadzają się publicysta Leszek Żebrowski (w publikacji "Paszkwil Wyborczej") oraz syn kpt. Wacława Stykowskiego, Jacek Wacław Stykowski. W 2016 roku Jacek Stykowski opublikował materiał pt. "Analiza publikacji oczerniających organizacje niepodległościowe, Armię Krajową, w tym kapitana Wacława Stykowskiego ps. „Hal”, „Gorczyc” i jego żołnierzy. Prawdziwe fakty widoczne i udokumentowane w materiałach historycznych". W opublikowanym przez siebie materiale, twierdzi, iż w zgrupowaniu kapitana „Hala” nie było oddziału złożonego z wolskich kryminalistów. Sprawcy zabójstw mieli działać na własną rękę, wykorzystując zamieszanie spowodowane niemiecką dywersją. Zdaniem Jacka Stykowskiego jego ojciec nigdy nie wydał ani zgody, ani rozkazu zabijania niewinnych cywilów. Przeciwdziałał bandytyzmowi, wszczynając dochodzenie wewnętrzne i aresztując podejrzanych.
Dalsze badania dokumentów historycznych znajdujących się w Archiwum Akt Nowych dowiodły, że zbrodni tej dokonała grupa niezidentyfikowanych bandytów podszywających się pod żołnierzy AK. Źródła wskazują, że zbrodnia ta była niemiecką lub komunistyczną dywersją na zapleczu linii bojowych AK, dokonaną w celu skompromitowania żołnierzy AK i obarczenia ich winą za mordowanie ludności cywilnej. Dokumenty wskazują, że prowadzący śledztwo w tej sprawie nie dokonali identyfikacji osób zamordowanych. Należy przyjąć, że wśród nich były osoby pochodzenia żydowskiego oraz mogły być również osoby wyznania rzymsko-katolickiego, uciekinierzy z Woli. Badania, które doprowadziły do tych wniosków zostały opublikowane w książce "Kapitan "Hal"" autorstwa Jacka Stykowskiego.
W 2019 r. syn kapitana „Hala” Jacek Stykowski skierował do sądu pozew o ochronę dóbr osobistych przeciwko Wojciechowi Ladzie, jednemu z autorów oczerniających Wacława Stykowskiego. W wyniku czego zgodnie z wyrokiem sądu z dnia 14 czerwca 2021 r. pozwany Wojciech Lada opublikował w tygodniku „Do Rzeczy”, oraz na portalu internetowym „Ciekawostki historyczne” przeprosiny. Wyrok sądu oraz przeprosiny Wojciecha Lady dowodzą, że oskarżenie Wacława Stykowskiego oraz jego podkomendnych o dokonanie mordu 11 września 1944r. w piwnicy domu przy ul. Prostej 4, oraz na posesji przy ul. Twardej 30 jest bezpodstawne i błędne.

</doc>
<doc id="1934732" url="https://pl.wikipedia.org/wiki?curid=1934732" title="Louis de Freycinet">
Louis de Freycinet

Louis-Claude de Saulces de Freycinet lub Louis-Claude Desaulses de Freycinet (ur. 7 sierpnia 1779 w Montélimar w departamencie Drôme we Francji, zm. w Freycinet 18 sierpnia 1842) – oficer Francuskiej Marynarki Wojennej, podróżnik i odkrywca w obszarze południowego Pacyfiku.
Początki kariery.
Do marynarki zaciągnął się w wieku 15 lat, a w pierwszy swój rejs – jako kadet – wypłynął wraz ze starszym bratem, Louisem-Henrim de Saulces, baronem Freycinet (który później doszedł do rangi admirała), na pokładzie okrętu liniowego "Hepreaux". Brał udział w pierwszych wojnach epoki rewolucji francuskiej lat 1792–1802.
W roku 1800 został nianowany podporucznikiem. W latach 1800 – 1804, razem z bratem Louisem (1777–1840), wziął udział w wyprawie południowoaustralijskiej Baudina, na statkach „Naturaliste” i „Geographe”. Po powrocie opatrzył mapami, dokończył i wydał "Voyage de découvertes aux terres australes" Perona (1807–1810). 
W trakcie wyprawy dwukrotnie awansował i objął dowództwo szkunera „Casuarina”, na pokładzie którego odbył rejs do Wyspy Kangura, a następnie do Île de France (dzisiejszy Mauritius). Po powrocie do Francji w roku 1804 otrzymał dowództwo fregaty „Voltigeur”, a po roku służby przeniesiony do wydziału kartograficznego marynarki.
Wyprawa dookoła świata.
W sierpniu 1816 roku Freycinet przedłożył ministrowi marynarki plan wyprawy naokoło świata. Głównym zadaniem wyprawy miało być badanie amplitudy wahadła zegarowego w różnych punktach globu w celu ostatecznego ustalenia kształtu Ziemi. W planie wyprawy znalazły się również badania nad fauną i florą oraz antropologią ludów zamieszkujących wyspy Pacyfiku. W ciągu kilku miesięcy uzyskał akceptację nowego władcy, króla Ludwika XVIII, który pragnął odbudowy prestiżu Francji i odzyskania utraconych kolonii.
17 września 1817 roku Freycinet, na pokładzie „Uranie” wypłynął z Tulonu na południe. W skład zespołu naukowego wchodzili rysownik Jacques Arago, oceanograf Louis-Isadore Duperrey, natualiści Joseph Paul Gaimard, Charles Gaudichaud-Beaupré i Jean René Constant Quoy. W wyprawie brała także udział żona Freycineta, Rose Pinon, zarejestrowana jako zwykły marynarz.
Po krótkich postojach na Wyspach Kanaryjskich i w Rio de Janeiro statek dotarł do Kapsztadu, gdzie doszło do spotkania z rosyjskim statkiem badawczym „Ruryk” pod dowództwem Ottona von Kotzebue, a następnie pożeglował przez Ocean Indyjski, by we wrześniu 1818 roku dotrzeć do Zatoki Rekina u wybrzeży Australii. Stamtąd Freycinet skierował statek ku Timorowi i Molukom, gdzie miało miejsce groźne spotkanie z piratami malajskimi, ale do zbrojnej konfrontacji nie doszło.
Po zbadaniu północnych wybrzeży Timoru Freycinet zawrócił na Pacyfik, odwiedzając Karoliny i Guam na Marianach. We wrześniu 1819 roku „Uranie” dotarła do Wysp Hawajskich, gdzie królewski premier, Kalanimoku, został ochrzczony podczas ceremonii na pokładzie okrętu. Ojcem chrzestnym był Freycinet.
Żeglując z Hawajów w kierunku wschodnich wybrzeży Australii Freycinet odkrył nieskartowaną jeszcze wyspę, której nadał imię własnej żony – Rose. Wyspa ta obecnie wchodzi w skład Samoa Amerykańskiego.
W listopadzie ekspedycja zatrzymała się na nieco dłużej w okolicach Sydney, gdzie naukowcy prowadzili badania magnetyzmu ziemskiego i refrakcji atmosferycznej.
W lutym 1820 roku podniesiono kotwicę i „Uranie” ruszyła w drogę powrotną do Francji. Już na Atlantyku, na wysokości Ziemi Ognistej, statek dostał się pod skrzydło huraganu, co skończyło się wyrzuceniem na skały na Falklandach. W związku z tym, że uszkodzenia były większe niż myślano, załoga wyniosła wszystkie użyteczne przedmioty na brzeg i założyła obozowisko. Po dwóch miesiącach rozbitków uratował przepływający w pobliżu amerykański żaglowiec „Mercury”, który zabrał ich do Montevideo.
Ostatnie lata.
W Montevideo Freycinet odkupił „Mercurego”, przemianował go na „Physicienne” i pożeglował do Francji, docierając do Hawru w listopadzie. Freycinet zasiadł natychmiast po powrocie do spisywania relacji z podróży. Dzieło "Voyage autour du monde sur les corvettes Uranie et la Physicienne" zawarte w trzynastu tomach i czterech atlasach było wydawane w ciągu następnych 24 lat, a ostatni tom ukazał się już pośmiertnie.
Osobne prace opisujące ekspedycję wydali Charles Gaudichaud-Beaupré, Jacques Arago i Rose Freycinet, żona podróżnika.
Freycinet był współzałożycielem Paryskiego Towarzystwa Geograficznego (1821); w pięć lat później został przyjęty w skład Académie française. W Marynarce Francuskiej dosłużył się stanowiska dyrektora departamentu kartograficznego, skąd w roku 1832 odszedł na emeryturę.

</doc>
<doc id="1934738" url="https://pl.wikipedia.org/wiki?curid=1934738" title="Labrador retriever">
Labrador retriever

Labrador retriever – rasa psów należąca do grupy psów aportujących, płochaczy i psów wodnych, zaklasyfikowana do sekcji psów aportujących. Typ wyżłowaty. Podlega próbom pracy.
Nazwa rasy pochodzi od półwyspu Labrador w Kanadzie (pomimo tego, iż psy te w rzeczywistości pochodzą z Nowej Fundlandii) oraz od angielskiego czasownika „to retrieve” (przynosić), co wiąże się z zadaniami, jakie spełniają w myślistwie.
Rys historyczny.
Podobnie jak nowofundland i landseer rasa pochodzi z południa Nowej Fundlandii. W XVIII wieku była wykorzystywana przez rybaków do pracy na kutrach (psy pomagały przy wyciąganiu sieci, aportowaniu przedmiotów, a nawet ratowaniu tonących). Nazywane były psami św. Jana. Do Europy pierwsze psy tej rasy sprowadził w 1870 lord Malmesbury (błędnie nazywając je „psami z Labradoru”), który razem z synem rozpoczął ich hodowlę w Wielkiej Brytanii.
To właśnie dzięki brytyjskim próbom hodowli, podejmowanym między innymi przez Earla Malmesbury (1778-1841), ukierunkowanym konsekwentnie na zdolności łowieckie rasy, stała się ona popularna wśród polującej szlachty. Dnia 7 lipca 1903 labrador retriever został oficjalnie uznany za rasę samodzielną przez angielski klub kynologiczny.
Zachowanie i charakter.
Labrador retriever to rasa psów żywiołowych, skorych do zabawy, także z innymi psami. Stworzone do pracy w wodzie i aportowania, potrzebują bezpośredniego kontaktu w pracy z człowiekiem. Lubią towarzystwo ludzi. Dobrze tolerują dzieci i są cierpliwe w kontaktach z nimi.
Zdrowie i pielęgnacja.
Trzeba zapewnić mu odpowiednią do jego potrzeb dawkę codziennego ruchu. Niespełnienie tego warunku prowadzi do otyłości powodującej choroby stawów, a także nadpobudliwości oraz przyczynia się do wielu niepożądanych zachowań. Psy tej rasy przejawiają średnie ryzyko do wystąpienia skrętu żołądka. Mogą zdradzać tendencję do połykania niejadalnych przedmiotów. Długość życia: 12 do 14 lat.
Użytkowość.
Pierwotnie był użytkowany jako pies myśliwski, aportujący postrzałki, głównie ptaki. Jedną z cech labradora jest umiejętność zapamiętania miejsca upadku kilku postrzelonych ptaków i następnie zaaportowanie jednego po drugim do myśliwego.
Ze względu na umiejętność współpracy z człowiekiem, labradory są współcześnie wykorzystywane w różnych dziedzinach, niezwiązanych z łowiectwem, takich jak:
Popularność.
Według liczby psów oficjalnie zarejestrowanych w organizacjach kynologicznych labrador retriever to jedna z najpopularniejszych ras w Wielkiej Brytanii, USA i Polsce.

</doc>
<doc id="1934740" url="https://pl.wikipedia.org/wiki?curid=1934740" title="Rosyjska Federacyjna Socjalistyczna Republika Radziecka">
Rosyjska Federacyjna Socjalistyczna Republika Radziecka

Rosyjska Federacyjna Socjalistyczna Republika Radziecka, RFSRR (ros. Российская Советская Федеративная Социалистическая Республика, РСФСР) (od 7 listopada 1917 do 19 lipca 1918 Rosyjska Republika Radziecka), potocznie Rosja Radziecka, Rosja Sowiecka – w latach 1917–1922 niepodległe państwo; w latach 1922–1991 jedna z republik Związku Socjalistycznych Republik Radzieckich, największa powierzchniowo i ludnościowo.
Powstała jako państwo 8 listopada 1917 roku, po zbrojnym obaleniu przez bolszewików Rządu Tymczasowego Republiki Rosyjskiej premiera Aleksandra Kiereńskiego. 10 lipca 1918 jej najwyższa władza – V Wszechrosyjski Zjazd Rad przyjęła konstytucję, która weszła w życie 19 lipca 1918. Konstytucja ta wprowadziła dla państwa nazwę "Rosyjska Federacyjna Socjalistyczna Republika Radziecka", obowiązującą do 1991. W wyniku porozumienia z 30 grudnia 1922 roku rządzone wspólnie przez bolszewików, lecz formalnie niepodległe: Rosyjska FSRR, Ukraińska SRR, Zakaukaska FSRR i Białoruska SRR powołały do życia Związek Socjalistycznych Republik Radzieckich. Od tego momentu RFSRR przestała być suwerennym podmiotem prawa międzynarodowego, stając się "de facto" najważniejszą z republik ZSRR, na którego organy centralne przeniesiono większość kompetencji władzy państwowej republik związkowych.
W wyniku zawarcia porozumienia białowieskiego (8 XII 1991) i deklaracji o rozwiązaniu ZSRR przyjętej przez Radę Republik Najwyższej Rady ZSRR (26 XII 1991) republika zyskała ponownie niepodległość. Na chwilę po ustąpieniu Gorbaczowa i tuż przed przyjęciem deklaracji o rozwiązaniu ZSRR, Zjazd Narodowych Deputowanych i Rada Najwyższa RFSRR uchwaliły 25 XII 1991 zmianę nazwy państwa na „Federacja Rosyjska – Rosja”. Na mocy dwóch traktatów z Ałmaty (21 XII 1991) Rosji przysługuje stałe miejsce ZSRR w Radzie Bezpieczeństwa ONZ i wszystkich innych organizacjach międzynarodowych, w tym prawa własności obiektów dyplomatycznych ZSRR. Jednocześnie jako sukcesora ZSRR i jego międzynarodowych zobowiązań wyznaczono Wspólnotę Niepodległych Państw.
Stolicą RFSRR był do lutego 1918 Piotrogród, w lutym 1918, wobec ofensywy armii niemieckiej przeniesiono ją do Moskwy.
Formalną głową republiki był do 1936 przewodniczący Wszechrosyjskiego Centralnego Komitetu Wykonawczego (WCIK), od 1936 przewodniczący Prezydium Rady Najwyższej RFSRR, funkcję szefa rządu pełnił przewodniczący Rady Komisarzy Ludowych RFSRR (do 1946 roku), a później przewodniczący Rady Ministrów RFSRR. Faktyczna władza była skupiona w rękach sekretarza generalnego partii komunistycznej (kolejno RKP(b), WKP(b) i KPZR), rządzącej w formie dyktatury monopartyjnej.
Symbole państwowe.
Początkowo flaga Rosji radzieckiej była barwy czerwonej ze złotym napisem: RFSRR. Od 1954 roku flaga barwy czerwonej zawierała wąski pionowy pas barwy niebieskiej, wizerunek sierpa, młota i gwiazdy. W 1991 roku przywrócono tradycyjną rosyjską trójkolorową flagę. Godło RFSRR zawierało typowe elementy godeł republik związkowych ZSRR. W centralnym miejscu umieszczona była czerwona tarcza, a na niej – złoty sierp i młot.
Pieśń "Robotnicza Marsylianka", będąca od 2 marca 1917 roku hymnem państwowym Republiki Rosyjskiej, została odrzucona przez Piotrogrodzką Radę Delegatów Robotniczych i Żołnierskich, którzy 4 kwietnia 1917 roku ogłosili hymnem "Międzynarodówkę", zatwierdzoną ostatecznie przez pierwszą Konstytucję RFSRR z 1918 roku. W latach 1944–1990 hymnem RFSRR był zarazem "Hymn ZSRR", a w latach 1990–1991 "Pieśń Patriotyczna".
Rewolucja październikowa i budowa nowego systemu władzy.
Gdy 6 listopada 1917 Rząd Tymczasowy podjął próby zamknięcia pism bolszewickich, bolszewicy pośpiesznie zorganizowali naradę na której zdecydowano o wcześniejszym wybuchu przygotowywanego uprzednio przewrotu. Miał on być pierwotnie przeprowadzony w przeddzień wyznaczonych na 25 listopada 1917 demokratycznych wyborów do Zgromadzenia Ustawodawczego Rosji (Konstytuanty). Ostatecznie o dacie bolszewickiego powstania przesądził termin II Wszechzwiązkowego Zjazdu Rad, który miał rozpocząć obrady 7 listopada i który Lenin chciał postawić przed faktem dokonanym przejęcia władzy przez bolszewików. Sygnałem rozpoczęcia przewrotu miał być wystrzał artyleryjski ślepą amunicją z zakotwiczonego na Newie krążownika "Aurora". W nocy z 6/7 listopada oddziały Czerwonej Gwardii i wojskowi, którzy opowiedzieli się po stronie bolszewików, zajęli bez walki budynki użyteczności publicznej w Piotrogrodzie, wymieniając ochronę obiektów. Pałac Zimowy, siedziba Rządu Tymczasowego został zajęty, członkowie rządu aresztowani, a premier Aleksander Kiereński potajemnie opuścił miasto. 8 listopada 1917 wydano odezwę „Do robotników, żołnierzy i chłopów” w której bolszewicy poinformowali o obaleniu Rządu Tymczasowego.
9 listopada 1917 na otwartym II Zjeździe Rad zawiadomiono o utworzeniu Rady Komisarzy Ludowych jako "Tymczasowego Rządu Robotników i Chłopów", składającego się tylko z działaczy bolszewickich. Pozostałe ugrupowania socjalistów – mienszewicy i eserowcy oskarżyły bolszewików o zamach stanu i hipokryzję. Twierdzili oni iż kryzys w Rosji rozwiązać należy metodami pokojowymi i powinien zostać powołany rząd koalicyjny złożony z przedstawicieli wszystkich partii socjalistycznych. W proteście przeciwko radykalnym działaniom bolszewików, mienszewicy i eserowcy wycofali się z obrad II Zjazdu Rad i wraz z kadetami utworzyli Komitet Ocalenia Ojczyzny i Rewolucji. Za koalicją z bolszewikami na ich warunkach opowiedzieli się tylko lewicowi eserowcy, którzy w grudniu założyli nową partię, która otrzymała miejsca w Radzie Komisarzy Ludowych. Na Zjeździe zniesiono karę śmierci na froncie i przekazano władzę w terenie w ręce rad. Zjazd powołał nowy Wszechrosyjski Centralny Komitet Wykonawczy składający się z 101 członków (62 bolszewików i 29 eserowców lewicowych).
Jednym z pierwszych dekretów Rady Komisarzy Ludowych był wydany 10 listopada „Dekret o prasie” zabraniający wydań „kontrrewolucyjnych” – czyli „tymczasowo” przywracający zniesioną przez rewolucję lutową cenzurę.
Utworzono Czeka, czyli nieograniczony prawem organ policyjnych represji wobec przeciwników politycznych (określanych od lipca-września 1918 oficjalnie jako "czerwony terror"), na którego czele stanął Feliks Dzierżyński.
Demokratyczne wybory do Konstytuanty odbyły się – już po obaleniu Rządu Tymczasowego i przejęciu władzy przez bolszewików przy frekwencji ok. 50%. W wyborach uczestniczyło 44,4 mln uprawnionych do głosowania. Eserowcy zdobyli 40%, bolszewicy 23,9%, kadeci 4,7%, mienszewicy 2,3%.
 w Pałacu Taurydzkim odbyło się pierwsze i jedyne posiedzenie Zgromadzenia. Przewodniczącym Zgromadzenia został wybrany Wiktor Czernow z partii socjalistów-rewolucjonistów (eserowców). Masowe demonstracje uliczne w Piotrogrodzie w obronie Zgromadzenia zostały stłumione przez bolszewików przy użyciu broni palnej. Bolszewicy zażądali od Zgromadzenia uchwalenia zrzeczenia się uprawnień legislacyjnych. Zgromadzenie miało zatwierdzić wszystkie dekrety już wydane przez Radę Komisarzy Ludowych, a następnie odroczyć obrady. Kluczowy punkt przedstawionej przez bolszewików uchwały brzmiał: "Zgromadzenie Konstytucyjne uważa, że zadania jego wyczerpują się na ustanowieniu głównych podstaw socjalistycznej przebudowy społeczeństwa". Wniosek został odrzucony większością 237 przeciw 136 głosom. Po odrzuceniu przez Konstytuantę wniosku bolszewików, ci opuścili posiedzenie, oświadczając, że Zgromadzenie opanowali „kontrrewolucjoniści”. Zgromadzenie kontynuowało obrady. O 2.30 nad ranem salę posiedzeń opuścili sprzymierzeni z bolszewikami lewicowi eserowcy. O godz. 4 nad ranem, gdy Wiktor Czernow ogłaszał zniesienie prywatnej własności ziemi, bolszewicka ochrona pałacu zażądała zakończenia posiedzenia. Czernow kontynuował obrady jeszcze przez 20 minut, po czym pod presją wkraczających do sali dalszych uzbrojonych oddziałów bolszewickich odroczył posiedzenie do godziny 17. tego samego dnia. Zgromadzenie już nigdy więcej się nie zebrało. wydano dekret Rady Komisarzy Ludowych o rozwiązaniu Konstytuanty jako zgromadzenia kontrrewolucyjnego.
3 marca 1918 w Brześciu, po ostrym kryzysie wewnątrz partii bolszewickiej, Rada Komisarzy Ludowych zawarła traktat pokojowy pomiędzy RFSRR a Państwami Centralnymi, kończący I wojnę światową na froncie wschodnim. Równolegle, zawarty 9 lutego 1918 traktat pokojowy Państw Centralnych z proklamowaną po przejęciu władzy w Rosji przez bolszewików Ukraińską Republiką Ludową umożliwił okupację terytorium Ukraińskiej Republiki Ludowej przez armię niemiecką i austro-węgierską. Niemcy okupowali również terytoria krajów bałtyckich i Białoruś. Obawiając się, że nacierająca po zerwaniu rozejmu w lutym 1918 armia niemiecka może stanowić zagrożenie dla stolicy i władzy bolszewików, w końcu lutego 1918 roku rząd bolszewicki przeniósł stolicę z Piotrogrodu do Moskwy. Ogłoszono wówczas, że jest to środek tymczasowy. Na VII zjeździe SDPRR(b) obradującym w dniach 6–8 marca 1918, partia przyjęła nową oficjalną nazwę – Rosyjska Partia Komunistyczna (bolszewików) (RKP(b)). Partia de facto sprawowała rzeczywista władzę w Rosji a jej członkowie zdominowali instytucje rządowe. Zjazd w tajnej rezolucji upoważnił Komitet Centralny do "zerwania w każdej chwili wszystkich traktatów zawartych z państwami imperialistycznymi i burżuazyjnymi, jak również do wypowiedzenia im wojny". Tajna rezolucja, choć związana bezpośrednio z traktatem brzeskim, nigdy nie została formalnie unieważniona i upoważniała KC partii komunistycznej do zrywania wedle uznania wszelkich porozumień międzynarodowych zawartych przez rząd sowiecki i wypowiadania wojny wszystkim krajom.
W proteście przeciwko warunkom traktatu brzeskiego lewicowi eserowcy wycofali się z koalicji rządowej w Radzie Komisarzy Ludowych, a po powstaniu w lipcu 1918 zostali ostatecznie usunięci ze struktur państwowych RFSRR.
W ciągu jednego roku czerwoni wydali szereg dekretów, wprowadzały one kontrolę robotniczą (nad przedsiębiorstwami), ośmiogodzinny dzień pracy, proklamowały suwerenność narodów dawnego Imperium, nacjonalizowały banki, znosiły rangi cywilne i stany, wprowadzały rozwody, oddzielały państwo i edukację od cerkwi. W lutym 1918 rozpoczęto formowanie Armii Czerwonej, która miała zastąpić rozpadającą się dotychczasową armię rosyjską.
Wiosną 1918 roku rząd bolszewicki podzielił Rosję na sześć jednostek terytorialnych zwanych obwodami (ros. "obłasti"), grupujących po kilka guberni. Były to: Moskwa (z dziewięcioma przyległymi guberniami), Ural ze stolicą w Jekaterynburgu, „Północna Komuna Pracujących” (siedem guberni ze stolicą w Piotrogrodzie), obwód północno-zachodni ze stolicą w Smoleńsku, Zachodnia Syberia ze stolicą w Omsku i Syberia Środkowa ze stolicą w Irkucku. "Obwody" te miały własną administrację, obsadzoną przez inteligencję, zwoływały własne zjazdy rad, niektóre powołały własne rady komisarzy ludowych. Gdzieniegdzie gubernie ogłosiły się „republikami” (gubernia kazańska, kałuska, riazańska, ufijska, orenburska). Baszkirzy czy Tatarzy nadwołżańscy powołali "republiki narodowe". W czerwcu 1918 na terytorium Rosji istniały co najmniej 33 lokalne „rządy”.
Wojna domowa.
18 stycznia 1918 bolszewicy rozpędzili wybrane w demokratycznych wyborach w listopadzie-grudniu 1917 Zgromadzenie Ustawodawcze Rosji-Konstytuantę, w którym nie posiadali większości (ok. 25% mandatów) i krwawo stłumili pokojowe demonstracje w obronie parlamentu. Oznaczało to, że pokojowe odsunięcie od władzy bolszewików nie jest możliwe, a jedynym sposobem na to pozostaje walka zbrojna. Podpisanie traktatu brzeskiego (3 marca 1918) spowodowało narastanie oporu wewnętrznego i wywołało poparcie Ententy dla ruchu "Białych", a po zakończeniu I wojny światowej ograniczoną zewnętrzną interwencję. Za zakończenie wojny domowej jest uważane zajęcie przez Armię Czerwoną Krymu w 1920 roku. Na Dalekim Wschodzie walki trwały jednak do 25 października 1922 roku (zdobycie Władywostoku). W Jakucji starcia zbrojne miały miejsce jeszcze w 1923 roku, a na Półwyspie Czukockim – do połowy 1924 roku.
Głównym przeciwnikiem bolszewików – "czerwonych" byli "biali". Część zwolenników „białych” było monarchistami, wielu zwolennikami demokratycznej republiki, socjalistami. Biała Armia reprezentowała rosyjski nacjonalizm. Biali zwalczali ruchy narodowe w obrębie przedrewolucyjnych granic Rosji, które utworzyły państwa narodowe i głosili hasło "Rosji jednej i niepodzielnej". Bolszewicy werbalnie głosili prawo narodów Rosji do samostanowienia.
Po pokonaniu Sił Zbrojnych Południa Rosji gen. Antona Denikina przez Armię Czerwoną RFSRR okupowała zbrojnie w 1920 Demokratyczną Republikę Azerbejdżanu i Demokratyczną Republikę Armenii. W marcu 1921 Armia Czerwona dokonała inwazji na Demokratyczną Republikę Gruzji, uprzednio uznaną przez władze RFSRR. Azerbejdżan, Armenia i Gruzja zostały przekształcone w marionetkowe republiki sowieckie, tworząc w latach 1922–1936 tzw. Zakaukaską FSRR w składzie ZSRR.
W 1921 roku Armia Czerwona interweniowała w Mongolii przeciwko siłom Bogda Chana, białogwardzistom barona Ungerna-Sternberga i wojskom Republiki Chińskiej. Rewolucjoniści wsparci przez Rosjan powołali Tymczasowy Rząd Ludowy na czele którego stanął Damdin Suche Bator. W czerwcu 1921 siły bolszewickie w sile 10 100 żołnierzy, 20 dział i 4 samolotów wkroczyły do kraju. Oddziały barona zmuszone zostały do wycofania się z kraju. Zwycięzcy rewolucjoniści utworzyli Mongolską Republikę Ludową na czele z Mongolską Partią Ludowo-Rewolucyjną. W 1921 roku z kolei powstała wsparta przez RFSRR Tuwińska Republika Ludowa.
Po zakończeniu wojny domowej bolszewicy krwawo stłumili wystąpienia robotnicze i chłopskie skierowane przeciw systemowi dyktatury partii bolszewickiej. Wszystkie niebolszewickie partie polityczne zostały do 1921 zdelegalizowane (w tym tolerowana do końca 1920 partia mienszewików i "Bund"), a ich przywódcy aresztowani, zmuszeni do emigracji, lub deportowani za granicę.
Polityka gospodarcza RFSRR.
Pierwszą koncepcją gospodarki przyjętej przez RFSRR był komunizm wojenny, który zakładał nacjonalizację i likwidację prywatnej własności środków produkcji. Komunizm wojenny miał pełnić jedynie funkcję tymczasową. Sam W. Lenin uważał, że w Rosji funkcjonować powinien kapitalizm państwowy. Zaprojektowany przez skrajną lewicę partii komunizm wojenny nie przyniósł spodziewanych korzyści.
W 1921 roku komunizm wojenny zastąpiono dość liberalną Nową Polityką Ekonomiczną (NEP), w ramach której wprowadzono wolny handel i prywatną własność firm. NEP poskutkował szybką odbudową kraju. Rząd odszedł od nacjonalizacji. W rezultacie inwestycje NEP-u w części wsparte zostały przez inwestorów zagranicznych.
RFSRR w składzie ZSRR.
Początkowo bolszewicy sądzili, że rewolucja rosyjska jest tylko wstępem do rewolucji światowej. Po stłumieniu ruchów rewolucyjnych (którym udało się przejściowo, zwłaszcza na Węgrzech i częściowo w Niemczech przejąć władzę), nieudanej wyprawie na Zachód (tzw. wojna polsko-bolszewicka) oraz załamaniu gospodarki rosyjskiej wskutek eksperymentów "komunizmu wojennego", a także zniszczeń wojennych, bolszewicy zostali zmuszeni do zmiany kursu.
W 1921 roku wybuchł głód na Powołżu, który pochłonął 5,1 miliona ofiar. Była to największa katastrofa humanitarna w Europie od czasów czarnej śmierci. Herbert Hoover, amerykański sekretarz handlu, jako przewodniczący Amerykańskiej Organizacji Pomocy ("American Relief Organisation") udzielił pomocy finansowej 11 milionom głodujących. Rząd bolszewicki zaoszczędzone w ten sposób fundusze przeznaczył na zakup broni za granicą.
Bolszewicy siłą stłumili bunty chłopskie, w tym powstanie w guberni tambowskiej pod wodzą Aleksandra Antonowa oraz powstanie marynarzy w Kronsztadzie. W czasie walk z tymi przeciwnikami Armia Czerwona straciła w latach 1921–1922 237 908 żołnierzy.
W 1921 wprowadzono w życie nową gospodarkę rynkową (tak zwany "NEP – Nowa Polityka Ekonomiczna"), ograniczono terror, zachowując jednak zasadę dyktatury partii (zwanej dyktaturą proletariatu). Jednocześnie postanowiono dokonać umocnienia państwowości. 16 kwietnia 1922 Rosja podpisała z Republiką Weimarską układ w Rapallo, co zapoczątkowało intensywną współpracę niemiecko-sowiecką.
W 1929 partia bolszewicka dokonała zwrotu w polityce wewnętrznej, dokonując przymusowej kolektywizacji rolnictwa, likwidując sektor prywatny w gospodarce i zapoczątkowując budowę państwowego przemysłu ciężkiego w związku z programem zbrojeń Armii Czerwonej. Jednocześnie nastąpiło zaostrzenie terroru policyjnego OGPU, później NKWD. Konsekwencją była sprowokowana klęska głodu, która objęła oprócz Ukrainy również niektóre terytoria RFSRR (Kubań, Powołże) i pochłonęła życie około 6-7 milionów ludzi, z czego minimum 3,3 mln na terytorium Ukraińskiej SRR. W okresie kolektywizacji obozy koncentracyjne istniejące od 1918 zostały przekształcone w masowy system obozów pracy przymusowej (Gułag).
Dokonane 1 grudnia 1934 w niewyjaśnionych do dziś okolicznościach zabójstwo sekretarza WKP(b) w Leningradzie Siergieja Kirowa stało się pretekstem dla Józefa Stalina i jego otoczenia do rozpoczęcia masowego krwawego terroru wobec ludności ZSRR, elit partii bolszewików i wszystkich elit kulturalnych kraju. Okres masowego terroru NKWD w latach 1936–1939 określany jest jako "wielki terror" lub "wielka czystka".
Terytorium.
Republika objęła ziemie dawnego Imperium Rosyjskiego, z wyjątkiem terenów, które uzyskały niepodległość i tym samym niezależność od Rosji (Polska, Litwa, Łotwa, Estonia i Finlandia), przyłączone zostały do innych państw (Besarabia) lub innych republik ZSRR (Ukraina, Białoruś, Transkaukazja). Narodom mieszkającym na terenie republiki przyznano autonomię, w zależności od liczebności grupy był to status: republiki, obwodu autonomicznego, okręgu narodowościowego (w latach 70. przemianowanych na okręgi autonomiczne) lub rejonu narodowego. Autonomię otrzymali m.in. mieszkańcy Karelii (Karelska Autonomiczna Socjalistyczna Republika Radziecka, KASRR), Tatarzy z Kazania i Krymu, Czerkiesi, Czeczeni, Dagestańczycy i Kałmucy.
W latach 1924, 1926 i 1929 sukcesywnie odłączano od RFSRR ziemie białoruskie, wcielone w skład RFSRR w 1920 roku. Były to obszary guberni witebskiej, mohylewskiej oraz części smoleńskiej. Z RFSRR wyłączono wówczas Połock, Witebsk, Homel i Mohylew.
W 1924 roku na terenie RFSRR utworzono Turkiestańską Autonomiczną Socjalistyczną Republikę Radziecką (TASRR), która obejmowała ziemie zamieszkane przez muzułmanów pochodzenia tureckiego, a więc m.in. dawne: Chanat Buchary i Chanat Chiwy, jak również Turkmenistan, określany jako Kazachstan. Stopniowo, aż do 1936 roku terytoria te były odłączane administracyjnie od RFSRR, przyznawano im status republik związkowych w ramach ZSRR. Do 1936 roku utworzono pięć takich republik: Turkmeńską SRR, Tadżycką SRR, Uzbecką SRR, Kirgiską SRR i Kazachską SRR.
W 1940 roku, po wojnie zimowej i aneksji Przesmyku Karelskiego, w Pietrozawodsku powołano do życia kolejną, 12 republikę radziecką: Karelo-Fińską SRR. Tym samym od RFSRR na 16 lat odłączono Karelię, wcieloną do RFSRR z powrotem w 1956 roku, tym razem wraz z miastem Wyborg, które do 1940 roku było częścią Finlandii. Po 1945 roku w skład RFSRR wszedł też jedyny fiński port na Morzu Barentsa, Pieczenga ("Petsamo").
Po zwycięstwie nad III Rzeszą w 1945 roku do ZSRR przyłączono północną część Prus Wschodnich, z których utworzono obwód kaliningradzki, eksklawę RFSRR, ze stolicą w Królewcu, którego nazwę zmieniono w 1946 na Kaliningrad.
Po 1945 do RFSRR przyłączono także niektóre tereny Łotewskiej SRR i Estońskiej SRR, oderwane od tych republik decyzją Rady Najwyższej ZSRR. Chodziło wówczas o ziemie wokół miasteczka Pytałowo na Łotwie, oraz tereny wokół Narwy (Iwangorod) w Estonii.
W 1954 roku od RFSRR odłączony został obwód krymski i przekazany przez Nikitę Chruszczowa decyzją Rady Najwyższej ZSRR Ukraińskiej SRR, jako symbol jedności Rosji i Ukrainy w trzechsetną rocznicę ugody perejasławskiej, w praktyce wobec wymogów zagospodarowania regionu.
Po 1955 roku zmiany terytorium RFSRR w szerszym zakresie nie były dokonywane. Doszło jedynie do niewielkich lokalnych korekt granicznych.
Republiki autonomiczne.
W skład Rosyjskiej FSRR wchodziły liczne republiki autonomiczne. Ich liczba zmieniała się w czasie w związku z likwidowaniem i przekształcaniem tych republik w republiki związkowe.
W latach 1962–1990 – na terenie RFSRR istniały republiki autonomiczne:
W okresach wcześniejszych w skład Rosyjskiej FSRR wchodziły także:

</doc>
<doc id="1934741" url="https://pl.wikipedia.org/wiki?curid=1934741" title="Murówka maltańska">
Murówka maltańska

Murówka maltańska, maltańska jaszczurka murowa ("Podarcis filfolensis") – endemiczny gatunek z rodziny jaszczurkowatych występujący tylko na Malcie i Wyspach Pelagijskich. 
Zamieszkuje tereny kamieniste, stare mury, opuszczone budynki, kamieniste nieużytki, winnice, zarośla na murach budynków.

</doc>
<doc id="1934742" url="https://pl.wikipedia.org/wiki?curid=1934742" title="Wojciech Jastrzębowski">
Wojciech Jastrzębowski



</doc>
<doc id="1934744" url="https://pl.wikipedia.org/wiki?curid=1934744" title="Litewska Socjalistyczna Republika Radziecka">
Litewska Socjalistyczna Republika Radziecka

Litewska Socjalistyczna Republika Radziecka (, ), LSRR – twór polityczny powstały w lipcu 1940 roku w wyniku aneksji Pierwszej Republiki Litewskiej przez Związek Socjalistycznych Republik Radzieckich, rozwiązany ostatecznie we wrześniu 1991 roku, gdy kraje Zachodu uznały niepodległość Republiki Litewskiej i została ona przyjęta do Organizacji Narodów Zjednoczonych.
Litewska Socjalistyczna Republika Radziecka była po raz pierwszy proklamowana w grudniu 1918 roku. W lutym 1919 roku weszła w skład Litewsko-Białoruskiej Socjalistycznej Republiki Rad (LitBieła) i ostatecznie zlikwidowana przez polską ofensywę w sierpniu 1919 roku. Plany bolszewików dotyczące inwazji Litwy w lecie 1920 roku i proklamowania Litewskiej SRR zostały zniweczone przez klęskę Armii Czerwonej w bitwie warszawskiej, a następnie bitwie nad Niemnem, gdy ofensywa Wojska Polskiego doprowadziła do zerwania kontaktu Armii Czerwonej z terytorium Litwy.
23 sierpnia 1939 roku III Rzesza i Związek Socjalistycznych Republik Radzieckich zawarły tajny układ (pakt Ribbentrop-Mołotow), w którym Litwę umieszczono w niemieckiej strefie wpływów. 28 września 1939 roku w pakcie o granicach i przyjaźni pomiędzy III Rzeszą a ZSRR Litwa została przesunięta do strefy wpływów ZSRR, w zamian za Lubelszczyznę, która przeszła do strefy niemieckiej. Na podstawie traktatu sowiecko-litewskiego z 10 października 1939 na terytorium Litwy zostały utworzone bazy Armii Czerwonej, zaś ZSRR przekazał Litwie okupowane po agresji na Polskę Wilno wraz z okręgiem.
W czerwcu 1940, po serii prowokacji związanych ze stacjonującą na Litwie Armią Czerwoną, 14 czerwca 1940 roku ZSRR przedstawił Litwie ultimatum, żądając zgody na okupację kraju przez Armię Czerwoną, która 15 czerwca 1940 w sile 150-tysięcy żołnierzy rozpoczęła okupację Litwy i obsadziła granicę litewsko-niemiecką. Prezydent Litwy Antanas Smetona zbiegł na terytorium Niemiec, władzę objął rząd kierowany przez kryptokomunistę Justasa Paleckisa, który sprawował władzę jednocześnie prezydenta i premiera Litwy. 21 lipca 1940 komuniści litewscy proklamowali Litewską Socjalistyczną Republikę Radziecką, która 3 sierpnia tego samego roku formalnie weszła w skład ZSRR. Kilkanaście dni przed wybuchem wojny niemiecko-sowieckiej, NKWD rozpoczęło masowe deportacje Litwinów na Syberię, które do wybuchu wojny objęły ok. 35 tysięcy osób.
W lipcu 1944 Armia Czerwona ponownie okupowała terytorium Litwy, przywracając Litewską SRR. Na terenach tego kraju osiadło wtedy wielu Rosjan, których potomkowie, w większości, pozostali tam do dziś.
Początkowo władze Litewskiej SRR prowadziły akcję lituanizacji mniejszości narodowych, jednak w 1950 r. władze centralne w Moskwie poleciły złagodzić politykę językową. W tym okresie zaczęto organizować na Litwie polskie szkolnictwo (szkoły podstawowe, średnie, seminarium nauczycielskie).
Powstał Ruch Walki o Wolność Litwy. Partyzantka litewska działająca w latach 1944–1953 (tzw. "Leśni Bracia") była ruchem niepodległościowym łączącym zbrojny i cywilny charakter, stawiającym sobie za cel sprzeciwienie się aneksji Litwy przez ZSRR i budowę demokratycznej, niepodległej Litwy.
Litewska Socjalistyczna Republika Radziecka przestała istnieć faktycznie po 11 marca 1990 roku, gdy Rada Najwyższa Litewskiej SRR wydała deklarację niepodległości, a pierwszym krajem, który ją wówczas uznał była Islandia. Aż do sierpnia 1991 roku – kiedy to niepodległość tego kraju uznały wszystkie kraje członkowskie NATO i Unii Europejskiej – Litwa i inne kraje bałtyckie traktowane były przez władze w Moskwie jako część ZSRR.

</doc>
<doc id="1934745" url="https://pl.wikipedia.org/wiki?curid=1934745" title="Antyteza">
Antyteza

Antyteza (gr. "antíthesis" – „przeciwstawienie”, inna nazwa: "contrapositum") – figura retoryczna polegająca na zestawieniu dwóch elementów znaczeniowo przeciwstawnych w jedną całość treściową dla uzyskania wyższej ekspresji (np. „jest czas rodzenia i czas umierania”). Często mylona z oksymoronem.
Utwory literackie okresu baroku cechowały się nagromadzeniem antytez, co miało służyć podkreśleniu paradoksu.

</doc>
<doc id="1934746" url="https://pl.wikipedia.org/wiki?curid=1934746" title="Siły pierwotne">
Siły pierwotne

Siły pierwotne (ang. "Primeval", 2007-2009) – brytyjski serial przygodowy nadawany przez stację ITV od 10 lutego 2007 do 15 czerwca 2009 roku. Po dwóch latach przerwy 1 stycznia 2011 odbyła się premiera czwartej serii. W maju 2011 roku odbyła się w Anglii premiera piątego sezonu serialu.
Fabuła.
Brytyjski antropolog i profesor Nick Cutter (Douglas Henshall), razem z grupą współpracowników muszą wyjaśnić zagadkę pojawiających się na Ziemi anomalii czasowych, przez które przechodzą m.in. dinozaury, i obronić świat przed nadchodzącą zagładą.
Bohaterowie.
Nick Cutter- Brytyjski antropolog i profesor. Miał żonę Helen Cutter, która w wieku 20 lat napisała pierwszą książkę o mutacjach genetycznych i zabiła go w 3 serii.
Helen Cutter- Żona Nicka. W wieku 20 lat wydała swoją pierwszą książkę o mutacjach genetycznych. Przez osiem lat była uważana za zmarłą. Została odnaleziona przez Nicka. Miała wtedy 37 lat. W trzeciej edycji zabiła go i chciała zgładzić ludzkość, by zmienić przyszłość i nie doprowadzić do zagłady świata. Nie udało jej się jednak, bo powstrzymał ją raptor.
Steven James Hart- Przyjaciel Cuttera. Pod koniec drugiej serii zmarł.
Connor Temple- Jeden z głównych bohaterów. Od śmierci Cutterów wie o anomaliach najwięcej. Chłopak Abby Maitland, która w ostatnim odcinku pytała się, czy się z nią ożeni. Zgodził się.
Abigail Sara Maitland- Znana jako ,Abby”. Dziewczyna Connora.
James Lester- Na początku był odległym administratorem. Zatrudnił Claudię Brown. Pod koniec pierwszej serii Claudia zniknęła, a wtedy Lester był szefem nowej tajnej organizacji badającej anomalie.
Claudia Brown- Została zatrudniona przez Lestera. Pod koniec pierwszej serii zniknęła.
Hilary Becker- Wojskowy. Jego zadaniem jest chronić całą grupę, by nikt z niej nie zginął.
Zwierzęta występujące w serialu.
W serialu oprócz dinozaurów występują zwierzęta z innych grup oraz stworzenia fikcyjne. Są to m.in.:

</doc>
<doc id="1934748" url="https://pl.wikipedia.org/wiki?curid=1934748" title="Analiza skupień">
Analiza skupień

Grupowanie (analiza skupień, klasteryzacja) () – metoda tzw. klasyfikacji bez nadzoru (). Jest to metoda dokonująca grupowania elementów we względnie jednorodne klasy. Podstawą grupowania w większości algorytmów jest podobieństwo pomiędzy elementami – wyrażone przy pomocy funkcji (metryki) podobieństwa.
Poprzez grupowanie można również rozwiązać problemy z gatunku odkrywania struktury w danych oraz dokonywanie uogólniania. Grupowanie polega na wyodrębnianiu grup (klas, podzbiorów).
Wybrane cele dokonywania grupowania są następujące:
Pionierem analizy skupień był psycholog Robert Tryon.
Metody grupowania.
Grupowanie jako jedna z metod pozyskiwania wiedzy, a tym samym eksploracji danych, jest ściśle uwarunkowana źródłem danych oraz oczekiwaną postacią rezultatów.
Algorytmy analizy skupień dzieli się na kilka podstawowych kategorii:

</doc>
<doc id="1934749" url="https://pl.wikipedia.org/wiki?curid=1934749" title="Sony Ericsson Open 2010 (mężczyźni)">
Sony Ericsson Open 2010 (mężczyźni)

Sony Ericsson Open 2010 – tenisowy turniej ATP rangi ATP World Tour Masters 1000 z cyklu Sony Ericsson Open rozgrywany w dniach 22 marca–4 kwietnia 2010 roku w Miami na kortach twardych o puli nagród 4 500 000 dolarów amerykańskich.

</doc>
<doc id="1934750" url="https://pl.wikipedia.org/wiki?curid=1934750" title="Willi Frommelt">
Willi Frommelt

Willi Frommelt (ur. 18 listopada 1952 w Schaan) – narciarz alpejski z Liechtensteinu, brązowy medalista olimpijski oraz czterokrotny medalista mistrzostw świata.
Kariera.
Pierwszy sukces w karierze Willi Frommelt osiągnął w 1974 roku, kiedy podczas mistrzostw świata w Sankt Moritz zdobył brązowy medal w biegu zjazdowym. W zawodach tych wyprzedzili go jedynie dwaj Austriacy: David Zwilling oraz Franz Klammer. Na tych samych mistrzostwach wystartował także w slalomie i gigancie, ale żadnej z tych konkurencji nie ukończył. Pierwszy występ na imprezie tej rangi zanotował cztery lata wcześniej, zajmując 50. miejsce w gigancie na mistrzostwach świata w Val Gardena. W międzyczasie wystartował na igrzyskach olimpijskich w Sapporo, gdzie w tej samej konkurencji zajął 22. miejsce. Kolejne medale zdobył podczas igrzysk w Innsbrucku w 1976 roku. Po pierwszym przejeździe slalomu Frommelt zajmował pierwsze miejsce z przewagą 0,57 sekundy nad Włochem Gustavem Thönim. W drugim przejeździe uzyskał jednak czwarty czas, co pozwoliło mu zająć trzecie miejsce ze startą 0,99 sekundy do Włocha Piero Grosa i 0,55 sekundy do Gustava Thöniego. Igrzyska w Innsbrucku były równocześnie mistrzostwami świata, jednak kombinację rozgrywano tylko w ramach drugiej z tych imprez. W konkurencji tej zajął drugie miejsce, rozdzielając na podium Thöniego i Grega Jonesa z USA. Ostatni medal zdobył na mistrzostwach świata w Garmisch-Partenkirchen w 1978 roku, gdzie był trzeci w gigancie. Tym razem lepsi okazali się jedynie Szwed Ingemar Stenmark oraz kolejny reprezentant Liechtensteinu, Andreas Wenzel.
W zawodach Puchar Świata zadebiutował jeszcze jako nastolatek. Pierwsze pucharowe punkty wywalczył 11 lutego 1973 roku w Sankt Moritz, gdzie był dziewiąty w zjeździe. Niecałe cztery lata później, 9 stycznia 1977 roku w Garmisch-Partenkirchen wywalczył swoje jedyne podium w zawodach tego cyklu, zajmując trzeciej miejsce w gigancie. Wyprzedzili go wtedy tylko Austriak Klaus Heidegger i Heini Hemmi ze Szwajcarii. Najlepsze wyniki osiągnął w sezonie 1976/1977, kiedy to zajął 19. miejsce w klasyfikacji generalnej i ósme w klasyfikacji giganta.
Po zakończeniu kariery pracował między innymi w Narodowym Banku Liechtensteinu. Zajmował się także polityką, zostając radnym z ramienia Postępowej Partii Obywatelskiej.
Jego ojciec, Christof Frommelt, reprezentował Liechtenstein w biegach narciarskich, a jego brat, Paul Frommelt także uprawiał narciarstwo alpejskie.

</doc>
<doc id="1934751" url="https://pl.wikipedia.org/wiki?curid=1934751" title="Betlejem polskie">
Betlejem polskie

Betlejem polskie – widowisko jasełkowe Lucjana Rydla.
Prapremiera spektaklu, która miała miejsce 28 grudnia 1904 roku we Lwowie, była wielkim wydarzeniem artystycznym i patriotycznym. 5 stycznia 1905 roku odbyła się premiera w Krakowie (w małym Teatrze Ludowym przy ul. Krowoderskiej). Rok później przedstawienie wystawione zostało w Teatrze Miejskim i otrzymało bogatą oprawę scenograficzną i doborową obsadę. W roli Dziadka występował sam dyrektor Ludwik Solski, w roli Żyda Leonard Bończa, w roli Ułana Józef Węgrzyn, Jana III Sobieskiego grał Aleksander Zelwerowicz. Oprawę muzyczną przygotował Michał Świerzyński.
"Betlejem polskie" ukazało się drukiem w 1906 roku, nakładem oficyny Freidleina w Krakowie. Ilustrował je Włodzimierz Tetmajer. Kolejne wydania (Kraków 1912, 1917, Lwów 1928) autor uzupełniał nowymi scenkami nawiązującymi do aktualnych spraw i wydarzeń.

</doc>
<doc id="1934752" url="https://pl.wikipedia.org/wiki?curid=1934752" title="Tatra 613">
Tatra 613

Tatra 613 – samochód osobowy klasy luksusowej produkowany przez czechosłowackie, następnie czeskie przedsiębiorstwo Tatra w latach 1975–1996. Napędzany umieszczonym z tyłu silnikiem V8 o pojemności 3,5l i mocy 165 KM.
Historia i opis modelu.
Powstanie i rozpoczęcie produkcji.
Na początku lat 60. XX wieku Tatra rozpoczęła prace konstrukcyjne nad następcą luksusowego samochodu Tatra 603. Zbudowane w 1962 i 1966 roku prototypy 603A i 603X nie zostały zaakceptowane, dlatego postanowiono w 1967 roku zlecić opracowanie nadwozia nowego modelu według wytycznych Tatry włoskiej firmie nadwoziowej Carrozzeria Vignale z Turynu. Samochód miał mieć taki sam układ konstrukcyjny jak Tatra 603, z silnikiem z tyłu. Zdecydowano też wtedy opracować dla samochodu nowy mocniejszy silnik, w takim samym układzie V8, chłodzony powietrzem. Wiosną 1969 roku dostarczono z Włoch trzy prototypy skarosowane na podwoziach dostarczonych przez Tatrę, w tym dwa czterodrzwiowe sedany i dwudrzwiową wersję coupé, której zdecydowano nie wprowadzać do produkcji. W tym samym roku samochody wyposażono w nowe silniki Tatry oraz rozpoczęto ich próby drogowe. W lutym 1971 roku powstał pierwszy prototyp wykonany w Czechosłowacji, a w lipcu po raz pierwszy zademonstrowano go publicznie. W tym samym roku próby drogowe prowadzono także w instytucie NAMI w ZSRR. Oficjalna prezentacja pojazdu miała miejsce w lipcu 1973 roku w Pradze podczas wystawy Autoproges. W 1974 roku wyprodukowano 26 sztuk serii próbnej. Produkcję seryjną rozpoczęto jednak dopiero w 1975 roku w zakładach w Příborze, gdyż główny zakład w Kopřivnicech przestawiono na produkcję wyłącznie ciężarówek. 
Opis modelu.
Samochód produkowany był w jedynej seryjnej wersji nadwoziowej jako 4-drzwiowy sedan. Był pięciomiejscowy, ale na tylnej kanapie środkowe miejsce było mniej wygodne z powodu wypukłości siedzenia i składanego podłokietnika znajdującego się w oparciu.
Podobnie jak Tatra 603 auto zbudowane zostało w nietypowym dla luksusowego segmentu, charakterystycznym dla tej marki układzie z silnikiem chłodzonym powietrzem umieszczonym z tyłu pojazdu, napędzającym oś tylną. Wadą takiego rozwiązania był dość głośny charakterystyczny dźwięk silnika, zwłaszcza słyszalny na tylnym siedzeniu. Do napędu pojazdu użyty został benzynowy silnik V8 DOHC o pojemności 3495 cm³, rozwijający moc 165 KM. W stosunku do poprzednika, silnik pojazdu przesunięty został nieco do przodu, nad tylną oś, co spowodowało korzystniejszy rozkład obciążeń (44% na przednią oś i 56% na tylną), zapewniając bardzo dobre prowadzenie się pojazdu. Napęd na koła tylne przenoszony był za pomocą 4-biegowej manualnej skrzyni biegów. Zawieszenie wszystkich kół było niezależne, z przodu zastosowano kolumny McPherson. Bagażnik umieszczony został z przodu, lecz ze względu na wielkość samochodu, był on dość pojemny, a przy tym pozwalał na swobodne zaprojektowanie strefy kontrolowanego zgniotu. Klapa bagażnika otwierała się typowo – do tyłu. Pojazd wyposażony został w trzypunktowe bezwładnościowe pasy bezpieczeństwa, bezpieczną kolumnę kierownicy i „miękką” deskę rozdzielczą wyłożoną pianką poliuretanową. Układ kierowniczy miał wspomaganie hydrauliczne, hamulce tarczowe na wszystkich kołach miały wspomaganie próżniowe.
Z prędkością maksymalną sięgającą 200 km/h, Tatra 613 była wśród najszybszych samochodów produkowanych w bloku socjalistycznym. Wadą było duże zużycie paliwa – średnio 18 l/100 km, obniżone w późniejszych wersjach do 12 l/100 km. W skład wyposażenia wchodziła klimatyzacja, elektrycznie opuszczane szyby i podwójny system ogrzewania benzynowego.
Rozwój i produkcja.
W 1980 roku wprowadzona została zmodernizowana wersja pojazdu - Tatra 613-2, w której przede wszystkim ulepszono silnik (T613E), który stał się bardziej ekonomiczny (średnie zużycie paliwa 14-15,4 l/100 km) i rozwijał o 3 KM większą moc (168 KM). Wprowadzone zostały także nowe hamulce tarczowe (produkcji Autobrzdy Jablone) oraz poprawiono wygłuszenie wnętrza. Podjęto następnie prace nad liftingiem samochodu. Unowocześniono stylistykę, rezygnując z chromowanych detali, jak obwódki wokół reflektorów i listwa opasująca nadwozie samochodu. Chromowane zderzaki zmienione zostały na plastikowe, zintegrowane z nadwoziem. Powiększono też średnicę zewnętrznych reflektorów z 130 do 160 mm i wprowadzono duże pionowe integralne kierunkowskazy przednie zamiast mniejszych, wystających poza obrys nadwozia. Wprowadzono też jednolite szyby w drzwiach przednich, bez trójkątnych szybek. Odświeżony model zaprezentowano już pod koniec 1983 roku na targach w Brnie jako Tatra 612-2 model 84, jednakże jego produkcję, pod oznaczeniem Tatra 613-3, rozpoczęto dopiero w styczniu 1986 roku. Seryjne auta wyposażano w ulepszony silnik (T613E1/I), dzięki czemu obniżono średnie zużycie paliwa do 12,8 l/100 km.
W 1990 roku zaprezentowano model Tatra 613-4, który nie wprowadzał daleko idących zmian. Otrzymał on nową deskę przyrządów i lepsze wytłumienie, a następnie także katalizator samochodowy, w wersjach przeznaczonych na rynki zachodnie. W 1994 roku zaprezentowano ostatni model Tatra 613-5, z lepszym wyposażeniem i wykończeniem wnętrza, komputerem pokładowym, systemem stereo firmy Panasonic, programowalnym ogrzewaniem, centralnym zamkiem. Na zamówienie można było otrzymać m.in. automatyczną skrzynię biegów, strefową klimatyzację i inne. Samochód nie cieszył się jednak już wówczas powodzeniem i w ostatnim roku produkcji 1996 powstało ich tylko 11. Następcą, wywodzącym się również z konstrukcji Tatry 613, była Tatra 700, z silnikiem chłodzonym powietrzem o mocy 200 KM lub 234 KM.
Wersje specjalne.
W 1979 roku powstały prototypy wersji T613 Special (T613 S), przeznaczonej jako reprezentacyjna limuzyna dla władz państwowych. Wersja ta wyróżniała się zupełnie nowym wykończeniem wnętrza (kierownica z większym klaksonem i nowocześniejsze zegary) oraz przeprojektowanym pasem przednim pojazdu z dużymi prostokątnymi reflektorami firmy Bosch i większym zderzakiem plastikowym, zachodzącym na boki. Nowe były również duże lampy zespolone i zderzak z tyłu. Dla lepszej stabilności kierunkowej przekonstruowano przednie zawieszenie, samochód otrzymał też opony Michelin XVS rozmiaru 205/70 HR14. Auto miało przedłużony o 15 cm – do 3130 mm rozstaw osi i dłuższe tylne drzwi, szerzej otwierane (długość całkowita 5185 mm). Od 1986 roku wzrosła nieco moc silnika, do 123,5 kW (168 KM). Samochód był tylko czteromiejscowy – między tylnymi siedzeniami był podłokietnik, i miał także bogatsze wyposażenie, m.in. elektryczne szyby, klimatyzację oraz tempomat. Produkcja trwała od 1980 roku do 1991 roku. Największą liczbę wykonano w pierwszym roku produkcji – 35 sztuk; ogółem powstało 135 samochodów. 
W 1993 roku zbudowana została także wersja dla biznesmenów o nazwie Mobicom w dłuższej wersji LONG. Przednie fotele pojazdu zastosowano obrotowe, we wnętrzu pojazdu znaleźć można było telewizor firmy Sony, fax, oświetlane biurko, minibar, a także wysokiej jakości skórzaną tapicerkę. 
Wyprodukowanych zostało także 5 egzemplarzy samochodu T613 K (Kabriolet), z nadwoziem typu landaulet, jako pojazd reprezentacyjno-paradny dla Ministerstwa Obrony Narodowej. Samochody bazowały na stylistyce i przedłużonej płycie podłogowej modelu T613 Special z rozstawem osi 3130 mm. Nad przednimi siedzeniami był częściowo sztywny dach, a nad tylną częścią był dach rozkładany z materiału (w prototypie złożenie zajmowało 4 minuty, a rozłożenie aż 10). Szyby w tylnych drzwiach były do połowy opuszczane razem z ramkami. W części mechanicznej różniły się trzystopniową automatyczną skrzynią biegów Borg-Warner 65, umożliwiającą płynną jazdę z paradną prędkością 5-6 km/h. Dla cichszej jazdy zastosowano opony diagonalne Goodyear 7,50-14/6 PR, można było także używać opon od wersji Special. Prędkość maksymalna była znacznie niższa i wynosiła 130 km/h, pomniejszony był też zbiornik paliwa. Siedzenia były obite czerwoną skórą. Prototyp tej wersji powstał w 1981 roku, po dopracowaniu dwa samochody zbudowano w 1984 i dwa w 1985. Zademonstrowano je publicznie na defiladach 9 maja 1985.
Zakłady w Brnie dokonywały modernizacji pojazdu wykonując ambulanse z powiększonym rozstawem osi, oznaczone Tatra 613-RZP.
Na bazie Tatry 613 powstał także samochód Tatra 623 do szybkiej pomocy technicznej i medycznej w wyścigach samochodowych. W latach 80. wyprodukowano ich niewielką liczbę, eksploatowaną przez organizację AMK Narex. Tatra 623 miała nadwozie typowego sedana, odpowiednio zmodyfikowane. Powstała także wersja Tatra 623R, o zmniejszonej masie i z silnikiem o pojemności 3,8 l o mocy 300 KM, rozwijająca prędkość 250 km/h.
Sprzedaż i eksploatacja.
Pojazdy te wykorzystywane były najczęściej przez urzędników rządowych, kierownictwo przemysłu i w ograniczonej liczbie jako samochody policji, ratownictwa medycznego oraz straży pożarnej. Za czasów komunistycznej Czechosłowacji nie były dostępne w wolnej sprzedaży dla użytkowników prywatnych. Wersja przedłużona Special do czasu upadku systemu komunistycznego w Czechosłowacji (przełom 1989/1990) była używana tylko przez wyższe władze państwowe i partyjne.
Znaczna liczba Tatr 613, wyłącznie w czarnym kolorze, była od 1980 roku eksportowana do ZSRR, gdzie były używane przez władze (ich status był wyższy, niż Wołgi, a niższy od Czajki), organy KGB oraz milicję, głównie jako reprezentacyjne radiowozy eskortowe w dużych miastach.
W 1976 roku wyprodukowano ponad 1000, a w 1977 roku ponad 1100 Tatr, lecz w kolejnych latach produkcja zaczęła maleć do kilkuset sztuk, a w 1983 roku powstało ich tylko 112. Po upadku komunizmu w Czechosłowacji, w 1990 i 1991 roku nastąpił chwilowy wzrost produkcji, do ponad 600 i ponad 700 sztuk, lecz następnie popyt na te samochody spadł.
W latach 80. rozpoczęto także eksport samochodów na zachód, na rynek prywatny, jednak z powodu specyficznej i nienajnowszej już konstrukcji oraz dość wysokiej ceny, spotykały się tam z umiarkowanym popytem.
W 1995 roku trwały prace nad modernizacją Tatry 613 w efekcie których powstał prototyp Tatra Prezident.
Ogółem powstało nieco ponad 11 tysięcy samochodów Tatra 613.
Prototypy.
Trzeci prototyp samochodu powstały w zakładach Vignale prezentował wersję dwudrzwiowego coupé. Jego długość wynosiła 5005 mm, szerokość 1805 mm, a wysokość 1427 mm. Jeszcze w 1970 roku zdecydowano nie wprowadzać go do produkcji. W czerwcu 1970 roku prototyp coupé został uszkodzony po uderzeniu w drzewo i nie był naprawiony. Został on odnaleziony w latach 80. i znalazł się na Słowacji, po czym podjęto w XXI wieku próbę jego renowacji.

</doc>
<doc id="1934754" url="https://pl.wikipedia.org/wiki?curid=1934754" title="Indywidualne Mistrzostwa Wielkiej Brytanii na Żużlu 2009">
Indywidualne Mistrzostwa Wielkiej Brytanii na Żużlu 2009

Indywidualne mistrzostwa Wielkiej Brytanii na żużlu – cykl turniejów żużlowych mających wyłonić najlepszych żużlowców brytyjskich w sezonie 2009. Tytuł wywalczył Chris Harris z Coventry Bees. 

</doc>
<doc id="1934755" url="https://pl.wikipedia.org/wiki?curid=1934755" title="Radziecko-japońskie walki graniczne">
Radziecko-japońskie walki graniczne

Radziecko-japońskie walki graniczne – seria przygranicznych konfliktów zbrojnych pomiędzy ZSRR a Japonią, mająca miejsce w latach 1938–1939.
Sytuacja polityczna.
Po wojnie Japońsko-Rosyjskiej, Japonia obawiała się ponownego ataku Rosji, a następnie ZSRR. Panowało przeświadczenie, że ZSRR planuje uczynić z Japonii republikę radziecką. Jednym z argumentów, była okupacja po Powstaniu Bokserów, Mandżurii przez wojska Rosyjskie, którym Japonia zarzucała bezprawną okupację Chin, a Mandżuria była zdaniem Japończyków - punktem wypadowym w agresji na Japonię. Po zajęciu przez Japonię w 1910 Cesarstwa Koreańskiego i wypędzeniu Rosjan z Mandżurii w 1932 (czemu towarzyszyło utworzenie Królestwa Mandżukuo, gdzie Japończycy zamontowali pro-japońskiego króla), kraj ten skierował swoje militarne zainteresowanie w stronę sąsiednich terytoriów radzieckich. Starcia pomiędzy obiema stronami miały miejsce głównie w rejonie pogranicza Mandżurii i radzieckiego Dalekiego Wschodu, walki jednak zakończyły się zanim doszło do ich większej eskalacji. 
Walki nad jeziorem Chasan 1938.
Walki nad jeziorem Chasan miały miejsce w okresie od 29 lipca do 11 sierpnia 1938. Były skutkiem zajęcia 9 lipca przez Armię Czerwoną wzgórza Zaoziornaja (Zhanggufeng), które Sowieci uważali za własne terytorium. Japonia przystąpiła do działań drogą dyplomatyczną, jednocześnie w rejon nadgraniczny wysyłając dywizję piechoty. Dowódca Frontu Dalekowschodniego, marszałek Wasilij Blücher, usiłował przekonać władze w Moskwie, że działania zbrojne będą niekorzystne dla ZSRR. Nakazały one jednak operację militarną. Sowieci, pomimo przewagi liczebnej, ponieśli klęskę w potyczce. 10 sierpnia Ludowy Komisarz Spraw Zagranicznych ZSRR Maksim Litwinow przedstawił ambasadorowi Japonii propozycję porozumienia. Walki ustały 11 sierpnia o godzinie 13:30 czasu miejscowego.
Bitwa nad Chałchin-Goł 1939.
Walki nad Chałchin-Goł toczyły się pomiędzy 11 maja a 16 września 1939, tym razem Armia Czerwona, pod dowództwem Gieorgija Żukowa, odniosła zwycięstwo nad wojskami japońskimi. Mimo, że w wojnę nie zaangażowano całych sił, pod Chałchin-Goł było podpisano 16 września 1939 zawieszenia broni między siłami zbrojnymi obu krajów. Bezzwłocznie po zawarciu układu kończącego działania wojenne na Dalekim Wschodzie Armia Czerwona rozpoczęła nad ranem 17 września 1939 agresję na Polskę.
Po podpisaniu układu z ZSRR, a także likwidacją koncesji europejskich w Chinach, Japonia mogła zająć się likwidacją Indochin Francuskich. 
Radziecko-japoński pakt o nieagresji.
13 kwietnia 1941 w Moskwie został podpisany dwustronny pakt o nieagresji.
Podpisany traktat miał określoną ważność do 13 kwietnia 1946. Jeszcze w 1941 Japonia rozważała zerwanie paktu, co było skutkiem agresji jej niemieckiego sojusznika na ZSRR, jednak ostatecznie podtrzymano jego ważność i kontynuowano działania przeciw koloniom europejskim i USA. Uchroniło to ZSRR przed groźbą wojny na dwa fronty. W stolicy Japonii Cesarska Marynarka Wojenna uzyskała decydujący wpływ w kształtowaniu polityki militarnej kraju i z jej inicjatywy armia skierowała się przeciw Brytyjczykom. Japońscy przywódcy postanowili podczas tajnej konferencji w Tokio 2 lipca 1941 nie włączać się do wojny z ZSRR, dopóki nie nastąpi całkowita klęska Armii Czerwonej.
5 kwietnia 1945 ZSRR zapowiedział Japonii nieprzedłużenie paktu – był to skutek porozumienia amerykańsko-radzieckiego na konferencji jałtańskiej o wspólnych walkach przeciw Japonii. W sierpniu tego samego roku Sowieci wypowiedzieli Japonii wojnę (wojna radziecko-japońska) i przeprowadzili inwazję na Mandżurię, tzw. operację kwantuńską, gdzie zdobyli Mandżurię (lecz nie zdołali ustanowić tam okupacji, gdyż region przejęły Chiny), a także część Korei Północnej, zatrzymując się na linii jej środka. 
Według niektórych opinii, to nie ataki na Nagasaki i Hiroshimę, lecz właśnie nie przedłużenie przez ZSRR traktatu o nieagresji z Japonią, oraz brak przystania ZSRR na Japońską propozycję arbitrażu ZSRR w zawieszeniu broni między Japonią, a Aliantami zdecydował o ogłoszeniu przez Cesarza Hirohito, przyjęcia warunków poczdamskim. 

</doc>
<doc id="1934756" url="https://pl.wikipedia.org/wiki?curid=1934756" title="Tatra 700">
Tatra 700

Tatra 700 – luksusowy samochód osobowy produkowany przez czeską Tatrę w latach 1996–1999. 
Historia i opis modelu.
W połowie lat 90 XX wieku Tatra oferowała już mało nowoczesny model osobowy Tatra 613, wywodzący się z lat 70 XX w., mogący liczyć tylko na miłośników marki z chłodzonym powietrzem silnikiem V8 z tyłu. Z powodu braku środków na opracowanie nowego modelu, w 1995 roku podjęto decyzję o modernizacji samochodu. Głównym konstruktorem był inż. Miroslav Staroň, a do opracowania stylistyki został zaangażowany Brytyjczyk Geoff Wardle. Głównym elementem wyróżniającym stał się nowy pas przedni o niższym profilu, z czterema reflektorami o małej średnicy. Prototyp ukończono w drugiej połowie 1995 roku, a w kwietniu 1996 został zaprezentowany publicznie. Ze względów marketingowych samochód otrzymał oznaczenie Tatra 700 (T700), aczkolwiek formalnie homologowany był jako modernizacja Tatry 613-4.
Dostępny był jako 4–drzwiowy sedan. Podstawowym silnikiem był V8 o pojemności 3,5 l i mocy 200 KM, umieszczony poprzecznie z tyłu, chłodzony powietrzem. Nieliczne samochody były wyposażane w silnik 4,4 l o mocy 234 KM. Moc przenoszona była na oś tylną. Zawieszenie kół niezależne. Samochód wyposażono w 5–biegową manualną skrzynię biegów. Pojazd produkowano w Příborze w Czechach. W 1996 roku wyprodukowano 38 sztuk, w większości kupionych na potrzeby władzy Republiki Czeskiej. W 1997 roku model przeszedł lifting, przede wszystkim zmieniono profil tylnej części i tylną klapę – okno tylne nie było już zagłębione pomiędzy słupkami. Zmieniono także deskę rozdzielczą. Model stał się ostatnią osobową Tatrą. Po wyprodukowaniu 20 samochodów, wstrzymano w tym roku produkcję jako nierentowną, i jedynie w latach 1998-99 zmontowano jeszcze kilka samochodów. Ogółem wyprodukowano od 69 do 72 sztuk.
Powstał także prototyp 4-drzwiowego modelu usportowionego ze skróconym do 2980 mm rozstawem osi Tatra GT, przebudowany po wypadku na 2–drzwiowe coupé. 
Na bazie Tatry 700 powstał samochód sportowy Tatra Ecorra Sport V8. Pojazd typu 2–drzwiowego coupé z silnikiem o mocy 400 KM, który miał rozpędzać auto wg deklaracji do ok. 300 km/h. Rzeczywiście pojazd uzyskał 276 km/h jadąc po pasie startowym Lotniska Ostrava.

</doc>
<doc id="1934760" url="https://pl.wikipedia.org/wiki?curid=1934760" title="Hansi Hinterseer">
Hansi Hinterseer

Hans "Hansi" Hinterseer (ur. 2 lutego 1954 w Kitzbühel) – austriacki narciarz alpejski, olimpijczyk, komentator sportowy, piosenkarz, aktor, artysta estradowy.
Wczesne życie.
Hansi Hinterseer pochodzi z rodziny narciarskiej. Jest synem mistrza olimpijskiego w slalomie (IO 1960) Ernsta (ur. 1932) i Reingardy. Ma dwóch młodszych braciː Ernsta Jr. (ur. 1963) i Guido (ur. 1964), który również był narciarzem alpejskim.
Kariera sportowa.
W zawodach Pucharu Świata zadebiutował 9 stycznia 1972 roku w Berchtesgaden, zajmując dziewiąte miejsce w slalomie. Tym samym już w debiucie zdobył pierwsze punkty. Na podium po raz pierwszy stanął 15 stycznia 1973 roku w Adelboden, kończąc rywalizację w gigancie na drugiej pozycji. W zawodach tych rozdzielił Włocha Gustava Thöniego i Erika Håkera z Norwegii. W kolejnych startach jeszcze 20 razy stawał na podium, odnosząc przy tym sześć zwycięstw: 8 marca 1973 roku w Anchorage, 8 grudnia 1973 roku w Val d’Isère i 25 lutego 1977 roku w Furano wygrywał giganty, a 27 stycznia 1974 roku w Kitzbühel, 21 lutego 1975 roku w Naeba i 21 grudnia 1975 roku w Schladming był najlepszy w slalomach. W klasyfikacji generalnej sezonu 1973/1974 zajął trzecie miejsce, a w klasyfikacji giganta był drugi. Ponadto w sezonie 1972/1973 zdobył Małą Kryształową Kulę za triumf w klasyfikacji giganta, a w sezonie 1975/1976 był trzeci w klasyfikacji slalomu.
Wystartował na mistrzostwach świata w Sankt Moritz w 1974 roku, zdobywając srebrny medal w gigancie. Uplasował się tam między dwoma Włochami: Gustavem Thönim i Piero Grosem. Był to jego jedyny medal wywalczony na międzynarodowej imprezie tej rangi. Na tej samej imprezie wystąpił też w slalomie, jednak został zdyskwalifikowany w drugim przejeździe. Na rozgrywanych dwa lata później igrzyskach olimpijskich w Innsbrucku był czternasty w gigancie, a w slalomie nie ukończył pierwszego przejazdu.
Po zakończeniu kariery sportowej był komentatorem dla stacji ORF, relacjonując głównie zawody slalomu i giganta.
Kariera artystyczna.
Hansi Hinterseer w 1994 roku rozpoczął karierę artystyczną, obecnie jest znanym piosenkarzem popowym oraz szlagierowym. Zagrał także w kilku filmach muzycznych.
Życie prywatne.
Hansi Hinterseer był dwukrotnie żonaty. W latach 1975–1979 był żonaty z Anneliese Gröderer. Od 1986 roku żoną Hansiego jest Romana, z którą ma dwie córkiː Laurę (ur. 1988) i Jessicę. Bratankowie Hansiego, synowie brata Guidoː Lukas (ur. 1991) i Nicolas (ur. 1995) są piłkarzami.

</doc>
<doc id="1934761" url="https://pl.wikipedia.org/wiki?curid=1934761" title="Drogowskaz (ujednoznacznienie)">
Drogowskaz (ujednoznacznienie)



</doc>
<doc id="1934763" url="https://pl.wikipedia.org/wiki?curid=1934763" title="Przepowiednia żab">
Przepowiednia żab

Przepowiednia żab (fr. "La Prophétie des grenouilles", ang. "Raining Cats and Frogs") – francuski film animowany z 2003 roku w reżyserii Jacques'a-Remy'ego Girerda.
Opis fabuły.
Ziemię ma nawiedzić powódź. Żaby przeczuwają katastrofę i próbują ostrzec ludzi przed grożącym im niebezpieczeństwem. Tylko Ferdinand i Juliette, wraz ze swoimi adoptowanymi dziećmi oraz zwierzętami, postanawiają schronić się w olbrzymiej stodole. Wkrótce zaczyna brakować im pożywienia.
Wersja polska.
Opracowanie: Telewizja Polska
Reżyseria: Andrzej Bogusz
Dialogi: Anna Zamęcka
Teksty piosenek: Krzysztof Rześniowiecki
Dźwięk i montaż: Urszula Bylica
Kierownik produkcji: Anna Jaroch
Wystąpili:
i inni

</doc>
<doc id="1934766" url="https://pl.wikipedia.org/wiki?curid=1934766" title="Mistrzostwa Świata w Łyżwiarstwie Szybkim w Wieloboju Kobiet 1971">
Mistrzostwa Świata w Łyżwiarstwie Szybkim w Wieloboju Kobiet 1971

29. mistrzostwa świata w łyżwiarstwie szybkim w wieloboju kobiet odbyły się w dniach 6 - 7 lutego 1971 roku w stolicy Finlandii, Helsinkach. Zawodniczki startowały na naturalnym torze Kallion Tekojäärata. Łyżwiarki startowały na czterech dystansach: 500 m, 1000 m, 1500 m, 3000 m. Najlepsza była panczenistka radziecka Nina Statkiewicz. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 30 łyżwiarek z 11 krajów. Sklasyfikowane zostało 29.

</doc>
<doc id="1934771" url="https://pl.wikipedia.org/wiki?curid=1934771" title="Kościół Bożego Ciała w Uniejowie">
Kościół Bożego Ciała w Uniejowie

Kościół Bożego Ciała – drewniany kościół, który znajdował się w Uniejowie. Rozebrany w 1941 roku.
Historia.
Pierwszy kościół powstał w XVIII wieku. Była to niewielka świątynia, bez wieży. Dach kryty gontem z małą sygnaturką. Rozbudowany 1790 roku. W 1810 roku zamieniony na ewangelicki. W 1852 roku odzyskany przez katolików. W 1860 roku remontowany, rok później konsekrowany.
W 1865 roku zniszczony, a następnie odbudowany. W 1870 roku dobudowano prezbiterium. w 1875 roku zniwelowano stare stropy i wyłożono nowe. Po 1890 roku powstało boczne wejście i nowa scholka (Chór muzyczny). W 1900 roku wymieniono dach, a rok później obok kościoła wybudowano drewnianą dzwonnicę.
7 lipca 1910 roku kościół zniszczyła wichura – został zamknięty i dokonano koniecznych remontów, które trwały w sumie dwa lata. W 1911 roku zawaliło się prezbiterium. Odbudowano cały kościół w 1915 roku. W 1916 roku zawieszono nową sygnaturkę. W 1926 roku zwieszono dzwony z dzwonnicy, po czym w 1929 roku wieżę rozebrano. Ostatecznie kościół rozebrano w 1941 roku.

</doc>
<doc id="1934772" url="https://pl.wikipedia.org/wiki?curid=1934772" title="Zajezdnia">
Zajezdnia

Zajezdnia (np. tramwajowa, trolejbusowa, autobusowa, metra lub kolei miejskiej) – baza, zakład eksploatacji pojazdów transportu publicznego.
W zajezdni pojazdy stacjonują w czasie obsługi technicznej, w tym napraw, i w czasie wolnym od użytkowania na liniach komunikacyjnych. 
W skład zajezdni wchodzą place i hale postojowe, place manewrowe, zakładowe stacje paliw, myjnie, miejsca obsługi technicznej i napraw (hale, warsztaty, kanały diagnostyczne) oraz obiekty socjalne i administracyjne. 
Do podstawowych czynności dokonywanych w zajezdniach należą: obsługa codzienna taboru, obsługa okresowa, naprawy bieżące, zaopatrzenie w paliwo oraz przechowanie pojazdów (na placach lub w halach postojowych).
Zajezdnie pojazdów szynowych wyposażone są w stosowny układ rozjazdów, zwrotnic i skrzyżowań torów na placu manewrowym, umożliwiający przestawianie poszczególnych wagonów.

</doc>
<doc id="1934776" url="https://pl.wikipedia.org/wiki?curid=1934776" title="Dublin">
Dublin

Dublin (angielska wymowa: [] lub []; irl. "Baile Átha Cliath", wym. []) – stolica i największe miasto Irlandii, położone w prowincji Leinster.
Miasto jest położone na wschodnim wybrzeżu Irlandii, nad Morzem Irlandzkim, u ujścia rzeki Liffey (irl. "An Life") do Zatoki Dublińskiej. Rzeka dzieli miasto na dwie części o zdecydowanie odmiennym charakterze: "Northside" oraz nowocześniejszą i bardziej zamożną "Southside". Dublin jest głównym ośrodkiem administracyjnym, kulturalnym, ekonomicznym i przemysłowym kraju. Miasto posiada port morski połączony kanałami z rzeką Shannon oraz port lotniczy Dublin. Miasto jest też ośrodkiem turystycznym.
W 2010 roku historyczne centrum Dublinu zostało wpisane na irlandzką listę informacyjną UNESCO – listę obiektów, które Irlandia zamierza rozpatrzyć do zgłoszenia do wpisu na listę światowego dziedzictwa UNESCO.
Nazwa.
Angielska nazwa Dublin pochodzi z irlandzkiej nazwy "Dúbh Linn" oznaczającej „czarny staw”. Współczesna irlandzka nazwa to Baile Átha Cliath oznaczająca „miasto brodu z trzcinowymi płotami”.
Ludność.
Według spisu ludności z roku 2011 miasto zamieszkuje 527 612 mieszkańców, natomiast historyczne hrabstwo Dublin według spisu miało 1 273 069 mieszkańców. Wyróżnia się też region aglomeracji Dublina (Greater Dublin Area) administracyjnie obejmujący hrabstwa Dún Laoghaire-Rathdown, Fingal i Południowy Dublin.
Warunki naturalne.
Rzeźba terenu.
Dublin położony jest u ujścia rzeki Liffey i obejmuje obszar lądowy około 115 km². Miasto jest otoczone przez niskie pasmo górskie na południu oraz tereny pól uprawnych na północy i zachodzie. Liffey dzieli miasto na dwie części: Northside i Southside. Każda z tych części jest dalej podzielona przez 2 mniejsze rzeki: Tolka na północnym zachodzie od Zatoki Dublińskiej i Dodder na południowym zachodzie od ujścia Liffey. Miasto posiada dodatkowo dwa zbiorniki wodne Grand Canal w Southside oraz Royal Canal w Northside.
Klimat.
Podobnie jak reszta Irlandii, a także większość północno-zachodniej Europy, Dublin jest położony w strefie ciepłego morskiego klimatu umiarkowanego, charakteryzującym się łagodną zimą i chłodnym latem. Średnia maksymalna temperatura w styczniu wynosi 7 °C, a w lipcu 18 °C.
Najbardziej słonecznymi miesiącami są maj i czerwiec. Najbardziej deszczowym miesiącem jest sierpień (76 mm), zaś najbardziej suchym – kwiecień (46 mm). Opady są rozłożone równomiernie w ciągu roku. W okresie zimowym głównym opadem jest deszcz, śnieg występuje rzadziej, w miesiącach od listopada do marca. W okresie jesiennym Dublin dosięgają wiatry znad Atlantyku, jednak nie mają już one takiego wpływu jak na obszary zachodniej Irlandii.
Zabytki i atrakcje turystyczne.
Dublin jest miastem atrakcyjnym pod względem turystycznym, wpływa na to m.in. jego specyficzna atmosfera. Zachowało się tutaj stosunkowo niewiele starszych zabytków (sprzed XVII wieku). Jednym z nich jest Zamek Dubliński, wybudowany przez Normanów na miejscu dawnej fortyfikacji wikingów w XIII wieku. Swój obecny wygląd zawdzięcza on jednak przebudowie z XVIII wieku. W pobliżu zamku, od zachodniej strony, znajduje się katedra Kościoła Chrystusowego z 1172 roku. Powstała ona po wyburzeniu poprzedniej drewnianej katedry wzniesionej przez wikingów. W późniejszych wiekach popadała coraz bardziej w ruinę – dzisiejszy kształt to efekt kompleksowej renowacji i przebudowy z końca XIX wieku. Drugą katedrą w Dublinie jest katedra św. Patryka. Obie stanowią własność Kościoła Irlandii, będącego częścią wspólnoty anglikańskiej i są udostępniane dla zwiedzających po uiszczeniu opłaty.
W centrum miasta dominuje niewysoka, stosunkowo młoda zabudowa, w przeważającej mierze utrzymana w stylu georgiańskim i neoklasycznym (XVIII w.). W kilku miejscach zachował się układ urbanistyczny z tego okresu z charakterystycznymi ceglanymi domami. Z epoki wiktoriańskiej pochodzą natomiast budynki Biblioteki Narodowej i Muzeum Narodowego na prawym brzegu Liffey. Na północ od nich, bliżej rzeki, znajdują się budynki Uniwersytetu Irlandii (Trinity College), założonego w 1592 roku. Najciekawszym obiektem kompleksu jest uniwersytecka biblioteka, znana z kolekcji iluminowanych rękopisów ze słynną Księgą z Kells ("Book of Kells").
Dublin jako stolica kraju i ośrodek kulturalny szczyci się dużą liczbą muzeów i galerii sztuki (35 obiektów). Najważniejszymi z nich są oddziały Muzeum Narodowego, gromadzące cenne zabytki i dzieła sztuki wyspy. W głównym gmachu wystawiane są przedmioty z epoki brązu i żelaza, a także średniowieczne. W Aneksie Muzeum Narodowego znajdują się obiekty związane z obecnością wikingów na wyspie. Galerię Narodową tworzy kolekcja malarstwa irlandzkiego i europejskiego (obrazy Tycjana, Rembrandta, Caravaggia i in.). Licznie odwiedzane są również Muzeum Sztuki Nowoczesnej i Hugh Lane Gallery.
W mieście nie brak również terenów rekreacyjnych. Znajdujący się na lewym brzegu rzeki Phoenix Park jest uważany za jeden z największych ogrodzonych parków miejskich Europy. W jego obrębie znajdują się tereny sportowe, miejskie zoo, rezydencja prezydenta kraju oraz rezydencja ambasadora Stanów Zjednoczonych. W ścisłym centrum Dublina znajduje się również St Stephen’s Green.
Region Dublina obejmuje nie tylko samo miasto, ale i jego okolice (w granicach hrabstwa). Wzdłuż wybrzeża Morza Irlandzkiego znajdują się kąpieliska: Dún Laoghaire (także przystań promowa), Dalkey, Dollymount, Howth i in. Brzeg oraz wysepki Zatoki Dublińskiej są terenami, gdzie zimują gatunki ptactwa arktycznego; stanowią one cel przyjazdów miłośników obserwacji ptactwa.
Zabytki:
O’Connell Street jest najbardziej reprezentacyjną z dublińskich ulic. Upamiętnia ona nazwisko wybitnego irlandzkiego polityka i patrioty Daniela O’Connella, którego monumentalny pomnik stoi nad rzeką, u wlotu ulicy. W centralnym punkcie ulicy, na środku pomiędzy dwiema jezdniami, na początku 2003 roku został ustawiony monument, zwany oficjalnie Spire of Dublin (Dublińska iglica).
Transport.
Port.
Port morski w Dublinie znajduje się zaledwie 3,5 km od centrum miasta. Bardzo dobra infrastruktura portu pozwala na obsługę zarówno frachtu, jak i pasażerów. Można stąd popłynąć do Wielkiej Brytanii oraz na Wyspę Man.
Lotnisko.
W odległości 10 kilometrów od centrum miasta znajduje się lotnisko międzynarodowe. Międzynarodowy kod dublińskiego lotniska: DUB.
Komunikacja autobusowa.
W Dublinie istnieje prawie 160 dziennych linii autobusowych, a także 18 linii nocnych Nitelink, obsługiwanych głównie przez Dublin Bus czy Go-Ahead Ireland (od 2017 przejmuje część linii wychodzących poza Dublin, dotychczas obsługiwanych przez Dublin Bus) oraz linie międzymiastowe, które obsługuje Bus Éireann.
Istnieje także wielu niezależnych przewoźników obsługujących połączenia międzymiastowe i lokalne, m.in. Finnegan’s Bray, St. Kevin’s Bus Service, J.J. Kavanagh, Aircoach, Urbus itd.
Kolej podmiejska DART.
Składa się z jednej linii z Howth i Malahide do Bray i Greystones.
Trwają plany, by znacznie rozszerzyć system DART. Projekt przewiduje wybudowanie tunelu pod centrum miasta, pozwalającego na utworzenie dwóch oddzielnych linii.
Obecnie istniejąca część zostałaby rozdzielona w centrum i z południa skierowana na północny zachód, natomiast część północna na południowy zachód przez projektowany tunel.
Kolej podmiejska Commuter.
Składa się z czterech linii:
Tramwaj (Luas).
W roku 2004 zostały otwarte dwie linie tramwajowe - 30 czerwca linia zielona, 28 września - czerwona.
Od 2008 roku rozpoczęto rozbudowę sieci tramwajowej. Jako pierwsze powstały odcinki będące przedłużeniem tzw. „czerwonej linii”. Na wschodzie tramwaje kończą bieg zarówno przy dworcu Connolly, jak i na stacji The Point w dzielnicy Docklands, a na zachodzie w Tallaght lub Saggart od stacji Belgard. Natomiast „linia zielona” jest dłuższa, zarówno na południe z Sandyford do Bride's Glen (otwarcie: X 2010), jak i na północ, z St Stephen's Green do Broombridge (dotąd najnowszy odcinek linii zielonej, otwarcie: XII 2017). Szacuje się, że tramwaju używa w Dublinie około 80 tys. osób dziennie.
W 2006 "Railway Procurement Agency" ogłosiła, że Luas osiągnął ponadplanowy zysk po roku działania.
Irlandzki rząd rozpoczął narodowy plan transportu w 2007, oddając do użytku Dublin Port Tunnel (łączący dubliński port z lotniskiem). Szacuje się, że koszty projektu wyniosą 34,4 miliarda euro przez następne 10 lat. Większość funduszy przeznaczona zostanie na budowę siedmiu nowych linii Luas, dwie linie metra, nowe linie szybkiej kolei miejskiej DART oraz na główną stację tramwaju St Stephen’s Green, która ma być centralnym miejscem przesiadkowym.
Polonia.
Dublin znajduje się na pierwszym miejscu pod względem liczby Polaków mieszkających w Irlandii. Według danych statystycznych z 2011 roku w mieście mieszkało ponad 13 tys. osób z polskim obywatelstwem, natomiast w całej metropolii dublińskiej liczba ta wynosiła ponad 35 tysięcy.

</doc>
<doc id="1934778" url="https://pl.wikipedia.org/wiki?curid=1934778" title="Emil Schulz">
Emil Schulz

Emil Schulz (ur. 25 maja 1938 w Kaiserslautern, zm. 22 marca 2010 tamże) – niemiecki bokser, medalista olimpijski.
Uprawiał boks od 1951, startując do końca kariery w 1965 w klubie 1. FC Kaiserslautern. W 1960 zdobył po raz pierwszy mistrzostwo RFN w wadze średniej. Później zdobywał ten tytuł w kolejnych latach do 1964. Wystąpił na mistrzostwach Europy w 1961 w Belgradzie, gdzie w ćwierćfinale wagi średniej przegrał z rutynowanym Dragoslavem Jakovljeviciem z Jugosławii. 
Na mistrzostwach Europy w 1963 w Moskwie zdobył brązowy medal w wadze średniej, przegrywając w półfinale z Ionem Moneą z Rumunii. 
Najwyższym osiągnięciem Schulza był srebrny medal olimpijski zdobyty podczas letnich igrzysk olimpijskich w 1964 odbywających się w Tokio. W finale turnieju pokonał go bokser z ZSRR Walerij Popienczenko. Schulz startował wówczas we wspólnej reprezentacji olimpijskiej Niemiec.
Schulz 13 razy walczył w meczach reprezentacji bokserskiej RFN, odnosząc 8 zwycięstw, 1 remis i 4 porażki. W 3 meczach z reprezentacją Polski 2 razy pokonał Tadeusza Walaska oraz zremisował z Lucjanem Słowakiewiczem.
W 1965 ciężko zachorował, co zmusiło go do zakończenia kariery sportowej. Zmarł 22 marca 2010 w Kaiserslautern.

</doc>
<doc id="1934779" url="https://pl.wikipedia.org/wiki?curid=1934779" title="Jakovs Pliners">
Jakovs Pliners

Jakovs Pliners (ros. Яков Гдальевич Плинер, "Jakow Gdaljewicz Pliner"; ur. 27 grudnia 1946 w Rzeżycy) – łotewski nauczyciel i polityk mniejszości rosyjskiej żydowskiego pochodzenia. Poseł na Sejm VII, VIII i IX kadencji. Od 2003 do 2015 współprzewodniczący partii politycznej O Prawa Człowieka w Zjednoczonej Łotwie i lider parlamentarnej frakcji tego ugrupowania.
Życiorys.
W 1970 ukończył studia na Wydziale Chemii i Biologii Dyneburskiego Instytutu Pedagogicznego. W 1997 uzyskał doktorat z dziedziny nauk pedagogicznych na Uniwersytecie Łotewskim.
Pracował jako nauczyciel biologii i chemii w szkołach średnich, był m.in. dyrektorem jednej ze szkół. W latach 1975-1983 stał na czele Wydziału Oświaty Ludowej Rejonowego Komitetu Wykonawczego w Talsi, następnie zatrudniony w Ministerstwie Oświaty Ludowej Łotewskiej SRR i Ministerstwie Oświaty Łotwy (1983-1993). W 1993 założył własną szkołę średnią "Evrika".
Kandydował w wyborach parlamentarnych 1993 i 1995 (z ramienia Zgody dla Łotwy – Odrodzenia dla Gospodarki; Partii Zgody Narodowej). W 1997 uzyskał mandat radnego Rygi z listy tej ostatniej organizacji. Rok później z powodzeniem kandydował do Sejmu VII kadencji z ramienia Partii Zgody, reelekcję uzyskiwał w latach 2002 i 2006 (jako przedstawiciel PCTVL). W 2006 był kandydatem PCTVL na premiera Łotwy. W Sejmie IX kadencji przewodniczył Klubowi Poselskiemu Praw Człowieka. W wyborach w 2010 bez powodzenia ubiegał się o mandat poselski z listy PCTVL.
W 2020 dostał się do rady miejskiej Rygi z listy Rosyjskiego Związku Łotwy. W lecie 2022 poinformował o swoim odejściu z partii.

</doc>
<doc id="1934782" url="https://pl.wikipedia.org/wiki?curid=1934782" title="Ferrari HY-KERS">
Ferrari HY-KERS

Ferrari HY-KERS – samochód sportowy produkowany przez Ferrari, zadebiutował podczas salonu w Genewie w 2010 roku. Jest to prototyp auta z napędem hybrydowym skonstruowany na bazie Ferrari 599 GTB Fiorano. Auto jest jeszcze w fazie eksperymentów.

</doc>
<doc id="1934787" url="https://pl.wikipedia.org/wiki?curid=1934787" title="Wolfgang Junginger">
Wolfgang Junginger

Wolfgang Junginger (ur. 27 października 1951 w Stuttgart, zm. 17 lutego 1982 w Osterwald) – niemiecki narciarz alpejski reprezentujący RFN, brązowy medalista mistrzostw świata. 
Kariera.
W zawodach Pucharu Świata zadebiutował 19 grudnia 1971 roku w Sestriere, zajmując 36. miejsce w slalomie. Pierwsze punkty zdobył 8 marca 1973 roku w Anchorage, gdzie był szósty w gigancie. Nigdy nie stanął na podium zawodów tego cyklu. W sezonach 1974/1975 i 1975/1976 zajmował 35. miejsce w klasyfikacji generalnej.
Wystartował na mistrzostwach świata w Sankt Moritz w 1974 roku, zdobywając srebrny medal w kombinacji. W zawodach tych wyprzedzili go jedynie Austriak Franz Klammer oraz Polak Andrzej Bachleda-Curuś. Był to jego jedyny medal wywalczony na międzynarodowej imprezie tej rangi. Na tej samej imprezie zajął też 7. miejsce w slalomie, 12. w gigancie i 38. w zjeździe. Na rozgrywanych dwa lata później igrzyskach olimpijskich w Innsbrucku zajmował 6. miejsce w slalomie, 19. w gigancie i 29. w zjeździe. W rozgrywanej tam tylko w ramach mistrzostw świata kombinacji zajął czwartą pozycję, przegrywając walkę o podium z Gregiem Jonesem z USA.
Zginął 17 lutego 1982 r. w katastrofie lotniczej.
Osiągnięcia.
Puchar Świata.
Miejsca na podium.
Junginger nigdy nie stanął na podium zawodów PŚ.

</doc>
<doc id="1934791" url="https://pl.wikipedia.org/wiki?curid=1934791" title="Pedro de Valdez">
Pedro de Valdez

Pedro de Valdés y Menéndez de Lavandera (ur. 1544, Gijón (Asturia); zm. 1615 tamże) – hiszpański XVI-wieczny admirał. Jeden z dowódców Wielkiej Armady w 1588 roku.
Pedro de Valdés urodził się w 1544 jako drugi syn rodziny szlacheckiej. Nie mając szans na odziedziczenie majątku, został przeznaczony do stanu duchownego, wolał jednak wybrać karierę wojskową, którą rozpoczął w wieku 16 lat. Odznaczył się w walce z Turkami osmańskimi i został mianowany rycerzem zakonu Santiago. W 1566 roku wstąpił do marynarki wojennej i zaczął służbę w hiszpańskich Indiach Zachodnich. Brał udział w podboju Florydy oraz zwalczaniu prób osadnictwa podejmowanych przez francuskich hugenotów w Ameryce Północnej. Następnie pełnił funkcję dowódcy floty Indii Zachodnich ("Capitán General de la Armada de los galeones de la Carrera de Indias").
Po powrocie do Hiszpanii w 1574 roku Pedro de Valdés został mianowany dowódcą floty we Flandrii ("Capitán General de la Armada de Flandes"). W 1580 roku brał udział w zajęciu Portugalii przez wojska Filipa II (blokada morska wybrzeża). W 1588 roku został mianowany admirałem i dowódcą, liczącej 11 okrętów, eskadry andaluzyjskiej, wchodzącej w skład Wielkiej Armady. Jego okrętem flagowym była karaka ("nao") "Nuestra Señora del Rosario" (1150 ton wyporności, 46 dział, załoga 559 osób), jeden z większych i najsilniej uzbrojonych statków Armady. Już pierwszego dnia bitwy z Anglikami pod Plymouth, w dniu 31 lipca, okręt de Valdésa "Rosario" w wyniku zderzenia utracił sterowność, po czym następnego dnia poddał się Drake'owi, płynącemu na galeonie "Revenge". Następne kilka lat de Valdés spędził jako jeniec w Londyńskiej Tower, skąd wrócił w 1593 roku do Hiszpanii po zapłaceniu okupu. 
Pedro de Valdés nie stracił łask króla Filipa II i jego następcy, otrzymał nawet tytuł markiza de Canalejas. W 1602 roku został gubernatorem ("Capitán General") Kuby, gdzie okazał się dobrym administratorem. Pozostał na tym stanowisku do 1608 roku, kiedy zakończył swoją karierę wojskową i polityczną, a następnie wrócił do Hiszpanii i osiadł w rodzinnych dobrach. Zmarł na terenie swojej posiadłości w 1615 roku.

</doc>
<doc id="1934799" url="https://pl.wikipedia.org/wiki?curid=1934799" title="Mademoiselle Karen">
Mademoiselle Karen

Mademoiselle Karen, właściwie Karen Duelund Guastavino (dawniej Mortensen) – duńska multiinstrumentalistka i wokalistka. Absolwentka Królewskiej Akademii Muzycznej w Kopenhadze. Mortensen znana jest przede wszystkim z występów w zespole towarzyszącym Czesławowi Mozilowi. Prowadzi również działalność solową.
Kariera.
W 2008 roku został wydany debiutancki minialbum Mademoiselle Karen pt. "C’est moi qui chante". W ramach promocji wydawnictwa wokalistka odbyła szereg koncertów w Polsce, podczas których wspierał ją instrumentalista Martin Bennebo.
22 lutego 2010 roku nakładem Mystic Production ukazał się pierwszy album studyjny wokalistki zatytułowany "Attention!". Śpiewane w języku francuskim kompozycje spotkały się z pozytywnym przyjęciem ze strony krytyków muzycznych. Stylistycznie Mademoiselle Karen odwołuje się do takich gatunków jak jazz, kabaret, muzyka filmowa, pop czy hip-hop. Wydawnictwo promowały kompozycje "Regarde Moi" i "Ouaf Ouaf" do której został zrealizowany teledysk w reżyserii Jacka Chamota. W obrazie wystąpili m.in. Czesław Mozil, Hans Find Moller, Martin Bennebo Pedersen i Troels Drasbech.

</doc>
<doc id="1934801" url="https://pl.wikipedia.org/wiki?curid=1934801" title="Pedagogika terapeutyczna">
Pedagogika terapeutyczna



</doc>
<doc id="1934802" url="https://pl.wikipedia.org/wiki?curid=1934802" title="Brokatela">
Brokatela

Brokatela, brukatela (fr. "brocatelle", wł. "brocatello") - gruba, półjedwabna, wzorzysta tkanina dekoracyjna, wielowątkowa i dwuosnowowa.
Tło brokatelli tkano zazwyczaj splotem rządkowym, a wzór atłasowym. Wzór posiadał charakterystyczny lekki relief, który otrzymywano przez zastosowanie grubego lnianego wątku podstawowego oraz przez odpowiednie naciągnięcie osnów i wątków.
Wyrabiana była w XVI i XVII wieku głównie we Włoszech, szczególnie słynne były brokatele weneckie. W Polsce tkaninę sprowadzano od XVI wieku.

</doc>
<doc id="1934803" url="https://pl.wikipedia.org/wiki?curid=1934803" title="Christos Tsiolkas">
Christos Tsiolkas

Christos Tsiolkas (ur. w 1965 w Melbourne) – australijski prozaik, dramaturg, scenarzysta.
Na podstawie jego powieści "Loaded" (powstała w 1995) zrealizowano film Head On (w 1998).
Zdobywca nagrody The Age Book of the Year w 2006 za "Martwą Europę" oraz prestiżowej Commonwealth Writers' Prize w 2009 za "Klaps" ("The Slap"). 

</doc>
<doc id="1934807" url="https://pl.wikipedia.org/wiki?curid=1934807" title="Naplanum">
Naplanum

Naplanum (2025–2005 p.n.e. – chronologia średnia) – jeden z przywódców plemion Amorytów, który w 2025 r. p.n.e. opanował Larsę, obwołał się jej władcą i wypowiedział posłuszeństwo Ibbi-Suenowi – ostatniemu władcy królestwa III dynastii z Ur. W 2005 r. p.n.e. działając w sojuszu z wojskami Elamu walnie dopomógł im w zdobyciu Ur – stolicy królestwa III dynastii z Ur.

</doc>
<doc id="1934814" url="https://pl.wikipedia.org/wiki?curid=1934814" title="Boinae">
Boinae



</doc>
<doc id="1934815" url="https://pl.wikipedia.org/wiki?curid=1934815" title="Aralosaurus">
Aralosaurus



</doc>
<doc id="1934816" url="https://pl.wikipedia.org/wiki?curid=1934816" title="Boa constrictor">
Boa constrictor



</doc>
<doc id="1934817" url="https://pl.wikipedia.org/wiki?curid=1934817" title="Arkansaurus">
Arkansaurus



</doc>
<doc id="1934818" url="https://pl.wikipedia.org/wiki?curid=1934818" title="Aragosaurus">
Aragosaurus



</doc>
<doc id="1934820" url="https://pl.wikipedia.org/wiki?curid=1934820" title="Erpeton tentaculatum">
Erpeton tentaculatum



</doc>
<doc id="1934821" url="https://pl.wikipedia.org/wiki?curid=1934821" title="Undorosaurus">
Undorosaurus



</doc>
<doc id="1934822" url="https://pl.wikipedia.org/wiki?curid=1934822" title="Tugulusaurus">
Tugulusaurus



</doc>
<doc id="1934823" url="https://pl.wikipedia.org/wiki?curid=1934823" title="Alexandru Birkle">
Alexandru Birkle

Alexandru Birkle (ur. 1896, zm. 1986) – rumuński doktor medycyny, jeden z dwunastu lekarzy, którzy w kwietniu 1943 r. udali się w składzie Międzynarodowej Komisji do Katynia, aby osobiście dokonać sekcji zwłok zamordowanych polskich oficerów i ustalić czas popełnienia zbrodni.
Życiorys.
Alexandru Birkle pochodził z rodziny polskich zesłańców. W wieku 15 lat przeniósł się do Austro-Węgier. Po ponownym zamążpójściu swojej matki, wyemigrował do Rumunii, gdzie ukończył prestiżowe liceum Gheorghe Lazăr w Bukareszcie. W 1916 r., podczas I wojny światowej, został ochotnikiem w armii rumuńskiej. Podczas walk dostał się do niewoli. Po zakończeniu wojny, w latach 1919–1925, studiował medycynę na Wydziale Medycznym Uniwersytetu w Bukareszcie. Poślubił lekarkę Olimpię Mănescu, swoją koleżankę ze studiów. Po ukończeniu studiów pracował w szpitalu w Găeşti, a od 1936 r. zajmował się medycyną sądową pracując w Braszowie. Następnie został dyrektorem Instytutu Medycyny Sądowej w Bukareszcie. W 1942 r. został wysłany na front. W 1943 r. przebywał jako członek Komisji Międzynarodowej w Katyniu, dokonując sekcji zwłok zamordowanych oficerów WP. Był jednym z 12 sygnatariuszy protokołu końcowego stwierdzającego, że mord w Katyniu został popełniony na wiosnę 1940 r. Następnie uczestniczył w badaniu innych masowych zbrodni NKWD w Winnicy.
Po zajęciu Rumunii przez armię sowiecką, 22 listopada 1944 r. Sowieci usiłowali aresztować dr. Birkle, aby pozbyć się niewygodnego świadka swoich zbrodni. Doktorowi Birkle udało się jednak wymknąć z domu. Przez następne dwa lata pozostawał w ukryciu. Jego rodzina znalazła się w areszcie domowym. Córka dr. Birkle, Rodica, studentka medycyny, która pomagała ojcu w pisaniu jego raportu katyńskiego, poinformowała ambasady USA i Wielkiej Brytanii o losie rodziny. Jednak ani Amerykanie, ani Anglicy nie interweniowali w sprawie rodziny dr. Birkle, ani nie wykazali zainteresowania jego raportem katyńskim. W 1946 r. dr Birkle został skazany przez komunistyczny sąd "in absentia" na 20 lat więzienia, a jego dom został skonfiskowany. Córka i żona doktora zostały aresztowane. On sam zdobył fałszywy paszport i wyjechał do Szwajcarii, a następnie do Francji. Stamtąd udał się do Argentyny, później do Peru, a na koniec do USA. W 1952 r. w związku z wezwaniem dr. Birkle do złożenia zeznań przed Komisją Senatu USA w sprawie mordu w Katyniu, żona i córka doktora Birkle zostały ponownie aresztowane i skazane na 5 lat więzienia. Obie zostały rehabilitowane w 1992 r. 
Dr Birkle zmarł w Nowym Jorku w 1986 r. w wieku 90 lat.
Film dokumentalny pt. "Poświęcając życie prawdzie" z 2014 w reżyserii Grażyny Czermińskiej dotyczy losów członków Międzynarodowej Komisji Lekarskiej z 1943, w tym w szczególności Alexandru Birkle'a.

</doc>
<doc id="1934824" url="https://pl.wikipedia.org/wiki?curid=1934824" title="Tienshanosaurus">
Tienshanosaurus



</doc>
<doc id="1934825" url="https://pl.wikipedia.org/wiki?curid=1934825" title="Texasetes">
Texasetes



</doc>
<doc id="1934827" url="https://pl.wikipedia.org/wiki?curid=1934827" title="Shamosaurus">
Shamosaurus



</doc>
<doc id="1934829" url="https://pl.wikipedia.org/wiki?curid=1934829" title="Streptospondylus">
Streptospondylus



</doc>
<doc id="1934830" url="https://pl.wikipedia.org/wiki?curid=1934830" title="Saturnino Osorio">
Saturnino Osorio

Saturnino Osorio (ur. 6 stycznia 1945, zm. 1980) – salwadorski piłkarz, reprezentant kraju grający na pozycji obrońcy. 
Kariera klubowa.
Saturnino Osorio podczas kariery piłkarskiej występował w klubie Águila San Miguel.
Kariera reprezentacyjna.
Saturnino Osorio grał w reprezentacji Salwadoru w latach sześćdziesiątych i siedemdziesiątych. W 1969 roku uczestniczył w eliminacjach Mistrzostw Świata 1970. W 1970 roku uczestniczył w Mistrzostw Świata 1970. Na Mundialu w Meksyku wystąpił we wszystkich trzech spotkaniach ZSRR, Meksykiem i Belgią.

</doc>
<doc id="1934831" url="https://pl.wikipedia.org/wiki?curid=1934831" title="Patagosaurus">
Patagosaurus



</doc>
<doc id="1934832" url="https://pl.wikipedia.org/wiki?curid=1934832" title="Oshanosaurus">
Oshanosaurus



</doc>
<doc id="1934833" url="https://pl.wikipedia.org/wiki?curid=1934833" title="Ornithomimoides">
Ornithomimoides



</doc>
<doc id="1934834" url="https://pl.wikipedia.org/wiki?curid=1934834" title="Magnosaurus">
Magnosaurus



</doc>
<doc id="1934835" url="https://pl.wikipedia.org/wiki?curid=1934835" title="Losillasaurus">
Losillasaurus



</doc>
<doc id="1934838" url="https://pl.wikipedia.org/wiki?curid=1934838" title="Crocodylus rhombifer">
Crocodylus rhombifer



</doc>
<doc id="1934840" url="https://pl.wikipedia.org/wiki?curid=1934840" title="Sting in the Tail">
Sting in the Tail

Sting In The Tail – siedemnasty album niemieckiego zespołu rockowego Scorpions. Wydawnictwo ukazało się 19 marca 2010 roku w Europie. Natomiast w Stanach Zjednoczonych płyta została wydana 23 marca 2010 roku nakładem Universal Music Enterprises. Według zapowiedzi muzyków jest to ostatni album Scorpions.
Nagrania były promowane podczas trasy koncertowej Get-Your-Sting-and-Blackout-World Tour. Album został uznany za najlepszy album roku 2010 m.in. przez portale Classicrockrevisited.com i Rockhard.pl oraz wymieniony wśród dziesięciu najlepszych rockowych albumów roku przez portal Interia.pl.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1934841" url="https://pl.wikipedia.org/wiki?curid=1934841" title="Parafia greckokatolicka Świętych Apostołów Piotra i Pawła w Trzebiatowie">
Parafia greckokatolicka Świętych Apostołów Piotra i Pawła w Trzebiatowie

Parafia greckokatolicka pw. Świętych Apostołów Piotra i Pawła w Trzebiatowie – parafia greckokatolicka w Trzebiatowie. Parafia należy do eparchii wrocławsko-koszalińskiej i znajduje się na terenie dekanatu koszalińskiego.
Historia parafii.
Mieści się przy ul. II Pułku Ułanów 1. Cerkiew jest w dawnej kaplicy św. Gertrudy, jednego z elementów dawnego zespołu szpitalnego. Został on założony prawdopodobnie w XIV wieku, pełnił funkcję szpitala i zarazem przytułku dla ubogich i pielgrzymów. Kaplicę zbudowano prawdopodobnie na przełomie XVI i XVII wieku w miejscu starszej budowli o konstrukcji ryglowej. Budynki szpitalne zniszczono w XVII wieku. Pozostała jedynie kaplica. W XIX wieku zmieniono ją w halę montażową. Do pełnienia funkcji sakralnej powróciła po remoncie w 1898 roku, kiedy to przebudowano kruchtę północną i wybudowano od podstaw południową. Początkowo była kaplicą pogrzebową, obsługującą pobliski cmentarz komunalny. Od 1925 roku zaadaptowano ją na kościół katolicki. Wtedy to we wnętrzu założono sklepienie krzyżowe o głębokich wysklepkach i żebrach sięgających posadzki. Po wojnie znaczące zmiany zaistniały w drugiej połowie lat pięćdziesiątych. Na jesieni 1957 roku dzięki staraniom grupy wiernych pozyskano kościół dla grekokatolików i powstała tu parafia tego obrządku.
Pierwszym proboszczem został ks. Włodzimierz Borowiec Ks. Borowiec był w parafii do 1959 roku, po nim proboszczem został ks. Włodzimierz Danyliw, mieszkający we wsi Czapli Wielki (10 km od Trzebiatowa). Na przełomie 1962/63 r. duszpasterzem został znów ks. Włodzimierz Borowec i pełnił swą posługę duszpasterską do 1969 r. Na początku lat sześćdziesiątych parafia otrzymała imię Świętych Apostołów Piotra i Pawła. W latach siedemdziesiątych wykonano remont dachu. Kolejnymi duszpasterzami byli ks. Piotr Kryk (obecny biskup greckokatolicki w Niemczech), ks. Michał Biliński, ks. Bazyli Orest Pidłypczak oraz ks. Roman Paweł Malinowski. W połowie lat osiemdziesiątych powstał filiał parafii w Płotach. Wystrój trzebiatowskiej cerkwi wzbogacił się o ikonę nad ołtarzem przedstawiającą Matkę Boską z dzieciątkiem Jezus autorstwa jednego z najwybitniejszych współczesnych polskich artystów - Jerzego Nowosielskiego. Ikona wykonana jest w charakterystycznej dla tego artysty konwencji obejmującej wykorzystanie czerwono-brązowej gamy barw.
W 1988 r. w parafii odbyły się uroczyste obchody Jubileuszu 1000-lecia Chrztu Rusi-Ukrainy w których uczestniczył wśród przybyłego licznego duchowieństwa m.in. biskup Stefan (Sułyk) z Filadelfii. Jubileusz upamiętniają dwie tablice: jedną przy wejściu do cerkwi, a druga wewnątrz. Pod koniec lat osiemdziesiątych proboszczem został ks. Tadeusz Jozafat Osypanko, będący także kołobrzeskim dziekanem. Po nim funkcję proboszcza parafii przejął ks. Stefan Mirosław Pidłypczak, zaś od 1998 roku jest nim pochodzący ze Lwowa ks. Bohdan Feciuch. W 1999 r. przeprowadzono gruntowne prace malarskie wewnątrz cerkwi, a na jubileuszowy rok 2000 wymieniono wszystkie witraże, nad ołtarzem umieszczono witraż przedstawiający świętych apostołów Piotra i Pawła. W 2002 r. wymieniono drzwi oraz wybudowano chór. W tym również roku parafia otrzymała lokal niedaleko cerkwi, w którym obecnie znajduje się kancelaria parafialna i mieszkanie proboszcza. W 2007 roku odsłonięto przed cerkwią kamień z tablicą upamiętniającą przymusowe przesiedlenia w ramach akcji Wisła z 1947 roku. Parafia greckokatolicka skupia kilkadziesiąt osób z Trzebiatowa i okolicznych miejscowości. Jej liczebność wyróżnia ją pośród pozostałych mniejszości wyznaniowych w Trzebiatowie.
W lipcu 2013 r. doszło do nieudanej próby ataku na cerkiew parafialną - podczas niedzielnej mszy św., w której uczestniczyło około 100 osób, młody mężczyzna wrzucił petardę do przedsionka świątyni. Wybuch nastąpił jednak przed jej wejściem. Policji nie udało się schwytać sprawcy tego czynu, sam atak zaś może mieć podłoże religijno-narodowościowe.
Świątynia parafialna.
Cerkiew greckokatolicka znajduje w Trzebiatowie przy ul. II Pułku Ułanów 1.
Duszpasterstwo.
Kapłani pochodzący z parafii:

</doc>
<doc id="1934843" url="https://pl.wikipedia.org/wiki?curid=1934843" title="Kotasaurus">
Kotasaurus



</doc>
<doc id="1934844" url="https://pl.wikipedia.org/wiki?curid=1934844" title="Ernesto Aparicio">
Ernesto Aparicio

Ernesto Hugo Aparicio (ur. 28 grudnia 1948) – salwadorski piłkarz, reprezentant kraju grający na pozycji napastnika.
Kariera klubowa.
Ernesto Aparicio podczas kariery piłkarskiej występował w klubie Atlético Marte San Salvador.
Kariera reprezentacyjna.
Ernesto Aparicio grał w reprezentacji Salwadoru w latach siedemdziesiątych. W 1970 roku uczestniczył w Mistrzostw Świata 1970. Na Mundialu w Meksyku wystąpił w dwóch spotkaniach Meksykiem i Belgią.

</doc>
<doc id="1934847" url="https://pl.wikipedia.org/wiki?curid=1934847" title="Wiltrud Drexel">
Wiltrud Drexel

Wiltrud Drexel (ur. 16 sierpnia 1950 w Feldkirch) – austriacka narciarka alpejska, wicemistrzyni olimpijska, dwukrotna medalistka mistrzostw świata oraz zdobywczyni Małej Kryształowej Kuli Pucharu Świata w zjeździe.
Kariera.
W zawodach Pucharu Świata zadebiutowała 18 stycznia 1967 roku w Schruns, zajmując 34. miejsce w zjeździe. Pierwsze punkty wywalczyła 17 stycznia 1968 roku, zajmując dziesiąte miejsce w zjeździe. Blisko rok później, 10 stycznia 1969 roku w Grindelwald, po raz pierwszy stanęła na podium zawodów tego cyklu, zwyciężając w zjeździe. W zawodach tych wyprzedziła bezpośrednio Rosi Mittermaier z RFN oraz Francuzkę Isabelle Mir. W kolejnych latach wielokrotnie stawała na podium, odnosząc przy tym cztery kolejne zwycięstwa w biegu zjazdowym: 15 stycznia 1969 roku w Schruns, 28 stycznia 1971 roku w Pra Loup, 26 lutego 1972 roku w Crystal Mountain oraz 4 grudnia 1974 roku w Val d’Isère. Ostatni raz w najlepszej trójce znalazła się 15 stycznia 1975 roku w Schruns, gdzie zajęła trzecie miejsce w kombinacji. Najlepsze wyniki osiągnęła w sezonie 1968/1969, kiedy to zajęła trzecie miejsce w klasyfikacji generalnej, a w klasyfikacji zjazdu wywalczyła Małą Kryształową Kulę. W klasyfikacji generalnej wyprzedziły ja jedynie jej rodaczka, Gertrud Gabl oraz Francuzka Florence Steurer. Była także druga w klasyfikacji zjazdu w sezonach 1970/1971, 1971/1972 i 1972/1973 oraz trzecia w sezonie 1973/1974.
W 1970 roku wystartowała na mistrzostwach świata w Val Gardena, jednak nie ukończyła zjazdu i slalomu. Pierwszy medal wywalczyła na igrzyskach olimpijskich w Sapporo w 1972 roku, zajmując trzecie miejsce w gigancie. W zawodach tych uległa jedynie Marie-Theres Nadig ze Szwajcarii oraz kolejnej Austriaczce, Annemarie Pröll. Na tych samych igrzyskach wystartowała także w slalomie, jednak nie ukończyła pierwszego przejazdu i ostatecznie nie była klasyfikowana. Były to jej jedyne starty olimpijskie. Zdobyła ponadto brązowy medal w zjeździe na mistrzostwach świata w Sankt Moritz w 1974 roku. Tym razem lepsze okazały się Annemarie Moser-Pröll i Betsy Clifford z Kanady. Kilkakrotnie zdobywała medale mistrzostw kraju, w tym złote: w zjeździe w latach 1970, 1974 i 1976 oraz slalomie w 1974 roku.
W 1996 roku otrzymała także Odznakę Honorową za Zasługi dla Republiki Austrii.

</doc>
<doc id="1934848" url="https://pl.wikipedia.org/wiki?curid=1934848" title="Parafia greckokatolicka Opieki Matki Bożej w Kołobrzegu">
Parafia greckokatolicka Opieki Matki Bożej w Kołobrzegu

Parafia greckokatolicka pw. Opieki Matki Bożej w Kołobrzegu – parafia greckokatolicka w Kołobrzegu. Parafia należy do eparchii wrocławsko-koszalińskiej i znajduje się na terenie dekanatu koszalińskiego.
Historia parafii.
Parafia Greckokatolicka pw. Opieki Matki Bożej funkcjonuje od 1978 r., księgi metrykalne są prowadzone od roku 1979.
Świątynia parafialna.
Cerkiew greckokatolicka znajduje w Kołobrzegu przy ul. Szpitalnej 1, poświęcona 25 maja 1996.
Duszpasterstwo.
Kapłani pochodzący z parafii: 

</doc>
<doc id="1934851" url="https://pl.wikipedia.org/wiki?curid=1934851" title="Sergio Méndez">
Sergio Méndez

Sergio Méndez (ur. 14 lutego 1942, zm. 18 grudnia 1976) – salwadorski piłkarz, reprezentant kraju grający na pozycji pomocnika. 
Kariera klubowa.
Sergio Méndez podczas kariery piłkarskiej występował w klubach Atlético Marte San Salvador.
Kariera reprezentacyjna.
Sergio Méndez grał w reprezentacji Salwadoru w latach sześćdziesiątych i siedemdziesiątych. W 1968 roku wystąpił na Igrzyskach Olimpijskich w Meksyku, gdzie wystąpił w przegranych meczach z Izraelem, Węgrami i zremisowanym z Ghaną. W 1970 roku uczestniczył w Mistrzostw Świata 1970. Na Mundialu w Meksyku wystąpił w spotkaniu ZSRR.

</doc>
<doc id="1934853" url="https://pl.wikipedia.org/wiki?curid=1934853" title="Papierówka (jabłoń)">
Papierówka (jabłoń)

Jabłoń domowa ‘Papierówka’, ‘Oliwka Żółta’, ‘Oliwka Inflancka’, 'Biały Nalew' – odmiana uprawna jabłoni domowej, pochodząca z rejonów nadbałtyckich. Odmiana deserowa. W okres owocowania wchodzi bardzo wcześnie, owocuje obficie. W Polsce należy do najbardziej znanych odmian. Uprawiana jest na całej półkuli północnej, wszędzie gdzie można uprawiać jabłoń. Do Rejestru Odmian prowadzonego przez Centralny Ośrodek Badania Odmian Roślin Uprawnych wpisana w 1990 roku.
Zdrowotność.
Oliwka inflancka jest odmianą o bardzo dużej wytrzymałości na mróz oraz o dużej odporności na mączniaka jabłoni. Jest umiarkowanie podatna na zarazę ogniową i wrażliwa na parcha jabłoni.
Zastosowanie.
Odmiana w uprawie amatorskiej bardzo popularna w Polsce, obecnie coraz rzadziej sadzona. Owoce deserowe do bezpośredniego spożycia, a także na przetwory. Są dość wrażliwe na transport i dlatego głównie sprzedawane lokalnie. W uprawie towarowej w pobliżu rynków zbytu. Odmiana ze względu na mrozoodporność godna polecenia do zimniejszych rejonów Polski. Stosowana jest jako mrozoodporna przewodnia (część drzewa stanowiąca jego wiodącą część – przewodnik) w uprawie odmian wrażliwych na niskie temperatury.
Jest jedną z odmian preferowanych w polskim programie rolnośrodowiskowym mającym na celu ochronę zagrożonych zasobów genetycznych.

</doc>
<doc id="1934857" url="https://pl.wikipedia.org/wiki?curid=1934857" title="Czondoistyczna Partia Czongu">
Czondoistyczna Partia Czongu

Partia Czondoistyczna (kor. 조선천도교청우당, transl. Ch'ŏngu) – jedna z 3 legalnych partii politycznych w Korei Północnej zrzeszająca wyznawców czondoizmu. Powstała 5 lutego 1946 roku, a od 22 czerwca 1946 należy do zjednoczonego frontu sprawującego władzę nad Koreą Północną. Partia ta pozostaje w cieniu Partii Pracy Korei i ma niewielki wpływ na politykę kraju. Do swojej śmierci w 2016 roku sekretarzem generalnym była uciekinierka z Korei Południowej - Ryu Mi Yong. W Najwyższym Zgromadzeniu Ludowym ma 22 przedstawicieli.

</doc>
<doc id="1934859" url="https://pl.wikipedia.org/wiki?curid=1934859" title="Parafia greckokatolicka Opieki Najświętszej Maryi Panny w Wołowie">
Parafia greckokatolicka Opieki Najświętszej Maryi Panny w Wołowie

Parafia greckokatolicka Opieki Najświętszej Maryi Panny w Wołowie – parafia greckokatolicka w Wołowie. Parafia należy do eparchii wrocławsko-koszalińskiej i znajduje się na terenie dekanatu legnickiego.
Historia.
W 1947 roku grekokatolicy z południowo-wschodniej Polski zostali w ramach tzw. Akcji „Wisła” przymusowo wysiedleni na ziemie zachodnie i północne. W 1957 roku powstała parafia greckokatolicka "pw. Opieki Najświętszej Maryi Panny", księgi metrykalne są prowadzone od 1958 roku.
Świątynia parafialna.
Cerkiew greckokatolicka znajduje się w Wołowie przy ul. Piłsudskiego.

</doc>
<doc id="1934863" url="https://pl.wikipedia.org/wiki?curid=1934863" title="Joseph Abel">
Joseph Abel



</doc>
<doc id="1934865" url="https://pl.wikipedia.org/wiki?curid=1934865" title="DVD-R DL">
DVD-R DL

DL (ang. double layer) – skrót używany dla określenia dwuwarstwowych płyt CD i DVD.
Dzięki zastosowaniu emitera światła laserowego o modulowanej długości fali, możliwy stał się zapis (i odczyt) danych na płytach, umieszczonych w dwóch warstwach. Dzięki temu, na tej samej powierzchni płyty możliwe stało się zapisanie niemal dwukrotnie większej ilości danych.
Płyty dwuwarstwowe są specjalnymi wersjami powszechnie stosowanych płyt CD i DVD.
W pierwszym przypadku są praktycznie w ogóle nieznane. Wpływ na to miały dwa czynniki. Po pierwsze, cena urządzeń do zapisu/odczytu była nieporównywalnie większa niż urządzeń tradycyjnych. Po drugie – okres ich świetności zbiegł się z momentem udostępnienia płyt DVD, o znacznie większej pojemności.
Dwuwarstwowe płyty DVD są relatywnie nowym odkryciem na rynku komputerowym. Jednakże już teraz przewiduje się, że podzielą (być może nie aż w takim stopniu) los dwuwarstwowych płyt CD. Co prawda, cena urządzeń do ich zapisu/odczytu niewiele lub wcale nie różni się od urządzeń tradycyjnych, ale za to prędkość zapisu danych (co bezpośrednio wpływa na czas zapisania całej płyty) jest relatywnie niska. Część specjalistów przewiduje, że moment wprowadzenia akceptowalnych prędkości zapisu dwuwarstwowych płyt DVD zbiegnie się z momentem upowszechnienia płyt w standardzie Blu-ray, co położy kres ich popularności.
Ciekawym przykładem płyt dwuwarstwowych może być prototyp płyty SACD (Super Audio Compact Disk) – połączenie płyty CD i DVD. Z powodu małej popularności systemu oraz wysokiej ceny wytworzenia nośnika zrezygnowano z dwóch warstw.

</doc>
<doc id="1934866" url="https://pl.wikipedia.org/wiki?curid=1934866" title="Parafia greckokatolicka Świętych Apostołów Piotra i Pawła w Lubinie">
Parafia greckokatolicka Świętych Apostołów Piotra i Pawła w Lubinie

Parafia greckokatolicka Świętych Apostołów Piotra i Pawła w Lubinie – parafia greckokatolicka w Lubinie. Parafia należy do eparchii wrocławsko-koszalińskiej i znajduje się na terenie dekanatu legnickiego.
Historia parafii.
Parafia greckokatolicka pw. Świętych Apostołów Piotra i Pawła w Lubinie funkcjonuje od 1979 r., księgi metrykalne są prowadzone od roku 1980.
Świątynia parafialna.
Cerkiew greckokatolicka znajduje się w Lubinie przy ul. Parkowej.

</doc>
<doc id="1934871" url="https://pl.wikipedia.org/wiki?curid=1934871" title="Wasyl Kowalski">
Wasyl Kowalski

Wasyl Kowalski (ukr. Василь Ковальський, pol. Bazyli Kowalski, ur. 13 stycznia 1826 w Brodach, zm. 18 marca 1911 w Wiedniu) – ukraiński prawnik, polityk i działacz społeczny, jeden z liderów ugrupowania starorusinów.
Życiorys.
Ukończył szkołę powszechną w Brodach. Następnie uczył się w gimnazjum w Brzeżanach i Stanisławowie, gdzie uzyskał maturę. Studiował na Wydziale Filozoficznym na uniw. we Lwowie, następnie teologię w seminariach i na uniw. w Wiedniu (1846-1848) i we Lwowie (1849-1850). W latach 1851-1854 odbył i ukończył studia prawnicze na uniw. w Wiedniu. 
Po skończeniu studiów pracował jako urzędnik w Ministerstwie Sprawiedliwości, gdzie był tłumaczem i współredaktorem ruskiego tekstu Dziennika Ustaw (Reichsgesetzblatt) - "Вісника законів державних". Jednocześnie odbywał praktykę w prokuraturze i sądzie okręgowym w Wiedniu. Od 1858 był radcą sądu okręgowego w Przemyślu, następnie Sądu Okręgowego (1867-1872) i Sądu Krajowego (1872-1880) we Lwowie. W latach 1880-1881 referent a potem radca (1882-1906) Sądu Najwyższego (Obersten Gerichtshof) w Wiedniu. W 1906 przeszedł w stan spoczynku. Przełożył na język ukraiński austriacki kodeks handlowy i karny. 
Zaangażowany politycznie. Był jednym z czołowych działaczy stronnictwa świętojurskiego a potem ruchu starorusinów, zwolennik opcji panruskiej (moskalofilskiej). Podczas Wiosny Ludów uczestniki Zjazdu Słowiańskiego w Pradze (1848) i Soboru Ruskich Uczenych (1848). Od 1851 był członkiem Instytutu Stauropigijnego, w latach 1871-1883 - jego seniorem. Członek założyciel Russkiej Rady, Hałycko-Ruskiej Matycy oraz Narodnego Domu, któremu przewodniczył w latach 1876-1883. Członek Towarzystwa im. Mychajła Kaczkowskiego. 
Był także autorem podręczników szkolnych: "Буквар для дітей" („Elementarz dla dzieci”) i, "Руська читанка" ("Ruska czytanka") a także powieści: "Повісті молодого Русина" („Opowieść młodego Rusina”), "Дорога до щастя" („Droga do szczęścia”) i "П'яниця" („Pijak”). Pisał także teksty do operetek. 
Poseł Sejmu Krajowego Galicji II kadencji (18 lutego 1867 - 21 maja 1870), III kadencji (20 sierpnia 1870 - 26 kwietnia 1876), IV kadencji (8 sierpnia 1877 - 21 października 1882). Do Sejmu był wybierany z kurii IV (gmin wiejskich) w II kadencji w okręgu wyborczym nr 15 (Przemyśl-Niżankowice) zaś w III i IV z okręgu nr 36 (Mikołajów-Żurawno). W sejmie należał do Klubu Ruskiego. Poseł do austriackiej Rady Państwa V kadencji (4 listopada 1873 - 22 maja 1879), VI kadencji (7 października 1879 - 23 kwietnia 1885) wybierany w kurii IV (gmin wiejskich) z okręgu wyborczego nr 15 (Stryj-Skole-Żydaczów-Mikołajów-Żurawno-Drohobycz-Medenice-Podbuż) oraz VII kadencji (22 września 1885 - 23 stycznia 1891) gdzie został wybrany w kurii IV (gmin wiejskich) w okręgu wyborczym nr 18 (Żołkiew-Mosty Wielkie-Kulików-Sokal-Bełz-Rawa-Uhnów-Niemierów). W kadencji V członek Klubu Ruskiego (Ruthenenklub), w kadencji VI początkowo niezrzeszony następnie od 14 grudnia 1882 w Klubie Centrum - członek zarządu - a w kadencji VII od 1885 prezes z ramienia starorusinów. Kazimierz Chłędowski tak go opisał "najwytrawniejszym z ruskiego stronnictwa był Kowalski, który już z tego powodu musiał się trochę hamować, że był radcą sądowym. Pan Bazyli był jakimś funkcjonariuszem także w "Narodnym Domu", domu wystawionym na ruskie zgromadzenia itd., i miał tam wolne mieszkanie. Raz poszedłem do niego z jakimś interesem od namiestnika; zastałem pana Bazylego w długim szlafroku z jedwabnej, krzyczącej, rosyjskiej materii, a ikony wisiały po rogach pokoju rosyjskim zwyczajem. Kowalski został później radcą w najwyższym trybunale w Wiedniu dzisiaj już starzec, mieszka w Wiedniu i mało miesza się do polityki""." 
Zmarł w Wiedniu i 20 marca został tam pochowany na Cmentarzu Centralnym.
Odznaczenia i wyróżnienia.
Od 1883 radca dworu. Odznaczony w listopadzie 1894 Krzyżem Kawalerskim Orderu Franciszka Józefa a następnie Krzyżem Komandorskim z Gwiazdą Orderu Franciszka Józefa.
Rodzina.
Urodził się w biednej rodzinie. Był synem woźnego magistratu w Brodach - Damiana Kowalskiego. Ożenił się dwukrotnie: 1) w 1851 z Juliją z Kuziemskich, z którą miał 2 córki i 3 synów 2) w 1870 z Heleną z Herasimowiczów z którą miał 4 synów i 1 córkę.

</doc>
<doc id="1934874" url="https://pl.wikipedia.org/wiki?curid=1934874" title="Gwatemala na Letnich Igrzyskach Olimpijskich 2000">
Gwatemala na Letnich Igrzyskach Olimpijskich 2000

Gwatemalę na Letnich Igrzyskach Olimpijskich 2000 reprezentowało 15 zawodników, 14 mężczyzn i 1 kobieta.

</doc>
<doc id="1934875" url="https://pl.wikipedia.org/wiki?curid=1934875" title="Parafia greckokatolicka Zaśnięcia Najświętszej Maryi Panny w Legnicy">
Parafia greckokatolicka Zaśnięcia Najświętszej Maryi Panny w Legnicy

Parafia greckokatolicka pw. Zaśnięcia Najświętszej Maryi Panny w Legnicy – parafia greckokatolicka w Legnicy. Parafia należy do eparchii wrocławsko-gdańskiej i znajduje się na terenie dekanatu legnickiego.
Historia parafii.
W 1947 roku grekokatolicy z południowo-wschodniej Polski zostali podczas „Akcji Wisła” przymusowo przesiedleni na ziemie północne i zachodnie. Wierni początkowo byli pozbawieni opieki duszpasterskiej w swym obrządku. W 1957 roku została utworzona parafia greckokatolicka "pw. Zaśnięcia Najświętszej Maryi Panny" w Legnicy. Z powodu braku własnej cerkwi, wierni korzystali z kościoła "pw. św. Jacka". W 1975 roku proboszczem parafii został ks. Jan Martyniak. 14 października 1978 roku parafię wizytował ks. mitrat Stefan Dziubina. W 1981 roku Legnica została przydzielona do nowo utworzonego wikariatu południowego. 
W 1984 roku parafię wizytował Sekretarz Kongregacji ds. Kościołów Wschodnich abp Myrosław Marusyn. W czerwcu 1989 roku ks. Jan Martyniak został mianowany biskupem pomocniczym Prymasa Polski dla wiernych obrządku bizantyjsko-ukraińskiego. W czerwcu 1991 roku bp Jan Martyniak poświęcił plac pod budowę nowej cerkwi. W 1991 roku rozpoczęto budowę sali parafialnej, w której od 1997 roku odprawiano liturgię. 
W 1999 roku rozpoczęto budowę cerkwi według projektu arch. Jacka Mermona, a 28 sierpnia 2000 roku odbyło się poświęcenie i wmurowanie kamienia węgielnego przez bpa Włodzimierza Juszczaka. 21 lutego 2004 roku parafię wizytował zwierzchnik Kościoła Greckokatolickiego abp większy kardynał Lubomyr Huzar w obecności czterech biskupów greckokatolickich i dwóch rzymskokatolickich. W 2005 roku rozpoczął działalność chór parafialny. 25 sierpnia 2007 roku odbyło się poświęcenie cerkwi, którego dokonał abp Jan Martyniak. W maju 2012 roku parafię odwiedził abp większy kijowsko-halicki Swiatosław Szewczuk.
Świątynia parafialna.
Cerkiew greckokatolicka znajduje się w Legnicy przy ul. Wrocławskiej 180.

</doc>
<doc id="1934877" url="https://pl.wikipedia.org/wiki?curid=1934877" title="Szpital &quot;Drewnica&quot;">
Szpital &quot;Drewnica&quot;



</doc>
<doc id="1934880" url="https://pl.wikipedia.org/wiki?curid=1934880" title="Zauropsyd">
Zauropsyd



</doc>
<doc id="1934884" url="https://pl.wikipedia.org/wiki?curid=1934884" title="Cuora trifasciata">
Cuora trifasciata



</doc>
<doc id="1934885" url="https://pl.wikipedia.org/wiki?curid=1934885" title="Cacahuazintle">
Cacahuazintle

Cacahuazintle (z języka nahuatl: "cacahuatl" "kakao" i "zintli" "kolba kukurydzy") - jedna z meksykańskich odmian kukurydzy, odznaczająca się dużymi kolbami i delikatnymi białymi ziarnami. Ziarna po poddaniu ich procesowi nixtamalizacji służą do wyrobu wielu potraw, takich jak tortilla, tamale, pinole, atole, a zwłaszcza pozole, stąd ten typ kukurydzy nazywa się często "maiz pozolero" (kukurydza na pozole). Słowo "pozolli" od którego wzięło swoją nazwę pozole znaczy dosłownie "pienisty" i prawdopodobnie związane jest z pianą powstającą podczas nixtamalizacji tej odmiany kukurydzy.

</doc>
<doc id="1934886" url="https://pl.wikipedia.org/wiki?curid=1934886" title="Gujana na Letnich Igrzyskach Olimpijskich 2000">
Gujana na Letnich Igrzyskach Olimpijskich 2000

Gujanę na Letnich Igrzyskach Olimpijskich 2000 reprezentowało 4 zawodników, 3 mężczyzn i 1 kobieta.

</doc>
<doc id="1934888" url="https://pl.wikipedia.org/wiki?curid=1934888" title="Pudełecznik trójpasy">
Pudełecznik trójpasy

Pudełecznik trójpasy ("Cuora trifasciata") – endemiczny gatunek żółwia, żyjący głównie w południowych Chinach.
Gatunek występuje w Chinach (w prowincjach Guangdong, Fujian, Hajnan oraz w regionie autonomicznym Guangxi i Hongkongu). Populacje zamieszkujące Laos oraz Wietnam są obecnie uważane za odrębny gatunek - "Cuora cyclornata".
"Cuora trifasciata" często krzyżuje się z żółwiami z tej samej rodziny, zarówno w niewoli jak i na wolności, a potomstwo powstałe z tych krzyżówek jest często zdolne do rozmnażania. Niektóre z takich krzyżówek zostały uznane za odrębne gatunki.
Gatunek "Cuora trifasciata" został umieszczony w Czerwonej Księdze IUCN jako gatunek zagrożony wyginięciem. Żółwie te wykorzystuje się w chińskiej medycynie ludowej, np. do przyrządzania leczniczego deseru "Guīlínggāo", dlatego też są one jednym z najbardziej zagrożonych gatunków żółwi na świecie.
Żółwie z gatunku "Cuora trifasciata" hoduje się w Chinach na farmach żółwi. Zgodnie z danymi pochodzącymi z części farm (prawie połowy wszystkich farm zarejestrowanych w Chinach), naukowcy oszacowali, że hoduje się na nich ok. 115 900 żółwi z gatunku "Cuora trifasciata". Farmy sprzedają rocznie ok. 20 600 osobników tego gatunku, o łącznej wartości 37 mln dolarów, co daje cenę 1800 dolarów za jednego żółwia. Jak dotychczas jest to więc najbardziej cenny żółw świata (przykładowo: popularny gatunek "Pelodiscus sinensis" wyhodowany w celach konsumpcyjnych kosztuje ok. 7 dolarów za sztukę a "Cuora mouhotii" sprzedawany jako zwierzątko domowe - ok. 80 dolarów). Biorąc pod uwagę farmy, które nie zostały wzięte pod uwagę w tych wyliczeniach oraz farmy niezarejestrowane, liczba hodowanych żółwi tego gatunku może być znacznie większa. Największa farma na której hoduje się "Cuora trifasciata" znajduje się w prowincji Guangdong, posiada ok. 2 tys. żółwi.

</doc>
<doc id="1934889" url="https://pl.wikipedia.org/wiki?curid=1934889" title="Parafia greckokatolicka św. Kosmy i Damiana w Przemkowie">
Parafia greckokatolicka św. Kosmy i Damiana w Przemkowie

Parafia greckokatolicka Świętych Kosmy i Damiana w Przemkowie – parafia greckokatolicka w Przemkowie. Parafia należy do eparchii wrocławsko-koszalińskiej i znajduje się na terenie dekanatu zielonogórskiego.
Historia parafii.
Parafia greckokatolicka pw. Świętych Kosmy i Damiana w Przemkowie funkcjonuje od 1958 r., księgi metrykalne są prowadzone od roku 1959.
Świątynia parafialna.
Cerkiew greckokatolicka znajduje się w Przemkowie przy placu Cerkiewnym.

</doc>
<doc id="1934890" url="https://pl.wikipedia.org/wiki?curid=1934890" title="NGC 2327">
NGC 2327

NGC 2327 (również CED 89B) – mgławica refleksyjna znajdująca się w konstelacji Wielkiego Psa. Została odkryta 31 stycznia 1785 roku przez Williama Herschela.
Mgławica ta znajduje się na przedniej krawędzi prawego „skrzydła” dużo większego kompleksu mgławicowego, zwanego popularnie Mgławicą Mewa, którego jednak, mimo jego wielkich rozmiarów, Herschel nie był w stanie dostrzec przez swój teleskop.
Wiele źródeł popularnonaukowych (np. serwis APOD) za NGC 2327 błędnie uznaje mgławicę IC 2177 stanowiącą niejako „głowę” Mgławicy Mewa, a odkrytą dopiero w 1898 roku przez Isaaca Robertsa.

</doc>
<doc id="1934892" url="https://pl.wikipedia.org/wiki?curid=1934892" title="Parafia greckokatolicka Przemienienia Pańskiego w Szprotawie">
Parafia greckokatolicka Przemienienia Pańskiego w Szprotawie

Parafia greckokatolicka pw. Przemienienia Pańskiego w Szprotawie – parafia greckokatolicka w Szprotawie. Parafia należy do eparchii wrocławsko-koszalińskiej i znajduje się na terenie dekanatu zielonogórskiego.
Historia parafii.
Parafia greckokatolicka pw. Przemienienia Pańskiego w Szprotawie funkcjonuje od 1961 r., księgi metrykalne są prowadzone od roku 1961.
Świątynia parafialna.
Cerkiew greckokatolicka znajduje się w Szprotawie przy ulicy Koszarowej.

</doc>
<doc id="1934893" url="https://pl.wikipedia.org/wiki?curid=1934893" title="Kryształy bliźniacze">
Kryształy bliźniacze

Kryształy bliźniacze, prawidłowe - posiadają symetrię względem pewnych płaszczyzn lub osi, są to zrosty 2 lub więcej kryształów wytworzonych z tego samego materiału chemicznego. Najbardziej charakterystyczne z nich tworzy m.in. gips, kasyteryt, ortoklaz, rutyl i staurolit. W kryształach zbliźniaczonych dość często występują kąty wklęsłe (wewnętrzne większe niż 180°). Przykłady gdzie się je obserwuje: fluoryt, gips i kasyteryt. Powstanie kryształów bliźniaczych może powodować niekiedy pseudosymetrię, a może dziać się tak wtedy, gdy postacie o niższej symetrii mogą się zrastać w taki sposób, że tworzą kryształy o pozornie wyższej symetrii. Przykładowo : rombowy aragonit zwykle tworzy słupy o pozornej symetrii heksagonalnej. Zbliźniaczone kryształy rzadko mają gładkie i równe ściany. Częściej są one pokryte różnymi nierównościami i prążkami (tzw. prążkowanie bliźniacze). Prążkowanie pewnych minerałów np. kwarc, piryt czy turmalin jest tak typowe że może służyć jako ważna wskazówka identyfikacyjna. Epitaksja z kolei to prawidłowe zrosty kryształów różnego rodzaju.

</doc>
<doc id="1934894" url="https://pl.wikipedia.org/wiki?curid=1934894" title="Wojna w Azji i na Pacyfiku - rok 1939">
Wojna w Azji i na Pacyfiku - rok 1939



</doc>
<doc id="1934895" url="https://pl.wikipedia.org/wiki?curid=1934895" title="Wojna w Europie - rok 1939">
Wojna w Europie - rok 1939



</doc>
<doc id="1934896" url="https://pl.wikipedia.org/wiki?curid=1934896" title="Parafia greckokatolicka Świętych Cyryla i Metodego w Międzyrzeczu">
Parafia greckokatolicka Świętych Cyryla i Metodego w Międzyrzeczu

Parafia greckokatolicka pw. Świętych Cyryla i Metodego w Międzyrzeczu – parafia greckokatolicka w Międzyrzeczu. Parafia należy do eparchii wrocławsko-koszalińskiej i znajduje się na terenie dekanatu zielonogórskiego.
Historia parafii.
Parafia Greckokatolicka pw. Świętych Cyryla i Metodego w Międzyrzeczu funkcjonuje od 1958 r., księgi metrykalne są prowadzone od roku 1958.
Świątynia parafialna.
Cerkiew greckokatolicka znajduje się w Międzyrzeczu przy ulicy Księdza Ściegiennego 4.

</doc>
<doc id="1934897" url="https://pl.wikipedia.org/wiki?curid=1934897" title="Prorok (film 2009)">
Prorok (film 2009)

Prorok (fr. "Un prophète", wł. "Il profeta", 2009) − francusko-włoski film kryminalny w reżyserii Jacques’a Audiarda.
Reżyser twierdzi, że film ma na celu „stworzenie ikony, obrazu ludzi, którzy nie mają obrazu w filmach, jak Arabowie we Francji”, stwierdzić też miał, że film „nie ma nic wspólnego z jego wizją społeczeństwa” i jest fikcją literacką.
Obraz swoją światową premierę miał podczas 62. festiwalu filmowego w Cannes 16 maja 2009 roku, a do polskich kin trafił 21 maja 2010 w 21 kopiach nakładem Syrena Films.
Fabuła.
Skazany na sześć lat więzienia, młody Arab, Malik El Djebena (Tahar Rahim), nie ma żadnej rodziny, nie potrafi ani czytać, ani pisać. Po przyjeździe do więzienia wpada we wpływy mafii korsykańskiej, prowadzonej przez Lucianiego, który sprawuje rządy w więzieniu. Malik hartuje się i zdobywa zaufanie szefa mafii. Luciani następnie wydaje rozkaz zabicia więźnia Reyeb. Malik uczy się czytać i pisać oraz dyskretnie rozwija wszystkie swoje umiejętności. Jego prestiż wzrasta i ostatecznie już nie jest po stronie Lucianiego.
Obsada.
i inni

</doc>
<doc id="1934898" url="https://pl.wikipedia.org/wiki?curid=1934898" title="Wojna w Afryce Północnej - rok 1940">
Wojna w Afryce Północnej - rok 1940



</doc>
<doc id="1934899" url="https://pl.wikipedia.org/wiki?curid=1934899" title="Wojna w Azji i na Pacyfiku - rok 1940">
Wojna w Azji i na Pacyfiku - rok 1940



</doc>
<doc id="1934900" url="https://pl.wikipedia.org/wiki?curid=1934900" title="IC 2177">
IC 2177

IC 2177 (Głowa Mewy, również Sh2-292) – obszar H II oraz mgławica refleksyjna znajdująca się w gwiazdozbiorze Jednorożca. Została odkryta w 1898 roku przez Isaaca Robertsa. Mgławica ta znajduje się w odległości około 3800 lat świetlnych od Ziemi. Jest jonizowana przez młodego podolbrzyma (oznaczenia katalogowe HD 53367 lub BD -10 1848) o masie 20 , który ma towarzysza o masie 5 .
IC 2177 stanowi „głowę” dużo większej mgławicy nazywanej popularnie Mgławicą Mewa, która z kolei należy do jeszcze większej asocjacji gwiazdowej CMa OB1.
Nieścisłości w identyfikacji obiektu IC 2177.
Wiele źródeł popularnonaukowych (np. serwis APOD) za IC 2177 błędnie uznaje „skrzydła” Mgławicy Mewa, natomiast jej „głowę” identyfikuje jako NGC 2327 (w rzeczywistości obiektem NGC 2327 jest niewielka mgławica na przedniej krawędzi prawego „skrzydła” Mewy).
Europejskie Obserwatorium Południowe w swoich komunikatach prasowych za obiekt IC 2177 uznaje całą Mgławicę Mewa.

</doc>
<doc id="1934901" url="https://pl.wikipedia.org/wiki?curid=1934901" title="Wojna w Polsce - rok 1939">
Wojna w Polsce - rok 1939



</doc>
<doc id="1934902" url="https://pl.wikipedia.org/wiki?curid=1934902" title="Wojna w Europie - rok 1940">
Wojna w Europie - rok 1940



</doc>
<doc id="1934905" url="https://pl.wikipedia.org/wiki?curid=1934905" title="Wojna w Polsce - rok 1940">
Wojna w Polsce - rok 1940



</doc>
<doc id="1934906" url="https://pl.wikipedia.org/wiki?curid=1934906" title="Wojna w Afryce Północnej - rok 1941">
Wojna w Afryce Północnej - rok 1941



</doc>
<doc id="1934908" url="https://pl.wikipedia.org/wiki?curid=1934908" title="Wojna w Azji i na Pacyfiku - rok 1941">
Wojna w Azji i na Pacyfiku - rok 1941



</doc>
<doc id="1934910" url="https://pl.wikipedia.org/wiki?curid=1934910" title="Wojna w Europie - rok 1941">
Wojna w Europie - rok 1941



</doc>
<doc id="1934911" url="https://pl.wikipedia.org/wiki?curid=1934911" title="Diecezja Sées">
Diecezja Sées

Diecezja Sées – diecezja Kościoła rzymskokatolickiego w północnej Francji, w departamencie Orne w metropolii Rouen. Powstała w III wieku, a obecny kształt terytorialny uzyskała w roku 1801.

</doc>
<doc id="1934912" url="https://pl.wikipedia.org/wiki?curid=1934912" title="Wojna w Polsce - rok 1941">
Wojna w Polsce - rok 1941



</doc>
<doc id="1934913" url="https://pl.wikipedia.org/wiki?curid=1934913" title="Wojna w Afryce Północnej - rok 1942">
Wojna w Afryce Północnej - rok 1942



</doc>
<doc id="1934916" url="https://pl.wikipedia.org/wiki?curid=1934916" title="Wojna w Azji i na Pacyfiku - rok 1942">
Wojna w Azji i na Pacyfiku - rok 1942



</doc>
<doc id="1934918" url="https://pl.wikipedia.org/wiki?curid=1934918" title="Parafia greckokatolicka św. Michała Archanioła w Głogowie">
Parafia greckokatolicka św. Michała Archanioła w Głogowie

Parafia św. Michała Archanioła w Głogowie – parafia greckokatolicka w Głogowie. Parafia należy do eparchii wrocławsko-koszalińskiej i znajduje się na terenie dekanatu zielonogórskiego.
Historia.
W 1947 roku grekokatolicy z południowo-wschodniej Polski zostali w tzw. Akcji „Wisła” przymusowo wysiedleni na ziemie zachodnie i północne. W 1982 roku w Głogowie powstała parafia greckokatolicka "pw. św. Michała Archanioła", księgi metrykalne są prowadzone od 1982 roku.
Świątynia parafialna.
Cerkiew greckokatolicka znajduje się w Głogowie przy ulicy Staromiejskiej.

</doc>
<doc id="1934919" url="https://pl.wikipedia.org/wiki?curid=1934919" title="Wojna w Azji i na Pacyfiku - rok 1943">
Wojna w Azji i na Pacyfiku - rok 1943



</doc>
<doc id="1934920" url="https://pl.wikipedia.org/wiki?curid=1934920" title="Wojna w Europie - rok 1942">
Wojna w Europie - rok 1942



</doc>
<doc id="1934922" url="https://pl.wikipedia.org/wiki?curid=1934922" title="Wojna w Europie - rok 1943">
Wojna w Europie - rok 1943



</doc>
<doc id="1934923" url="https://pl.wikipedia.org/wiki?curid=1934923" title="Sharpless 136">
Sharpless 136



</doc>
<doc id="1934925" url="https://pl.wikipedia.org/wiki?curid=1934925" title="Wojna w Polsce - rok 1943">
Wojna w Polsce - rok 1943



</doc>
<doc id="1934926" url="https://pl.wikipedia.org/wiki?curid=1934926" title="Wojna w Polsce - rok 1942">
Wojna w Polsce - rok 1942



</doc>
<doc id="1934927" url="https://pl.wikipedia.org/wiki?curid=1934927" title="Volvo ECC">
Volvo ECC

Volvo ECC – koncepcyjny samochód zbudowany przez Volvo w 1992 roku. Auto wykonano przy użyciu materiałów poddawanych recyklingowi. Wyposażono je w silnik hybrydowy, turbiny gazowe i elektryczne. Wiele linii tego projektu wykorzystano w Volvo S80 I generacji. Samochód został zbudowany na platformie Volvo 850.

</doc>
<doc id="1934928" url="https://pl.wikipedia.org/wiki?curid=1934928" title="Wojna w Azji i na Pacyfiku - rok 1944">
Wojna w Azji i na Pacyfiku - rok 1944



</doc>
<doc id="1934929" url="https://pl.wikipedia.org/wiki?curid=1934929" title="Sharpless 140">
Sharpless 140



</doc>
<doc id="1934932" url="https://pl.wikipedia.org/wiki?curid=1934932" title="Wojna w Europie - rok 1944">
Wojna w Europie - rok 1944



</doc>
<doc id="1934935" url="https://pl.wikipedia.org/wiki?curid=1934935" title="Wojna w Polsce - rok 1944">
Wojna w Polsce - rok 1944



</doc>
<doc id="1934936" url="https://pl.wikipedia.org/wiki?curid=1934936" title="Kłos (województwo warmińsko-mazurskie)">
Kłos (województwo warmińsko-mazurskie)

Kłos - nieoficjalna część osady Monetki położona w województwie warmińsko-mazurskim, w powiecie giżyckim, w gminie Ryn.

</doc>
<doc id="1934938" url="https://pl.wikipedia.org/wiki?curid=1934938" title="Wojna w Azji i na Pacyfiku - rok 1945">
Wojna w Azji i na Pacyfiku - rok 1945



</doc>
<doc id="1934939" url="https://pl.wikipedia.org/wiki?curid=1934939" title="Wojna w Europie - rok 1945">
Wojna w Europie - rok 1945



</doc>
<doc id="1934941" url="https://pl.wikipedia.org/wiki?curid=1934941" title="Wojna w Polsce - rok 1945">
Wojna w Polsce - rok 1945



</doc>
<doc id="1934942" url="https://pl.wikipedia.org/wiki?curid=1934942" title="Triple Crown">
Triple Crown

Triple Crown (irl. "An Choróin Triarach", wal. "Y Goron Driphlyg") – trofeum sportowe w rugby union przyznawane zwycięzcy wszystkich meczów pomiędzy zespołami z Wysp Brytyjskich (Anglia, Irlandia, Szkocja, Walia) w trakcie trwania Pucharu Sześciu Narodów. Uczestniczące w turnieju zespoły Francji i Włoch nie biorą udziału w walce o "Triple Crown".
W przeciwieństwie do zdobywcy "Wielkiego Szlema", zwycięzca "Triple Crown" niekoniecznie jest zwycięzcą całego turnieju. Tak zdarzyło się m.in. w 2004 roku, gdy trofeum zdobyła Irlandia, jednak to Francja zwyciężyła w Pucharze (ponadto zdobywając Wielki Szlem). Podobny przypadek zdarzył się w 2007 roku, kiedy Irlandia wygrała wszystkie mecze z zespołami z Wysp Brytyjskich, natomiast w całym turnieju ponownie triumfowała Francja.
Dwa zespoły zdobywały "Triple Crown" przez cztery lata z rzędu: Walia w latach 1976-1979 i Anglia w latach 1995-1998. Żaden z pozostałych zespołów nie zwyciężał więcej niż dwa razy z rzędu.
Przez długi okres za zdobycie "Triple Crown" nie przyznawano żadnego trofeum, nazywano ją nawet "niewidzialnym pucharem" ("the invisible cup"). Dopiero w 2006 roku główny sponsor Pucharu Sześciu Narodów, Royal Bank of Scotland, ufundował srebrną paterę. Mierzy ona 42 cm szerokości i 5 cm głębokości; waży 3 kg. Została wykonana przez Hamilton and Inches z Edynburga, tworzono ją ponad 4 miesiące.

</doc>
<doc id="1934944" url="https://pl.wikipedia.org/wiki?curid=1934944" title="Volvo VCC">
Volvo VCC

Volvo VCC – prototyp luksusowej limuzyny w nadwoziu kombi. Jest to projekt przeznaczony na lata 2010-2012. Będzie on dzielić wiele komponentów z obecnymi S80, V70 i XC70. W produkcji model nazywać będzie się prawdopodobnie Volvo V90.

</doc>
<doc id="1934951" url="https://pl.wikipedia.org/wiki?curid=1934951" title="Volvo YCC">
Volvo YCC

Volvo YCC – model koncepcyjny stworzony w 2004 roku przez Volvo celem spełnienia motoryzacyjnych marzeń płci żeńskiej. W projektowaniu auta brały największy udział kobiety. 
Z wyglądu auto przypomina lekko futurystyczne coupe, jednak jest to dwudrzwiowy hatchback, wyposażony w hybrydowy silnik o mocy 215 KM i .
Założono, że samochód ma spełniać "normalne" wymagania (zwykle formułowane przez mężczyzn) oraz specjalne wymagania niezależnych, pracujących kobiet.
Wśród dodatkowych cech znalazły się:

</doc>
<doc id="1934952" url="https://pl.wikipedia.org/wiki?curid=1934952" title="Mindaugas Kalonas">
Mindaugas Kalonas

Mindaugas Kalonas (ur. 28 lutego 1984 w Wilnie) – litewski piłkarz grający na pozycji pomocnika. Były piłkarz Stomilu Olsztyn oraz reprezentant Litwy.
Kariera piłkarska.
Kariera klubowa.
Jest wychowankiem klubu Žalgiris Wilno. W 2002 przeszedł do rosyjskiego Dinama Moskwa, ale występował tylko w drużynie rezerwowej (4 bramki w 22 meczach). Potem przeniósł się do Rubina Kazań, ale również występował tylko w drużynie rezerw (5 bramek w 32 grach). Następnie próbował zagrać w SC Braga, ale nie przeszedł testów. W 2005 przeszedł do klubu Liepājas Metalurgs. W 2007 powrócił do Rosji, gdzie został piłkarzem Kubania Krasnodar, ale ponownie występował przeważnie w drużynie rezerw. Dlatego w następnym sezonie przeniósł się do FK Rīga, a latem 2008 roku do irlandzkiego klubu Bohemians Dublin. Zimą 2009 podpisał kontrakt z ukraińskim Metałurhiem Zaporoże. Podczas przerwy zimowej 2011/12 przeszedł do rosyjskiego FK Niżny Nowogród. W sezonie 2012/13 występował w zespole beniaminka I ligi - Stomilu Olsztyn. Od Wiosny sezonu 2012/2013 jest piłkarzem azerskiego klubu, Rəvan Baku.
Kariera reprezentacyjna.
Od 2006 występuje w reprezentacji Litwy.

</doc>
<doc id="1934956" url="https://pl.wikipedia.org/wiki?curid=1934956" title="Parafia greckokatolicka Narodzenia św. Jana Chrzciciela w Słupsku">
Parafia greckokatolicka Narodzenia św. Jana Chrzciciela w Słupsku

Parafia greckokatolicka pw. Narodzenia św. Jana Chrzciciela w Słupsku – parafia greckokatolicka w Słupsku. Parafia należy do eparchii wrocławsko-koszalińskiej i znajduje się na terenie dekanatu słupskiego.
Historia parafii.
Parafia greckokatolicka pw. Narodzenia św. Jana Chrzciciela w Słupsku funkcjonuje od 1974 r., księgi metrykalne są prowadzone od roku 1975.
Świątynia parafialna.
Cerkiew greckokatolicka znajduje się w Słupsku przy ulicy Jaracza 6a.

</doc>
<doc id="1934959" url="https://pl.wikipedia.org/wiki?curid=1934959" title="Parafia św. Jerzego w Bytowie">
Parafia św. Jerzego w Bytowie

Parafia greckokatolicka pw. św. Jerzego w Bytowie – parafia greckokatolicka w Bytowie. Parafia należy do eparchii olsztyńsko-gdańskiej i znajduje się na terenie dekanatu gdańskiego.
Historia parafii.
Parafia Greckokatolicka pw. św. Jerzego w Bytowie funkcjonuje od 1950 r., księgi metrykalne są prowadzone od roku 1960.
Przed ustanowieniem nowych dekanatów w 2021, parafia należała do dekanatu elbląskiego.
Świątynia parafialna.
Cerkiew greckokatolicka (poświęcona 28.10.1989) znajduje się w Bytowie przy ulicy Josifa Slipyja 5.
Duszpasterstwo.
Proboszczowie:

</doc>
<doc id="1934962" url="https://pl.wikipedia.org/wiki?curid=1934962" title="Stela Urnammu">
Stela Urnammu



</doc>
<doc id="1934964" url="https://pl.wikipedia.org/wiki?curid=1934964" title="Nagar (palenie tytoniu)">
Nagar (palenie tytoniu)

Nagar – twardy, porowaty osad, czarnej barwy, powstający na wewnętrznych ściankach główki fajki w trakcie prawidłowego opalania złożony z produktów spalania tytoniu i zwęglonego drewna.
Właściwie uformowana warstwa nagaru pełni rolę izolacyjną, ochraniając materiał fajki przed żarem i jednocześnie absorpcyjną, wchłaniającą nadmiar wilgoci powstającej w trakcie palenia.
Prawidłowo uformowany nagar, w dobrze konserwowanej fajce zachowuje długo lekki aromat pierwszego palonego w fajce tytoniu.
Warstwa nagaru powinna mieć grubość do 1 mm, zbyt gruba warstwa może przyczynić się do pęknięcia główki fajki, wskutek różnych współczynników rozszerzalności cieplnej. Do usuwania nadmiaru nagaru służą specjalne skrobaczki, niezbędniki lub kilkuostrzowe frezy.

</doc>
<doc id="1934965" url="https://pl.wikipedia.org/wiki?curid=1934965" title="Wojna w Afryce Północnej - rok 1943">
Wojna w Afryce Północnej - rok 1943



</doc>
<doc id="1934966" url="https://pl.wikipedia.org/wiki?curid=1934966" title="Irina Taranenko">
Irina Taranenko



</doc>
<doc id="1934967" url="https://pl.wikipedia.org/wiki?curid=1934967" title="Acura ZDX (2009)">
Acura ZDX (2009)

Acura ZDX − luksusowy osobowy SUV Coupé produkowany przez japoński koncern motoryzacyjny Honda Motor Company pod amerykańską marką Acura w latach 2009 - 2013. Jest to pierwszy samochód marki zaprojektowany całkowicie przez południowo-kalifornijskie studio stylistyczne Acury.
Pojazd wyróżnia się panoramicznym, szklanym dachem, tylnymi klamkami ukrytymi w linii szyb bocznych oraz 19-calowymi kołami. 
Pod koniec 2012 roku auto przeszło drobne modyfikacje. Zmieniono m.in. grill oraz felgi, a tańsze odmiany otrzymały wyposażenie z bogatszych. Standardowe wyposażenie rocznika 2013 stanowi m.in. podgrzewane i wentylowane fotele, nawigację satelitarną i 435-watowy, 10-głośnikowy system audio, czujniki parkowania z przodu i z tyłu, elektrycznie składane lusterka, systemy Forward Collision Warning i Lane Departure Warning.
W amerykańskich testach bezpieczeństwa NHTSA auto otrzymało 5 na 5 możliwych gwiazdek.
Wersje wyposażeniowe:
Standardowo wszystkie wersje wyposażone w skórzane wykończenie, złącze Bluetooth, radio z wejściem USB, port do podłączenia iPoda oraz odtwarzacz CD, składane elektrycznie lusterka, czujniki parkowania z przodu i z tyłu, kamerę cofania oraz systemy ostrzegające o zbliżaniu się do przeszkody (Forward Collision Warning – FCW) i zmianie pasa ruchu (Lane Departure Warning – LDW), elektrycznie podnoszona tylna klapa. Opcjonalne wyposażenie obejmuje m.in. nawigację satelitarną oraz adaptacyjny tempomat.

</doc>
<doc id="1934968" url="https://pl.wikipedia.org/wiki?curid=1934968" title="Parafia Poczęcia św. Jana Chrzciciela w Człuchowie">
Parafia Poczęcia św. Jana Chrzciciela w Człuchowie

Parafia greckokatolicka pw. Poczęcia św. Jana Chrzciciela w Człuchowie – parafia greckokatolicka w Człuchowie. Parafia należy do eparchii olsztyńsko-gdańskiej i znajduje się na terenie dekanatu gdańskiego.
Historia parafii.
Parafia greckokatolicka pw. Poczęcia św. Jana Chrzciciela w Człuchowie funkcjonuje od 1991 r., księgi metrykalne są prowadzone od roku 1992.
Świątynia parafialna.
Cerkiew greckokatolicka znajduje się w Człuchowie przy ulicy Traugutta 12.
Duszpasterstwo.
Proboszczowie:

</doc>
<doc id="1934976" url="https://pl.wikipedia.org/wiki?curid=1934976" title="Praca przymusowa">
Praca przymusowa

Praca przymusowa, roboty przymusowe – praca wykonywana przez pracownika wbrew jego woli, za którą nie otrzymuje wynagrodzenia lub wynagradzany jest znacznie poniżej obowiązujących stawek. Najczęściej wykonywana jest w obozie pracy.
Na olbrzymią skalę zjawisko pracy przymusowej pojawiło się w czasie I wojny światowej. Proceder ten stosowały wobec podbitych państw i narodów władze II Rzeszy. W niewoli niemieckiej znalazła się wówczas wielka liczba Polaków, Rosjan, Żydów, Litwinów, Belgów i innych narodów. Liczba osób, które były represjonowane w wyniku tych praktyk władz niemieckich do dziś nie jest znana.
Konwencja nr 29 z 1930 jako pracę przymusową określa "wszelką pracę lub usługi wymagane od jakiejś osoby pod groźbą jakiejkolwiek kary i do których dana osoba nie zgłosiła się dobrowolnie" (art. 2 ust. 1).
Przykładem tego rodzaju pracy może być zatrudnianie obywateli państw okupowanych przez III Rzeszę i Japonię w okresie II wojny światowej (patrz: roboty przymusowe w III Rzeszy), wykorzystywanie więźniów osadzonych w sieci obozów koncentracyjnych Gułagu w ZSRR lub praca w kopalniach węgla lub uranu odbywana przymusowo w ramach służby wojskowej w wojskowych batalionach górniczych na terenie Polski w latach 1949–1959.
Jedną z cech pracy przymusowej jest także stały nadzór pracowników sprawowany przez odpowiednie organy: militarne, paramilitarne lub policyjne. Może też być wykorzystywana jako sposób eksterminacji określonych osób, grup społecznych, narodowościowych lub nawet całych narodów.
Regulacje prawne.
W czasie I wojny światowej zatrudnienie jeńców regulował art. 6 haskiego regulaminu wojny lądowej z 1899 i 1907, w czasie II wojny światowej art. 27 – 34 Konwencji genewskiej o jeńcach z 1929, obecnie art. 49 – 57 Konwencji genewskiej o traktowaniu jeńców z 1949 (m.in. zakazane są prace niebezpieczne a warunki pracy nie powinny ustępować tym, z jakich korzystają obywatele państwa zatrzymującego), zaś ludności cywilnej art. 39 – 41, 51n i 95 Konwencji o ochronie osób cywilnych podczas wojny. Art. 5 Drugiego Protokołu Dodatkowego z 1977 głosi "osoby pozbawione wolności z powodów związanych z konfliktem zbrojnym powinny, w razie skierowania do pracy, korzystać z warunków pracy i zabezpieczeń podobnych do tych, z jakich korzysta miejscowa ludność cywilna".
Konwencja w sprawie niewolnictwa z 1926 w art. 5 zabroniła robót przymusowych prócz "wymaganych tylko dla celów publicznych", zaś "o ile praca przymusowa lub obowiązkowa będzie jeszcze istnieć, będzie ona stosowana tylko wyjątkowo, za odpowiednim wynagrodzeniem i pod warunkiem, że nie pociągnie za sobą zmiany zwykłego miejsca zamieszkania". Zakaz skonkretyzowała Międzynarodowa Organizacja Pracy w Konwencji nr 29 z 1930 (zabraniając prac innych niż: wykonywane tytułem służby wojskowej; z wyroku sądu; w ramach walki z klęską żywiołową lub epidemią oraz "drobne roboty wykonywane w bezpośrednim interesie ogółu przez członków tego ogółu" o ile "sama ludność lub jej bezpośredni przedstawiciele będą mieli prawo wypowiadania się co do celowości tych robót") a normy te powtórzyły Europejska konwencja praw człowieka z 1950 w art. 4, Międzynarodowy Pakt Praw Obywatelskich i Politycznych (art. 8) i Amerykańska konwencja praw człowieka z 1969 (art. 6). Międzynarodowy Pakt Praw Gospodarczych, Społecznych i Kulturalnych w art. 6 mówi o swobodnym wyborze pracy. Dodatkowe ograniczenia dopuszczalności przymusu wprowadziła Konwencja MOP nr 105 z 1957, zabraniając karać robotami przymusowymi przeciwników politycznych czy uczestników strajku lub wykorzystywać je w celu dyskryminacji rasowej, społecznej, narodowej albo religijnej bądź stosować je pod pretekstem "wykorzystania siły roboczej dla celów rozwoju gospodarczego".
Konwencja MOP nr 95 z 1 lipca 1949 o ochronie płacy ustala, że zarobki powinny być wypłacane regularnie, zakazane jest ograniczanie swobody pracownika w dysponowaniu wypłatą, a w razie bankructwa przedsiębiorstwa roszczenia o zaległe wypłaty mają pierwszeństwo. Celem jest zapewnienie możliwości zmiany pracy.
Konwencja MOP nr 122 z 9 lipca 1964 dotycząca polityki zatrudnienia wzywa strony do takiego jej kształtowania "aby istniał swobodny wybór zatrudnienia i aby każdy pracownik miał wszelkie możliwości zdobywania kwalifikacji niezbędnych do wykonywania pracy, która mu odpowiada, oraz wykorzystania swoich umiejętności i zdolności w tej pracy, bez względu na rasę, kolor skóry, płeć, wyznanie, poglądy polityczne, przynależność narodową lub pochodzenie społeczne".
Konwencja o zakazie apartheidu (1973) w art 2 e) zabrania "wyzyskiwania pracy członków jednej lub kilku grup rasowych w szczególności przez poddawanie ich pracy przymusowej", zaś Konwencja w sprawie likwidacji wszelkich form dyskryminacji rasowej (1966) w art. 5 e) nakazuje zagwarantować wszystkim bez różnicy rasy, koloru skóry czy pochodzenia narodowego m.in. prawo swobodnego wyboru zatrudnienia.
Porozumienie Londyńskie z 8 sierpnia 1945 ustanawiające Międzynarodowy Trybunał Wojskowy w Norymberdze "deportacje na roboty przymusowe albo w innym celu ludności cywilnej na okupowanym obszarze lub z tego obszaru" zaliczało do zbrodni wojennych, zaś do zbrodni przeciw ludzkości "obracanie ludzi w niewolników, deportacja i inne czyny nieludzkie, których dopuszczono się przeciwko jakiejkolwiek ludności cywilnej, przed wojną lub podczas niej". Statut Międzynarodowego Trybunału Karnego z 1998 w art. 7 wśród zbrodni przeciwko ludzkości wymienia niewolnictwo (opisane jako "realizowanie niektórych lub wszystkich uprawnień związanych z prawem własności w stosunku do człowieka oraz obejmuje realizację tych uprawnień w zakresie handlu ludźmi, a w szczególności kobietami i dziećmi"), deportację lub przymusowe przemieszczanie ludności (definiując jako "zmuszenie ludzi do zmiany ich zgodnego z prawem miejsca zamieszkania połączone z wydaleniem lub innymi przymusowymi działaniami, bez podstawy w prawie międzynarodowym") oraz "uwięzienie lub inne dotkliwe pozbawienie wolności fizycznej z naruszeniem podstawowych reguł prawa międzynarodowego". Art. 8 jako jedną ze zbrodni wojennych opisuje "bezprawną deportację lub przesiedlenie albo bezprawne pozbawianie wolności". Zakazy te są szersze niż zakaz pracy przymusowej, tym samym obejmują go także.

</doc>
<doc id="1934979" url="https://pl.wikipedia.org/wiki?curid=1934979" title="Smith Island (Zatoka Hudsona)">
Smith Island (Zatoka Hudsona)

Smith Island – kanadyjska wyspa we wschodniej części Zatoki Hudsona. Wyspa ma 131 km² i obwód równy 90 km. Jest częścią regionu Qikiqtaaluk należącego do terytorium Nunavut. Znajduje się w odległości 2 km od zachodniego wybrzeża półwyspu Ungava (Quebec), nieopodal miejscowości Akulivik.

</doc>
<doc id="1934980" url="https://pl.wikipedia.org/wiki?curid=1934980" title="Wszystko o Stevenie">
Wszystko o Stevenie

Wszystko o Stevenie (ang. "All About Steve", 2009) − amerykański film komediowy w reżyserii Phila Trailla. Tytuł filmu nawiązuje do innego filmu − "Wszystko o Ewie" z 1950 roku. Oba filmy powstały dla wytwórni 20th Century Fox.
Fabuła.
Mary Horowitz (Sandra Bullock) jest autorką krzyżówek "Sacramento Herald". Ma ogromną wiedzę i jest bardzo błyskotliwa – potrafi w mgnieniu oka wymienić kilkanaście synonimów jakiegoś słowa, jej zagadki krzyżówkowe są genialne, ale mimo to Mary jest społecznie nieprzystosowana. Na randce w ciemno zorganizowanej przez jej ekscentrycznych rodziców, Mary spotyka Steve’a (Bradley Cooper), operatora kanału informacyjnego CNN. Steve okazuje się być przystojnym i czarującym facetem, a Mary jest przekonana, że to miłość od pierwszego spojrzenia. Jednak uczucie Mary nie jest odwzajemnione przez Stevena, który z kolei jest podpuszczany przez kolegę, prezentera Hartmana Hughesa (Thomas Haden Church), który cieszy się widząc, jak jego operator cierpi. Po wyrzuceniu z pracy po stworzeniu krzyżówki pod tytułem "Wszystko o Stevenie", Mary decyduje się jeździć za Steve’em po całym kraju. Dziewczyna spotyka na swojej drodze protestujących Elizabeth (Katy Mixon) i Howarda (DJ Qualls). Trzymając się pogoni za Stevenem, grupa natrafi na tornado, które przeżyje. Następnie Mary w końcu wpada do szybu górniczego podczas relacji telewizyjnej. Kobieta zostaje uwięziona w kopalni. Horowitz odkrywa sposób, w jaki się wydostać, a następnie dołączyć do Hartmana, który ostatecznie pomaga kobiecie.

</doc>
<doc id="1934982" url="https://pl.wikipedia.org/wiki?curid=1934982" title="Acura TSX">
Acura TSX



</doc>
<doc id="1934983" url="https://pl.wikipedia.org/wiki?curid=1934983" title="Grand Prix Australii 2010">
Grand Prix Australii 2010

Grand Prix Australii 2010 – druga runda Mistrzostw Świata Formuły 1 w sezonie 2010.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1934988" url="https://pl.wikipedia.org/wiki?curid=1934988" title="Konieczność miłości">
Konieczność miłości

Konieczność miłości - piosenki Zygmunta Koniecznego - to czwarty album Mariusza Lubomskiego, na którym oprócz artysty, piosenki wykonywali laureaci ogólnopolskich konkursów piosenek: Iwona Loranc, Mariusz Orzechowski, Natalia Grosiak, Magdalena Gołębiowska, Paulina Bisztyga, Beata Osytek, zespół Trzy Dni Później. 

</doc>
<doc id="1934989" url="https://pl.wikipedia.org/wiki?curid=1934989" title="Agata Rzeszewska">
Agata Rzeszewska

Joanna Agata Rzeszewska (ur. 2 stycznia 1956 w Łodzi) – polska aktorka oraz lektorka filmowa.
Życiorys.
Ukończyła studia na Wydziale Aktorskim PWSFTviT im. Leona Schillera w Łodzi (1978). Zadebiutowała w filmie w 1977 roku. W latach 1978–1984 występowała w Teatrze Rozmaitości w Warszawie, a w latach 1984–1992 w Teatrze Komedii w Warszawie (teatr w 1990 roku zmienił nazwę na Teatr Północny). Zajmuje się też dubbingiem, pracuje również jako lektor.
Jest córką reżysera Janusza Rzeszewskiego oraz kostiumograf Lidii Rzeszewskiej.

</doc>
<doc id="1934990" url="https://pl.wikipedia.org/wiki?curid=1934990" title="Dyskografia Agnieszki Chylińskiej">
Dyskografia Agnieszki Chylińskiej



</doc>
<doc id="1934993" url="https://pl.wikipedia.org/wiki?curid=1934993" title="Saint-Jean-sur-Richelieu">
Saint-Jean-sur-Richelieu

Saint-Jean-sur-Richelieu – miasto w Kanadzie, w prowincji Quebec, w regionie Montérégie i MRC Le Haut-Richelieu. Miasto położone jest nad rzeką Richelieu. Jego początki datuje się na 1666 rok, kiedy to zbudowano tu fort Saint-Jean.
Liczba mieszkańców Saint-Jean-sur-Richelieu wynosi 87 492. Język francuski jest językiem ojczystym dla 94,6%, angielski dla 2,5% mieszkańców (2006).
W mieście rozwinął się przemysł maszynowy, włókienniczy oraz drzewny.

</doc>
<doc id="1934994" url="https://pl.wikipedia.org/wiki?curid=1934994" title="IC 1801">
IC 1801

IC 1801 (również PGC 9392 lub UGC 1936) – galaktyka spiralna znajdująca się w gwiazdozbiorze Barana. Została odkryta 27 grudnia 1897 roku przez Stéphane’a Javelle’a.
Galaktyka IC 1801 znajduje się w fazie zderzenia z galaktyką NGC 935. Jako para galaktyki te zostały skatalogowane w "Atlasie Osobliwych Galaktyk" Haltona Arpa jako Arp 276.
W galaktyce IC 1801 zaobserwowano niepotwierdzoną supernową SN 1976H.

</doc>
<doc id="1934995" url="https://pl.wikipedia.org/wiki?curid=1934995" title="Lubomski Conte’m">
Lubomski Conte’m

Lubomski Conte'm - drugi album Mariusza Lubomskiego, na którym wykonuje piosenki Paolo Conte w przekładzie Jerzego Menela.
Twórcy.
gościnnie

</doc>
<doc id="1934996" url="https://pl.wikipedia.org/wiki?curid=1934996" title="Peter Hlinka">
Peter Hlinka

Peter Hlinka (ur. 5 grudnia 1978 w Preszowie) – słowacki piłkarz występujący na pozycji pomocnika.
Kariera.
Peter Hlinka swoją karierę rozpoczął w Tatranie Preszów. W 2000 roku przeniósł się do Sturmu Graz, w którym zdołał zagrać w ledwie 8 meczach. Kolejnym klubem w jego karierze było SC Bregenz. Po 3 latach gry w tym klubie, Hlinka został piłkarzem stołecznego Rapidu Wiedeń. Następnie w sezonie 2007/2008 występował w bawarskim klubie FC Augsburg. W 2008 roku po raz kolejny został piłkarzem Sturmu. W lipcu 2010 roku odszedł do Austrii Wiedeń. W 2012 roku został zawodnikiem SC Wiener Neustadt. Grał też w Wackerze Innsbruck.

</doc>
<doc id="1934998" url="https://pl.wikipedia.org/wiki?curid=1934998" title="Parafia greckokatolicka pw. Narodzenia Najświętszej Maryi Panny w Białym Borze">
Parafia greckokatolicka pw. Narodzenia Najświętszej Maryi Panny w Białym Borze

Parafia greckokatolicka pw. Narodzenia Najświętszej Maryi Panny w Białym Borze – parafia greckokatolicka w Białym Borze.
Parafia należy do eparchii wrocławsko-koszalińskiej i znajduje się na terenie dekanatu słupskiego.
Historia parafii.
Parafia greckokatolicka pw. Narodzenia Najświętszej Maryi Panny w Białym Borze funkcjonuje od 1957 r., księgi metrykalne są prowadzone od roku 1958.
Świątynia parafialna.
Cerkiew greckokatolicka (poświęcona 20.09.1997) znajduje się w Białym Borze przy ulicy Księdza Bazylego Hrynyka 4.
Duszpasterstwo.
Proboszczowie i wikarzy.:

</doc>
<doc id="1934999" url="https://pl.wikipedia.org/wiki?curid=1934999" title="Giraffa camelopardalis tippelskirchi">
Giraffa camelopardalis tippelskirchi



</doc>
<doc id="1935001" url="https://pl.wikipedia.org/wiki?curid=1935001" title="Giraffa camelopardalis rothschildi">
Giraffa camelopardalis rothschildi



</doc>
<doc id="1935002" url="https://pl.wikipedia.org/wiki?curid=1935002" title="Dwaraka">
Dwaraka



</doc>
<doc id="1935003" url="https://pl.wikipedia.org/wiki?curid=1935003" title="Felis silvestris silvestris">
Felis silvestris silvestris



</doc>
<doc id="1935005" url="https://pl.wikipedia.org/wiki?curid=1935005" title="Mistrzostwa Polski w Boksie 2010">
Mistrzostwa Polski w Boksie 2010

81. Mistrzostwa Polski w Boksie 2010 (mężczyzn) odbyły się w dniach 17-21 marca 2010 w Strzegomiu. Wystartowała rekordowa liczba zawodników - 178.

</doc>
<doc id="1935006" url="https://pl.wikipedia.org/wiki?curid=1935006" title="Julius Steinborn">
Julius Steinborn



</doc>
<doc id="1935008" url="https://pl.wikipedia.org/wiki?curid=1935008" title="Ignaz Czapka">
Ignaz Czapka

Ignaz Czapka (von Winstetten) (ur. 24 lutego 1791 w Liebau na Morawach, zm. 5 czerwca 1881 w Wiedniu) – austriacki prawnik i burmistrz Wiednia.
Syn Johanna, szewca.
Studiował prawo w Ołomuńcu i Wiedniu. W latach 1838-1848 był burmistrzem Wiednia; jego zasługą było unowocześnienie miasta (kanały, oświetlenie gazowe, wodociągi). W 1843 podniesiony do stanu szlacheckiego jako Ritter von Winstetten. W 1856 został dyrektorem wiedeńskiej policji.

</doc>
<doc id="1935010" url="https://pl.wikipedia.org/wiki?curid=1935010" title="Sabnak">
Sabnak



</doc>
<doc id="1935012" url="https://pl.wikipedia.org/wiki?curid=1935012" title="Salmak">
Salmak



</doc>
<doc id="1935013" url="https://pl.wikipedia.org/wiki?curid=1935013" title="Ruryk (1906)">
Ruryk (1906)

Ruryk (ros. Рюрик, "Riurik") – rosyjski krążownik pancerny z okresu I wojny światowej. Był drugim rosyjskim okrętem tej klasy noszącym nazwę na cześć księcia Ruryka, po krążowniku „Ruryk” zatopionym podczas wojny rosyjsko-japońskiej. Został zbudowany dla Rosji w Wielkiej Brytanii, pozostając jedyną jednostką swojego typu. Był najsilniejszym rosyjskim krążownikiem pancernym oraz jednym z ostatnich i najsilniejszych okrętów tej klasy na świecie.
Wszedł do służby w 1909 roku i służył we Flocie Bałtyckiej, biorąc aktywny udział w walkach na Bałtyku podczas I wojny światowej. Bywał używany jako okręt flagowy głównodowodzącego Floty Bałtyckiej. Pod koniec 1918 roku został odstawiony do rezerwy, a ostatecznie wycofany ze służby w 1923 roku.
Budowa.
Jeszcze na początku wojny rosyjsko-japońskiej Rosja zdecydowała zbudować nowoczesny silny krążownik pancerny, mogący działać jako „szybkie skrzydło” eskadry pancerników i służyć do zadań rozpoznawczych. Pierwszym rosyjskim krążownikiem pancernym o takim przeznaczeniu był ukończony tuż przed wojną „Bajan”, lecz nowy okręt miał być większy i silniejszy oraz współdziałać z nowo budowanymi pancernikami „Andriej Pierwozwannyj” i „Impierator Pawieł I”. W lipcu 1904 roku Morski Komitet Techniczny ministerstwa marynarki ogłosił konkurs na zaprojektowanie takiego okrętu według opracowanych w Rosji założeń. W konkursie zwyciężyła brytyjska firma Vickers z Barrow-in-Furness, której pośrednikiem był znany handlarz bronią Basil Zaharoff. 31 maja 1905 roku podpisano wstępne zamówienie na skonstruowanie i budowę okrętu, z przewidywanym terminem gotowości na 1 marca 1907 roku. Cena okrętu miała wynosić 1,5 mln funtów (14 190 000 rubli). Początkowo projekt przewidywał uzbrojenie w 4 działa kalibru 254 mm, 12 dział 203 mm i 20 – 76 mm, lecz na wniosek strony rosyjskiej zmieniono je na 4 działa 254 mm, 8 dział 203 mm i 20 dział 120 mm, znacząco wzmacniając artylerię średnią kosztem rezygnacji z dwóch wież dział 203 mm na śródokręciu. Wyporność projektowa wzrosła natomiast z 13 500 t do 15 000 t.
Stępkę pod budowę okrętu położono 9 sierpnia 1905 roku, jeszcze przed oficjalnym podpisaniem umowy, które miało miejsce 23 (10) stycznia 1906 roku (data w nawiasie – według starego stylu). W tym czasie masa konstrukcji sięgnęła już 2600 ton. Na etapie budowy doszło do opóźnień, spowodowanych m.in. wprowadzaniem przez stronę rosyjską dalszych zmian do projektu (nie praktykowanych w brytyjskim budownictwie okrętowym) oraz koniecznością opanowania rosyjskich norm dla zaprojektowania uzbrojenia i produkcji pancerza poziomego. Kadłub wodowano 4 listopada 1906 roku, a 6 lipca 1907 roku okręt rozpoczął próby morskie, po czym dalsze wyposażanie i montaż artylerii zlecono firmie Beardmore w Dalmuir. Podczas prób artylerii w lecie 1908 roku pojawił się problem ze słabym mocowaniem podstaw wież, powodującym odkształcenia pokładów podczas strzelania. Po wzmocnieniu mocowania wież, w sierpniu okręt − przyjęty warunkowo − przepłynął do Rosji. Dalsze próby w Rosji wykazały ponowne problemy z mocowaniem wież, które ostatecznie usunięto w Kronsztadzie do czerwca 1909 roku z pomocą producenta. Koszt poprawek na miejscu wyniósł ponad 3 miliony rubli, które strona rosyjska zatrzymała z kontraktu, a Vickers otrzymał jedynie 1 129 972 funtów „Ruryk” wszedł w końcu do służby w lipcu 1909 roku.
Warto podkreślić, że budowa okrętu dla Rosji w Wielkiej Brytanii była ewenementem w historii dotychczasowych stosunków między oboma krajami (rosyjska doktryna morska przez większą część drugiej połowy XIX wieku upatrywała w brytyjskiej flocie i żegludze głównego potencjalnego przeciwnika, a Wielka Brytania nieoficjalnie wspierała Japonię w trwającej jeszcze do 1905 roku wojnie rosyjsko-japońskiej) i być może stanowiła zapowiedź zbliżenia obu krajów, uwieńczonego zawarciem sojuszu antyniemieckiego (ententy) w roku 1907.
W 1905 roku planowano budowę dwóch dalszych okrętów tego typu w Rosji, jednakże zrezygnowano z niej z powodu trudności technologicznych, wiążących się z koniecznością importu stali wysokiej wytrzymałości lub przeprojektowania okrętu. Planowano także na przełomie lat 1905/1906 rozwinięcie typu „Ruryka” z napędem turbinami parowymi, lecz na przeszkodzie jego rozwojowi stanął brak doświadczenia w tym zakresie konstruktorów rosyjskich, a później projekt zarzucono. Projekt turbinowego „Ruryka” sporządziła w 1906 roku także firma Vickers, lecz nie został zrealizowany, a wkrótce koncepcja okrętu z artylerią dwóch kalibrów stała się przestarzała.
Konstrukcja i opis.
Opis ogólny.
Kadłub „Ruryka”, o konstrukcji opartej o wzdłużno-poprzeczny układ wiązań, był w całości nitowany, z typową dla okrętów tego okresu taranową dziobnicą. Dzielił się na przedziały wodoszczelne 30 poprzecznymi grodziami (tylko 4 z nich były na pełną wysokość kadłuba do pokładu górnego). Okręt miał trzy ciągłe pokłady, na całą długość kadłuba: górny (odkryty w części rufowej), środkowy (pancerny) i dolny (również pancerny). Przy długości całkowitej 161,2 m (149,3 m między pionami) i szerokości maksymalnej 22,86 m, projektowana wyporność normalna wynosiła 15 170 ton, a średnie zanurzenie przy wyporności normalnej określono na 7,92 m. Po ukończeniu wyporność normalna wzrosła do 15 544 ton, a faktyczna wyporność pełna do 17 250 ton.
Okręt miał zwartą sylwetkę, z niskimi kominami blisko siebie na śródokręciu, nadbudówką dziobową tuż przed nimi i z długimi płaszczyznami pokładu przed wieżą dziobową i za wieżą rufową. Podniesiony pokład dziobowy, pozbawiony wzniosu, ciągnął się na ok. 2/3 długości kadłuba. Na śródokręciu pod pokładem dziobowym znajdowały się kazamaty dla 8 dział 120 mm na każdej z burt. Dwie wieże dział głównego kalibru 254 mm umieszczone były klasycznie, w osi podłużnej okrętu, na pokładzie dziobowym i rufowym. Wieże drugiego kalibru artylerii głównej 203 mm umieszczone były po bokach centralnej grupy nadbudówek – dwie dziobowe na pokładzie dziobowym, po obu stronach pierwszego komina, a dwie rufowe na pokładzie górnym (rufowym), za uskokiem pokładu dziobowego, po obu stronach niewielkiej nadbudówki mieszczącej rufowe stanowisko dowodzenia. Na samej rufie okrętu znajdowała się tzw. galeryjka admiralska. Okręt miał na śródokręciu trzy proste kominy jednakowej wielkości.
Początkowo „Ruryk” został ukończony, wbrew pierwotnym planom, tylko z masztem rufowym, co było wyrazem krótkotrwałej tendencji we flocie rosyjskiej po wojnie z Japonią do wyposażania dużych okrętów w pojedyncze maszty. Wraz ze zmianą koncepcji, w 1910 roku ustawiono na nim też palowy maszt dziobowy, na nadbudówce dziobowej. Na przełomie 1916/1917 roku zamieniono go na stabilniejszy maszt trójnożny, ze stanowiskiem obserwacyjnym artylerii pod salingiem.
Okręt był wyposażony w dwa 12-tonowe kutry parowe, 1 kuter z silnikiem spalinowym i 9 łodzi wiosłowych różnych rozmiarów, zgrupowane na śródokręciu.
Uzbrojenie.
Artylerię główną stanowiły 4 działa kalibru 254 mm (10 cali) o długości lufy 50 kalibrów (L/50), umieszczone w dwóch dwulufowych wieżach, na dziobie i rufie, w osi symetrii kadłuba. Działa były konstrukcji Vickersa, lecz zaprojektowane według rosyjskich specyfikacji. Obrót wieży i podnoszenie dział było elektryczne (było to nowością dla Brytyjczyków, stosujących systemy hydrauliczne). Działa strzelały pociskami o masie 225,2 kg na odległość do 11,7 mil morskich (praktyczny zasięg celowania do 9,8 mil morskich). Praktyczny kąt ostrzału wynosił 260° dla wieży dziobowej i 280° dla rufowej.
Normalny zapas amunicji wynosił po 80 pocisków przeciwpancernych lub burzących na działo, maksymalnie w magazynach mieściło się 96 pocisków na działo.
Typową dla ciężkich okrętów początku XX wieku artylerię główną drugiego kalibru stanowiło 8 dział kalibru 203 mm (8 cali) o długości lufy L/50. Umieszczone były w czterech dwulufowych wieżach, po dwie na burtę, strzelających w kierunku dziobu albo rufy i na burty, z zakresem ostrzału po 170° dla wież dziobowych i 160° dla rufowych. Strzelały pociskami o masie 112,2 kg na odległość do 8,6 mili morskiej. Zapas amunicji stanowiło po 110 pocisków półpancernych lub burzących na działo (miejsce było na maksymalnie 128 pocisków). Wieże dział obu kalibrów artylerii głównej były podobne, skonstruowane przez Vickersa, lecz według rosyjskich wymagań opracowanych dla pancerników typu "Andriej Pierwozwannyj". Na skutek intensywnego szkolenia, lufy dział były jednak w chwili wybuchu I wojny światowej już mocno zużyte, co pogarszało celność. Ich produkcję podjęły rosyjskie Zakłady Obuchowskie, ale zdołano wyprodukować tam tylko 4 działa kalibru 254 mm i dopiero pod koniec 1915 roku zostały wymienione na nowe, podczas gdy działa 203 mm wymieniono w maju 1915 roku.
Artylerię średnią stanowiło 20 dział kalibru 120 mm Vickers w kazamatach burtowych, o długości lufy L/50, na pojedynczych podstawach. Umieszczone były po 10 na burtę, z czego po 8 pod pokładem dziobowym na śródokręciu, a 2 na rufie, o jeden pokład niżej (umieszczone były one w ścianach jadalni i salonu admiralskiego). Kąt ostrzału wynosił ok. 110-120° – według założeń cel mogły ostrzeliwać naraz co najmniej 4 działa. Działa te miały dłuższe lufy od standardowo używanych we flocie rosyjskiej dział Canet (L/45) i większą donośność – do 7,8 mili morskiej. Pociski miały masę 26,1-29,5 kg. Masa całego działa z podstawą wynosiła 8750 kg. Zapas amunicji wynosił po 200 pocisków burzących, szrapneli, nurkujących lub oświetlających, w dwóch komorach amunicyjnych (miejsce było na 219 pocisków na działo). Wysokie umieszczenie głównej baterii (5,5 m nad wodą) zwiększało zasięg i zmniejszało wpływ złej pogody.
Uzbrojenie uzupełniały 4 działa 47 mm Hotchkiss, umieszczone na dachach wież 203 mm, pełniące funkcje głównie salutacyjne lub szkolne. Na skrzydłach pomostu i śródokręciu było sześć karabinów maszynowych 7,62 mm Maxim, a dalsze dwa na kutrach parowych. Okręt miał ponadto dwie podwodne stałe wyrzutnie torpedowe kalibru 450 mm, w przedziale poniżej wieży dziobowej, po jednej na każdą burtę, ustawione prostopadle do burt, z zapasem 3 torped każda. Masa salwy burtowej artylerii głównej „Ruryka” wynosiła 1350 kg, a samych dział 254 mm – 900 kg.
Dopiero latem 1916 roku „Ruryk” otrzymał pierwsze działo przeciwlotnicze – kalibru 63 mm Zakładów Obuchowskich, o kącie podniesienia do 75°. W celu uzyskania szerokiego kąta ostrzału, ustawiono je na samym dziobie, przed kluzami łańcuchów kotwicznych. Drugą armatę tego typu ustawiono następnie na samej rufie. W kwietniu 1917 roku postanowiono zamienić je na działa kalibru 76 mm Lendera, ale nie jest jasne, czy zdołano to wykonać. Przez pewien czas „Ruryk” miał też działko automatyczne 40 mm Vickersa i dwa km-y dostosowano do strzelania przeciwlotniczego.
Do kierowania ogniem artylerii służyły 2 optyczne dalmierze 9-stopowe (o bazie 2743 mm) Barr &amp; Stroud w wieżyczkach na nadbudówkach dziobowej i rufowej. W toku służby zestaw dalmierzy ulegał wzbogaceniu: najpierw okręt otrzymał dalmierz 4,5-stopowy (1372 mm) do celów nawigacyjnych i trzeci 9-stopowy. Pod koniec 1915 roku zamontowano dwa dalsze dalmierze 9-stopowe na wieżach artylerii głównej, natomiast usunięto dalmierz z rufowej wieży dowodzenia. Oprócz 5 dalmierzy 9-stopowych Barr &amp; Stroud (2 w wieżach artylerii i 3 na skrzydłach pomostu), okręt posiadał wówczas 9-stopowy dalmierz Pollen w powiększonej opancerzonej wieżyczce na dziobowej wieży dowodzenia. Dodatkowo dodano dalmierz 4,5-stopowy dla działa przeciwlotniczego.
Opancerzenie.
Główny element opancerzenia burt stanowił pas pancerny na całej długości linii wodnej. W najgrubszym odcinku, chroniącym cytadelę między wieżami artylerii głównej, jego grubość wynosiła 152 mm, zmniejszając się do 102 mm na dolnej krawędzi. Poza cytadelą, w stronę dziobu pas miał grubość 102 mm i dalej 76 mm, a w stronę rufy: 76 mm. Pas sięgał 1,5 m poniżej konstrukcyjnej linii wodnej. Nad głównym pasem, w środkowej części znajdował się górny pas, grubości 76 mm. Wysokość obu pasów w rejonie cytadeli wynosiła 3650 mm. Burty pod pancerzem w rejonie cytadeli miały grubość 22 mm, a poza cytadelą 19 mm. Bateria artylerii średniej nad górnym pasem pancernym na śródokręciu oraz na rufie była chroniona pancerzem burtowym 76 mm.
Dolny pokład pancerny miał grubość 25 mm i dochodził bocznymi skosami o grubości 38 mm do dolnego krańca pasa pancernego. Nad nim znajdował się pancerny pokład średni grubości 38 mm. Ponadto, kazamaty dział kalibru 120 mm na śródokręciu i rufie były chronione od góry pokładem grubości 25 mm. Kazamaty artylerii średniej na śródokręciu były także oddzielone od wnętrza kadłuba i między sobą ścianami przeciwodłamkowymi grubości 25 mm. Grodzie za baterią artylerii średniej na śródokręciu oraz przed i za baterią na rufie, miały grubość 76 mm.
Wieże dział kalibru 254 mm miały pancerz grubości 203 mm z przodu i boków, 152 mm z tyłu i 64 mm od góry. Ich barbety miały grubość 184 mm (zmniejszającą się w głąb kadłuba do 51 mm). Wieże dział 203 mm miały pancerz dookoła grubości 178 mm i na dachu 51 mm, a ich barbety – 152 mm (zmniejszający się w głąb kadłuba). Okręt miał dziobowe i rufowe stanowiska dowodzenia, w formie cylindrów opancerzonych płytami 203 mm dookoła i 51 mm na dachu. Stanowiska te miały wąskie szczeliny obserwacyjne w ścianach, zamiast stosowanych wcześniej we flocie rosyjskiej dużych szczelin między ścianami a wypukłym dachem. Pod nimi były szyby komunikacyjne w formie rur prowadzących pod dolny pokład, ze ścianami grubości od 125 mm w górnym odcinku do 25 mm. W dachu stanowisk dowodzenia były wieżyczki dalmierzy, chronione pancerzem grubości 152 mm dookoła i 38 mm od góry. Podwodną ochronę kadłuba stanowiła wzdłużna gródź w rejonie cytadeli, grubości 38 mm, dochodząca do dolnego pokładu pancernego i oddzielająca zasobnie węglowe, przylegające do burt, od przedziałów siłowni. Masa pancerza według projektu wynosiła 4850 ton.
Urządzenia napędowe.
Okręt miał 28 kotłów wodnorurkowych systemu Belleville rozmieszczonych w czterech kotłowniach, położonych jedna za drugą (4 kotły w poprzecznym rzędzie w pierwszej kotłowni i po 8 kotłów w dwóch rzędach w pozostałych kotłowniach). Dwie czterocylindrowe pionowe maszyny parowe potrójnego rozprężania były umieszczone w dwóch przedziałach obok siebie, przedzielonych podłużną grodzią wodoszczelną, za kotłowniami. Moc kontraktowa wynosiła 19 700 KM. Maksymalna prędkość na próbach wyniosła 21,43 węzła, przy mocy 20 591 KM. Normalny zapas paliwa – węgla – wynosił 1200 ton, maksymalny – 2000 ton, zasięg zaś 4290 mil morskich przy prędkości 10 węzłów.
Jeszcze podczas budowy „Ruryka” jesienią 1905 roku strona rosyjska rozważała możliwość ukończenia go z turbinami parowymi, lecz stanowisko Vickersa nie było przychylne tak dalekim zmianom, a same turbiny były jeszcze niewystarczająco wypróbowaną nowością. Już podczas służby okrętu proponowano kilka wariantów jego przebudowy w ten sposób, ale pozostały one w sferze studiów. Najbliższy realizacji był projekt przebudowy z przełomu lat 1916/17, podczas remontu uszkodzeń okrętu. „Ruryk” miał wówczas otrzymać turbiny o mocy aż 42 000 KM, pozwalające na uzyskanie prędkości 25 w. Nie przystąpiono jednak do jego realizacji z powodu trudności technologicznych i pogorszenia sytuacji wewnętrznej w kraju, a także problematycznej celowości modernizacji przestarzałego koncepcyjnie i w dużym stopniu zużytego okrętu.
Ocena.
Masa salwy burtowej artylerii głównej „Ruryka” (1350 kg) przewyższała wszystkie krążowniki pancerne z wyjątkiem japońskich typów "Ibuki" i "Tsukuba", uzbrojonych nietypowo dla tej klasy w działa kalibru 305 mm. Główny kaliber w postaci 4 dział 254 mm posiadały jeszcze jedynie włoskie krążowniki typów "Pisa" i "San Giorgio" oraz amerykański typ "Tennessee", lecz miały krótsze działa o gorszych charakterystykach i słabsze działa drugiego kalibru. „Ruryk” przewyższał ponadto inne krążowniki pancerne posiadające artylerię główną dwóch kalibrów pod względem artylerii pomocniczej (jedynie japońskie miały działa kalibru 120 mm, lecz w mniejszej liczbie, a większość miała działa kalibru 76 mm).
Pancerz grubości typowej dla ogółu krążowników pancernych pokrywał większą powierzchnię, niż u większości z nich. Okręt miał dobrą dzielność morską, dużą żywotność i stosunkowo zaawansowany system kontroli uszkodzeń (zalewania i osuszania przedziałów). Jedyną większą wadą projektu była prędkość, niższa od większości nowo budowanych krążowników pancernych o 1-2 węzły. Ogółem, „Ruryk” był jednym z najlepszych krążowników pancernych świata, o dobrze zbalansowanych charakterystykach, lecz podobnie, jak inni przedstawiciele tej klasy, stał się przestarzały koncepcyjnie z chwilą pojawienia się szybszych i lepiej uzbrojonych krążowników liniowych. Mimo to, nie miał na Bałtyku silniejszych lub nawet równorzędnych przeciwników, gdyż Niemcy wykorzystywali swoje krążowniki liniowe i nowe pancerniki na Morzu Północnym jako przeciwwagę dla floty brytyjskiej.
Służba.
Przed I wojną światową.
6 października (23 września) 1908 roku okręt wizytował car Mikołaj II. Organizacja eserów planowała uprzednio zamach na cara i dwóch zwerbowanych członków załogi miało go przy tej okazji zastrzelić, lecz ostatecznie spiskowcy nie podjęli akcji z powodu zakazania jej przez komitet okrętowy, który obawiał się, że próba zamachu udaremni planowane powstanie marynarzy całej Floty Bałtyckiej.
„Ruryk” przed I wojną światową odbywał liczne rejsy zagraniczne, połączone z oficjalnymi wizytami, pełniąc rolę „wizytówki” rosyjskiej floty. Podobnie jak inne okręty Floty Bałtyckiej, zimą był wycofywany do rezerwy z uwagi na zalodzenie i rozpoczynał kampanię późną wiosną. Tuż po wejściu do służby, w lipcu 1909 roku „Ruryk” z innymi okrętami konwojował carskie jachty do Wielkiej Brytanii i wziął udział w uroczystościach we francuskim Cherbourgu, a następnie wielkiej rewii floty na redzie Spithead 2 sierpnia 1909 roku. Zimą na okręcie odstawionym do rezerwy przeprowadzano różne drobne prace modernizacyjne, jak ustawienie drugiego masztu i wymianę pokrycia pokładu z niezdającej egzaminu masy plastycznej podobnej do linoleum na sosnowe deski.
W 1910 roku „Ruryk” został przydzielony do Oddziału Bałtyckiego, mającego za zadanie szkolenie praktyczne gardemarynów (podchorążych). 6 lipca (23 czerwca) wziął udział w dużych manewrach na Zatoce Fińskiej, obserwowanych przez członków Dumy. Na pokładzie „Ruryka” znajdował się wówczas kierujący ćwiczeniami wiceadmirał Nikołaj Essen. Między lipcem a listopadem 1910 roku „Ruryk” z innymi okrętami popłynął w rejs na Morze Śródziemne, na uroczystości 50-lecia panowania połączone z koronacją królewską księcia Czarnogóry Mikołaja I (w zespole kadm. N. Mankowskiego, z pancernikami „Cesariewicz” – flagowy, „Sława” i krążownikiem „Bogatyr'”). Wizyta ta miała także aspekt polityczny – służyła demonstracji rosyjskiego poparcia dla krajów słowiańskich nad Morzem Adriatyckim. Zespół wypłynął 31 (18) lipca z Kronsztadtu i odwiedził po drodze Portsmouth, Algier, Fiume i dopłynął 1 września (19 sierpnia) do Antivari (Bar) w Czarnogórze. Uroczystości w stolicy Czarnogóry, w których wzięły udział kompanie honorowe okrętów, trwały do 7 września (25 sierpnia), a następnego dnia zespół wypłynął z powrotem. Podczas rejsu okręty odwiedziły Fiume, zatokę Suda, Pireus, Tulon, Vigo, Cherbourg, prowadząc po drodze ćwiczenia i powracając 15 (2) listopada do Kronsztadtu. W wypadku podczas załadunku węgla w Fiume zginął podoficer z załogi „Ruryka”.
W lutym 1911 roku „Ruryk” został włączony, z uwagi na swoją siłę, w skład nowo utworzonej Brygady Okrętów Liniowych kadm. Mankowskiego. Na samym początku kampanii, 14 (1) maja 1911 roku „Ruryk” lekko uszkodził poszycie denne na mieliźnie koło Kronsztadu, po czym musiał być dokowany w czerwcu. Reszta kampanii letniej przeszła na ćwiczeniach na Bałtyku, a w sierpniu „Ruryk” i „Cesariewicz” odwiedziły Travemünde. We wrześniu 1912 roku „Ruryk” w składzie eskadry głównych sił Floty Bałtyckiej, konwojował jacht cesarzowej-matki Marii Fiodorowny udającej się z wizytą do Danii z okazji urodzin króla Chrystiana X (jej bratanka). Zespół dotarł do Kopenhagi 25 (12) września. „Ruryk” był podczas wizyty okrętem flagowym dowódcy Floty Bałtyckiej wiceadmirała N. Essena, odwiedzony został przez króla Danii i urządzono na jego pokładzie rufowym wystawny bal.
W 1913 roku okręty Floty Bałtyckiej w dalszym ciągu zajmowały się ćwiczeniami. W zawodach artyleryjskich o nagrodę cara 17 (4) lipca, strzelanie obserwował z pokładu „Ruryka” sam car Mikołaj II. We wrześniu 1913 roku główne siły Floty Bałtyckiej, z „Rurykiem” jako okrętem flagowym wadm. Essena, odwiedziły Portland, Brest i Stavanger. W obliczu napięć w Europie, eskadra była szczególnie gorąco przyjmowana w sojuszniczej Wielkiej Brytanii i Francji.
I wojna światowa.
Po wybuchu I wojny światowej, już 1 sierpnia (17 lipca) w nocy „Ruryk” wyszedł w morze z Rewla, z brygadą okrętów liniowych, dozorując na wypadek próby wtargnięcia floty niemieckiej do Zatoki Fińskiej i osłaniając stawianie obronnej zagrody minowej. „Ruryk” służył w tym okresie jako okręt flagowy dowódcy Floty Bałtyckiej Nikołaja Essena. 10 sierpnia siły Floty z „Rurykiem” wypłynęły w celu ewentualnego zniszczenia szwedzkich okrętów, na wypadek przystąpienia Szwecji do wojny, lecz akcja została odwołana przez głównodowodzącego armii rosyjskiej, a Szwecja pozostała w tej wojnie neutralna. 11 sierpnia „Ruryk” lekko uszkodził dno na skale koło wyspy Nargen, ale uszkodzenia zostały usunięte prowizorycznie siłami załogi, przy pomocy klinów i cementu.
W dniach 1-3 września (19-21 sierpnia) 1914 roku „Ruryk” pod flagą adm. Essena odbył pierwszy rejs rozpoznawczy w rejon Gotlandii, z krążownikami „Rossija”, „Bogatyr'”, „Oleg” i niszczycielami, lecz nie doszło do żadnych starć z przeciwnikiem (napotkany dwukrotnie niemiecki krążownik „Augsburg” zdołał uniknąć walki). Okręty rosyjskie bazowały wówczas głównie w Rewlu (Tallinnie). Bezskuteczne było też wyjście sił głównych w morze 8-9 września (26-27 sierpnia) i operacja rozpoznawcza „Ruryka” i krążowników 25 (12) września oraz rajd pod Gotlandię 27-29 (14-16) września, przeprowadzony przez „Ruryka” pod flagą adm. Essena i krążownik pancerny „Pałłada”. 30 września „Ruryk”, podczas silnego sztormu, uczestniczył w akcji ewakuacji rosyjskich ekip ratowniczych pracujących na wraku niemieckiego krążownika „Magdeburg”.
W listopadzie flota rosyjska zaczęła wykorzystywać niszczyciele do stawiania ofensywnych zagród minowych. Również „Ruryk” z krążownikami pancernopokładowymi „Oleg” i „Bogatyr'” i stawiaczem min „Amur” utworzył oddział specjalnego przeznaczenia, który przeprowadził 17-19 (4-6) listopada operację stawiania 240 min przez „Amur” na wodach niemieckich. Między 21 a 27 listopada „Ruryk” był dokowany w Kronsztadzie. Dla dalszych operacji minowych, „Ruryk” oraz inne krążowniki zostały przystosowane do przenoszenia min przez zabudowę na pokładach torów minowych. Podczas kolejnej operacji oddziału, 14 (1) grudnia „Ruryk” postawił 120 min na wysokości Zatoki Gdańskiej. 29 (16) grudnia „Ruryk” został włączony w skład 1. Brygady Krążowników kontradmirała M. Bachiriewa. 13 stycznia 1915 roku (31 grudnia 1914 r.) „Ruryk”, „Admirał Makarow” i „Bajan” osłaniały stawianie min na południowo-zachodnim Bałtyku (przez krążowniki „Rossija”, „Oleg” i „Bogatyr'”), na których uszkodzeniu uległy niemieckie krążowniki lekkie „Augsburg” i „Gazelle”.
Podczas osłony kolejnej operacji minowania, pod flagą kadm. M. Bachiriewa, 14 (1) lutego 1915 roku, z powodu słabej widoczności, „Ruryk” rozdarł dno na całej długości na kamiennej ławicy koło Gotlandii. Okręt nabrał ok. 2700 ton wody, zalaniu uległy przedziały podwójnego dna, trzecia kotłownia i część zasobni węglowych. 16 lutego dotarł o własnych siłach z małą prędkością do Rewla. Następnie, po odciążeniu okrętu (m.in. demontaż dział i dachów wież), na początku marca (17-21 lutego) przeszedł w trudnych warunkach zalodzenia za trzema lodołamaczami do Kronsztadu, gdzie został dokowany. W toku remontu wymieniono też na nowe działa kalibru 203 mm. „Ruryk” wszedł ponownie do służby pod koniec czerwca.
2 lipca (19 czerwca) 1915 roku „Ruryk” wziął udział w wypadzie 1. Brygady Krążowników, zakończonym starciem z okrętami niemieckimi koło Gotlandii. „Ruryk” wcześniej odstał od zespołu w silnej mgle i dopłynął na pomoc rosyjskim krążownikom już w końcowej fazie bitwy. Podjął walkę najpierw z lekkim krążownikiem „Lübeck”, nie zadając mu uszkodzeń, a następnie z krążownikiem pancernym „Roon”, który zmusił do odwrotu. Krótki pościg był bezskuteczny z powodu mgły. „Ruryk” wystrzelił w starciu 46 pocisków 254 mm, 102 – 203 mm i 163 – 120 mm. Według rosyjskich relacji, „Roon” otrzymał kilka trafień, w tym pociskiem 203 mm w rejonie czwartego komina. Na „Ruryku” zostało rannych 9 marynarzy, z czego jeden zmarł, lecz nie jest jasne, jakie okręt odniósł w starciu uszkodzenia. Istnieje wersja, że miał zostać trafiony aż 10 pociskami 105 mm krążownika „Lübeck”, które mimo to spowodowały jedynie nieznaczne uszkodzenia. Część autorów nie wspomina jednak o uszkodzeniach, brak jest też oficjalnych dokumentów na ten temat lub fotografii. W czasie starcia doszło na „Ruryku” do przejściowego wyłączenia z akcji wieży dziobowej i zatrucia 7 marynarzy gazami prochowymi na skutek awarii systemu przedmuchiwania lufy i przedostania się gazów prochowych do wewnątrz. Na umiarkowane wyniki ognia „Ruryka” miało niewątpliwie wpływ zupełne zużycie luf dział kalibru 254 mm. Nie znajduje natomiast potwierdzenia w dokumentach ani oficjalnych raportach spotykana w literaturze wersja o mało dokładnym ogniu z powodu uszkodzenia głównego dalmierza, zalanego wodą przy wybuchu pocisku z „Lübecka”.
30-31 (17-18) lipca 1915 roku „Ruryk” brał udział w operacji osłony przebazowania pancernika „Sława” do Zatoki Ryskiej, w celu wspierania tam wojsk, przez Cieśninę Irbe. Nie doszło przy tym do spotkań z nieprzyjacielem. 4 listopada (22 października) 41 marynarzy z „Ruryka” zostało aresztowanych za bunt w obronie uwięzionych dzień wcześniej przez oddział desantowy z „Ruryka” 95 marynarzy z „Ganguta”, którzy podnieśli bunt z powodu wyżywienia. Trzech z nich następnie skazano na rozstrzelanie, a czterech na katorgę. 11 listopada (29 października) 1915 roku „Ruryk” i krążowniki „Admirał Makarow”, „Bajan” i „Oleg” postawiły 560 min na południe od Gotlandii (uległ na nich uszkodzeniu niemiecki krążownik „Danzig”). W kolejnej operacji 6 grudnia (23 listopada) te same okręty oraz „Bogatyr'” postawiły tam 700 min (uległ na nich uszkodzeniu niemiecki krążownik „Lübeck”).
Zimę 1915/1916 przed kolejną kampanią okręty Floty Bałtyckiej spędziły przeważnie w bazach z uwagi na duże zalodzenie. W tym czasie wymieniono lufy dział 254 mm na nowe. 13-14 czerwca 1916 roku „Ruryk” pod flagą nowego dowódcy 1. Brygady Krążowników kadm. P. Truchaczowa, z krążownikami „Oleg”, „Bogatyr'” i niszczycielami przeprowadził rajd w celu zwalczania raportowanych przez wywiad niemieckich konwojów z rudą żelaza ze Szwecji, pod Norrköping. Krążowniki podczas niego nie miały starć z nieprzyjacielem, natomiast niszczyciele (dowodzone przez kadm. Kołczaka) zatopiły krążownik pomocniczy „Hermann”. Oficerem nawigacyjnym „Ruryka” w tym okresie był Polak Mamert Stankiewicz. Okręt następnie przeszedł krótki remont i modernizację systemu podawania amunicji. Wymieniono też część dział 120 mm, a na dziobie ustawiono działo przeciwlotnicze kalibru 63 mm.
Przez resztę roku okręt wypełniał jedynie zadania ćwiczebne. 19 (6) listopada 1916 roku, podczas przebazowania floty do Kronsztadu, „Ruryk” został uszkodzony na minie postawionej przez niemiecki okręt podwodny na południe od wyspy Gogland. Wybuch nastąpił tuż pod kluzami kotwicznymi, zniszczeniu uległ dziób pod wodą wraz ze stępką i okręt nabrał ok. 490 ton wody, lecz samodzielnie doszedł do Kronsztadu. Remont w Zakładach Bałtyckich w Petersburgu trwał do 30 (17) stycznia 1917 roku. Przy okazji okręt poddano niewielkiej modernizacji, m.in. ustawiono trójnożny maszt ze stanowiskiem kierowania ogniem i zaopatrzono wieże głównego kalibru w dalmierze.
W lutym 1917 roku „Ruryk” przeszedł do Rewla. W tym czasie gotowość do walki floty rosyjskiej zaczęła podupadać, a w związku z rewolucją lutową, na okrętach tworzono komitety rewolucyjne, wpływające na dowodzenie i dobór obsady oficerskiej; dochodziło także do zabójstw oficerów. Mimo to, na „Ruryku” przynajmniej do czerwca dyscyplina i stosunki między marynarzami i oficerami pozostawały względnie dobre, czemu sprzyjało bazowanie okrętu w Rewlu, w odróżnieniu od głównych ośrodków rewolty, jak Kronsztad i Helsinki. „Ruryk” nie wziął udziału w walkach o Wyspy Moonsundzkie w październiku, pozostając w rezerwie na wypadek przerwania się niemieckiej floty w głąb Zatoki Fińskiej, do którego nie doszło.
Po rewolucji październikowej, „Ruryk” z innymi okrętami Floty Bałtyckiej przeszedł pod kontrolę bolszewików. W związku z zagrożeniem Rewla przez niemieckie natarcie 21 lutego 1918 roku, zdecydowano o ewakuacji floty do Helsinek, mimo zalodzenia. 25 lutego w nalocie niemieckiego samolotu na port, bomba raniła na „Ruryku” 6 ludzi. Wieczorem tego dnia „Ruryk” z krążownikiem „Admirał Makarow” jako ostatnie opuściły zajmowany już przez Niemców Rewel i 27 lutego dotarły do Helsinek. Wbrew planom dowództwa morskiego w Helsinkach wysadzenia kontrdesantu rewolucyjnych marynarzy w Estonii przez „Ruryka” i pancernik „Riespublika”, załoga „Ruryka” na mityngu odrzuciła pomysł wyjścia w tym celu w morze. Dyscyplina we flocie upadała, a „Ruryka” opuściła około połowa załogi i w końcu nawet dowódca W. Rudniew.
W dniach 11-17 marca 1918 roku „Ruryk” wraz z najsilniejszymi okrętami Floty Bałtyckiej został ewakuowany z Helsinek do Kronsztadu, w tzw. lodowym przejściu, odbywającym się w trudnych warunkach zalodzenia Zatoki Fińskiej (było to spowodowane groźbą zajęcia okrętów przez Niemców po zawarciu pokoju brzeskiego). 5 kwietnia „Ruryk” ponownie wyruszył w stronę Helsinek, eskortując lodołamacz „Jermak”, udający się na pomoc okrętom rosyjskim drugiego rzutu, które utknęły w lodach. Podczas tego, okręt został nieskutecznie ostrzelany przez fińską artylerię z wyspy Lavansaari. 10 kwietnia wszystkie okręty dotarły do Kronsztadu.
W październiku 1918 roku „Ruryk” został odstawiony w porcie kronsztadzkim i nie wszedł już do aktywnej służby, wskutek zużycia okrętu i jego pogarszającego się stanu technicznego oraz sytuacji ekonomicznej i militarnej Rosji radzieckiej. 17 z jego dział 120 mm zostało zdjętych i użytych na uzbrojenie statków flotylli rzecznych lub pociągów pancernych. 21 maja 1921 roku „Ruryk” został oficjalnie przeznaczony do długotrwałego zakonserwowania. Wiosną 1922 roku rozpoczęto prace demontażowe mechanizmów pomocniczych i rurociągów. Jego stan dalej się pogarszał, a na skutek braku konserwacji zaworów dennych, okręt stopniowo nabierał wody. W styczniu 1923 roku został przeholowany do Piotrogrodu, do dawnej Stoczni Admiralicji, gdzie zdjęto wieże dział i amunicję. 1 listopada 1923 roku ostatecznie „Ruryk” został przekazany na złom, a 17 listopada tego roku został ujęty na liście okrętów do wycofania. Do 1925 roku okręt został rozebrany w stoczni im. Marty.

</doc>
<doc id="1935014" url="https://pl.wikipedia.org/wiki?curid=1935014" title="Savnok">
Savnok



</doc>
<doc id="1935018" url="https://pl.wikipedia.org/wiki?curid=1935018" title="Stanisław Koczubyński">
Stanisław Koczubyński



</doc>
<doc id="1935020" url="https://pl.wikipedia.org/wiki?curid=1935020" title="Enzo Masiello">
Enzo Masiello

Enzo Masiello (ur. 5 marca 1969 w Materze) – włoski niepełnosprawny biegacz narciarski, biathlonista i lekkoatleta. Dwukrotny medalista Zimowych Igrzysk Paraolimpijskich w Vancouver w biegach narciarskich.
W latach 1992-2000 startował na letnich igrzyskach paraolimpijskich w biegach średnio- i długodystansowych.

</doc>
<doc id="1935022" url="https://pl.wikipedia.org/wiki?curid=1935022" title="Taniec z gwiazdami (XI edycja)">
Taniec z gwiazdami (XI edycja)



</doc>
<doc id="1935026" url="https://pl.wikipedia.org/wiki?curid=1935026" title="Rishikesh">
Rishikesh

Rishikesh (dewanagari: ऋषिकेश, trb.: ryszikeś) – miasto w północnych Indiach w stanie Uttarakhand, na pogórzu Himalajów Małych, nad Gangesem.
Populacja miasta w 2001 roku wynosiła 75 020 mieszkańców.
Etymologia.
Nazwa pochodzi od sanskryckiego przydomka Wisznu, Hryszikeś (हृषीकेश). Znaczenie nazwy Rishikesh (trb. ryszikeś) tłumaczone jest też jako miejsce, gdzie medytowali starożytni mędrcy czyli ryszi.
Znaczenie.
Dla wyznawców hinduizmu święte miasto i ważne centrum pielgrzymkowe, początek trasy pielgrzymkowej Ćar dham. Bliźniacze miasto Haridwaru.

</doc>
<doc id="1935029" url="https://pl.wikipedia.org/wiki?curid=1935029" title="Chaturshringi Temple">
Chaturshringi Temple



</doc>
<doc id="1935030" url="https://pl.wikipedia.org/wiki?curid=1935030" title="Barbie i podwodna tajemnica">
Barbie i podwodna tajemnica

Barbie i Podwodna Tajemnica – amerykański film animowany z 2010 roku. Jest to siedemnasty film opowiadający o lalce Barbie. W 2012 roku powstała druga część "Barbie i podwodna tajemnica 2".
Fabuła.
Merliah (Barbie) jest surferką z Malibu. Pewnego dnia na zawodach włosy bohaterki robią się różowe. Zeskakuje z deski surfingowej do wody, a tam różowy delfin (Zuma) mówi jej, żeby się nie bała, ponieważ potrafi oddychać pod wodą. Dziewczyna nie wie co się z nią dzieje, więc prosi dziadka o radę. Ten wyjawia jej wielką tajemnicę - jej matka była syreną, więc ona też ma w sobie trochę syrenich genów. Merliliah nie jest w stanie w to uwierzyć, więc udaje się na rozmowę z przyjaciółkami nad brzegiem morza. Tam dziewczyny spotykają Zumę - różowego, gadającego delfina. Zuma mówi Merliah, że jej matka wciąż żyje i że była kiedyś królową Oceany (miasta syren), ale jej siostra Eris odebrała jej tron. Delfin prosi Merlliah o pomoc w odnalezieniu Calissy (mamy Merliliah) i obaleniu Eris z tronu. Nie jest to jednak takie łatwe. Kiedy Merliah i Zuma przybywają do Oceany, przyjaciółki Zumy (syreny) pomagają dziewczynie zamaskować nogi. Potem, cała gromadka udaje się do Wyroczni które mówią Merliah, że aby obalić Eris z tronu, potrzebuje trzech przedmiotów: Niebiańskiego Grzebienia, Ryby Marzeń i Magicznego naszyjnika Eris. Dziewczyny postanawiają więc odnaleźć legendarne przedmioty.
Magiczne przedmioty.
Niebiański Grzebień – grzebień należący do rodziny królewskiej Oceany. Królowe przekazują go sobie od pokoleń. Jest jednak ukryty. Legenda mówi „Grzebień jest tam, gdzie morzanie go widzą, lecz nie mogą dotknąć”. Merliliah odkrywa, że jest on w jaskini z dużą kieszenią powietrzną. Grzebienia pilnują meduzy, których trucizna zabija.
Ryba Marzeń – Ryby Marzeń żyją stadami. Najwięcej jest ich w bardzo silnym prądzie, ale odkrywa to dopiero Merliliah. Legenda głosi, że „żyją pod koniem i niedźwiedziem”. Jest to trop, ponieważ pod wodą, jest jaskinia w której głazy przypominają zwierzęta i przedmioty, a za nią, znajduje się prąd. Ryby Marzeń nie są zbyt towarzyskie, ale kiedy któraś z nich cię polubi, spełni twoje życzenie, gdy ją zawołasz. Możesz ją wezwać tylko jeden raz.
Meriliah – siła życiowa morza. Wytwarza ją królowa Oceany. Meriliah wygląda jak poskładana z kilku srebrnych nitek kula, ale może przybierać też inne kształty. Jeśli morze dostaje jej za mało, zaczyna umierać. Meriliah Calissy była bardzo silna, potrafiła uzdrowić całe morze, ale Meriliah Eris jest słaba. Nikt nie wie, że tak naprawdę to Calissa tworzy Meriliah dla Eris, ale siła odbija uczucia twórcy, więc obecna Meriliah Calissy jest za słaba. To właśnie od niej Calissa wymyśliła imię dla córki.
Naszyjnik Eris i naszyjnik Merliah – w obu tych naszyjnikach, jest ukryta Meriliah Calissy. Tylko dzięki nim wiadomo, że Calissa nadal żyje. Naszyjnik Eris jest uznawany za symbol władzy królewskiej.
Naszyjnik przemiany – to naszyjnik, który Clariss ofiarowuje Merliliah. Tylko on pozwala na to, aby Merliliah mogła prowadzić podwójne życie. Jeśli wypowie odpowiednie zaklęcie, stanie się człowiekiem, jeżeli zaś wypowie inne - zamieni się w syrenę.
Wersja polska.
Wystąpili:

</doc>
<doc id="1935037" url="https://pl.wikipedia.org/wiki?curid=1935037" title="Resource Hacker">
Resource Hacker

Resource Hacker (znany też jako ResHack albo ResHacker) – darmowy program do ekstraktowania zasobów stworzony przez Angusa Johnsona dla Windows. Program jest używany do modyfikacji programów lub elementów systemu operacyjnego przez ekstraktowanie zasobów z plików wykonywalnych (.exe), rozszerzeń programów (.dll) i plików zasobów (.res).
W 2002 roku Angus Johnson ogłosił, że nie ma dalszych planów rozwojów dla Resource Hackera. Zalecił używanie programu XN Resource Editor jako alternatywę dla jego własnego programu. Jednakże od tamtego czasu wydał kilka aktualizacji, najnowsza została wydana 20 listopada 2020 i oznaczona numerem 5.1.8 (360).

</doc>
<doc id="1935038" url="https://pl.wikipedia.org/wiki?curid=1935038" title="Amerykański książę – John F. Kennedy Junior">
Amerykański książę – John F. Kennedy Junior

Amerykański książę – John F. Kennedy Junior (ang. "America's Prince: The John F. Kennedy Jr. Story", 2003) – amerykański film obyczajowy w reżyserii Erica Laneuville’a. Jest to ekranizacja bestsellerowej powieści „"The Day John Died"” odsłaniającej kulisy życia syna tragicznie zmarłego prezydenta.
Fabuła.
John Kennedy (Kristoffer Polaha) ma trzy lata, kiedy ginie jego ojciec, prezydent Stanów Zjednoczonych. Gdy dorasta, słynie z rozrywkowego trybu życia. Żeni się z Carolyn Bessette (Portia de Rossi). Jednak fatum ciążące nad rodziną Kennedych znowu daje o sobie znać. John i Carolyn giną w katastrofie lotniczej.

</doc>
<doc id="1935046" url="https://pl.wikipedia.org/wiki?curid=1935046" title="Fountains of Wayne">
Fountains of Wayne

Fountains of Wayne - amerykański zespół rockowy założony w 1996 w Nowym Jorku. "Rolling Stone" nazwał grupę (z powodu mocno ironicznych tekstów i patetycznego wydźwięku) "głosem" Pokolenia X.

</doc>
<doc id="1935053" url="https://pl.wikipedia.org/wiki?curid=1935053" title="Park Izabeli i Jarogniewa Drwęskich w Poznaniu">
Park Izabeli i Jarogniewa Drwęskich w Poznaniu

Park Izabeli i Jarogniewa Drwęskich (dawniej: "Tamberloch", "Park Livoniusa", "Park Lubuski") – zabytkowy park w Poznaniu, zlokalizowany w kwartale ulic: Królowej Jadwigi – Górna Wilda – Niedziałkowskiego – Topolowa – Wierzbięcice (północna Wilda), na obszarze jednostki pomocniczej Osiedle Wilda.
Historia.
Park ma powierzchnię 4,54 ha i powstał w 1959 z przekształcenia dawnego cmentarza ewangelickiej parafii św. Pawła, pochodzącego z 1865. Częściowo tereny te miały charakter parkowy (poza cmentarzem) już od 1908, kiedy to wytyczono pierwszą aleję z dębami szypułkowymi. Wcześniej była tu ciesząca się złą sławą dolinka o nazwie "Tamberloch". Miejsce to, na przedpolu Bramy Rycerskiej, przypominało głęboki dół porośnięty krzewami i drzewami, pełen zagłębień i przekopów. Wydobywano tu piasek, czego następnie zaniechano. Teren (pomiędzy dwoma cmentarzami) opanowały różnego rodzaju osoby wykluczone społecznie, w tym złodzieje. Po zmroku mieszkańcy miasta starali się omijać to miejsce. Dolinka została zasypana w początku XX wieku, a teren nazwano Parkiem Livoniusa. Rozbijały się tu cyrki i lunaparki.
Park ozdobiony jest małą architekturą, charakterystyczną dla założeń parkowych lat 50. XX w., w tym trejażem. Interesująca jest zwłaszcza organizacja skarpy od ul. Królowej Jadwigi (z 1912) – najbardziej charakterystyczny element parku. Zimą jest to popularne miejsce zjazdów na sankach. W parku rośnie wiele starych, okazałych drzew. Od strony zachodniej stoi Pomnik Powstańców Wielkopolskich. W pobliżu znajdują się: dawny dworzec PKS, Andersia Tower, Stary Browar, Budynek Spar- und Bauverein, Izba Rzemieślnicza, Dom Żołnierza oraz dawne Leprozorium św. Łazarza.
Niezrealizowanym, kontrowersyjnym projektem dla parku była tzw. "Kurtyna Kozakiewicza". Koncepcja została zamówiona u artysty w 2006 przez Towarzystwo Zachęty Sztuk Pięknych w Poznaniu. Artysta miał zaproponować projekt dla dowolnego miejsca w mieście. Wybrał park Drwęskich, dla którego wymyślił całkowicie nową koncepcję organizacji przestrzeni. Park, odcięty od centrum miasta dwupasmową arterią ulicy Królowej Jadwigi, pozostaje nieco na uboczu i służy głównie mieszkańcom okolicznych budynków. Składowymi elementami koncepcji były:
Projekt kurtyny wywołał duże kontrowersje wśród architektów, urbanistów i mieszkańców Poznania. Miejski konserwator zabytków, Maria Strzałko, ostatecznie nie zgodziła się na realizację tego zamierzenia. Decyzję uzasadniła nadmierną ingerencją w Ring Stübbena (część koncepcji Dzielnicy Cesarskiej), który w zamierzeniach miał stanowić promenadę. Kurtyna, według Marii Strzałko, nadmiernie dzieliłaby przestrzeń miejską i naruszała ideę Ringu. Po negatywnej decyzji, w poznańskich mediach rozgorzała długotrwała dyskusja na temat projektu Kozakiewicza. Według dra Tomasza Ratajczaka, historyka sztuki, kurtyna podzieliłaby przestrzeń, która winna być otwarta, a idea "nasłonecznionej kotliny" w klimacie Polski nie jest możliwa do realizacji. Projekt przyrównał do budowy w centrum miasta ekranu dźwiękochłonnego. Okoliczne realizacje wysokościowe (Andersia Tower, Hotel Poznań) wskazał natomiast jako wcześniejsze błędne ingerencje w Ring Stübbena, których nie należy powielać. Z kolei dr Krzysztof Kalitko, znawca architektury, określił projekt jako niosący "ogromny potencjał artystycznej wrażliwości, rozumienia funkcji i zalet tego miejsca Poznania". Obecną funkcję parku określił jako zredukowaną do przyulicznego pasa zieleni, nie zachęcającego do wizyt. Projekt Kozakiewicza byłby według niego stymulatorem zmian w tej części śródmieścia. Kurtyna Kozakiewicza, choć wzbudziła ożywione dyskusje, nigdy nie została zrealizowana.
W latach 2019-2021 park zrewitalizowano kosztem 5,6 miliona złotych: zmieniono nawierzchnię ścieżek oraz zbudowano na nowo schody, wymieniono latarnie, ławki i małą architekturę. Zamontowano stojaki rowerowe, zawieszono skrzynki lęgowe i rozmieszczono hotele dla owadów. Zbudowano dwa place zabaw dla dzieci. Zasadzono m.in. klony czerwone, grusze, śliwy wiśniowe, cisy pospolite, różaneczniki i tawuły japońskie. Umocniono i obsadzono trawą skarpę od ul. Niedziałkowskiego.
Nazwa.
Obecna nazwa parku, nadana w 2003 roku, upamiętnia pierwszego po odzyskaniu niepodległości prezydenta Poznania – Jarogniewa Drwęskiego (1918–1921) oraz jego małżonkę Izabelę z Amrogowiczów, nawiązując do istniejącego w dwudziestoleciu międzywojennym pobliskiego placu Drwęskiego, na którym następnie zbudowano dworzec autobusowy (stary). Odbywały się tam niektóre wystawy I Targu Poznańskiego w 1921. Park położony jest na terenie dawnego Bastionu Grolman, będącego częścią Twierdzy Poznań. 
Kontynuacją ciągu parkowego na północ jest Park Karola Marcinkowskiego.

</doc>
<doc id="1935054" url="https://pl.wikipedia.org/wiki?curid=1935054" title="Allenopithecus nigroviridis">
Allenopithecus nigroviridis



</doc>
<doc id="1935055" url="https://pl.wikipedia.org/wiki?curid=1935055" title="Allenopithecus">
Allenopithecus



</doc>
<doc id="1935061" url="https://pl.wikipedia.org/wiki?curid=1935061" title="Język chuh">
Język chuh



</doc>
<doc id="1935063" url="https://pl.wikipedia.org/wiki?curid=1935063" title="COROT-9 b">
COROT-9 b

COROT-9 b – planeta pozasłoneczna odkryta w 2008 roku, położona w gwiazdozbiorze Węża w odległości ok. 1500 lat świetlnych od Ziemi. Obiega ona gwiazdę COROT-9, podobną do Słońca. Jest to pierwsza planeta pozasłoneczna, którą można szczegółowo badać.
Charakterystyka fizyczna.
Planeta COROT-9b ma rozmiary zbliżone do Jowisza, a jej orbita przypomina orbitę Merkurego. Jest zbudowana głównie z wodoru i helu, może jednak zawierać 20 ziemskich mas innej materii, na przykład wody czy skał znajdujących się pod wysokim ciśnieniem i o wysokiej temperaturze. Planeta ta okrąża swoją gwiazdę w ciągu około 95 dni.
Badania planety.
Corot-9b tranzytuje tarczę swej gwiazdy w czasie około 8 godzin, co daje możliwości prowadzenia dalszych badań planety. Ponieważ jest to planeta podobna do wielu odkrytych do tej pory planet pozasłonecznych, możliwość dalszych szczegółowych badań jest dla astronomów niezwykle cenna. Corot-9b wyróżnia się spośród innych planet odkrytych metodą tranzytu posiadając 10 razy większą orbitę. Oznacza to, że klimat tej planety jest stosunkowo umiarkowany, a temperaturę powierzchni szacuje się na pomiędzy –20 a +160°C z nieznacznymi różnicami pomiędzy dniem a nocą. Jednak dokładna ocena temperatury zależy od możliwości występowania warstwy chmur o dużym albedo.

</doc>
<doc id="1935064" url="https://pl.wikipedia.org/wiki?curid=1935064" title="Podarcis filfolensis">
Podarcis filfolensis



</doc>
<doc id="1935066" url="https://pl.wikipedia.org/wiki?curid=1935066" title="Wimbledon 1986">
Wimbledon 1986

Wimbledon 1986 – trzeci w sezonie tenisowy turniej wielkoszlemowy, który odbywał się w dniach 23 czerwca–6 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 100. edycja rozgrywek.

</doc>
<doc id="1935069" url="https://pl.wikipedia.org/wiki?curid=1935069" title="Samuel Mbugua">
Samuel Mbugua

Samuel Mbugua (ur. 1 stycznia 1946) – kenijski bokser, kategorii lekkiej. W 1972 roku letnich igrzysk olimpijskich w Monachium zdobył brązowy medal. W półfinałach tego turnieju olimpijskiego został pokonany przez Polaka – Jana Szczepańskiego (walkower).

</doc>
<doc id="1935070" url="https://pl.wikipedia.org/wiki?curid=1935070" title="Katedra w Härnösand">
Katedra w Härnösand

Katedra w Härnösand (szw. "Härnösands domkyrka") – kościół położony w Härnösand, region Västernorrland. Kościół diecezjalny diecezji Härnösand i parafialny w parafii katedralnej Härnösand szwedzkiego kościoła ewangelicko-luterańskiego. 
Katedra ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ została wzniesiona do końca 1939 (3 §).
Historia.
Pierwszy kościół w Härnösand został wzniesiony w 1593. W 1647 Härnösand zostało siedzibą diecezji a pierwszym arcybiskupem został Johannes Canuti Lenaeus.
W 1721 katedra została spalona przez wojska rosyjskie podczas walk w ramach III wojny północnej. 
W 1846 na miejscu zniszczonego kościoła zbudowano nowy według planów Johana Hawermana. Katedra w Härnösand jest najmniejszą z katedr Szwecji. Jest położona w starej dzielnicy Östanbäcken na niewielkim wzniesieniu i widoczna ze wszystkich stron.
Aktualnym proboszczem katedralnym jest Tor Frylmark (od 2002).
Architektura.
Katedra w Härnösand jest trzynawową, neoklasycystyczną bazyliką z niewielkim transeptem i obejściem. Na przecięciu naw jest kopuła wsparta na wysokim, ośmiokątnym, przeprutym podłużnymi oknami bębnie i zwieńczona latarnią. 
Fasada zachodnia katedry flankowana jest dwiema niewysokimi wieżami. Główną część fasady stanowi wysoki, czterokolumnowy portyk zwieńczony płaskim tympanonem.
Wyposażenie.
Wnętrze katedry wypełnia okazałe wyposażenie. Uwagę zwraca ołtarz główny, dzieło Davida von Cöln. Obraz w ołtarzu, otoczony wystawnymi ramami, przedstawia Golgotę.
Organy kościelne zbudowała w 1975 duńska firma Bruno Christensen. Organy mają 57 głosów podzielonych na 4 manuały i pedał. Okazały prospekt pochodzi z dawnych XVIII organów Cahmana, z których ponadto zachowały się 3 głosy.
4 żyrandole pochodzą jeszcze z pierwszego kościoła. Uratowały się, ponieważ w obawie przed zbliżającymi się wojskami rosyjskimi w 1721 zdemontowano je i ukryto w kaplicy pogrzebowej. 
Rokokowa chrzcielnica została wykonana w Hiszpanii w 1777.

</doc>
<doc id="1935072" url="https://pl.wikipedia.org/wiki?curid=1935072" title="Asplenium cuneifolium">
Asplenium cuneifolium



</doc>
<doc id="1935073" url="https://pl.wikipedia.org/wiki?curid=1935073" title="Siatka kierownicza">
Siatka kierownicza

Siatka kierownicza - koncepcja stylów kierowania stworzona przez Roberta Blake'a i Jane Mouton w 1964 r.
Opisuje ona pięć modelowych podejść do kierowania różniących się stopniem zorientowania kierownictwa na zadania oraz na ludzi.

</doc>
<doc id="1935075" url="https://pl.wikipedia.org/wiki?curid=1935075" title="Puttkamerowie">
Puttkamerowie

Puttkamerowie ("von Puttkamer") – pomorska rodzina, która uległa germanizacji w pierwszej połowie XVI wieku.
Istnieje hipoteza, iż Puttkamerowie są potomkami rodu Święców, którzy zniknęli z areny politycznej mniej więcej wówczas, gdy pojawiło się nazwisko Puttkamer, stanowiące zniemczoną formę wyrazu „podkomorzy”. Za tą hipotezą przemawia także fakt, iż Święcowie piastowali także stanowisko podkomorzych. Zarówno Święcowie, jak i Puttkamerowie mieli w swoim herbie rybogryfa.
Piotr Święca oraz jego bracia Jaśko i Wawrzyniec zawarli w 1307 roku układ z margrabiami brandenburskimi, w którym obiecali im ułatwić opanowanie Pomorza Gdańskiego. Piotr z Nowego został zimą 1307/1308 uwięziony przez Władysława I Łokietka, co nie zapobiegło najazdowi brandenburskiemu. Główna linia Święców wygasła wkrótce po 1357 roku. Boczna ich gałąź o przydomku „Podkomorzy” znana była później jako von Puttkamer.
Z czasem Puttkamerowie stali się jedną z najbogatszych rodzin możnowładztwa pomorskiego. Majątki rodowe Puttkamerów znajdowały się głównie na terenie ziemi miasteckiej i słupskiej, a centrum ich włości stanowiło leżące 2 km od Kołczygłów – Barnowo.

</doc>
<doc id="1935076" url="https://pl.wikipedia.org/wiki?curid=1935076" title="Japonia na Mistrzostwach Świata w Lekkoatletyce 2009">
Japonia na Mistrzostwach Świata w Lekkoatletyce 2009

Japonia na Mistrzostwach Świata w Lekkoatletyce 2009 – reprezentacja Japonii podczas czempionatu w Berlinie liczyła 57 zawodników. Sportowcy z Kraju Kwitnącej Wiśni zdobyli 2 medale: srebrny w maratonie kobiet oraz brązowy w męskim rzucie oszczepem.

</doc>
<doc id="1935080" url="https://pl.wikipedia.org/wiki?curid=1935080" title="Piquet">
Piquet



</doc>
<doc id="1935082" url="https://pl.wikipedia.org/wiki?curid=1935082" title="Parafia Najświętszej Maryi Panny Królowej Polski w Białym Borze">
Parafia Najświętszej Maryi Panny Królowej Polski w Białym Borze

Parafia pw. Najświętszej Maryi Panny Królowej Polski w Białym Borze – parafia należąca do dekanatu Bobolice, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1974 (wikariat samodzielny od 1972). Obsługiwana przez księży diecezjalnych. Siedziba parafii mieści się przy placu Jana Pawła II.
Kościół parafialny.
Kościół pw. Najświętszej Maryi Panny Królowej Polski w Białym Borze
Kościół parafialny wybudowany w latach 1984–2000.
Kościół pomocniczy.
Kościół pw. św. Michała Archanioła w Białym Borze
Kościół pomocniczy wybudowany w 1878.

</doc>
<doc id="1935084" url="https://pl.wikipedia.org/wiki?curid=1935084" title="Osiedle Tysiąclecia (Gdańsk)">
Osiedle Tysiąclecia (Gdańsk)

Osiedle Tysiąclecia – osiedle w Gdańsku, w dzielnicy Żabianka-Wejhera-Jelitkowo-Tysiąclecia.
Położenie.
Osiedle położone jest w pasie nadmorskim, niecały kilometr od morza. Przepływa przez nie Potok Oliwski.
Od wschodu osiedle styka się z Jelitkowem, do którego jest często przypisywane. Od północy graniczy z Osiedlem Wejhera, od południa z Przymorzem, zaś od zachodu z Żabianką.
Na osiedlu, w 1960 roku, otwarto pierwszą w Gdańsku tzw. szkołę tysiąclecia przy ul. Chłopskiej 64 (szkoła podstawowa nr 60).
Komunikacja.
Osiedle z trzech stron jest ograniczone dużymi trasami komunikacyjnymi. Od północy ulicą Pomorską, od zachodu ul. Chłopską, od południa ul. Piastowską.
Komunikacje zapewniają tramwaje: 2, 8, 5 oraz autobusy: 148, 227, N4, N12, N13.

</doc>
<doc id="1935093" url="https://pl.wikipedia.org/wiki?curid=1935093" title="Tabebuja">
Tabebuja

Tabebuja ("Tabebuia") – rodzaj roślin należący do rodziny bignoniowatych, obejmujący około 100 gatunków drzew tropikalnych, pochodzących z obszaru od Karaibów po północną Argentynę. 
Morfologia.
Drzewa do 25 m wysokości, liście naprzeciwległe, eliptyczno-podługowate, złożone z 3-7 listków. Kwiaty trąbkowate, w zależności od gatunku żółte lub różowe, z pięcioma "wymiętymi" płatkami. Zebrane są w grona na szczytach pędów i pojawiają się późną zimą i wczesną wiosną. Owoce: pałeczkowate torebki.
Systematyka.
"Couralia" Splitg., "Leucoxylon" Raf., "Odontotecoma" Bureau &amp; K. Schum., "Potamoxylon" Raf.
Należy do plemienia "Tecomeae", rodziny bignoniowatych ("Bignoniaceae") Juss., która jest jednym z kladów w obrębie rzędu jasnotowców ("Lamiales") Bromhead z grupy astrowych spośród roślin okrytonasiennych.

</doc>
<doc id="1935096" url="https://pl.wikipedia.org/wiki?curid=1935096" title="Psary Śląskie">
Psary Śląskie

Psary Śląskie – nieczynna stacja kolejowa w Psarach, w województwie śląskim, w powiecie lublinieckim, gminie Woźniki, w Polsce.

</doc>
<doc id="1935097" url="https://pl.wikipedia.org/wiki?curid=1935097" title="Chuj">
Chuj



</doc>
<doc id="1935101" url="https://pl.wikipedia.org/wiki?curid=1935101" title="Zhang Yaokun">
Zhang Yaokun

Zhang Yaokun (; ur. 17 kwietnia 1981 w Dalianie) – chiński piłkarz występujący na pozycji obrońcy w drużynie Wuhan Zall.
Kariera piłkarska.
Klubowa.
Od początku swojej kariery Zhang jest zawodnikiem Dalian Shide. Początkowo nie strzelał zbyt dużo bramek. Pierwszego swojego gola w meczu ligowym zdobył dopiero w 2005 roku, będąc na wypożyczeniu w Sichuan Guancheng. W kolejnym sezonie zaczął jednak często, jak na obrońcę, trafiać do siatki rywala. Trafił 3-krotnie, w 24 meczach. Następnie w sezonach 2007, 2008, 2009 grał po 25 razy w lidze chińskiej. W dwóch pierwszych strzelił po 4 bramki, zaś w ostatnim jedną.
Reprezentacyjna.
W 2004 oraz 2007 roku, Zhang Yaokun wystąpił wraz ze swoją reprezentacją na Pucharze Azji. W sumie dotychczas w reprezentacji strzelił 3 bramki.

</doc>
<doc id="1935104" url="https://pl.wikipedia.org/wiki?curid=1935104" title="April Kubishta">
April Kubishta

April Kubishta (ur. 5 lipca 1985) – amerykańska lekkoatletka specjalizująca się w skoku o tyczce.

</doc>
<doc id="1935106" url="https://pl.wikipedia.org/wiki?curid=1935106" title="Ante Mladinić">
Ante Mladinić

Ante "Biće" Mladinić (ur. 1 października 1929 w Splicie - zm. 13 czerwca 2002 w Zagrzebiu) - piłkarz chorwacki, po zakończeniu kariery piłkarskiej trener.
Kariera klubowa.
Karierę piłkarską Ante Mladinić rozpoczął w klubie z rodzinnego miasta Splitu Hajduku. W Hajduku grał przez dziesięć lat do 1956 roku. W tym czasie trzykrotnie zdobył z Hajdukiem Mistrzostwo Jugosławii w 1950, 1952 i 1955. W tym okresie wystąpił w barwach klubu ze Splitu 136 meczów i strzelił 43 bramki. W 1956 opuścił Hajduk i przeniósł się do lokalnego rywala RNK Split. Z RNK awansował do I ligi w 1957 roku. Sezon 1957/1958 był ostatnim Mladinicia w karierze. Na zakończenie kariery spadł z RNK do II ligi.
Kariera trenerska.
Po zakończeniu kariery piłkarskie Ante Mladinić został trenerem. W latach sześćdziesiątych szkolił młodzież w Hajduku Split. W 1968 został trenerem juniorskiej reprezentacji Jugosławii. Funkcję tę pełnił do 1974 roku. W tym samym roku po Mistrzostwa Świata w Niemczech Mladinić został selekcjonerem reprezentacji. W roli selekcjonera zadebiutował 28 września 1974 roku w wygranym 1–0 towarzyskim meczu z Włochami w Zagrzebiu. Prowadzona przez niego kadra "plavich" awansowała do najlepszej czwórki Mistrzostw Europy 1976. Na finałowym turnieju rozgrywanym na stadionach Jugosławii prowadzona przez Mladinicia kadra "plavich" zajęła czwarte, ostatnie miejsce po porażkach z RFN i Holandią.
Po zakończeniu pracy z reprezentacji Mladinić został trenerem Partizana Belgrad. Z Partizanem zdobył Mistrzostwo Jugosławii w 1978 oraz Puchar Mitropa 1978. W 1978 powrócił na stanowisko selekcjonera reprezentacji. Była to krótka kadencja, gdyż prowadził reprezentacje jedynie w dwóch przegranych spotkaniach z Hiszpanią i Rumunią w eliminacjach Mistrzostw Europy 1980. Bilans jego dwóch kadencji to 17 meczów, 9 zwycięstw, 2 remisy i 6 porażek przy bilansie bramkowym 29–20. W latach 1979–1980 był asystentem trenera, a latach 1980–1982 trenerem Hajduka Split. W latach osiemdziesiątych wyjechał do Francji i został trenerem juniorów Girondins Bordeaux. Pod jego okiem trenowali tacy zawodnicy jak Zinédine Zidane, Bixente Lizarazu czy Christophe Dugarry. W latach dziewięćdziesiątych szkolił juniorów NK Zagreb.

</doc>
<doc id="1935107" url="https://pl.wikipedia.org/wiki?curid=1935107" title="Edgar Malakian">
Edgar Malakian

Edgar Malakian (orm. Էդգար Մալաքյան, ur. 22 września 1990 w Erywaniu) – piłkarz ormiański grający na pozycji pomocnika.
Kariera klubowa.
Malakian jest wychowankiem klubu Pjunik Erywań. Do kadry pierwszego zespołu awansował w 2007 roku jako 17-latek i w tamtym sezonie zadebiutował w rozgrywkach pierwszej ligi ormiańskiej. Już w debiutanckim sezonie wywalczył z Pjunikiem tytuł mistrza Armenii. W 2008 roku stał się podstawowym zawodnikiem Pjunika. W latach 2008-2010 wywalczył trzy kolejne tytuły mistrzowskie. Wraz z Pjunikiem zdobył też dwa Puchary Armenii w latach 2009 i 2010 oraz superpuchar tego kraju w 2009 roku.
W 2012 roku Malakian przeszedł do Viktorii Pilzno. Zadebiutował w niej 29 lipca 2012 w wygranym 3:0 domowym meczu z FC Hradec Králové. W 2013 roku został najpierw wypożyczony do Dynama Czeskie Budziejowice, a następnie do Bananca Erywań. Latem 2014 został piłkarzem Alaszkertu Erywań. 22 lutego 2016 podpisał kontrakt z ukraińskim klubem Stal Dnieprodzierżyńsk. 23 stycznia 2018 przeniósł się do kazachskiego Żetysu Tałdykorgan.
Kariera reprezentacyjna.
W reprezentacji Armenii Malakian zadebiutował 12 sierpnia 2009 roku w przegranym 1:4 towarzyskim meczu z Mołdawią. Obecnie rywalizuje z Armenią o awans do Mundialu 2014.

</doc>
<doc id="1935108" url="https://pl.wikipedia.org/wiki?curid=1935108" title="Parafia św. Tymoteusza w Białężynie">
Parafia św. Tymoteusza w Białężynie

Parafia Świętego Tymoteusza w Białężynie – jedna z 6 parafii leżąca w granicach dekanatu goślińskiego. Erygowana w XII wieku.
Dokumenty.
Księgi metrykalne: 

</doc>
<doc id="1935109" url="https://pl.wikipedia.org/wiki?curid=1935109" title="Miejski Ośrodek Kultury w Policach">
Miejski Ośrodek Kultury w Policach

 
Miejski Ośrodek Kultury – instytucja kultury działająca w Policach, stanowiąca centrum kulturalno-oświatowe miasta.
W ramach Miejskiego Ośrodka Kultury działalność prowadzą:
Miejski Ośrodek Kultury w Policach jest jednym z najważniejszych ośrodków kultury w województwie zachodniopomorskim. Organizuje wiele wydarzeń kulturalnych w mieście i okolicy, np. Polickie Dni Muzyki „Cecyliada”, Międzynarodowe Dni Polic, Jarmark Augustiański w Policach-Jasienicy, Dzień kultury greckiej w Policach a w Trzebieży - m.in. Trzebieskie Neptunalia. W przeszłości był gospodarzem corocznego festiwalu teatralnego Teatralna Elipsa Kreatywności w Policach. Współpracuje z wieloma instytucjami regionalnymi oraz ośrodkami z Niemiec. Przy MOK-u działa Polickie Centrum Wolontariatu.
Dyrektorem jest Anna Ryl. MOK mieści się w budynku przy ul. Siedleckiej 1a na Osiedlu Gryfitów w Policach.

</doc>
<doc id="1935113" url="https://pl.wikipedia.org/wiki?curid=1935113" title="Masakazu Katsura">
Masakazu Katsura

 – japoński mangaka, znany w szczególności z mang "Video Girl Ai" i "I"s".
Kariera.
Debiutował w 1981 r. komiksami "Tsubasa" oraz "Tenkōsei wa Hensōsei!?", stworzonymi na potrzeby konkursu zorganizowanego przez wydawnictwo Shuiesha. Za obie te mangi zdobył także wyróżnienia (w 1980 i 1981 r.) w Jump Comics Tezuka Prize. W 1983 stworzył pierwszą dłuższą mangę – "Wingman", która szybko zdobyła popularność, i została w 1984 r. zekranizowana przez Toei Animation pod tytułem "Yume Senshi Wingman". W 1989 r., po serii mniej udanych komiksów, w magazynie Shūkan Shōnen Jump ukazał się pierwszy odcinek mangi "Video Girl Ai", która przyniosła Masakazu Katsurze międzynarodową sławę i przetłumaczona została na siedem języków. Niemal równie popularna okazała się manga "I"s", publikowana w Japonii w latach 1997–2000, a następnie wydana w Hiszpanii, Francji, Argentynie, USA i we Włoszech. Masakazu Katsura był także autorem projektów postaci w anime "Tiger &amp; Bunny".

</doc>
<doc id="1935115" url="https://pl.wikipedia.org/wiki?curid=1935115" title="Parafia św. Marii Magdaleny w Długiej Goślinie">
Parafia św. Marii Magdaleny w Długiej Goślinie

Parafia Świętej Marii Magdaleny w Długiej Goślinie jest jedną z 6 parafii leżącą w granicach dekanatu goślińskiego. Erygowana w XIII wieku. Mieści się pod numerem 24.
Dokumenty.
Księgi metrykalne:

</doc>
<doc id="1935116" url="https://pl.wikipedia.org/wiki?curid=1935116" title="Eskulapa">
Eskulapa

Eskulapa – niewielkie osiedle w Bydgoszczy leżące w Dzielnicy Wschodniej, stanowiące część tzw. Nowego Fordonu. Sąsiaduje z osiedlem Przylesie i Lasem Gdańskim.
Granice osiedla wyznaczają: od wschodu - ul. Korfantego, od południa - ul. Akademicka, od zachodu - ul. Jasiniecka, a od północy ul. Pod Skarpą. Do osiedla nie należy jednak las między ul. Jasiniecką, Akademicką, Matki Teresy z Kalkuty i Ciszewskiego.
Niewielkie osiedle w większości stanowią bloki wielorodzinne Nordic Residence, Wojskowej Agencji Mieszkaniowej oraz JAKON. W 2018 utwardzono ażurowymi płytami betonowymi ulicę Sybiraków.
Historia i nazwa.
Tereny osiedla zostały przyłączone do Bydgoszczy w 1973 roku wraz z przyłączeniem miasteczka Fordon. Nazwa pochodząca od rzymskiego boga, opiekuna sztuki lekarskiej związana jest z faktem umiejscowienia na terenie osiedla wielu ośrodków służby zdrowia, głównie onkologicznych.
Komunikacja.
Do osiedla Eskulapa bezpośrednio kursuje dwie linie autobusowe:
Pozostałe linie biegną po granicach osiedla. Są to:
Autobusowe dzienne:
Autobusowe nocne:

</doc>
<doc id="1935117" url="https://pl.wikipedia.org/wiki?curid=1935117" title="Leśna (dopływ Bystrzycy)">
Leśna (dopływ Bystrzycy)

Leśna – potok (strumień) będący lewostronnym dopływem rzeki Bystrzycy. Ciek ten swoje źródła ma na terenie Gminy Miękinia. Wpływa do Wrocławia w rejonie osiedla Żar (na północnym krańcu lasu położonego przy Ulicy Średzkiej/Ulicy Kresowej), następnie płynie w kierunku osiedla Leśnica, w kierunku wschodnim, przez Las Leśnicki. Za lasem zasila stawy w Leśnicy (stawy ratyńskie), położone pomiędzy Leśnicą a osiedlem Pustki. Dalej częściowo płynie w podziemnym przewodzie zamkniętym (kanale), aż do jej ujścia do recypienta. Swoje ujście miał do młynówki, niegdyś zasilającej Młyn Leśnica, która przed robotami polegającymi na regulacji rzeki, stanowiła ramię boczne rzeki Bystrzyca. Obecnie od ulicy Trzmielowickiej do ulicy Wyboistej ciek biegnie zamkniętym, podziemnym kanałem, a do rzeki uchodzi tuż powyżej mostu kolejowego nad Bystrzycą, na linii kolejowej nr 275. Długość cieku w granicach miasta wynosi około 4 km. Według podziału hydrograficznego Polski, zlewni Leśnej nadano numer 134798, arkusz mapy M-33-34-D.

</doc>
<doc id="1935119" url="https://pl.wikipedia.org/wiki?curid=1935119" title="Park Narodowy Samoa Amerykańskiego">
Park Narodowy Samoa Amerykańskiego

Park Narodowy Samoa Amerykańskiego () – park narodowy obejmujący trzy wyspy Samoa Amerykańskie – Tutuila, Ofu-Olosega i Ta‘ū. W parku znajduje się wiele raf koralowych i lasów deszczowych. Założony został 31 października 1988 roku.
Powierzchnia parku wynosi 4250 ha, z czego 1030 ha stanowią wody. 
Jest to jedyny park narodowy Stanów Zjednoczonych leżący na południowej półkuli.

</doc>
<doc id="1935121" url="https://pl.wikipedia.org/wiki?curid=1935121" title="Kościół w Gamla Uppsala">
Kościół w Gamla Uppsala

 Kościół w Gamla Uppsala (szw. "Gamla Uppsala kyrka") – kościół położony w Gamla Uppsala, region terytorialny Uppsala, region historyczny Uppland. Kościół parafialny szwedzkiego kościoła ewangelicko-luterańskiego w parafii Gamla Uppsala należącej do diecezji Uppsali. Do czasów reformacji świątynia rzymskokatolicka.
Kościół był siedzibą arcybiskupów Szwecji do 1273, kiedy stolica została przeniesiona do Östra Aros (Östra Aros została potem na żądanie papieża nazwana Uppsala).
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Stara katedra była prawdopodobnie budowana już w XI wieku, jednak budowę skończono dopiero w XII wieku. Kamienna budowla była poprzedzona przez kościół z drewna, który prawdopodobnie stał na miejscu wielkiej świątyni w Uppsali wymienianej przez niemieckiego kronikarza Adama z Bremy w 1076. Według jego relacji miejsce to miało leżeć dzień drogi od Sigtuny i Birki. Wskazywać na to może położenie kościoła w pobliżu słynnych kurhanów Gamla Uppsala. W czasie wykopalisk pod kościołem znaleziono drewniane resztki jednej lub kilku budowli, a kościoły były zwykle budowane na miejscu wcześniejszych świątyń pogańskich.
W tym czasie dokonywała się ostateczne chrystianizacja Szwecji. Z drugiej strony był to też okres walk o władzę. To właśnie w okolicach Gamla Uppsala został ok. 1160 zamordowany król Eryk IX, uznany później za świętego. Z tego względu Gamla Uppsala stała się siedzibą biskupią, która została przeniesiona tu z Sigtuny. W 1164 Gamla Uppsala została podniesiona do godności siedziby arcybiskupiej; przedtem Szwecja podlegała duńskiej archidiecezji w Lund. Kult św. Eryka, który wówczas zaczął się kształtować, został szybko powiązany z nową archidiecezją, a sam święty stał się wkrótce patronem królestwa Szwecji.
Po pożarze w roku 1240 część katedry została rozebrana, ale dobudowano zakrystię i przedsionek. W XV wieku dodano podziemia oraz malowidła ścienne.
Ok. 1273 siedziba arcybiskupa została oficjalnie przeniesiona do dzisiejszej Uppsali, gdzie tuż przedtem rozpoczęto wznoszenie katedry. Na nowe miejsce, które wcześniej nazywało się Östra Aros, przeniesiono również nazwę Uppsala. Natomiast dotychczasowa katedra w Gamla Uppsala została zdegradowana do rangi zwykłego kościoła parafialnego. W XV w. kościół ten uzyskał kształt, w jakim przetrwał do dnia dzisiejszego.
W kościele został pochowany fizyk i astronom Anders Celsius.
Architektura.
W czasie prac archeologicznych w okolicach dzisiejszego kościoła natrafiono na ślady po drewnianych palach, co świadczy o obecności pierwotnego, drewnianego kościoła w tym miejscu. Obecnie istniejąca budowla została wzniesiona z kamienia. Jako element dekoracyjny wykorzystano cegłę. Masywna, środkowa wieża i prezbiterium z absydą stanowią tylko część (mniej więcej połowę) większego pierwotnie kościoła, którego budowa rozpoczęła się w poł. XII w. i ukończona została przed pożarem ok. 1240.
Była to trzynawowa świątynia z transeptem, zakończona prawdopodobnie od zachodu podwójną wieżą. Obecnie istniejąca wieża była w przeszłości wyższa niż obecnie i wznosiła się na skrzyżowaniu naw. Ramiona transeptu były zamknięte absydami.
Część zachowanego wyposażenia kościoła może pochodzić z XII w., m.in. jeden z krucyfiksów triumfalnych, który niegdyś wisiał w łuku tęczowym. Uszkodzona figura Chrystusa z tego krucyfiksu posiada otwór w klatce piersiowej, co wskazuje, iż było to miejsce przechowywania relikwii jakiegoś świętego.
W okresie późniejszym kościół ozdobiono freskami. Renowacja kościoła miała miejsce za rządów biskupa Jönsa Bengtssona Oxenstierny (1448-1567). Przebieg ówczesnych prac ukazują namalowane herby. Z tego też okresu pochodzi ołtarz główny, ozdobiony wyrzeźbionymi z drewna i namalowanymi postaciami świętych.

</doc>
<doc id="1935122" url="https://pl.wikipedia.org/wiki?curid=1935122" title="Parafia św. Stanisława Biskupa w Lechlinie">
Parafia św. Stanisława Biskupa w Lechlinie

Parafia Świętego Stanisława Biskupa w Lechlinie jest jedną z 6 parafii leżącą w granicach dekanatu goślińskiego. Erygowana w XII wieku.
Dokumenty.
Księgi metrykalne:

</doc>
<doc id="1935124" url="https://pl.wikipedia.org/wiki?curid=1935124" title="Kazimierz Stopiński">
Kazimierz Stopiński

Kazimierz Stopiński (ur. 1949) – szopkarz krakowski, z zawodu tokarz i mechanik. W konkursie szopek krakowskich uczestniczy od 1979 roku. Specjalizuje się w szopkach małych. Jest autorem unikatowych na skalę światową szopek białych.
Nagrody.
Zdobył wiele nagród I, II i III oraz wyróżnień. Jego dzieła znajdują się w kolekcji Muzeum Historycznego Miasta Krakowa, oraz muzeach i kolekcjach prywatnych w kraju, państw Europy Zachodniej, oraz w Ameryce Północnej. Szopki Kazimierza Stopińskiego były prezentowane na wielu wystawach w kraju i za granicą.
Jest laureatem m.in.:

</doc>
<doc id="1935126" url="https://pl.wikipedia.org/wiki?curid=1935126" title="Han Peng">
Han Peng

Han Peng (; ur. 13 września 1983 w Jinanie) – chiński piłkarz występujący na pozycji napastnika w drużynie Shandong Luneng Taishan.
Kariera piłkarska.
Klubowa.
Od początku swojej kariery profesjonalnej kariery piłkarskiej, czyli od 2002 roku Han Peng jest zawodnikiem Shandong Luneng Taishan. W swym pierwszym sezonie rozegrał w lidze 16 spotkań i zdobył 2 bramki. Najwięcej, bo 13 strzelił w sezonie 2007. Został również dwukrotnym mistrzem kraju – jego drużyna wygrała Chinese Super League w sezonie 2006 i 2008.
Reprezentacyjna.
Han Peng zadebiutował w reprezentacji Chin 3 czerwca 2006 roku, w przegranym 1:4 meczu ze Szwajcarią. Był również powołany na Puchar Azji 2007 oraz Igrzyska Olimpijskie w Pekinie.

</doc>
<doc id="1935131" url="https://pl.wikipedia.org/wiki?curid=1935131" title="Edwin Porter">
Edwin Porter

Edwin Stanton Porter (ur. 21 kwietnia 1870, zm. 30 kwietnia 1941) – amerykański operator filmowy i reżyser. Jeden z pionierów światowego kina, wyreżyserował łącznie ponad 300 filmów.
Życiorys.
Edwin Porter urodził się w Connellsville w stanie Pensylwania jako dziecko kupca Thomasa Richarda Portera i Mary Jane Clark. Miał trzech braci i siostrę. Po ukończeniu szkół w Connellsville i Pittsburghu pracował dorywczo między innymi jako operator telegrafu. Przez krótki czas zatrudniony był w William Camp&amp;Sons, filadelfijskiej firmie budującej statki i silniki do statków. W 1893 roku zaciągnął się do Marynarki Wojennej Stanów Zjednoczonych jako elektryk. W 1899 roku dołączył do wytwórni Edison Company. W ciągu następnej dekady stał się najbardziej wpływowym filmowcem w USA. Jednym z jego pierwszych filmów była nakręcona w 1901 roku satyra nt. Theodore'a Roosevelta. Podobnie jak pozostali filmowcy z tego okresu, czerpał od nich pomysły, ale starał się je ulepszać. W "Jasiu i magicznej fasoli" (1902) i "Życiu amerykańskiego strażaka" (1903) korzystał z wczesnych dokonań Georges'a Mélièsa i członków Brighton School, takich jak James Williamson. W 1903 nakręcił pierwszy w historii kina western zatytułowany "Napad na ekspres". Wprowadził w filmach wiele nowości zaczerpniętych ze szkoły z Brighton, m.in. zbliżenia, łączenia gatunkowe, rozgrywanie akcji jednocześnie w różnych miejscach. Był żonaty z Caroline Ridinger (ślub odbył się 5 lipca 1893), nie mieli dzieci. Zmarł 30 kwietnia 1941 roku w hotelu Taft w Nowym Jorku w wieku 71 lat.
Filmografia.
Zestawienie zawiera wybrane filmy, które wyreżyserował Edwin Porter:

</doc>
<doc id="1935133" url="https://pl.wikipedia.org/wiki?curid=1935133" title="Edwin S. Porter">
Edwin S. Porter



</doc>
<doc id="1935134" url="https://pl.wikipedia.org/wiki?curid=1935134" title="Edwin Stanton Porter">
Edwin Stanton Porter



</doc>
<doc id="1935135" url="https://pl.wikipedia.org/wiki?curid=1935135" title="NBIA1">
NBIA1



</doc>
<doc id="1935141" url="https://pl.wikipedia.org/wiki?curid=1935141" title="The New York Review of Books">
The New York Review of Books

The New York Review of Books – amerykański dwutygodnik specjalizujący się w tematyce literatury, kultury i wydarzeń społeczno-politycznych. Dużą częścią gazety są recenzje książek, również punktem wyjścia większości artykułów nie dotyczących bezpośrednio literatury są nowości wydawnicze.
W roku 2007 czasopismo miało nakład 140 tys. egzemplarzy. Wydawane jest w Nowym Jorku. Od założenia gazety redaktorem naczelnym jest Robert B. Silvers, do roku 2006 współpracowała z nim Barbara Epstein. Gazeta działa również jako wydawnictwo książkowe, występujące pod marką "New York Review Books".
W latach po założeniu czasopisma publikowali w nim tacy autorzy jak Hannah Arendt, W.H. Auden, Saul Bellow, Truman Capote, Robert Lowell, Mary McCarthy, Norman Podhoretz czy Susan Sontag. Gazeta publikowała też teksty polityków opozycji z krajów komunistycznych, m.in. Václava Havla i Aleksandra Sołżenicyna.
W późniejszych latach w czasopiśmie publikowali swoje teksty Timothy Garton Ash, Margaret Atwood, Saul Bellow, Isaiah Berlin, Iosif Brodski, Noam Chomsky, J.M. Coetzee, Ronald Dworkin, John Kenneth Galbraith, Nadine Gordimer, Vladimir Nabokov, V.S. Naipaul, John Searle, Desmond Tutu, John Updike, Steven Weinberg i Tony Judt. Wysoki poziom literacki i dobór autorów stawia „The New York Review of Books” pośród najważniejszych anglojęzycznych czasopism kulturalnych.

</doc>
<doc id="1935144" url="https://pl.wikipedia.org/wiki?curid=1935144" title="Eolomelodikon">
Eolomelodikon

Eolomelodikon ("Eolomelodykon, Aeolomelodikon") – instrument klawiszowy z grupy idiofonów języczkowych, w którym dźwięk wydawany jest w piszczałkach przelotowych. Z niego wywodzi się fisharmonia. Został skonstruowany przez Augusta Fidelisa Brunnera.
W 1825 w kościele ewangelickim św. Trójcy w Warszawie na eolomelodikonie Fryderyk Chopin zagrał koncert dla cara Aleksandra I.

</doc>
<doc id="1935147" url="https://pl.wikipedia.org/wiki?curid=1935147" title="Indywidualne Mistrzostwa Szwecji na Żużlu 1949">
Indywidualne Mistrzostwa Szwecji na Żużlu 1949

Indywidualne Mistrzostwa Szwecji na Żużlu 1949 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Olle Nygren z Vargarna Norrköping.

</doc>
<doc id="1935148" url="https://pl.wikipedia.org/wiki?curid=1935148" title="Siatka stylów kierowania">
Siatka stylów kierowania



</doc>
<doc id="1935151" url="https://pl.wikipedia.org/wiki?curid=1935151" title="Mirosława Grabowska">
Mirosława Grabowska

Mirosława Helena Grabowska (ur. 6 listopada 1949) – polska socjolog, nauczyciel akademicki, w latach 2008–2023 dyrektor Centrum Badania Opinii Społecznej.
Życiorys.
W 1972 ukończyła studia w Instytucie Socjologii Uniwersytetu Warszawskiego. W tej samej jednostce uzyskała stopień doktora na podstawie pracy "Stosunki międzypokoleniowe w rodzinie a przekaz postaw i wartości" napisanej pod kierunkiem Stefana Nowaka (1982) i doktora habilitowanego na podstawie rozprawy "Podział postkomunistyczny. Społeczne podstawy polityki w Polsce po 1989 roku" (2005). Od 1982 do 1989 była w zespole redakcyjnym „Krytyki”, współpracowała także z opozycyjnym „Tygodnikiem Mazowsze”. Za swoją działalność opozycyjną była aresztowana od 12 czerwca do 21 września 1985
Zawodowo związana z Uniwersytetem Warszawskim (na stanowisku profesora), była też profesorem Szkoły Wyższej Psychologii Społecznej, pracowała nadto w Instytut Studiów Politycznych PAN. Specjalizuje się w socjologii politycznej i socjologii religii. Zasiadła w Radzie Instytutu Socjologii Uniwersytetu Warszawskiego. W latach 2008–2023 pełniła funkcję dyrektora Centrum Badania Opinii Społecznej (CBOS).
W 2011 prezydent Bronisław Komorowski odznaczył ją Złotym Krzyżem Zasługi oraz Krzyżem Oficerskim Orderu Odrodzenia Polski. W 2005 za książkę "Podział postkomunistyczny. Społeczne podstawy polityki w Polsce po 1989 roku" otrzymała Nagrodę im. księdza Józefa Tischnera.

</doc>
<doc id="1935152" url="https://pl.wikipedia.org/wiki?curid=1935152" title="New York Review of Books">
New York Review of Books



</doc>
<doc id="1935153" url="https://pl.wikipedia.org/wiki?curid=1935153" title="Frédéric Nimani">
Frédéric Nimani

Frédéric Koutou Nimani N'Galou (ur. 8 października 1988 w Marsylii) – francuski piłkarz występujący na pozycji napastnika lub skrzydłowego.
Kariera piłkarska.
Kariera klubowa.
Rozpoczynał grać w piłkę nożną w drużynie AS Monaco, skąd był wypożyczony do klubów FC Lorient, CS Sedan, Burnley, FC Nantes i PAOK FC. Na początku 2013 roku przeszedł do FC Istres, a latem 2013 do OFI 1925.
Kariera reprezentacyjna.
Bronił barw młodzieżowej reprezentacji Francji.

</doc>
<doc id="1935154" url="https://pl.wikipedia.org/wiki?curid=1935154" title="Zheng Zhi">
Zheng Zhi

Zheng Zhi (chin. upr.: 郑智; chin. trad.: 鄭智; pinyin: "Zhèng Zhì"; ur. 20 sierpnia 1980 w Shenyangu) – chiński piłkarz, który występował na pozycji pomocnika. Większość swojej kariery spędził w chińskiej drużynie Guangzhou Evergrande.
Kariera piłkarska.
Klubowa.
Zheng Zhi swą profesjonalną karierę piłkarską rozpoczynał w 2001, jako zawodnik Shenzhen Jianlibao. Przez 3 sezony rozegrał tam 77 spotkań w lidze chińskiej. Strzelił 14 bramek. Od 2005 grał w barwach Shandong Luneng. W ciągu trzech sezonów w tej drużynie wystąpił 45 razy w lidze i strzelił 31 bramek.
29 grudnia 2006 został wypożyczony do angielskiego Charltonu Athletic, gdzie w 12 meczach strzelił 1 bramkę. Władze Charltonu zdecydowały się skorzystać z opcji wykupienia Zhenga i został on zawodnikiem angielskiej drużyny. W sezonie 2007/2008 grał w sumie w 45 oficjalnych meczach Charltonu, w których strzelił 9 goli. W kolejnym sezonie wystąpił już tylko 13 razy w Championship i zdobył 1 bramkę.
1 września 2009 Zheng Zhi podpisał dwuletni kontrakt ze szkockim Celtikiem. Stał się drugim w historii po Du Weiu zawodnikiem klubu z Glasgow.
28 czerwca 2010 Zheng powrócił do swojego kraju i podpisał kontrakt z Guangzhou Evergrande na zasadzie wolnego transferu.
Reprezentacyjna.
Han Peng był kapitanem reprezentacji Chin. Taką funkcję pełnił również podczas Igrzysk Olimpijskich w Pekinie. Był również powołany na Puchar Azji 2004 i Puchar Azji 2007.

</doc>
<doc id="1935155" url="https://pl.wikipedia.org/wiki?curid=1935155" title="Samoa na Letnich Igrzyskach Olimpijskich 2000">
Samoa na Letnich Igrzyskach Olimpijskich 2000

Reprezentacja Samoa na Letnich Igrzyskach Olimpijskich 2000 w Sydney liczyła pięć osób – czterech mężczyzn i jedną kobietę.
Występy reprezentantów Samoa.
Boks.
Mężczyźni kat. do 91 kg
Judo.
Mężczyźni kat. do 73 kg
Kolarstwo.
Wyścig ze startu wspólnego kobiet
Podnoszenie ciężarów.
Mężczyźni kat. do 85 kg
Zapasy.
Mężczyźni kat. do 76 kg

</doc>
<doc id="1935157" url="https://pl.wikipedia.org/wiki?curid=1935157" title="Arbeitslager">
Arbeitslager

Arbeitslager (pol. obóz pracy) – niemieckie obozy pracy przymusowej na rzecz gospodarki III Rzeszy.
Powstawały na ogół najpierw jako komanda zewnętrzne. Stanowiły obozy pracy, najczęściej w przemyśle zbrojeniowym, kamieniołomach i kopalniach, były powiązane z dużymi obozami koncentracyjnymi, np. zespół obozów projektu Riese.

</doc>
<doc id="1935158" url="https://pl.wikipedia.org/wiki?curid=1935158" title="Indywidualne Mistrzostwa Szwecji na Żużlu 1950">
Indywidualne Mistrzostwa Szwecji na Żużlu 1950

Indywidualne Mistrzostwa Szwecji na Żużlu 1950 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Helge Brinkeback z Vargarna Norrköping. 

</doc>
<doc id="1935168" url="https://pl.wikipedia.org/wiki?curid=1935168" title="Markarian 205">
Markarian 205

Markarian 205 (również "Mrk 205" lub "QSO B1219+7535") – kwazar zlokalizowany w konstelacji Smoka w odległości około 1 miliarda lat świetlnych od Ziemi.
Jest to kwazar znajdujący się stosunkowo blisko Ziemi. Jego odległość jest ponad 14-krotnie większa niż odległość widocznej na pierwszym planie galaktyki NGC 4319. Pozornie bliskie położenie obu obiektów jest po prostu sprawą przypadku i wynika z położenia ich w jednej linii dla obserwatora z Ziemi.

</doc>
<doc id="1935169" url="https://pl.wikipedia.org/wiki?curid=1935169" title="Rafael Puyana">
Rafael Puyana

Rafael Antonio Lazaro Puyana Michelsen (ur. 14 października 1931 w Bogocie, zm. 1 marca 2013 w Paryżu) – kolumbijski klawesynista.
Naukę gry na fortepianie rozpoczął w wieku 6 lat pod kierunkiem ciotki. Siedem lat później debiutował w Teatro Colón w Bogocie. W wieku 16 lat rozpoczął studia klawesynowe w bostońskim New England Conservatory, kontynuował je w Berlinie u Wandy Landowskiej. W Paryżu uczył się kompozycji pod kierunkiem Nadii Boulanger. Nim rozpoczął światową karierę, w 1955 roku odbył pierwsze tournée po Europie; w 1957 debiutował w Nowym Jorku, w 1966 – w Londynie.
Jego repertuar obejmował zarówno muzykę dawną, jak i współczesną. Koncertował z wykonawcami takimi jak Yehudi Menuhin, Leopold Stokowski czy Andrés Segovia. Od 1961 r. prowadził letnie kursy mistrzowskie w Santiago de Compostela, Dartington Hall, American Conservatory w Fontainebleau i w Granadzie. W 1973 r. utworzył Forum International du Clavecin w Paryżu. Do jego uczniów należą Christopher Hogwood i Elizabeth de la Porte. Dokonał wielu nagrań, m.in. dla wytwórni Decca i Philips.
Posiadał także znaczącą kolekcję instrumentów historycznych, a wśród nich unikatowy trzymanuałowy klawesyn H.A. Hassa z 1740 roku.

</doc>
<doc id="1935170" url="https://pl.wikipedia.org/wiki?curid=1935170" title="Tyson Kidd">
Tyson Kidd

Theodore James (TJ) Wilson, znany jako "Tyson Kidd" (ur. 11 maja 1980 w Calgary) – kanadyjski wrestler. Występuje w federacji World Wrestling Entertainment w rosterze WWE SmackDown!.
Zadebiutował w federacji WWE w rosterze Extreme Championship Wrestling, następnie przeszedł na SmackDown! W wyniku draftu został przeniesiony na WWE RAW, gdzie zdobył WWE Unified Tag Team Championship wspólnie z DH Smithem. Jego życiową partnerką jest zawodniczka z Hart Dynasty – Natalya. Był mentorem Lucky'ego Canonna w 5 sezonie NXT. Następnie założył on Tag Team z Justinem Gabrielem jednak nigdy nie zdobyli oni pasów Tag Team. W 2015 roku razem z Cesaro założyli Tag Team i na gali Fastlane 2015 zdobyli tytuły.
Osiągnięcia.
World Wrestling Entertainment
Florida Championship Wrestling

</doc>
<doc id="1935173" url="https://pl.wikipedia.org/wiki?curid=1935173" title="Rafael Puyana Michelsen">
Rafael Puyana Michelsen



</doc>
<doc id="1935174" url="https://pl.wikipedia.org/wiki?curid=1935174" title="Stade Louis Dugauguez">
Stade Louis Dugauguez

Stade Louis-Dugauguez – wielofunkcyjny stadion położony we Francji, w mieście Sedan. Swoje domowe mecze rozgrywa na nim zespół CS Sedan, który występuje w Ligue 2. Stadion może pomieścić 23 189 osób, a wybudowano go w 2000 roku. 11 października tego samego roku nastąpiła jego inauguracja, w której to zespół CS Sedan zmierzył się ze Stade Rennais.
Rekordowa frekwencja na stadionie wynosi 23 130 widzów. Było to na spotkaniu CS Sedan z En Avant Guingamp.
Koszt budowy stadionu wyniósł 15,8 miliona euro.

</doc>
<doc id="1935175" url="https://pl.wikipedia.org/wiki?curid=1935175" title="Vanuatu na Letnich Igrzyskach Olimpijskich 2000">
Vanuatu na Letnich Igrzyskach Olimpijskich 2000

Reprezentacja Vanuatu na Letnich Igrzyskach Olimpijskich 2000 w Sydney liczyła trzy osoby – dwóch mężczyzn i jedną kobietę.
Występy reprezentantów Vanuatu.
Lekkoatletyka.
100 metrów mężczyzn
400 metrów przez płotki kobiet
Łucznictwo.
mężczyźni indywidualnie

</doc>
<doc id="1935176" url="https://pl.wikipedia.org/wiki?curid=1935176" title="Leonard Susskind">
Leonard Susskind

Leonard Susskind (ur. 1940 w Nowym Jorku) – amerykański fizyk teoretyczny, profesor na Uniwersytecie Stanforda i popularyzator nauki; członek National Academy of Sciences (NAS), Amerykańskiej Akademii Sztuk i Nauk (AAAS) oraz innych międzynarodowych organizacji badawczych. Laureat Nagrody Sakurai przyznawanej przez Amerykańskie Towarzystwo Fizyczne (APS) teoretykom cząstek elementarnych (1998); wieloletni uczeń i przyjaciel noblisty Richarda Feynmana.
Susskind zajmował się głównie kwantową teorią pola – w tym fizyką cząstek elementarnych i teorią strun – oraz kwantową fizyką statystyczną i kosmologią. Jest współtwórcą teorii strun – w latach 60., niezależnie od Nambu i Nielsena odkrył, że cząstka elementarna może być opisana jako obiekt rozciągły w stanie relatywistycznego wzbudzenia. Nagrodę Sakurai otrzymał za badania silnych oddziaływań jądrowych, konkretniej za rozwój hadronowych modeli strunowych w chromodynamice kwantowej. Rozwinął też zasadę holograficzną opracowaną przez Gerardusa ’t Hoofta, a w 2003 roku jako pierwszy wprowadził pojęcie krajobrazu teorii strun.
Susskind popularyzował fizykę przez książki, publiczne wykłady oraz wywiady.
Życiorys.
Pochodzenie i wykształcenie.
Urodził się w Nowym Jorku. Zaczynał pracę jako hydraulik, w wieku 16 lat przejmując obowiązki ojca, który zachorował. Później zapisał się do Kolegium Miejskiego Uniwersytetu Miejskiego Nowego Jorku na studia inżynierskie, uzyskując tytuł Bachelor of Science (odpowiednik polskiego licencjata) w fizyce w 1962. Następnie studiował na Cornell University pod kierunkiem Petera A. Carruthersa, gdzie uzyskał tytuł doktora w 1965. Później zamieszkał w Palo Alto w Kalifornii.
Praca naukowa.
Susskind jest jednym z trzech fizyków, którzy niezależnie od siebie odkryli fakt, że podwójny model rezonansu oddziaływań silnych Veneziano może być opisany przez model strun mechaniki kwantowej.
Życie prywatne.
Susskind przyznawał się do bycia pradziadkiem.
Popularyzacja.
Nagrania.
W serwisach YouTube oraz iTunes udostępniono cykl wykładów Susskinda obejmujący niezbędne teoretyczne minimum potrzebne do zrozumienia współczesnej fizyki ("Theoretical Minimum"). Składa się on z następujących kursów:
Zestaw kursów podstawowych został ponownie nagrany w latach 2011-2013, ale dostępna jest też archiwalna wersja z lat 2007-2009.

</doc>
<doc id="1935177" url="https://pl.wikipedia.org/wiki?curid=1935177" title="Juwenaliusz z Alaski">
Juwenaliusz z Alaski

Juwenaliusz z Alaski lub Juwenaliusz znad Ilianny, imię świeckie Jakow Fiodorowicz Goworuczkin (ur. 1761 w Jekaterynburgu, zm. 1796) – prawosławny misjonarz, w hagiografii określany jako "pierwszy męczennik Ameryki". Uczestnik rosyjskiej misji prawosławnej na Aleutach i Alasce, zabity przez tubylczych mieszkańców zachodniej Alaski w czasie próby ich ewangelizacji.
Życiorys.
Pochodził ze średnio zamożnej rodziny z Jekaterynburga, gdzie jego ojciec pracował jako zarządca w fabryce. Jakow Goworuczkin zdobył wykształcenie inżyniera wojskowego, jednak w 1791 wystąpił z wojska, by zostać mnichem w ławrze św. Aleksandra Newskiego w Petersburgu. W klasztorze złożył śluby monastyczne z imieniem Juwenaliusz, po czym przyjął święcenia kapłańskie. Po kilku latach opuścił jednak ławrę i zamieszkał w Monasterze Koniewskim. W grudniu 1793 razem z dziewięcioma innymi mnichami (wśród których był późniejszy święty Herman z Alaski i młodszy brat Juwenaliusza Stefan) wszedł w skład misji prawosławnej skierowanej na Aleuty i Alaskę. 24 września 1794 dotarł razem z innymi misjonarzami na wyspę Kodiak. Natychmiast po przybyciu dokonał objazdu wyspy, rozpoczynając z powodzeniem działalność ewangelizacyjną. Latem 1796 opuścił Kodiak i udał się na wybrzeże Alaski. W miejscowości Nucchek ochrzcił grupę 700 Indian Chugach Sugpiag, po czym skierował się na północ, osiedlając się na obszarze zamieszkanym przez Indian Athabaska. Również wśród nich prowadził z powodzeniem działalność misyjną. Następnie miał zamiar udać się na północ, gdzie nad Morzem Beringa spodziewał się znaleźć osady założone już wcześniej przez Rosjan. Nigdy tam jednak nie dotarł; nie jest jasne, jak wiele ze swoich misyjnych planów zdołał zrealizować. Według tradycji zginął śmiercią męczeńską. Na ten temat istnieje kilka znacznie różniących się świadectw.
Śmierć męczeńska.
Według najbardziej rozpowszechnionej wersji hieromnich Juwenaliusz razem ze swoim przewodnikiem, Indianinem, dotarł łodzią do Quin Hagak w delcie Kuskokwin, do osady plemienia Yupiat. Kiedy wykonał ręką znak krzyża w stronę grupy tubylców, ich szaman miał rozkazać jego natychmiastowe zabicie. Mnich został trafiony kilkunastoma strzałami i zmarł na miejscu. Jego przewodnik usiłował uciekać wpław, jednak został schwytany i zabity. Według tej samej legendy szaman plemienny zabrał krzyż, jaki nosił zamordowany; od tej pory nie udawało mu się odprawianie żadnych czarów. W związku z tym miał nakazać współplemieńcom szacunek dla osób ubranych podobnie jak zabity zakonnik. Pod koniec XIX wieku mieszkańcy Quin Hagak powiedzieli protestanckiemu misjonarzowi, że ich przodkowie zamordowali kapłana, który próbował nawracać ich na chrześcijaństwo wobec ich zdecydowanego sprzeciwu.
Według innej wersji okoliczności śmierci hieromnicha Juwenaliusz miał zostać zamordowany nad jeziorem Iliamna po tym, gdy zaczął przymusowo chrzcić mieszkańców okolic jeziora i stosować wobec nich przemoc fizyczną. Takie okoliczności zdarzenia podawał Nikołaj Rezanow, inspektor Towarzystwa Rosyjsko-Amerykańskiego, negatywnie nastawiony do mnichów-misjonarzy działających na Alasce. Sam Herman z Alaski, który podziwiał Juwenaliusza i uważał go za bardzo utalentowanego misjonarza, twierdził, że nie da się ustalić jednoznacznie okoliczności śmierci mnicha.
Według wspomnień innego rosyjskiego misjonarza na Alasce, późniejszego świętego Innocentego, Juwenaliusz został otoczony przez grupę Indian i natychmiast się poddał. Poprosił jedynie o wypuszczenie towarzyszących mu przewodników. Prośba ta została spełniona, natomiast zakonnik został pobity. Kiedy napastnicy sądzili, że już nie żyje, święty miał wstać i pójść za nimi, jednak został znowu zaatakowany i ponownie pobity, a następnie poćwiartowany. W tym momencie na miejscu zdarzenia miał pojawić się obłok dymu.
Ze względu na niejasne okoliczności śmierci misjonarza, jeszcze w 100 lat później krążyły legendy o jego działalności. Znany był również jego rzekomy pamiętnik, w rzeczywistości falsyfikat autorstwa Iwana Pietrowa, zawierający liczne błędy merytoryczne (w nazewnictwie prawosławnym i strukturze kalendarza liturgicznego).
Kanonizacja.
W 1977 mnich Juwenaliusz (Goworuczkin) został ogłoszony świętym. Szczególnym kultem otaczany jest w Kościele Prawosławnym w Ameryce.

</doc>
<doc id="1935179" url="https://pl.wikipedia.org/wiki?curid=1935179" title="Klub Bullingdona">
Klub Bullingdona

Bullingdon Club (Klub Bullingdonu) – elitarny klub towarzyski działający na Uniwersytecie Oksfordzkim. Klub nie ma stałej siedziby. Zyskał rozgłos ze względu na zamożność swych członków oraz urządzane przez nich huczne biesiady. Członkostwo klubu uzyskać można wyłącznie w drodze zaproszenia przez osobę już będącą jego członkiem; wiąże się ono ze znacznymi kosztami, ze względu na obowiązek zakupu klubowego munduru i partycypacji w kosztach wystawnych biesiad i naprawy wyrządzanych przy tej okazji szkód.
Historia.
Klub został założony ponad 200 lat temu. Niektóre źródła podają, że powstał w 1780 roku i liczył w momencie powstania trzydziestu członków, natomiast w roku 1875 uważany był za “starą oksfordzką instytucję, z wieloma pięknymi tradycjami“. Początkowo klub stanowił forum dla studentów zainteresowanych łowiectwem i krykietem.
Od końca XIX wieku do czasów współczesnych aktywność członków Klubu koncentruje się na wspólnych biesiadach. W swych pamiętnikach wicehrabia Walter Long wspomina, że w 1875 „rozgrywki krykieta urządzane przez the Bullingdon Club były zdarzeniem częstym i rozegrano wiele dobrych meczów z innymi, grającymi gościnnie, klubami. Klubowe obiady dawały okazję do spektakularnego wyrażenia swego żywiołowego usposobienia, a towarzyszyła im konsumpcja znaczących ilości tego, co w życiu dobre – sprawiając częstokroć, że powrót do Oksfordu stanowił przeżycie wyjątkowej natury”.
Raport z roku 1876 relacjonował, że wśród zajęć członków klubu „krykiet miał znaczenie drugorzędne wobec obiadów oraz że mężczyźni należeli przede wszystkim do klasy ludzi majętnych”. W relacji „The New York Times” z 1913 roku, „Bullingdon jest koronnym wyrazem elitaryzmu istniejącego na Oksfordzie; jest to klub dla synów szlachty, synów wielkich fortun; członkostwo w nim to wyraz przynależności do „błękitnokrwistych” tego uniwersytetu”. Do klubu należał także hrabia Alfred Potocki, ostatni ordynat na Łańcucie. 
Klub współcześnie.
Aktualnie The Bullingdon Club to przede wszystkim klub biesiadny, chociaż przetrwały również pewne ślady jego tradycji sportowych – klub sprawuje patronat nad corocznym konkursem skoków konnych przez przeszkody. Przewodniczący klubu, określany mianem „generała”, wręcza puchar zwycięzcy zawodów, a członkowie klubu spotykają się wówczas na śniadaniu z szampanem. Organizowany jest także coroczny obiad. Na każdą z powyższych okazji zapraszani są goście spoza klubu. W ciągu roku organizacja urządza kameralne spotkania, podczas których odbywa się inicjacja nowych członków. Głosowanie w sprawie przyjęcia do klubu ma miejsce dwa razy do roku. „Starzy” klubowicze robią wówczas tzw. nalot na lokum nowo wybranych kolegów, jako symbol ich akceptacji w poczet członków. Czasami skutkiem wizyt są znaczące zniszczenia w odwiedzonych mieszkaniach.
Za typowy sposób organizowania spotkań Klubu Bullingdona uważa się zamówienie przez jego członków sali w restauracji pod zmyślonym nazwiskiem – większość restauratorów zna reputację klubu i obawia się możliwości wyrządzenia zniszczeń podczas biesiady. Przebieg spotkań zależy jednak w dużej mierze od bieżącego składu osobowego organizacji, a szkody czynione przez bullingdończyków bywały zarówno wynikiem umyślnych aktów wandalizmu, jak i skutkiem ubocznym intensywnego, wielogodzinnego biesiadowania i związanej z tym konsumpcji.
Reputacja klubu i kontrowersje.
Postrzeganie klubu przez brytyjską opinię publiczną jest w dużej mierze wynikiem licznych doniesień o incydentach dotyczących klubu, jakie miały miejsce na przestrzeni wielu dziesięcioleci. Rozgłos zyskały m.in. wydarzenia z 12 maja 1894 roku, kiedy to członkowie Bullingdonu po odbytej biesiadzie wytłukli prawie całe oświetlenie wewnętrzne, 468 okien oraz zniszczyli okiennice i drzwi budynku Peckwater Quadrangle w oksfordzkim kolegium Kościoła Chrystusa (Christ Church). Do podobnych wydarzeń doszło 20 lutego 1927, kiedy bullindgończycy ponownie zdewastowali ten sam budynek oraz kilka autobusów. W wyniku tych wydarzeń uniwersytet zakazał klubowi organizowania spotkań w promieniu 15 mil od Oxfordu.
Jako ówczesny książę Walii, Edward VIII, miał pewne trudności z uzyskaniem zgody rodziców na wstąpienie do Klubu Bullingdonu ze względu na złą sławę tej organizacji. Zgodę ostatecznie otrzymał, pod tym jednak warunkiem, że nigdy nie będzie uczestniczył w tzw. „bullingdonowskim zalewaniu” (ang. "a Bullingdon blind"), co było używanym wówczas eufemizmem określającym spotkania klubu przy alkoholu i muzyce. Królowa Maria, dowiedziawszy się, że książę pewnego wieczoru jednak złamał ten warunek, wysłała mu telegram żądając wystąpienia z organizacji.
Andrew Gimson, autor biografii Borisa Johnsona, tak relacjonował działalność klubu w latach 80. XX wieku: „Nie sądzę, aby chociaż jeden wieczór mógł upłynąć bez zdemolowania jakiejś restauracji i zapłacenia za wyrządzone szkody, bardzo często gotówką. […] Noc w areszcie uchodziła za zachowanie godne bullingdończyków, podobnie jak proceder ściągania spodni [ang. "debagging"] każdemu, kto ich zdenerwował”.
W ostatnich latach działalność klubu była stosunkowo spokojna i nie wzbudzała aż tak dużych kontrowersji, jak wcześniej. Jednak w roku 2005, po zdemolowaniu podczas obiadu XV-wiecznego pubu w hrabstwie Oxfordshire, czterech członków zostało aresztowanych, co odbiło się szerokim echem w prasie brytyjskiej.
The Bullingdon Club stał się nawet przedmiotem debaty w brytyjskiej Izbie Gmin, jako jeden z przykładów nieobyczajnego zachowania w tamtejszym społeczeństwie, a także jako polityczny przytyk pod adresem prominentnych brytyjskich parlamentarzystów, którzy w przeszłości do niego należeli: premiera Davida Camerona, ministra finansów George’a Osborne’a, a także burmistrza Londynu i premiera Borisa Johnsona.
Członkiem klubu w latach 80., w czasie studiów licencjackich na Oksfordzie, był Radosław Sikorski.

</doc>
<doc id="1935180" url="https://pl.wikipedia.org/wiki?curid=1935180" title="Piotr Milewski">
Piotr Milewski



</doc>
<doc id="1935197" url="https://pl.wikipedia.org/wiki?curid=1935197" title="Ferenc Orsós">
Ferenc Orsós

Ferenc Orsós (ur. 22 sierpnia 1879 Temeszwar, zm. 25 lipca 1962 Moguncja) – węgierski patolog, jeden z dwunastu lekarzy, którzy w kwietniu 1943 r. udali się w składzie Międzynarodowej Komisji do Katynia, aby osobiście dokonać sekcji zwłok zamordowanych polskich oficerów i ustalić czas popełnienia zbrodni.
Życiorys.
Ferenc Orsós urodził się w 1879 r. w Temeszwarze (Siedmiogród). Ukończył medycynę w Budapeszcie, a następnie pracował w Peczu. Podczas I wojny światowej był jeńcem w Rosji. Po zakończeniu wojny został dyrektorem Wydziału Medycyny Sądowej na Uniwersytecie w Budapeszcie. W 1928 r. został członkiem Węgierskiej Akademii Nauk. Do 1943 r. wykonał tysiące obdukcji i opracował metodę określania czasu śmierci. W Katyniu uczestniczył w sekcji zwłok pomordowanych polskich oficerów, został wybrany przez tenże zespół na jego przewodniczącego i był jednym z sygnatariuszy protokołu końcowego, w którym ustalono, że mordu dokonano na wiosnę 1940 r. Pełnił tam również rolę tłumacza ze względu na swoją znajomość rosyjskiego. W 1943 r. wraz z doktorem Alexandru Birkle wziął udział w badaniu miejsc masowych zbrodni NKWD na Ukrainie z lat 1937-1938. Prof. Orsós był również prezesem Węgierskiej Izby Lekarskiej. W grudniu 1944 r., w obawie przed zbliżającą się armią sowiecką, uciekł do Niemiec. Od 1946 r. mieszkał w Berlinie Zachodnim. W 1952 r., wraz z Helge Tramsenem i Vincenzo Mario Palmierim, uczestniczył w przesłuchaniach Komisji Senatu USA w sprawie mordu katyńskiego.
Zmarł w 1962 r. w Moguncji.

</doc>
<doc id="1935199" url="https://pl.wikipedia.org/wiki?curid=1935199" title="Liza da Costa">
Liza da Costa

Liza da Costa (ur. 26 marca 1968) – wokalistka, pochodząca z Portugalii.
Jej matka jest Portugalką, natomiast jej ojciec urodził się w Indiach, jednak przeprowadzili się do Niemiec, gdy była dzieckiem. Gdy miała 12 lat zaczęła śpiewać. Miała w swoim repertuarze piosenki Whitney Houston. Jej przyjaciel posiadał studio nagraniowe, gdzie produkowano muzykę do filmów telewizyjnych, dzięki czemu Liza stała się częścią kobieco-jazzowej grupy.
W 1994 roku dołączyła do zespołu Security, gdzie zaśpiewała w utworze pt. "I Can Make You Dance".
W 1995 roku Liza, Franky, Udo i Richard stworzyli zespół pod nazwą Captain Jack, śpiewający w stylu bardzo popularnym w latach 90. – eurodance. Ich największe hity to "Captain Jack", "Drill Instructor" i "Little Boy", które do dziś cieszą się popularnością. W 1999 roku Liza odeszła z zespołu, by rozpocząć karierę solo.
W 2000 roku wydała własny singiel pt. "Banana Coco", który nie odniósł zbyt wielkiego sukcesu.
W roku 2002 brała udział w projekcie Future Breeze w singlu "Ocean Of Eternity".
W 2005 roku założyła wspólnie z trzema innymi muzykami (Tilmann Höhn, Alexander Sonntag i Wolfgang Stamm) grupę Hotel Bossa Nova, wykonującą muzykę będącą połączeniem jazzu i samby.
W sierpniu 2009 roku Daniel Stelter wydała album "Homebrew Songs", w którym Liza śpiewa utwór pt. "Amor Macio".

</doc>
<doc id="1935205" url="https://pl.wikipedia.org/wiki?curid=1935205" title="Włodzimierz Nałęcz-Gembicki">
Włodzimierz Nałęcz-Gembicki

Włodzimierz Nałęcz-Gembicki (ur. w Żmerynce na Podolu, zm. 5 października 1957 w Łodzi) – generał brygady Wojska Polskiego.
Życiorys.
Syn podpułkownika armii carskiej Michała (od 1911 generała majora), początkowo uczył się w domu, w 1909 skończył z wyróżnieniem 7 klas Korpusu Kadetów w Kijowie i rozpoczął służbę wojskową w Armii Rosyjskiej. W 1911 skończył dwuletni kurs w Pawłowskiej Oficerskiej Szkole Wojskowej w Petersburgu z wyróżnieniem i stopniem podporucznika artylerii. W 1914 wraz z pułkiem przydzielony do 3 Brygady Artylerii Gwardii, brał udział w walkach w Prusach Wschodnich, pod Tannenbergiem 30 sierpnia 1914 został ranny i dostał się do niewoli niemieckiej, w której przebywał do końca 1918.
7 marca 1919 wstąpił do służby w Wojsku Polskim, w grudniu 1919 ukończył z I lokatą specjalistyczne kursy artylerii dla dowódców baterii w Rembertowie. W 1920 brał udział w wojnie z Rosją jako dowódca baterii 17 pułku artylerii polowej.
Od stycznia 1921 wykładowca, instruktor i dyrektor nauk Szkoły Strzelania Artylerii w Toruniu w stopniu kapitana. Był pierwszym wykładowcą tej szkoły, który współpracował wówczas z francuskimi oficerami. W grudniu 1924 został przydzielony z Obozu Szkolnego Artylerii do Szefostwa Artylerii i Uzbrojenia Dowództwa Okręgu Korpusu Nr VII w Poznaniu na stanowisko referenta. 1924–1925 delegowany do Francji skończył tam wyższe studia artyleryjskie. W kwietniu 1928 został przeniesiony z 7 Okręgowego Szefostwa Artylerii i Uzbrojenia do 30 pułku artylerii polowej we Włodawie na stanowisku dowódcy I dywizjonu. W marcu 1930 został przesunięty na stanowisko kwatermistrza. W styczniu 1931 został przeniesiony do 10 pułku artylerii ciężkiej w Przemyślu na stanowisko zastępcy dowódcy pułku. 14 grudnia 1931 został awansowany na podpułkownika ze starszeństwem z dniem 1 stycznia 1932 roku i 3. lokatą w korpusie oficerów artylerii. W listopadzie 1934 został przeniesiony do Centrum Wyszkolenia Artylerii w Toruniu na stanowisko dyrektora nauk Szkoła Strzelań Artylerii. Od 1938 był rejonowym inspektorem koni w Mołodecznie.
We wrześniu 1939 roku zajmował się mobilizacją rezerw, na rozkaz dowódcy Okręgu Korpusu III w Grodnie gen. bryg. Józefa Olszyny-Wilczyńskiego wraz z oddziałami wycofał się na Litwę, gdzie został internowany. 22 marca 1940 zwolniony z internowania przez Międzynarodową Komisję Lekarską, zamieszkał w Traupiach na Litwie, gdzie był robotnikiem przy melioracji rzeki Niewiarza. W sierpniu 1940 przeniósł się do powiatowego miasta Uciana, gdzie grał w orkiestrze dętej. W marcu 1943 uzyskał pozwolenie na powrót do Polski i przeniósł się do Sokołowa Podlaskiego, gdzie mieszkała siostra jego żony. Z ramienia Warszawskiej Izby Rolniczej pracował jako znawca koni w Sokołowie. W lipcu 1944 jego dobytek został zniszczony podczas bombardowań sowieckich, a on sam został wypędzony przez Niemców, zatrzymał się w Broku nad Bugiem. W okolicznych lasach doczekał nadejścia Armii Czerwonej i ludowego WP.
We wrześniu 1944 zgłosił się do służby w Wojsku Polskim, przyjęty w stopniu pułkownika. Wyznaczono go na zastępcę dowódcy artylerii 2 Armii Wojska Polskiego. Uchwałą KRN z 30 grudnia 1944 otrzymał stopień generała brygady ze starszeństwem z dniem 1 stycznia 1945. 8 kwietnia 1945 zdał stanowisko zastępcy dowódcy artylerii 2. Armii WP, potem krótko był komendantem Oficerskiej Szkoły Artylerii w Chełmie. W czerwcu 1945 objął stanowisko dowódcy Warszawskiego Okręgu Wojskowego. W okresie 15 września – 15 listopada 1945 był szefem Polskiej Misji Wojskowej w Moskwie. Następnie zdemobilizowany i przeniesiony w stan nieczynny.
Od maja 1947 był intendentem szpitala Ubezpieczalni Społecznej w Łodzi. W czerwcu 1948 napisał do Ministerstwa Obrony Narodowej prośbę o powołanie go do czynnej służby wojskowej, a w sierpniu 1949 dwukrotnie prośbę o przeniesienie w stan spoczynku. Rozkazem personalnym MON z 19 sierpnia 1949 uznano, że z dniem 31 sierpnia 1949 został przeniesiony w stan spoczynku. Do 1956 pisał do MON wnioski o przyznanie mu emerytury za czas pozostawania w stanie nieczynnym, jednak za każdym razem odmawiano mu.
Był dyplomowanym tłumaczem przysięgłym z języków angielskiego, francuskiego, niemieckiego i rosyjskiego przy Sądzie Wojewódzkim w Łodzi i dyplomowanym nauczycielem języka rosyjskiego (poza tym znał język litewski).
Pochowany jest na Cmentarzu Garnizonowym w Toruniu.

</doc>
<doc id="1935208" url="https://pl.wikipedia.org/wiki?curid=1935208" title="Andrés Scotti">
Andrés Scotti

Andrés Scotti Ponce de León (ur. 14 grudnia 1975 w Montevideo) – urugwajski piłkarz występujący na pozycji obrońcy w Nacionalu Montevideo.
Kariera piłkarska.
Klubowa.
Andrés Scotti karierę rozpoczynał w 1993 roku, w zespole Independiente Flores. W sezonie 1996 grał w drużynie Central Español Montevideo. Rok później wystąpił 12-krotnie w lidze, w barwach Montevideo Wanderers. W 1998 roku podpisał kontrakt z CD Huachipato. Przez 2 sezony grał 52 razy w lidze i strzelił 6 bramek. Następnie pierwszą część sezonu 2001/2002 rozegrał jako zawodnik CF Puebla. Potem z powrotem trafił do Wanderers. W sezonie 2001 rozegrał 38 meczów w lidze. Strzelił 3 bramki. Rok później przywdział koszulkę Nacionalu Montevideo. W 2003 roku przyjechał do Europy, gdyż podpisał kontrakt z Rubinem Kazań. W sumie w rosyjskiej Priemjer-Lidze grał 108 razy i strzelił 12 bramek. Przed rundą wiosenną sezonu 2006/2007 został piłkarzem Argentinos Juniors Buenos Aires. Tu grał 71-krotnie. Od 8 stycznia 2010 jest piłkarzem CSD Colo-Colo.
Reprezentacyjna.
Scotti grał z reprezentacją Urugwaju na Copa América 2007. Swą jedyną bramkę w reprezentacji strzelił 9 września 2009 roku przeciwko Kolumbii.

</doc>
<doc id="1935209" url="https://pl.wikipedia.org/wiki?curid=1935209" title="Amazona albifrons">
Amazona albifrons



</doc>
<doc id="1935210" url="https://pl.wikipedia.org/wiki?curid=1935210" title="Anodorhynchus leari">
Anodorhynchus leari



</doc>
<doc id="1935216" url="https://pl.wikipedia.org/wiki?curid=1935216" title="Ara ambiguus">
Ara ambiguus



</doc>
<doc id="1935219" url="https://pl.wikipedia.org/wiki?curid=1935219" title="Chrysolophus amherstiae">
Chrysolophus amherstiae



</doc>
<doc id="1935222" url="https://pl.wikipedia.org/wiki?curid=1935222" title="Leucopternis albicollis">
Leucopternis albicollis



</doc>
<doc id="1935223" url="https://pl.wikipedia.org/wiki?curid=1935223" title="Calidris minutilla">
Calidris minutilla



</doc>
<doc id="1935224" url="https://pl.wikipedia.org/wiki?curid=1935224" title="Babka piaskowa (roślina)">
Babka piaskowa (roślina)

Babka piaskowa, babka gałęzista ("Plantago indica" L.) – gatunek rocznej rośliny z rodziny babkowatych ("Plantaginaceae"). Występuje w miejscach piaszczystych w Europie i zachodniej Azji, w Polsce roślina rozpowszechniona. Gatunek uprawiany ze względu na nasiona wykorzystywane w ziołolecznictwie i szeroko rozprzestrzeniony w świecie – jako gatunek introdukowany rośnie w Ameryce Północnej, Australii, Azji wschodniej i południowej.
Biologia i ekologia.
Roślina jednoroczna, kwitnąca głównie w lipcu i sierpniu, rzadziej od czerwca do września. Kwiaty są wiatropylne, ale też samopylne. Owocuje od sierpnia do października.
Jest wybitnie światłolubna, ale niezbyt kserofilna – nie rośnie w miejscach bardzo suchych, unika też gleb zasobnych w węglan wapnia. Rośnie w miejscach piaszczystych, na przydrożach i wydmach.
Liczba chromosomów 2n = 12.

</doc>
<doc id="1935225" url="https://pl.wikipedia.org/wiki?curid=1935225" title="Piotr Aleut">
Piotr Aleut

Piotr Aleut (data urodzenia nieznana, zm. 1815) – święty prawosławny. Pochodził z Aleutów. Według prawosławnej tradycji zginął zamordowany przez Hiszpanów w San Francisco. Historyk Richard Pierce, badacz rosyjskiej obecności na Alasce, uważa żywot Piotra za niewiarygodny i sfabrykowany. Współcześnie część duchownych i teologów Kościoła Prawosławnego w Ameryce podaje w wątpliwość historyczność tej postaci. 
Informacje o życiu.
Jedynym świadectwem o życiu i śmierci Piotra jest relacja Iwana Kygłaja (Kychłaja, Kychłai), również ochrzczonego przez prawosławnych misjonarzy. Według powstałego na jej podstawie żywotu późniejszy męczennik urodził się jako Cungagnaq. Imię Piotr otrzymał na chrzcie, jaki przyjął z rąk jednego z mnichów z rosyjskiej misji prawosławnej na Aleutach i Alasce. Pochodzący najprawdopodobniej z wyspy Kodiak Piotr Aleut po 1812 żył w okolicy osady rosyjskiej Fort Ross na wybrzeżu północnej Kalifornii. 
W 1815 r. grupa 24 Aleutów, kierowana przez Rosjanina Borisa Tarasowa, została pojmana przez hiszpańskich żołnierzy podczas nielegalnego polowania na foki u wybrzeży Kalifornii. W 1817 r. hiszpański gubernator Sola przekazał 15 zatrzymanych Aleutów Rosjanom, natomiast ci, którzy w Kalifornii ożenili się z miejscowymi kobietami i przeszli na katolicyzm, nie wrócili na rosyjską Alaskę. 
W 1819 r. Iwan Kuskow, dowódca Fortu Ross, przesłuchiwał Aleuta Kygłaja, który twierdził, że był jednym z zatrzymanych Aleutów i był świadkiem zamordowania jednego ze swoich towarzyszy, Piotra. Twierdził, że Piotr odmówił konwersji na katolicyzm, za co na polecenie hiszpańskiego księdza katolickiego ucięto mu ręce i wypruto wnętrzności. Sam Kygłaj miał być torturowany jako następny, jednak Hiszpanie mieli odstąpić od tego zamiaru. Kygłaj twierdził, że ostatecznie udało mu się uciec z niewoli. 
Iwan Kuskow uznał tę historię za wiarygodną i przekazał ją dalej – w rezultacie car Aleksander I polecił rosyjskim dyplomatom w Madrycie dowiedzieć się więcej o sprawie. 
Kult.
Historię Piotra za prawdziwą uważali również rosyjscy misjonarze na Alasce, w tym mnich Herman i ks. Innokientij Wieniaminow. To sprzyjało powstaniu kultu aleuckiego męczennika. 
Piotr Aleut został formalnie kanonizowany w 1980 r. przez Rosyjski Kościół Prawosławny poza granicami Rosji i niezależnie od niego przez diecezję Alaski Kościoła Prawosławnego w Ameryce (obie jurysdykcje nie utrzymywały wówczas ze sobą oficjalnych kontaktów i rywalizowały o wyznawców). 
Wątpliwości co do historyczności postaci.
Zdaniem Richarda Pierce'a, historyka badającego rosyjską kolonizację w Ameryce Północnej, historia Piotra Aleuta jest najprawdopodobniej fikcyjna. Pierce wskazuje, że aleuccy myśliwi byli zatrzymywani przez Hiszpanów, a następnie przekazywani Rosjanom, nie ma natomiast żadnej relacji o brutalnym zabójstwie któregoś z nich. Nie ma też żadnego źródła, poza jedną relacją, opisującego historię Piotra, a w jej późniejszych wersjach pojawiały się nieścisłości i błędy. Z podobnych powodów część duchownych Kościoła Prawosławnego w Ameryce również uważa, że Piotr Aleut nie istniał. 

</doc>
<doc id="1935226" url="https://pl.wikipedia.org/wiki?curid=1935226" title="Eubucco richardsoni">
Eubucco richardsoni



</doc>
<doc id="1935228" url="https://pl.wikipedia.org/wiki?curid=1935228" title="Capitonidae">
Capitonidae



</doc>
<doc id="1935229" url="https://pl.wikipedia.org/wiki?curid=1935229" title="Tringinae">
Tringinae



</doc>
<doc id="1935232" url="https://pl.wikipedia.org/wiki?curid=1935232" title="Puffinus mauretanicus">
Puffinus mauretanicus



</doc>
<doc id="1935233" url="https://pl.wikipedia.org/wiki?curid=1935233" title="Puffinus yelkouan">
Puffinus yelkouan



</doc>
<doc id="1935235" url="https://pl.wikipedia.org/wiki?curid=1935235" title="Botaurus lentiginosus">
Botaurus lentiginosus



</doc>
<doc id="1935237" url="https://pl.wikipedia.org/wiki?curid=1935237" title="Botaurinae">
Botaurinae



</doc>
<doc id="1935240" url="https://pl.wikipedia.org/wiki?curid=1935240" title="Andrij Komaryćki">
Andrij Komaryćki



</doc>
<doc id="1935241" url="https://pl.wikipedia.org/wiki?curid=1935241" title="Ihor Kornijec">
Ihor Kornijec



</doc>
<doc id="1935242" url="https://pl.wikipedia.org/wiki?curid=1935242" title="Witalij Komarnyćki">
Witalij Komarnyćki



</doc>
<doc id="1935243" url="https://pl.wikipedia.org/wiki?curid=1935243" title="Cotinga maynana">
Cotinga maynana



</doc>
<doc id="1935244" url="https://pl.wikipedia.org/wiki?curid=1935244" title="Traudl Treichl">
Traudl Treichl

Traudl Treichl (ur. 12 marca 1950 w Lenggries) – niemiecka narciarka alpejska, srebrna medalistka mistrzostw świata.
Kariera.
W zawodach Pucharu Świata zadebiutowała 5 stycznia 1968 roku w Oberstaufen, zajmując 20. miejsce w gigancie. Pierwsze punkty (do sezonu 1977/1978 punkty zdobywało 10 najlepszych zawodniczek) wywalczyła 16 lutego 1969 roku w Wysokich Tatrach, gdzie zajęła dziesiąte miejsce w slalomie. Na podium zawodów tego cyklu pierwszy raz stanęła 21 stycznia 1973 roku w Les Contamines, kończąc rywalizację w gigancie na drugiej pozycji. W zawodach tych rozdzieliła Austriaczkę Monikę Kaserer i Marilyn Cochran z USA. W kolejnych startach jeszcze dwa razy stawała na podium: 11 lutego 1973 roku w Abetone była druga w gigancie, a 20 grudnia 1973 roku w Zell am See była trzecia w tej samej konkurencji. W sezonie 1973/1974 zajęła 14. miejsce w klasyfikacji generalnej, a w klasyfikacji giganta była piąta.
Wystartowała na igrzyskach olimpijskich w Sapporo w 1972 roku, gdzie była dziewiąta w gigancie, trzynasta w zjeździe, a slalomu nie ukończyła. Były to jej jedyne starty olimpijskie. Podczas rozgrywanych dwa lata później mistrzostw świata w Sankt Moritz wywalczyła srebrny medal w gigancie. Rozdzieliła tam dwie Francuzki: Fabienne Serrat i Jacqueline Rouvier.

</doc>
<doc id="1935245" url="https://pl.wikipedia.org/wiki?curid=1935245" title="Cotingidae">
Cotingidae



</doc>
<doc id="1935247" url="https://pl.wikipedia.org/wiki?curid=1935247" title="Lamprotornis superbus">
Lamprotornis superbus



</doc>
<doc id="1935248" url="https://pl.wikipedia.org/wiki?curid=1935248" title="Gallirallus calayanensis">
Gallirallus calayanensis



</doc>
<doc id="1935249" url="https://pl.wikipedia.org/wiki?curid=1935249" title="Cisticolidae">
Cisticolidae



</doc>
<doc id="1935250" url="https://pl.wikipedia.org/wiki?curid=1935250" title="Bonasa umbellus">
Bonasa umbellus



</doc>
<doc id="1935251" url="https://pl.wikipedia.org/wiki?curid=1935251" title="Cracinae">
Cracinae



</doc>
<doc id="1935252" url="https://pl.wikipedia.org/wiki?curid=1935252" title="Dendrocygna viduata">
Dendrocygna viduata



</doc>
<doc id="1935254" url="https://pl.wikipedia.org/wiki?curid=1935254" title="Dendrocygna guttata">
Dendrocygna guttata



</doc>
<doc id="1935256" url="https://pl.wikipedia.org/wiki?curid=1935256" title="Bucconidae">
Bucconidae



</doc>
<doc id="1935257" url="https://pl.wikipedia.org/wiki?curid=1935257" title="Jacqueline Rouvier">
Jacqueline Rouvier

Jacqueline Rouvier (ur. 26 października 1949 w Notre-Dame-de-Bellecombe) – francuska narciarka alpejska, brązowa medalistka mistrzostw świata.
Kariera.
W zawodach Pucharu Świata zadebiutowała 13 stycznia 1967 roku w Grindelwald, zajmując 14. miejsce w zjeździe. Pierwsze punkty (do sezonu 1978/79 punktowało tylko dziesięć najlepszych zawodniczek) wywalczyła 3 marca 1967 roku w Sestriere, gdzie zajęła dziesiąte miejsce w zjeździe. Na podium zawodów tego cyklu pierwszy raz stanęła 28 stycznia 1968 roku w Pra Loup, kończąc rywalizację w zjeździe na trzeciej pozycji. W zawodach tych wyprzedziły ją jedynie dwie Austriaczki: Wiltrud Drexel i Annemarie Moser-Pröll. W kolejnych startach jeszcze 11 razy stawała na podium, odnosząc przy jedno zwycięstwo: 11 grudnia 1971 roku w Val d’Isère była najlepsza w zjeździe. Ostatnie podium wywalczyła 24 stycznia 1975 roku w Saalbach-Hinterglemm, gdzie była trzecia w zjeździe. W sezonie 1972/1973 zajęła siódme miejsce w klasyfikacji generalnej, a w klasyfikacji zjazdu była trzecia. Siódma w klasyfikacji generalnej była też w sezonie 1970/1971, zajmując jednocześnie czwarte miejsce w klasyfikacji zjazdu.
Wystartowała na igrzyskach olimpijskich w Innsbrucku w 1976 roku, gdzie była szósta w zjeździe i dziesiąta w gigancie. Podczas rozgrywanych dwa lata wcześniej mistrzostw świata w Sankt Moritz wywalczyła brązowy medal w gigancie. Wyprzedziły ją tylko rodaczka, Fabienne Serrat i Traudl Treichl z RFN. Na tej samej imprezie była też dwunasta w zjeździe.

</doc>
<doc id="1935258" url="https://pl.wikipedia.org/wiki?curid=1935258" title="Promeropidae">
Promeropidae



</doc>
<doc id="1935259" url="https://pl.wikipedia.org/wiki?curid=1935259" title="Malaconotidae">
Malaconotidae



</doc>
<doc id="1935260" url="https://pl.wikipedia.org/wiki?curid=1935260" title="Qvale">
Qvale

Qvale Automotive Group – dawny włoski producent samochodów sportowych z siedzibą w Modenie działający w latach 1999–2002.
Historia.
Przedsiębiorstwo zostało założone w 1999 roku przez norwesko-amerykańską rodzinę Qvale, która począwszy od 1947 roku zajmowała się importem i sprzedażą samochodów na terenie Stanów Zjednoczonych. Do powstania firmy Qvale z siedzibą we włoskiej Modenie doszło na mocy porozumienia z Alejandro de Tomaso, który poszukiwał biznesowego partnera do wdrożenia produkcji małego samochodu sportowego zaprezentowanego po raz pierwszy w 1996 roku pod nazwą De Tomaso Biguà.
Jedynym produkowanym przez przedsiębiorstwo modelem był Qvale Mangusta. Qvale nabyło w 2000 licencję na produkcję samochodu po nieporozumieniu z włoskimi partnerami, którzy nie chcieli, aby Mangusta była promowana jako produkt Qvale. W 2002 roku produkcja samochodu dobiegła końca, a prawa do układu napędowego oraz płyty podłogowej wykorzystało i nabyło brytyjskie MG Cars. Technologia ta została wykorzystana do produkcji sportowego coupe MG XPower SV.

</doc>
<doc id="1935261" url="https://pl.wikipedia.org/wiki?curid=1935261" title="Dryocopus pileatus">
Dryocopus pileatus



</doc>
<doc id="1935262" url="https://pl.wikipedia.org/wiki?curid=1935262" title="Jacanidae">
Jacanidae



</doc>
<doc id="1935264" url="https://pl.wikipedia.org/wiki?curid=1935264" title="Dromaius novaehollandiae">
Dromaius novaehollandiae



</doc>
<doc id="1935267" url="https://pl.wikipedia.org/wiki?curid=1935267" title="Columbina passerina">
Columbina passerina



</doc>
<doc id="1935268" url="https://pl.wikipedia.org/wiki?curid=1935268" title="Pomnik Ofiar Faszyzmu w Krakowie">
Pomnik Ofiar Faszyzmu w Krakowie

Pomnik Ofiar Faszyzmu w Krakowie, pomnik Ofiar Obozu Koncentracyjnego w Płaszowie – pomnik znajdujący się na obrzeżu terenu dawnego obozu koncentracyjnego Plaszow w Krakowie, upamiętniający ludzi zamordowanych przez hitlerowców w tym obozie. Powstał w roku 1964 według projektu architekta Witolda Cęckiewicza. Rzeźbę z wapienia pińczowskiego na konstrukcji żelbetowej wykonał Ryszard Szczypiński.
Rzeźba i otoczenie.
Pomnik przedstawia pięć postaci stojących w szeregu, z głowami ugiętymi pod ciężarem kamiennego bloku i wyrwą w kamieniu na wysokości piersi. Na tylnej części rzeźby znajduje się napis: "W hołdzie męczennikom pomordowanym przez hitlerowskich ludobójców w latach 1943–1945". Pomnik ulokowany został na wale dawnych austro-węgierskich umocnień wojskowych (Szańca FS-22). Szaniec ten znajdował się przy zewnętrznym płocie obozowym, w czasie istnienia obozu dokonywano na nim masowych egzekucji. Plac apelowy obozu Plaszow oraz baraki więźniów znajdowały się około 400 metrów na północny wschód od obecnego pomnika. Wokół pomnika wykonano założenie krajobrazowe z szerokimi schodami i roślinnością. Rzeźba nie posiada żadnych bezpośrednich odniesień do tożsamości upamiętnionych osób, ani odniesień w formie napisu do samego hitlerowskiego obozu.
Za pomnikiem i poza terenem szańca znajdują się trzy oddzielnie stojące tablice pamiątkowe. Jedna z nich, odsłonięta w 2000 roku, poświęcona jest pamięci żydowskich kobiet z Węgier, które przetrzymywano w obozie w Płaszowie, zanim zostały wywiezione do Auschwitz i zamordowane. Druga, ufundowana przez krakowską gminę żydowską, upamiętnia Żydów z Polski i Węgier zamordowanych w obozie Plaszow. Trzecia, odsłonięta 13 listopada 2012 roku, poświęcona jest żołnierzom Armii Krajowej, którzy służyli w granatowej policji i zostali rozstrzelani w obozie.

</doc>
<doc id="1935269" url="https://pl.wikipedia.org/wiki?curid=1935269" title="Geopelia cuneata">
Geopelia cuneata



</doc>
<doc id="1935270" url="https://pl.wikipedia.org/wiki?curid=1935270" title="Zenaida macroura">
Zenaida macroura



</doc>
<doc id="1935271" url="https://pl.wikipedia.org/wiki?curid=1935271" title="Psophia crepitans">
Psophia crepitans



</doc>
<doc id="1935272" url="https://pl.wikipedia.org/wiki?curid=1935272" title="Atrichornis clamosus">
Atrichornis clamosus



</doc>
<doc id="1935275" url="https://pl.wikipedia.org/wiki?curid=1935275" title="Cerkiew św. Mikołaja w Juneau">
Cerkiew św. Mikołaja w Juneau

Cerkiew św. Mikołaja – prawosławna cerkiew parafialna w Juneau.
Część mieszkańców okolic Juneau, pochodzących z plemienia Tlingit, przyjęła chrzest z rąk misjonarzy Rosyjskiego Kościoła Prawosławnego, w soborze św. Michała Archanioła w Sitce. W Sitce powstała kaplica prawosławna, w której odprawiane były nabożeństwa w języku tlingit. Przetrwała ona także po sprzedaży Alaski Amerykanom w 1867.
Po wybuchu gorączki złota Juneau stało się ważnym celem dla poszukiwaczy złota, w ślad za którymi do miasta przybywali również misjonarze protestanccy, pragnący nawracać na chrześcijaństwo ludność miejscową, w tym także te osoby, które były już chrzczone w Kościele prawosławnym. Misjonarze ci posługiwali się w liturgii jedynie językiem angielskim, co budziło sprzeciw u Tlingit. W 1890 przywódca plemienny Anathahash przyjął chrzest w Sitce i przekonał rosyjskiego kapłana, ks. Władimira Donskiego, do założenia w mieście prawosławnej placówki misyjnej. W niej chrzest przyjmowali kolejni przywódcy Tlingit, za ich przykładem szli inni członkowie plemienia. W 1892 grupę 700 miejscowych mieszkańców ochrzcił w czasie wizyty duszpasterskiej biskup Nikołaj (Ziorow). W roku następnym oficjalnie została powołana parafia, rozpoczęto również budowę wolno stojącej cerkwi. W czerwcu 1894 biskup Nikołaj (Ziorow) poświęcił budynek, nieposiadający jeszcze dzwonnicy ani kopuły. Ta ostatnia została wzniesiona w roku następnym, zaś dzwonnicę wykończono w 1905. Wtedy też zawieszono na niej dzwony zakupione w Petersburgu.
Cerkiew w Juneau jest najdłużej działającą świątynią prawosławną na południowo-wschodniej Alasce. Znajduje się na liście National Register of Historic Places.

</doc>
<doc id="1935278" url="https://pl.wikipedia.org/wiki?curid=1935278" title="Ciprian Porumbescu">
Ciprian Porumbescu

Ciprian Porumbescu (ur. jako Cyprian Gołęmbiowski 14 października 1853 w Şipotele Sucevei, zm. 6 lipca 1883 w Stupcy) – rumuński kompozytor, dyrygent, skrzypek i pianista pochodzenia polskiego.
Jest jednym z największych rumuńskich kompozytorów żyjących w XIX wieku. Skomponował muzykę "Pe-al nostru steag e scris Unire", która została melodią hymnu Albanii „Hymni i Flamurit”. Porumbescu eksperymentował z różnymi formami muzycznymi, ale większość jego dzieł stanowią utwory operetkowe i chóralne.
Życiorys.
Urodził się w niezamożnej rodzinie Iraclie Gołęmbiowskiego, posiadającego polskie korzenie pisarza i księdza prawosławnego, który zmienił nazwisko na rumuńskie (w tłumaczeniu oznaczające to samo). Uczył się w szkołach muzycznych w Suczawie i Czerniowcach, a następnie podjął studia Konservatorium für Musik und darstellende Kunst w Wiedniu. Jego mentorami byli Anton Bruckner i Franz Krenn, a teorii muzyki uczył go Eusebius Mandyczewski. Powrócił w rodzinne strony i w Czerniowcach podjął pracę jako skrzypek, pianista, dyrygent, w tym czasie komponował. Prace kontynuował w Wiedniu, a następnie w Braszowie, gdzie uczył śpiewu w rumuńskich szkołach. Tam też w latach 1873–1877 studiował teologię. Pisał wiersze, teksty i artykuły prasowe oraz aktywnie uczestniczył w życiu publicznym. Inspiracją dla wielu utworów byli wielcy rumuńscy wodzowie oraz folklor. Ciprian Porumbescu zmarł na gruźlicę w wieku 29 lat w Stupcy, której nazwa została w 1953 zmieniona na Ciprian Porumbescu.
Twórczość.
Pozostawił po sobie ponad 250 utworów, m.in.: "Crai Nou", "Pe-al nostru steag e scris Unire (O naszej fladze)", "Trei culori (Trzy kolory)", "Cântec de Primavară (Piosenka wiosenna)", "Serenada", "Cântecul Gintei latine (Łacińska pieśń narodowa)", "La malurile Prutului (Na brzegu Prutu)".

</doc>
<doc id="1935279" url="https://pl.wikipedia.org/wiki?curid=1935279" title="Łańcuch Markariana">
Łańcuch Markariana

Łańcuch Markariana – łańcuch galaktyk należący do Gromady w Pannie. Nazwa "łańcuch" nawiązuje do widocznego z Ziemi ułożenia poszczególnych galaktyk na zakrzywionej linii. Został on nazwany nazwiskiem ormiańskiego astrofizyka, Beniamina Markariana, odkrywcy łańcucha na początku lat 60. XX wieku. Główne galaktyki należące do łańcucha to M84 (NGC 4374), M86 (NGC 4406), NGC 4477, NGC 4473, NGC 4461, NGC 4458, NGC 4438 oraz NGC 4435. Co najmniej siedem galaktyk porusza się w sposób spójny, lecz inne wydają się być nałożone w łańcuch przez przypadek.

</doc>
<doc id="1935281" url="https://pl.wikipedia.org/wiki?curid=1935281" title="CDDB">
CDDB

CDDB (ang. "Compact Disc Database") – internetowa baza danych umożliwiająca wyszukiwanie informacji o muzycznych płytach CD. CDDB jest obecnie oprogramowaniem firmy Gracenote Inc. jednak w potocznym rozumieniu terminem tym określa się także inne programy o podobnej zasadzie działania (np. freedb)
Na początku ścieżki audio zapisane na płycie CD nie zawierały informacji o nagraniu. Rozwiązaniem tego problemu było stworzenie bazy danych za pomocą której można było te dane uzyskać. Oprogramowanie klienckie (zazwyczaj odtwarzacze multimedialne lub oprogramowanie do zgrywania ścieżek dźwiękowych) na podstawie czasów i liczbie utworów wylicza sumę kontrolną (ID), według której odbywa się wyszukiwanie w bazie danych. W przypadku odnalezienia pasującego wpisu zwracane są informacje o płycie m.in. artysta, tytuł, lista utworów.

</doc>
<doc id="1935283" url="https://pl.wikipedia.org/wiki?curid=1935283" title="Sarcze (jezioro na Pojezierzu Drawskim)">
Sarcze (jezioro na Pojezierzu Drawskim)

 
Sarcze – jezioro w woj. zachodniopomorskim, w powiecie szczecineckim, w gminie Borne Sulinowo, leżące na terenie Pojezierza Drawskiego, w dorzeczu Piławy. Nad brzegiem jeziora grodzisko wczesnośredniowieczne.
Odpływ z jeziora strugą Kanał na południe do jeziora Jeleń i dalej do jeziora Pile. Na północy Sarcze zwęża się i przechodzi w jezioro Świdno.
Dane morfometryczne.
Powierzchnia zwierciadła wody według różnych źródeł wynosi od 35,5 ha do 38,5 ha. 
Zwierciadło wody położone jest na wysokości 143,5 m n.p.m. Średnia głębokość jeziora wynosi 2,1 m, natomiast głębokość maksymalna – 4,9 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Sarcze". W różnych publikacjach i na mapach topograficznych jezioro to występuje pod nazwami "Przyjezierze" oraz "Jeleń". Nazwy te są nazwami sąsiadujących z jeziorem wsi - Przyjezierze na północ i Jeleń na południe od jeziora.

</doc>
<doc id="1935285" url="https://pl.wikipedia.org/wiki?curid=1935285" title="Alfred Gutschelhofer">
Alfred Gutschelhofer

Alfred Gutschelhofer (ur. 28 lipca 1960 w Grazu) – austriacki ekonomista i rektor Karl-Franzens-Universität Graz
Życiorys.
Po studiach ekonomicznych na Uniwersytecie w Grazu pracował na tej uczelni. Prowadził także badania naukowe na amerykańskich uczelniach. W roku akademickim 1998/99 habilitował się na Uniwersytecie w Grazu. W latach 2000-2003 był profesorem na Johannes-Kepler-Universität Linz. Od 1 października 2003 jest rektorem Uniwersytetu w Grazu.

</doc>
<doc id="1935286" url="https://pl.wikipedia.org/wiki?curid=1935286" title="Sacrilegium (zespół muzyczny)">
Sacrilegium (zespół muzyczny)

Sacrilegium – polska grupa muzyczna, której dokonania muzyczne zalicza się do nurtu black/pagan metalowego. Aktywna w latach 1993-2000, reaktywowana w 2015 roku przy okazji wydania powrotnego albumu zatytułowanego "Anima Lucifera".
Historia.
Zespół powstał w 1993 roku w Wejherowie z inicjatywy wokalisty o pseudonimie "Nantur Aldaron" oraz gitarzysty "Suclagusa".. "Sacrilegium" było jednym z pierwszych polskich zespołów wykonujących black metal. Pierwsze anglojęzyczne "demo" zespołu pt. "Sleeptime" zostało wydane w 1994 roku w Polsce przez rodzimą wytwórnię muzyczną Pagan Records, a także w Stanach Zjednoczonych na CD przez amerykańską wytwórnię Wild Rags Records, gdzie odniosło duży sukces a styl muzyczny zespołu był powszechnie kojarzony z norweskim zespołem Darkthrone.
Dwa lata po wydaniu pierwszego "dema", w 1996 roku "Pagan Records" ponownie wydało materiał zespołu, tym razem jednak był to debiutancki album pt. "Wicher". Na albumie można usłyszeć wiele zmian jakie zaszły od wydania pierwszego "dema" m.in.: język angielski zastąpiono językiem polskim, pierwszy raz użyto instrumenty klawiszowe, w nagraniu albumu wziął udział także nowy perkusista "Thoarinus", był to także pierwszy album w tym gatunku zaśpiewany w całości w języku polskim. Wydanie pierwszego albumu studyjnego było kolejnym sukcesem w historii zespołu, album miał być nawet promowany europejską trasą koncertową w towarzystwie Christ Agony, Behemoth, i Hellheim, zespołowi przedstawiono także propozycję wspólnych występów koncertowych z zespołem Darkthrone, jednak koncerty te odwołano ze względu na wypadek jakiemu uległ Nantur, łamiąc sobie rękę. W tym samym roku zespół nagrał wspólnie z zespołem North split pt. "Jesienne Szepty" wydany przez holenderską wytwórnię muzyczną "Black Arts". Kolejnym wydawnictwem zespołu było drugie demo pt. "Recidivus" wydane w 1998 roku przez "Pagan Folk Productions", jednak materiał ten nie osiągnął większego sukcesu.
W roku 1999 zespół wydał swoje trzecie demo pt. "Embrace the Darkness" z nowym perkusistą "Armeusem" i "Aleksandrą" – grającą na instrumentach klawiszowych, które było zapowiedzią nowego albumu studyjnego. Do nagrania płyty jednak nie doszło W międzyczasie muzycy udzielali się także w innych projektach muzycznych m.in.: Christ Agony, Hefeystos. W roku 2000 zespół wydał swój drugi split pt. "Jesienne Szepty / Przedświt...", oparty na pierwszym splicie z North, wzbogaconym o promo grupy Neasit, jeszcze tego samego roku zespół rozwiązano. W 2006 roku już po rozwiązaniu zespołu polska wytwórnia płytowa "Odium Records" wydała płytę kompilacyjną zespołu zawierającą najbardziej znane utwory grupy nagrane przez Sacrilegium. 
W roku 2015 Suclagus postanowił reaktywować zespół zapraszając do współpracy byłych członków zespołu – wokalistę Nantura, basistę Cvvalę oraz bębniarza Calm Hatchery o pseudonimie MG42. Współpraca zaowocowała nagraniem albumu powrotnego „Anima Lucifera”, który został wydany w roku 2016 przez rodzimą Pagan Records. Płyta spotkała się z dobrym przyjęciem w podziemiu oraz wśród fanów. W 2016 roku zespół zagrał koncerty w gdańskiej Protokulturze oraz na festiwalach Castle Party w Bolkowie i na niemieckim Sinister Howling. W 2017 r. miały miejsce kolejne roszady personalne - zespół rozstał się z basistą Cvvalą (którego zastąpił Hellthorn) a w trakcie sesji nagraniowej do trzyutworowej Ep-ki „Ritual” szeregi kapeli opuścił Nantur. W tym samym roku do Sacrilegium dołączył drugi gitarzysta – Martin. 
W listopadzie 2017 r. Sacrilegium zagrało świetnie przyjętą trasę „Za Ćmą w Dym”. Na sześciu krajowych koncertach zaprezentowało się obok zespołów Furia, Thaw oraz Licho konsekwencją czego było zaproszenie na krajową część trasy Cryptoriana World Tour gdzie zespół wystąpił w warszawskiej Progresji oraz gdańskim B90 obok Cradle of Filth oraz Moonspell. Po trasie z powodów osobistych zespół opuścił perkusista MG42.
Rok 2019 przyniósł zapowiedziany wcześniej trzeci album zatytułowany „Ritus Transitorius”, który został zarejestrowany z nowym perkusistą – Niziołem. Wydawcą płyty jest polska wytwórnia Werewolf Promotion.
Dyskografia.
Albumy
Kompilacje i splity
Dema

</doc>
<doc id="1935287" url="https://pl.wikipedia.org/wiki?curid=1935287" title="István Dobi">
István Dobi

István Dobi (ur. 31 grudnia 1898 w Szőny (obecnie część miasta Komárom), zm. 24 listopada 1968 w Budapeszcie) – węgierski polityk, w latach 1949–1952 premier Węgierskiej Republiki Ludowej, a w 1952–1967 przewodniczący Rady Prezydialnej Węgierskiej Republiki Ludowej.
Młodość.
Dobi pochodził z biednej rodziny chłopskiej, urodził się w Szőny. W 1916 zetknął się z ruchem ludowym. Poparł utworzenie Węgierskiej Republiki Rad. Po jej upadku w 1919 po raz pierwszy został aresztowany. Po zwolnieniu z więzienia był aktywny w partiach chłopskich i socjaldemokratycznych. Od początku lat 20 był pod nadzorem policji. Pracował dorywczo jako robotnik i rolnik. Chociaż nie był komunistą, został aresztowany kilka razy w ciągu rządów Miklósa Horthyego.
II wojna światowa.
W czasie II wojny światowej był jednym z przywódców węgierskiego ruchu oporu, został powołany do służby wojskowej. Wrócił w lecie 1945 roku. Został jednyzm z czołowych działaczy , która osiągnęła większość głosów w wyborach powszechnych w listopadzie 1945. Dobi był członkiem frakcji lewicowego skrzydła i opowiadał się za współpracą z komunistami.
Czasy powojenne.
W 1948 otrzymał Order Odrodzenia Polski I klasy.
W 1962 został laureatem Międzynarodowej Leninowskiej Nagrody Pokoju.

</doc>
<doc id="1935288" url="https://pl.wikipedia.org/wiki?curid=1935288" title="Istvan Dobi">
Istvan Dobi



</doc>
<doc id="1935290" url="https://pl.wikipedia.org/wiki?curid=1935290" title="Kunia priepasť">
Kunia priepasť

Kunia priepasť (pol. "Kunia Przepaść") – jaskinia krasowa na terenie Krasu Słowacko-Węgierskiego, w Wewnętrznych Karpatach Zachodnich na Słowacji. Do czasu odkrycia i zbadania jaskini Skalistý potok najgłębsza jaskinia Krasu Słowackiego (–203 m).
Położenie.
Jaskinia znajduje się na południowym skraju Płaskowyżu Jasowskiego (słow. Jasovská planina), ok. 3 km na północ od wsi Turňa nad Bodvou, na terenie katastralnym wsi Háj. Jej skrajnie ciasny otwór wylotowy znajduje się tuż ponad rozwidleniem piątego (licząc od wsi Háj) żlebu w zboczach płaskowyżu, na wysokości 405 m n.p.m.
Geologia i morfologia.
Jaskinia jest częścią większego systemu jaskiniowego: podziemnym ciekiem połączona jest z jaskinią Skalistý potok, która znajduje się nieco dalej w kierunku południowo-wschodnim. Przepływające przez nią wody wypływają w wywierzysku "Vinica" i płyną dalej jako "Skalný potok" (prawobrzeżny dopływ potoku Drienovec).
Jaskinia, która wypreparowana została w wapieniach typu wettersteinskiego, posiada rozwinięcie horyzontalno-wertykalne. Górna jej część ma charakter korozyjny, dolna natomiast fluwiokrasowy. W części wstępnej tworzy ją stosunkowo jednolita studnia, opadająca na tzw. "stare" dno. Za nią następuje seria krótszych studni. Na głębokości nieco ponad 100 m znajduje się głęboka na 40 m "Veľkonočná studňa", pod nią na głębokości 150 m leży syfon, którym dopływa do jaskini obecny tok wodny. Tok ten aktywnym rzeczyskiem opada ku końcowemu syfonowi, którym kieruje się do jaskini Skalistý potok.
Długość jaskini wynosi aktualnie (1 marca 2016 r.) 933 m, głębokość 203 m. We wnętrzu występuje urozmaicona szata naciekowa, w tym wysoki na 23 m naciekowy „wodospad”. Szczególnie godne uwagi są podziemne jeziorka.
Historia poznania.
Kunią Przepaść odkryto w 1947 r. Jest ona jednak jedną z najpóźniej zbadanych jaskiń Krasu Słowackiego. Jej penetrację, zwieńczoną osiągnięciem końcowego syfonu na głębokości –203 m, przeprowadzono dopiero w roku 1986. Nie jest udostępniona do zwiedzania.
Ochrona jaskini.
W 1995 r. Kunią Przepaść wpisano wraz z innymi jaskiniami i przepaściami Krasu Słowacko-Węgierskiego na listę Światowego Dziedzictwa UNESCO. Od 1996 r. jaskinia jest chroniona jako narodowy pomnik przyrody (słow. "Národná prírodná pamiatka Kunia priepasť"). Znajduje się na terenie Parku Narodowego Kras Słowacki.

</doc>
<doc id="1935291" url="https://pl.wikipedia.org/wiki?curid=1935291" title="Chariton z Afrodyzji">
Chariton z Afrodyzji

Chariton z Afrodyzji (gr. , żył najprawdopodobniej w I w. p.n.e. lub w I–II w. n.e.) – autor najstarszego zachowanego w całości romansu greckiego.
Utwór był najprawdopodobniej zatytułowany "Historia Chaireasza i Kalliroe"; jego akcja rozgrywa się na Sycylii, występują w nim historyczne postacie, lecz wydarzenia nie są oddane zbyt wiernie.

</doc>
<doc id="1935292" url="https://pl.wikipedia.org/wiki?curid=1935292" title="Gusoyn">
Gusoyn



</doc>
<doc id="1935293" url="https://pl.wikipedia.org/wiki?curid=1935293" title="Gusojn">
Gusojn



</doc>
<doc id="1935294" url="https://pl.wikipedia.org/wiki?curid=1935294" title="Wulkan Bezimienny">
Wulkan Bezimienny

Wulkan Bezimienny (ros.: Безымянный, "Biezymiannyj") – stratowulkan o wysokości 2882 m n.p.m., położony w kluczewskiej grupie wulkanów na Kamczatce w Rosji.
Wulkan Bezimienny położony jest na południowo-wschodnim stoku wygasłego wulkanu Kamień, jego największa erupcja miała miejsce pomiędzy 1955 i 1956 rokiem, aż do tego czasu również był uważany za wygasły. W wyniku erupcji wysokość wulkanu zmniejszyła się o około 200 m, a jej siła i przebieg były podobne do wybuchu Mount St. Helens 18 maja 1980 roku.

</doc>
<doc id="1935295" url="https://pl.wikipedia.org/wiki?curid=1935295" title="Gusoin">
Gusoin



</doc>
<doc id="1935296" url="https://pl.wikipedia.org/wiki?curid=1935296" title="Mistrzostwa Afryki w Lekkoatletyce 2010">
Mistrzostwa Afryki w Lekkoatletyce 2010

17. Mistrzostwa Afryki w Lekkoatletyce – zawody lekkoatletyczne, które odbyły się w Nairobi od 28 lipca do 1 sierpnia 2010. Pierwotnie czempionat miał odbyć się na przełomie kwietnia i maja jednak ostatecznie – w związku z opóźnieniami prac przygotowawczych – termin imprezy uległ zmianie. Zawody rozgrywane były na stadionie Nyayo, a Kenia pierwszy raz w historii ugościła uczestników lekkoatletycznych mistrzostw Afryki. Organizację zawodów powierzono Nairobi 27 kwietnia 2007 roku na spotkaniu Confederation of African Athletics w Dakarze. Do mistrzostw zgłoszono 35 reprezentacji – najwięcej w historii. 

</doc>
<doc id="1935298" url="https://pl.wikipedia.org/wiki?curid=1935298" title="AliKeN">
AliKeN

AliKeN – amerykański projekt solowy Jessego Leacha, wokalisty znanego niegdyś z zespołów Killswitch Engage (1999–2002), Seemlees (2003–2009) oraz obecnie z formacji The Empire Shall Fall (od 2008).
Historia.
W marcu 2010 roku Jesse Leach zaprezentował oficjalnie swój autorski i solowy projekt pod nazwą AliKeN. Na stronie w serwisie MySpace opublikował on dziewięć utworów demo stworzonych w nurcie ambient, downtempo i trip hop. Poinformował przy tym, iż planuje wydanie solowego albumu studyjnego, przewidywalnie w latach 2010–2011.

</doc>
<doc id="1935300" url="https://pl.wikipedia.org/wiki?curid=1935300" title="INN">
INN



</doc>
<doc id="1935304" url="https://pl.wikipedia.org/wiki?curid=1935304" title="Kamień (wulkan)">
Kamień (wulkan)

Kamień (ros. Камень) – nieaktywny stratowulkan o wysokości 4585 m n.p.m., położony na rosyjskiej Kamczatce i drugi pod względem wysokości na tym półwyspie.

</doc>
<doc id="1935305" url="https://pl.wikipedia.org/wiki?curid=1935305" title="Mord na polskiej inteligencji krzemienieckiej">
Mord na polskiej inteligencji krzemienieckiej

Mord na inteligencji krzemienieckiej – egzekucja około 30 Polaków, przedstawicieli inteligencji Krzemieńca, dokonana przez niemieckie Einsatzgruppen pomiędzy 28 a 30 lipca 1941 roku.
Przebieg mordu.
2 lipca 1941 roku Krzemieniec został zajęty przez wojska niemieckie. W tym samym miesiącu do miasta przybyła Einsatzgruppe C, która 28 lipca 1941 roku na podstawie listy sporządzonej przez nacjonalistów ukraińskich (wśród których największą aktywnością wykazywał się Iwan Miszczena), aresztowała najbardziej znaczących przedstawicieli polskiej inteligencji, wśród nich wielu nauczycieli Liceum Krzemienieckiego. Aresztowanych uwięziono w Domu Społecznym, gdzie byli torturowani przez Sonderkommando i milicję ukraińską.
Pomiędzy 28 a 30 lipca 1941 roku Polaków wyprowadzono pod Górę Krzyżową i rozstrzelano. Zabito około 30 osób. Do zakopywania zwłok spędzono Żydów.
To samo komando SS na podstawie list proskrypcyjnych sporządzonych przez ukraińskich nacjonalistów wymordowało profesorów lwowskich i nauczycieli ze Stanisławowa.

</doc>
<doc id="1935306" url="https://pl.wikipedia.org/wiki?curid=1935306" title="J0005-0006">
J0005-0006

J0005-0006 (również "QSO J0005-0006") – kwazar znajdujący się w gwiazdozbiorze Erydanu w odległości około 13 miliardów lat świetlnych od Ziemi.
Kwazar J0005-0006 wraz z QSO J0303-0019 są najmniejszymi kwazarami jakie udało się zaobserwować. Każdy z nich jest powiązany z supermasywną czarną dziurą o masie przekraczającej 100 milionów mas Słońca. Typowa masa wyznaczona dla innych kwazarów znajdujących się w podobnej odległości wynosi kilka miliardów mas Słońca. 
Oba kwazary zostały po raz pierwszy zaobserwowane w programie Sloan Digital Sky Survey oraz w danych zebranych przez teleskop rentgenowski Chandra, jednak dopiero obserwacje prowadzone w paśmie podczerwonym przez teleskop Spitzera zwróciły uwagę naukowców. Astronomowie prowadzący badania obu kwazarów uważają, że powstały one mniej niż miliard lat po Wielkim Wybuchu, w czasie kiedy pył we wszechświecie dopiero powstawał. Wcześniej, młody wszechświat nie zawierał żadnych cząsteczek, które mogłyby tworzyć pył. Niezbędne składniki pojawiły się dopiero później, w czasie gdy pierwsze gwiazdy wyrzucały w przestrzeń niezbędne pierwiastki. 
W trakcie badań grupy 20 kwazarów dostrzeżono zależność, wskazującą na to, że ilość pyłu obecnego w kwazarze rośnie wraz ze wzrostem masy jego czarnej dziury, a co się z tym wiąże również wieku kwazara. Ponieważ J0005-0006 i J0303-0019 mają najmniejsze masy, należą zatem do grupy najmłodszych kwazarów, powstałych jeszcze w czasie, gdy wszechświat był pozbawiony pyłu.

</doc>
<doc id="1935312" url="https://pl.wikipedia.org/wiki?curid=1935312" title="Krzysztof Wójcik (polityk)">
Krzysztof Wójcik (polityk)

Krzysztof Stefan Wójcik (ur. 16 października 1958 w Bytomiu) – polski polityk, nauczyciel, prezydent Bytomia w latach 1998–2006.
Życiorys.
Ukończył nauki polityczne na Uniwersytecie Śląskim. W okresie PRL działał w Polskiej Zjednoczonej Partii Robotniczej. W 1990 przystąpił do SdRP, a w 1999 do Sojuszu Lewicy Demokratycznej. Przewodniczył strukturom miejskim tych ugrupowań.
Od 1994 był przez dwie kadencje radnym miasta, pełnił funkcję społecznego członka zarządu miasta i wiceprezydenta ds. oświaty. Po wyborach samorządowych z 1998 rada miasta powołała go na urząd prezydenta Bytomia. W bezpośrednich wyborach w 2002 uzyskał reelekcję na to stanowisko. W bezpośrednich wyborach w 2006 zajął trzecie miejsce, ostatecznie po rezygnacji Janusza Paczochy wszedł do drugiej tury, w której przegrał z Piotrem Kojem. Wszedł jednocześnie w skład rady miasta. Po zakończeniu kadencji radnego miejskiego w 2010 bezskutecznie startował w wyborach do sejmiku śląskiego w okręgu gliwickim. Przez pewien czas był zarejestrowany jako bezrobotny. W marcu 2012 ponownie został przewodniczącym bytomskich struktur SLD. W 2014 również bezskutecznie ubiegał się o prezydenturę Bytomia, a w 2014 i 2018 o mandat radnego województwa.

</doc>
<doc id="1935320" url="https://pl.wikipedia.org/wiki?curid=1935320" title="Mistrzostwa Świata w Łyżwiarstwie Szybkim w Wieloboju 1972">
Mistrzostwa Świata w Łyżwiarstwie Szybkim w Wieloboju 1972

66. mistrzostwa świata w łyżwiarstwie szybkim w wieloboju odbyły się w dniach 19–20 lutego 1972 roku w stolicy Norwegii, Oslo. Zawodnicy startowali na naturalnym lodowisku na Bislett Stadion po raz dziewiąty (wcześniej w 1925, 1947, 1949, 1956, 1959, 1965, 1967 i 1970). Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został Holender Ard Schenk. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 33 łyżwiarzy z 13 krajów. Sklasyfikowanych zostało 32.

</doc>
<doc id="1935322" url="https://pl.wikipedia.org/wiki?curid=1935322" title="Barent Avercamp">
Barent Avercamp

Barent Avercamp (ur. 1612 w Kampen, zm. 24 października 1679 tamże) – holenderski malarz barokowy.
Był siostrzeńcem i prawdopodobnie uczniem Hendricka Avercampa. Większą część życia spędził w Kampen, gdzie piastował liczne funkcje publiczne m.in. w gildii św. Łukasza. Przebywał również w Zwolle (ok. 1615-26) i Zutphen (ok. 1640-50). Oprócz malarstwa zajmował się też handlem.
Artysta znany głównie z zimowych pejzaży, które ożywiał licznymi i barwnymi scenami figuralnymi. Jego prace znajdują się m.in. w Luwrze i Rijksmuseum. Ze względu na znaczne podobieństwo jego wczesnych obrazów do dzieł wuja, ich atrybucja bywa utrudniona.

</doc>
<doc id="1935325" url="https://pl.wikipedia.org/wiki?curid=1935325" title="Coudenhove-Kalergi">
Coudenhove-Kalergi

Coudenhove-Kalergi – czeska rodzina arystokratyczna, za której założycieli uważa się Franza Codenhove, który w 1790 r. otrzymał tytuł reichsgrafa oraz jego żonę Marię Kalergis.
Historia.
Coudenhove – stara rodzina rycerska, pochodząca z Brabancji, za której protoplastę uważa się Geralda I de Codenhove (zm. 1259). Podczas rewolucji niderlandzkiej w 2. połowie XVI w. skierowanej przeciwko Habsburgom przenieśli się do Flandrii.
Kalergis – wywodzili się od Nicefora II Fokasa, cesarza bizantyńskiego we wczesnym średniowieczu oraz szlachty z Krety. Początkowo ród nazywał się "Kalergis" (później skrócone do formy Kalergi) w XIII w. Nazwisko to wywodziło się od słów: "kalon" (piękny) i "ergon" (akcja).
Obie rodziny zostały połączone 27 czerwca 1857 w Paryżu, podczas gdy Franz Coudenhove pojął za żonę Marię Kalergi, jedyną córkę mecenaski i pianistki, Marie Nesselrode i jej męża Johanna (Jana Kalergi). Wszystkie dobra obu rodzin uległy także połączeniu. Franz i Maria mieli wspólnie sześcioro dzieci, w tym Heinricha, który za zezwoleniem cesarza Franciszka Józefa rozszerzył nazwisko na dwuczłonowe.
Do rodziny należały m.in.: Zamek Kunštát i Dalečín. 

</doc>
<doc id="1935328" url="https://pl.wikipedia.org/wiki?curid=1935328" title="Kilkenny College">
Kilkenny College

Kilkenny College - szkoła średnia w mieście Kilkenny (Irlandia), założona w roku 1538 przez Piersa Butlera, VIII Earla Ormond. Szkoła zastąpiła wcześniejszą "School of the Vicars Choral", którą założono w 1234. Jest największą koedukacyjną szkołą dla uczniów zamiejscowych (z bursą) w Irlandii – szkoła liczy sobie około 800 uczniów z czego ok. 500 mieszka w bursie. Większość uczniów jest wyznania Kościoła Irlandii, ale szkoła jest otwarta dla wyznawców innych religii.

</doc>
<doc id="1935329" url="https://pl.wikipedia.org/wiki?curid=1935329" title="Nina Gawriliuk">
Nina Gawriliuk



</doc>
<doc id="1935330" url="https://pl.wikipedia.org/wiki?curid=1935330" title="Tabebuia">
Tabebuia



</doc>
<doc id="1935331" url="https://pl.wikipedia.org/wiki?curid=1935331" title="Fridrihs Vesmanis">
Fridrihs Vesmanis



</doc>
<doc id="1935334" url="https://pl.wikipedia.org/wiki?curid=1935334" title="Beckedorf">
Beckedorf

Niemcy:

</doc>
<doc id="1935337" url="https://pl.wikipedia.org/wiki?curid=1935337" title="Aivars Endziņš">
Aivars Endziņš

Aivars Endziņš (ur. 8 grudnia 1940 w Rydze) – łotewski prawnik, poseł do Rady Najwyższej i Sejmu Republiki Łotewskiej (1990–1996), przewodniczący Sądu Konstytucyjnego Łotwy (2000–2007), kandydat na prezydenta kraju w 2007.
Życiorys.
Urodził się w rodzinie łotewskiego wojskowego. W 1968 ukończył studia na Wydziale Prawa i Ekonomii Łotewskiego Uniwersytetu Państwowego, następnie odbył studia aspiranckie na Uniwersytecie Moskiewskim, uzyskując tytuł naukowy kandydata nauk prawnych. Od 1980 posiadał tytuł docenta. Doświadczenie naukowe zdobywał przy Sądzie Najwyższym USA, Narodowym Centrum Prawa w Williamsburgu oraz Francuskiej Radzie Konstytucyjnej.
Od 1972 do 1990 zatrudniony w Łotewskim Uniwersytecie Państwowym, następnie m.in. w Łotewskiej Akademii Policyjnej. Należał do KPZR, pełnił m.in. obowiązki sekretarza jej Komitetu Uczelnianego w LVU (1988–1990). W 1990 został wybrany w skład Rady Najwyższej Łotewskiej SRR jako przedstawiciel Łotewskiego Frontu Ludowego, stanął na czele Komisji Prawodawczej, będąc jednocześnie członkiem Prezydium Rady. Wziął udział w wypracowaniu projektu Deklaracji o Odnowieniu Niepodległości Republiki Łotewskiej z 4 maja 1990. Zasiadał w Zgromadzeniu Bałtyckim oraz Zgromadzeniu Parlamentarnym Rady Europy.
W 1993 uzyskał mandat posła V kadencji z ramienia Łotewskiej Drogi (wcześniej przez krótki okres należał do LSDSP), przewodniczył Komisji Prawnej, następnie był jej wiceprzewodniczącym w VI kadencji Sejmu (1995–1996). W 1996 został wybrany sędzią Sądu Konstytucyjnego Łotwy, a w 2000 jego przewodniczącym (funkcję pełnił do 2007). W wyborach 2007 był kandydatem Centrum Zgody na urząd prezydenta Łotwy. Uzyskał poparcie Nowej Ery oraz PCTVL, jednak w związku z ujawnieniem faktów na temat jego komunistycznej przeszłości przegrał drugą turę głosowania.
Jest autorem ponad 40 publikacji z dziedziny prawa. Odznaczony Orderem Trzech Gwiazd III klasy oraz Włoskim Odznaczeniem Państwowym Grande Ufficiale.

</doc>
<doc id="1935341" url="https://pl.wikipedia.org/wiki?curid=1935341" title="Zespół Szkół i Placówek Oświatowych w Nysie">
Zespół Szkół i Placówek Oświatowych w Nysie

Zespół Szkół i Placówek Oświatowych im. Emila Godlewskiego w Nysie (ZSiPO w Nysie, popularnie – Rolnik, dawniej – "Zespół Szkół Rolnicze Centrum Kształcenia Ustawicznego") to zespół szkół ponadpodstawowych z siedzibą w Nysie w woj. opolskim.
Historia.
Szkoła rozpoczęła swą działalność w roku 1952. Nosiła wówczas nazwę – Zespół Państwowych Techników Rolniczych. Szkołę zlokalizowano w pomieszczeniach poklasztornych przy ulicy Rodziewiczówny.
W czasie swego istnienia szkoła przeżyła liczne przemiany. Do ważniejszych zdarzeń należało przeniesienie w roku 1954 Technikum Weterynaryjnego z Prudnika.
Początkowo uczniowie rekrutowali się z terenu całej Polski, stopniowo szkoła nabierała charakteru regionalnego i środowiskowego. Obecnie Technikum Weterynaryjne obsługuje makroregion południowo-zachodni, woj. opolskie i Ziemię Nyską.
Szkolenie zasadnicze rozpoczęto w 1958 r. Istniała wtedy Roczna Szkoła Gospodarstwa Wiejskiego.
Szkoła w 1961 roku przyjęła w całości system nauczania pracownianego, a w roku 1964 została uznana za jedną z wiodących szkół rolniczych w Polsce.
W latach 1970 – 1999 szkoła zmieniła kierunki kształcenia dostosowując je do potrzeb regionu.
1 grudnia 1998 r. utworzono Rolnicze Centrum Kształcenia Ustawicznego, które wchodziło w skład Zespołu Szkół Rolniczego Centrum Kształcenia Ustawicznego im. Emila Godlewskiego w Nysie.
Ważniejsze wydarzenia w dziejach szkoły :
Patronem szkoły jest Emil Godlewski.
Obecne kierunki kształcenia.
Szkoły dzienne
Szkoły zaoczne

</doc>
<doc id="1935343" url="https://pl.wikipedia.org/wiki?curid=1935343" title="Cieśnina Falklandzka">
Cieśnina Falklandzka

Cieśnina Falklandzka (ang. "Falkland Sound", hiszp. "Estrecho de San Carlos") – cieśnina w archipelagu Falklandów, rozdzielająca wyspy Falkland Wschodni i Falkland Zachodni.
Cieśninę nazwał John Strong w 1690 roku, później nazwę rozszerzono na cały archipelag i jego dwie największe wyspy. Nazwa hiszpańska pochodzi natomiast od statku "San Carlos", który dotarł do niej w 1768 roku, co może powodować pomyłki z zatoką San Carlos Water na Falklandzie Wschodnim.
W cieśninie leżą wyspy Narrow Island i Great Island oraz archipelagi Tyssen Islands i Swan Islands. U obu wejść do cieśniny leżą ponadto Arch Islands i Eddystone Rock.
Zatoki w wybrzeżu cieśniny to Fox Bay, Port Howard (Falkland Zachodni); Grantham Sound, San Carlos Water, Ruggles Bay (Falkland Wschodni).
Współrzędne geograficzne: 

</doc>
<doc id="1935344" url="https://pl.wikipedia.org/wiki?curid=1935344" title="Jelizawieta Diemientjewa">
Jelizawieta Diemientjewa

Jelizawieta Diemientjewa (Елизавета Григорьевна Дементьева, ur. 5 marca 1928, zm. 27 lipca 2022) – radziecka kajakarka. Złota medalistka olimpijska z Melbourne.
Igrzyska w 1956 były jej jedyną olimpiadą i zwyciężyła w jedynej rozgrywanej wówczas kajakowej konkurencji kobiet. W 1958 sięgnęła po dwa medale mistrzostw świata, jeden złoty (K-1 500 m) i jeden srebrny (K-2 500, z Antoniną Sieriediną).

</doc>
<doc id="1935348" url="https://pl.wikipedia.org/wiki?curid=1935348" title="Ludwik Sienicki">
Ludwik Sienicki

Ludwik Sienicki (występuje też pisownia Siennicki) (ur. 2 lutego 1677, zm. w 1755) – polski wojskowy, pisarz oraz zesłaniec na Syberię.
Życiorys.
Szlachcic herbu Bończa jako regimentarz dywizji został wzięty do niewoli w czasie wojny z Rosją w 1707 i wraz z bratem stryjecznym Krzysztofem, generałem artylerii, więziony w kilku miastach europejskiej części Rosji. W 1709 zesłany do Tobolska, a później do Jakucka (Krzysztof zmarł w podróży). W 1722 uwolniony, powrócił do kraju. Pod wpływem doświadczeń niewoli podjął po powrocie decyzję o konwersji z kalwinizmu na katolicyzm. W 1754 wydał książkę o pobycie na zesłaniu, gdzie zawarł także liczne obserwacje dotyczące wierzeń oraz życia Jakutów, Czukczów i Kamczadali narodów wschodniej Syberii oraz jej przyrody. W pracy tej zawarł także obszerne rozważania na temat różnych wyznań chrześcijańskich. 

</doc>
<doc id="1935350" url="https://pl.wikipedia.org/wiki?curid=1935350" title="Sayabec">
Sayabec

Sayabec – gmina w Kanadzie, w prowincji Quebec, w regionie Bas-Saint-Laurent i MRC La Matapédia. Gmina położona jest nad jeziorem Matapédia.
Liczba mieszkańców gminy Sayabec wynosi 1 953. Język francuski jest językiem ojczystym dla 99,7%, angielski dla 0% mieszkańców (2006).

</doc>
<doc id="1935352" url="https://pl.wikipedia.org/wiki?curid=1935352" title="Karol Lubicz Chojecki">
Karol Lubicz Chojecki

Karol Lubicz Chojecki (ur. ok. 1740, zm. po 1791) – konfederat barski, zesłaniec na Sybir i autor pamiętników.
Życiorys.
Był szlachcicem. W sierpniu 1768 roku wzięty do rosyjskiej niewoli podczas obrony Krakowa. Za udział w konfederacji barskiej został uwięziony i wysłany na Syberię gdzie skazano go na służbę wojskową w armii Imperium Rosyjskiego. Odbywał ją początkowo w Omsku, jako dragon brał udział w tłumieniu kozackiego buntu Pugaczowa i w walkach z Tatarami Krymskimi. W 1776 zbiegł spod Azowa z armii i przedostał się do Rzeczypospolitej, gdzie spisał pamiętnik o swojej zsyłce. W pracy tej zawarł liczne obserwacje etnograficzne ludów zachodniej Syberii, Kazachstanu i środkowej Wołgi.

</doc>
<doc id="1935354" url="https://pl.wikipedia.org/wiki?curid=1935354" title="Fastlove">
Fastlove

Fastlove (ang. tłum. "szybka miłość") − kompozycja autorstwa brytyjskiego wokalisty George Michaela, zrealizowana na trzeci studyjny album Michaela pt. "Older" (1996).
Teledysk.
Przez cały teledysk, widzimy wiele kobiet i mężczyzn (przedstawiają oni różne postawy emocjonalne i seksualne).
W pewnym momencie wideoklipu Michael ma na sobie słuchawki ze słowem "FONY" w stylu logo firmy Sony, jest to dyskretne odniesienie do sporu artysty z tym właśnie koncernem.
Osiągnięcia.
Piosenka dotarła do #1 na UK Singles Chart, gdzie przebywała przez trzy tygodnie. Dotarła także na #1 w Australii, Hiszpanii i Włoszech. 

</doc>
<doc id="1935356" url="https://pl.wikipedia.org/wiki?curid=1935356" title="Podróż apostolska Benedykta XVI do Portugalii">
Podróż apostolska Benedykta XVI do Portugalii

W dniach od 11 maja do 14 maja 2010 odbyła się podróż apostolska Benedykta XVI do Portugalii. W czasie czterodniowej wizyty papież odwiedził: Lizbonę, Fatimę i Porto. Pielgrzymka apostolska jest związana z przypadającą 13 maja rocznicą pierwszego objawienia Matki Bożej w Fatimie w 1917.
Plan wizyty Benedykta XVI w Portugalii.
11 maja.
Lizbona
12 maja.
Lizbona
Fatima
13 maja.
Fatima
14 maja.
Fatima
Porto
Linki zewnętrzne.
Plan podróży apostolskiej Benedykta XVI

</doc>
<doc id="1935362" url="https://pl.wikipedia.org/wiki?curid=1935362" title="Nakajima G5N">
Nakajima G5N

Nakajima G5N Shinzan – japoński ciężki bombowiec wyprodukowany w wytwórni Nakajima dla lotnictwa Japońskiej Cesarskiej Marynarki Wojennej na początku lat 40. XX wieku. Maszyna nie spełniła pokładanych w niej nadziei i cztery z sześciu zbudowanych prototypów zmodyfikowano do wersji transportowej. W nomenklaturze wojsk alianckich oznaczony kodem "Liz".
Historia.
Geneza.
Pionierem w budowie i wykorzystaniu ciężkich bombowców w Japonii było lotnictwo Cesarskiej Armii Japońskiej, za to taktyka wykorzystania lotnictwa przez Cesarską Marynarkę Wojenną nie przewidywała użycia tego typu maszyn. Sytuacja uległa zmianie wraz z zaangażowaniem się lotnictwa Marynarki w działaniach prowadzonych podczas wojny chińsko-japońskiej na przełomie lat 30. i 40. XX wieku. Średnie bombowce Mitsubishi G3M z powodzeniem były wykorzystywane w działaniach bojowych nad chińskim terytorium. Ich słabą stroną pozostawał niewielki zasięg i mały udźwig środków bojowych. Aby temu zaradzić, Wydział Techniczny Lotnictwa Cesarskiej Marynarki Wojennej zwrócił się w 1938 roku do zakładów Nakajima z propozycją budowy ciężkiego, czterosilnikowego bombowca strategicznego. Opracowano wymagania techniczne oznaczone jako 13-Shi, które powinna spełniać nowa maszyna. Zakładano osiągnięcie prędkości rzędu 444 km/h, zasięgu 6500 – 8330 km (w zależności od masy przenoszonego uzbrojenia) i udźwigu bomb rzędu 2000 – 4000 kg. Samolot miał posiadać silne uzbrojenie defensywne, aby był w stanie samodzielnie obronić się przed atakami nieprzyjacielskich myśliwców podczas długodystansowych lotów.
Projekt.
Głównym problemem, przed jakim stanęli japońscy konstruktorzy, był brak doświadczenia w projektowaniu tego typu maszyn. Bardzo duże rozmiary nowego samolotu stwarzały wiele trudności: od braku odpowiedniego podwozia po konstrukcję czterosilnikowego napędu. W zaistniałej sytuacji postanowiono sięgnąć po rozwiązania zagraniczne. W 1938 roku w Stanach Zjednoczonych oblatany został duży, czterosilnikowy samolot pasażerski Douglas DC-4E. Była to konstrukcja eksperymentalna (E-experimental) przeznaczona do przewozu 42 pasażerów. Maszyna produkcji firmy Douglas Aircraft Company okazała się jednak być konstrukcją nieudaną. Linie lotnicze wyraziły zainteresowanie zdecydowanie bardziej ekonomicznym samolotem Boeinga, pasażerskim Boeing Model 307 Stratoliner i Douglas nie mógł liczyć na uruchomienie produkcji seryjnej swojego modelu. W 1939 roku samolot przekazano liniom United Air Lines i wkrótce potem wystawiono na sprzedaż. Japończycy w pasażerskim DC-4E zobaczyli samolot bombowy i podjęto decyzję o zakupie maszyny, w której zastosowane rozwiązania techniczne miały stać się wzorem dla nowo projektowanego bombowca. Od wybuchu wojny z Chinami Stany Zjednoczone wprowadziły zakaz eksportu do Japonii samolotów, które mogły mieć zastosowania militarne, dlatego też oficjalnie DC-4E został nabyty przez Cesarskie Japońskie Linie Lotnicze (Wielkie Japońskie Linie Lotnicze) jako cywilny samolot pasażerski. Prawdopodobnie przedstawiciele Douglasa zdawali sobie sprawę z potencjalnych zastosowań użytych w budowie DC-4E rozwiązań konstrukcyjnych, jednak kiepska opinia o DC-4E sprawiła, że wyrażono zgodę na transakcję. W październiku 1939 roku, w stanie rozmontowanym drogą morską maszyna trafiła do Japonii. Po zmontowaniu samolotu dokonano jego oblotu, a następnie w tajemnicy przekazano inżynierom Nakajimy, którzy ponownie rozmontowali samolot i poddali gruntownym badaniom. Na podstawie ich wyników w 1940 roku gotowy był prototyp nowego bombowca, który otrzymał oznaczenie Nakajima G5N. W konstrukcji prototypu wykorzystano skrzydła, instalacje zespołu napędowego, gondole silnikowe oraz podwozie z DC-4E, od nowa zaprojektowano kadłub oraz przeprojektowano usterzenie ogonowe samolotu. Do napędu zamierzano wykorzystać nowo projektowane silniki gwiazdowe Nakajima NK7A Mamoru 11. Gotowy prototyp oznaczony jako G5N1 po raz pierwszy wzbił się w powietrze 10 kwietnia 1941 roku (niektóre źródła za datę oblotu podają 1939 rok, jednak wydaje się to bardzo mało prawdopodobne). Nakajima G5N był pierwszym czterosilnikowym samolotem japońskiej Marynarki bazującym na lądzie oraz pierwszym japońskim samolotem z trójpodporowym podwoziem z przednim podparciem chowanym w locie. Przewidywania Douglasa o bezużyteczności DC-4E w roli samolotu bojowego okazały się słuszne. Brak dopracowanych silników NK7A zmusił konstruktorów do użycia w prototypie silników Mitsubishi MK4B Kasei 12. Ich moc okazała się jednak za mała, jak na tak dużą i ciężką konstrukcję. Samolot był ociężały, z trudem reagował na polecenia załogi, jego prędkość i zasięg mocno odbiegały od oczekiwań Marynarki. Aby przeciwdziałać zaistniałej sytuacji zdecydowano radykalnie odciążyć samolot, ograniczając między innymi liczbę paneli kadłubowych, a tym samym zmniejszając liczbę połączeń nitowych. Nowy prototyp z docelowymi, ale nadal niedopracowanymi silnikami NK7A otrzymał oznaczenia G5N2. Jednak i on okazał się być za duży i za ciężki jak na możliwości nowych jednostek napędowych i cały program budowy ciężkiego bombowca został anulowany. Wybudowane cztery prototypy przebudowano na samoloty transportowe (do modyfikacji użyto dwóch G5N1 i dwóch G5N2). Na wszystkich zamontowano silniki NK7A, zmniejszono liczbę stanowisk strzeleckich demontując grzbietową wieżyczkę strzelecką oraz likwidując ogonowe i podkadłubowe stanowisko strzeleckie. Komora bombowa została przerobiona na komorę ładunkową. Tak zmodyfikowane samoloty otrzymały oznaczenie G5N2-L Model 12.
Służba.
Samoloty G5N2-L Model 12 trafiły do 1021. Grupy Transportowej, gdzie latały na trasach pomiędzy Japonią a Formozą, Filipinami, Marianami i Hongkongiem. Przewoziły pasażerów, broń, amunicję, lekarstwa, pocztę, przywożąc do Japonii między innymi prochy poległych i tropikalne owoce. W jednostce samoloty otrzymały oznaczenia kolejno 21-01, 21-02, 21-03 i 21-05, brak oznaczenia 04 wiąże się z tym, że znak oznaczający cyfrę 4 w języku japońskim może być odczytywany również jako „śmierć”. 19 kwietnia 1944 roku w katastrofie lotniczej utracono maszynę 21-02, na pokładzie której zginęły 23 osoby. W czerwcu tego samego roku w wyniku amerykańskiego bombardowania lotniska na Tinian utracono egzemplarz 21-01. Pozostałe dwa samoloty przeniesiono z 1021. Grupy Transportowej do Grupy Powietrznej „Sagami”, w której służyły przez miesiąc, aby następnie trafić na lotnisko Atsugi, gdzie zastał je koniec wojny.
Konstrukcja.
Nakajima G5N był czterosilnikowym, całkowicie metalowym (z wyjątkiem płóciennego pokrycia sterów i lotek), wolnonośnym średniopłatem (w odróżnieniu od DC-4E, który był dolnopłatem). Skrzydło proste o trapezowym obrysie. Wolnonośne usterzenie z podwójnym statecznikiem pionowym. Trójzespołowe podwozie z przednim podparciem chowane w locie, przednie do wnęki w kadłubie, główne do wnęk w skrzydłach. Każda goleń podwozia zaopatrzona w jedno koło.
Uzbrojenie.
Uzbrojenie strzeleckie samolotu składało się z dwóch działek Typ 99-1 kalibru 20 mm umieszczonych w obrotowej wieżyczce umieszczonej na kadłubie i tylnym stanowisku strzeleckim oraz czterech karabinów Typ 97 kalibru 7,7 mm. Jeden z nich umieszczony w dziobie samolotu, jeden w podkadłubowym stanowisku strzeleckim oraz dwa pozostałe po bokach kadłuba. G5N mógł przenosić maksymalnie 4000 kg bomb.

</doc>
<doc id="1935365" url="https://pl.wikipedia.org/wiki?curid=1935365" title="Outside (singel George’a Michaela)">
Outside (singel George’a Michaela)

Outside (ang. tłum. "na zewnątrz") − kompozycja autorstwa brytyjskiego wokalisty George Michaela, wydana przez Epic Records w 1998 roku.
Historia.
Piosenka jest pierwszym utworem George Michaela po skandalu, do którego doszło z jego udziałem sześć miesięcy wcześniej. Michael został aresztowany przez policjanta za tzw. lubieżne obnażanie w publicznej toalecie w Beverly Hills. Po tym incydencie artysta był zmuszony do publicznego ujawnienia swego homoseksualizmu.
W 1998 r., Marcelo Rodriguez, tajny agent, który aresztował Michaela, założył sprawę o moralne zadośćuczynienie w sądzie w Kalifornii i zażądał od artysty 10 mln dolarów odszkodowania. Sąd umorzył sprawę, ale sąd apelacyjny kazał ponownie ją rozpatrzyć w dniu 3 grudnia 2002 roku. Sąd ostatecznie orzekł, że Rodriguez, jako funkcjonariusz publiczny, nie może uzyskać odszkodowania.
Teledysk.
Teledysk w reżyserii Vaughan Arnell jest dość satyryczny. Widać w nim m.in. pisuary na wzór kuli disco i całujących się policjantów. W wideoklipie wystąpiły m.in. gwiazdy porno Brittany Andrews i Rebecca Lord oraz modelki Melissa Keller i Jeanne Carmen.

</doc>
<doc id="1935368" url="https://pl.wikipedia.org/wiki?curid=1935368" title="Outside (singel)">
Outside (singel)



</doc>
<doc id="1935370" url="https://pl.wikipedia.org/wiki?curid=1935370" title="Abscam">
Abscam

Abscam (czasami ABSCAM) – operacja specjalna Federalnego Biura Śledczego (FBI) prowadzona przez oddział FBI w Hauppauge na Long Island na przełomie lat 70. i 80. XX wieku. Operacja uruchomiona pierwotnie dla śledzenia obrotów skradzionymi dobrami, wkrótce została przekierowana do walki z korupcją polityków i urzędników państwowych.
Prowadzone akcje prowokacyjne doprowadziły do postawienia zarzutów korupcyjnych jednemu senatorowi, pięciu kongresmenom, senatorowi stanowemu z New Jersey, członkom Rady Miejskiej Filadelfii i inspektorowi Immigration and Naturalization Service.
Operacja.
FBI w roku 1978 powołało do życia fikcyjną firmę „Abdul Enterprises, Ltd”. Agenci FBI występujący jako "Kraim Abdul Rahman", nieistniejący de facto szejk z Bliskiego Wschodu, podczas rejestrowanych na taśmach wideo rozmów z przedstawicielami władz oferowali łapówki w zamian za określone korzyści polityczne dla „szejka”. Pewien dom w Waszyngtonie, jak również luksusowy jacht na Florydzie oraz pokoje hotelowe w Pensylwanii i New Jersey, były wykorzystywane jako miejsca spotkań między różnymi przedstawicielami władz z tajemniczym szejkiem, który chciał:
Większość operacji była prowadzona przez Melvina Weinberga, karanego oszusta, który został zatrudniony przez FBI właśnie w tym celu. Była to pierwsza operacja FBI wymierzona w skorumpowanych przedstawicieli władz; do lat 70. XX wieku zaledwie dziesięciu kongresmenów zostało skazanych za przyjmowanie łapówek.
2 lutego 1980 roku program telewizyjny "NBC Nightly News" jako pierwszy powiadomił opinię publiczną o tym, że agenci FBI przeprowadzili operację wymierzoną w członków Kongresu. Kodowa nazwa operacji „Abscam” to skrót słów „Abdul scam” ("oszustwo Abdula").
Oskarżeni.
Spośród 31 przedstawicieli władz, którzy stali się celem operacji, jeden senator (Harrison A. Williams, demokrata z New Jersey) i pięciu kongresmenów (John Jenrette, demokrata z Karoliny Południowej, Richard Kelly, republikanin z Florydy, Raymond Lederer, demokrata z Pensylwanii, Michael Myers, demokrata z Pensylwanii i Frank Thompson, demokrata z New Jersey) zostało oskarżonych o korupcję i skazanych w oddzielnych procesach w roku 1981. Większość oskarżonych polityków zrzekła się mandatów, natomiast Myers musiał zostać usunięty z Kongresu, zaś Williams nie zrzekł się mandatu aż do chwili, gdy w Izbie miało zostać ogłoszone głosowanie w jego sprawie.
Skazanych zostało jeszcze pięciu innych przedstawicieli władz niższego szczebla, w tym senator stanowy z New Jersey Angelo Errichetti, trzej członkowie filadelfijskiej Rady Miejskiej oraz inspektor INS.

</doc>
<doc id="1935372" url="https://pl.wikipedia.org/wiki?curid=1935372" title="Port Doha">
Port Doha

Port morski Doha leży nad Zatoką Perską, w mieście Doha w Katarze.
Port Doha składa się z basenu głównego i mniejszego basenu wewnętrznego. W pobliżu leży kilka marin i port wojenny.
W 2007 port obsłużył 635 statków o łącznej nośności ponad 7,3 mln ton.
Port może obsłużyć statki o długości do 200 m i szerokości do 32 m.

</doc>
<doc id="1935373" url="https://pl.wikipedia.org/wiki?curid=1935373" title="Amerykański Czerwony Krzyż">
Amerykański Czerwony Krzyż

Amerykański Czerwony Krzyż (, skr. ARC) – organizacja zajmująca się niesieniem pomocy ofiarom kataklizmów, katastrof i wojen, a także podnoszeniem poziomu zdrowia społeczeństwa amerykańskiego. 
Powstała w 1881 roku z inicjatywy Clary Barton nosiła początkowo nazwę "American Association of the Red Cross", ale w 1900 roku, gdy została uznana przez Kongres, zmieniła nazwę na "American National Red Cross", w skrócie i obecnie w powszechnym użytku "American Red Cross".
Amerykański Czerwony Krzyż z siedzibą w Waszyngtonie jest członkiem Międzynarodowego Czerwonego Krzyża z siedzibą w Genewie. Honorowym przewodniczącym jest aktualnie urzędujący prezydent USA, który wyznacza prezesa i siedmiu członków 50-osobowego zarządu organizacji utrzymującej się z dobrowolnych składek.
ARC liczy ponad 40 milionów członków działających w oparciu o ponad 3300 organizacji lokalnych w terenie.
W latach 1919–1920 delegatką Amerykańskiego Czerwonego Krzyża w Polsce była dr Violette Berger.

</doc>
<doc id="1935374" url="https://pl.wikipedia.org/wiki?curid=1935374" title="Wake Me Up Before You Go-Go">
Wake Me Up Before You Go-Go

Wake Me Up Before You Go-Go − piosenka duetu Wham! wydana w roku 1984 z albumu "Make It Big". Stała się ich pierwszym większym przebojem.
Historia.
George Michael napisał tekst zainspirowany wiadomością, którą Andrew Ridgeley pozostawił rodzicom na lodówce: "Mum, wake me up up before you go go". Ponieważ Ridgeley pomylił się i wpisał dwukrotnie słowo "up", na końcu tekstu dostawił podwójne "go".
Teledysk.
Teledysk był kręcony w Carling Academy Brixton w Londynie. W wideoklipie wystąpili Michael i Ridgeley, i Pepsi &amp; Shirlie oraz publiczność. Scenografia, ubiory (projekt Katharine Hamnett) i kolory były utrzymane w konwencji lat 80.
Wydania.
7": Epic / A 4440 (UK).
US 7" single (Columbia 04552) ten sam wykaz utworów.

</doc>
<doc id="1935382" url="https://pl.wikipedia.org/wiki?curid=1935382" title="Benjamim de Almeida Sodré">
Benjamim de Almeida Sodré



</doc>
<doc id="1935383" url="https://pl.wikipedia.org/wiki?curid=1935383" title="Ruch Lapua">
Ruch Lapua

Ruch Lapua (fi. "Lapuan liike") – skrajnie prawicowy ruch polityczny w Finlandii na przełomie lat 20. i 30. XX wieku
Historia.
Ruch Lapua powstał w 1929 roku. Zainicjowali go antykomunistyczni nacjonaliści, wywodzący się z Białych Finów z okresu fińskiej wojny domowej. Pod koniec listopada 1929 r. w Lapua doszło do zjazdu młodzieżowej organizacji komunistycznej, co doprowadziło do silnego sprzeciwu miejscowych antykomunistów. 1 grudnia odbyli oni swój zjazd, na który przybyło ponad 1 tys. ludzi. Zażądali delegalizacji wszelkich organizacji komunistycznych. W całym kraju miały miejsce liczne wiece, marsze i demonstracje o charakterze antykomunistycznym. Doprowadziło to do powstania Ruchu Lapua. Na jego czele stanęli Vihtori Kosola i szef sztabu armii fińskiej gen. Kurt Martti Wallenius. Pierwsze działania zostały wymierzone przeciwko drukarniom wydającym komunistyczne gazety. W poł. czerwca 1930 r. ponad 3 tys. działaczy przybyło do Oulu, aby zniszczyć drukarnię i biuro gazety "Pohjan Voima". Władze zdążyły jednak kilka dni wcześniej zabronić jej wydawania. W tym samym czasie spalono komunistyczną drukarnię w Vaasa. Na pocz. lipca miał miejsce tzw. marsz chłopski na Helsinki, w który wzięło udział ponad 12 tys. ludzi, aby zademonstrować rządowi siłę Ruchu. Lappiści wdarli się do gmachu parlamentu i wywlekli stamtąd 2 deputowanych komunistycznych. Przestraszone władze wydały przepisy, delegalizujące komunistyczne wydawnictwa, a także pozbawiające immunitetu komunistycznych deputowanych, którzy zostali aresztowani. Następnie zdelegalizowały działalność partii komunistycznej i rozwiązały parlament. Jednocześnie odbyły się przyśpieszone wybory parlamentarne, a następnie prezydenckie, które wygrała prawica. Wkrótce potem doszło do kilku morderstw na działaczach komunistycznych, które oficjalnie nie zostały wyjaśnione. Ulubioną metodą lappistów było porywanie działaczy komunistycznych, lewicowych lub związkowych, i pobitych odstawianie pod granicę z ZSRR, ewentualnie wyrzucanie na drugą stronę granicy. 14 października został wraz z żoną porwany b. prezydent Kaarlo Juho Ståhlberg. Został on następnie pobity i przewieziony do Joensuu. Po pewnym czasie zwolniono go. Władze aresztowały gen. K.M. Walleniusa, ale został uwolniony od wszelkich podejrzeń i zwolniony. Z Ruchem sympatyzowało początkowo wielu polityków i wyższych wojskowych, gdyż antykomunizm był bardzo rozpowszechniony po wygranej wojnie domowej. Lappistów chwalili publicznie gen. Carl Gustaf Mannerheim i jako jeszcze premier Pehr Evind Svinhufvud. Narastający ekstremizm i wzorowanie się na faszyzmie (czarne koszule jako ubiór członków Ruchu) doprowadziły jednak do zdecydowanego osłabienia poparcia społecznego. W lutym 1932 r. bojówkarze Ruchu zaatakowali zjazd socjaldemokratów w Mäntsälä. Przerodziło się to w próbę zamachu stanu, kierowaną przez gen. K.M. Walleniusa, zwaną rebelią w Mäntsälä. Lappistom udało się przejąć władzę w kilku miejscowościach. Początkowo rząd podjął pertraktacje z nimi, rozważając powierzenie stanowiska premiera jednemu z przywódców Ruchu. Ostatecznie jednak postanowił przystąpić do konfrontacji. Pomimo apeli gen. K.M. Walleniusa armia w większości pozostała wierna władzom. Po odezwie wygłoszonej w radio przez nowego prezydenta P.E. Svinhufvuda, popieranego na początku przez lappistów, pucz został zakończony. Kilkudziesięciu działaczy zostało aresztowanych i skazanych na kary więzienia, zaś Ruch zdelegalizowano 21 listopada 1932 r. Zostały do tego wykorzystane te same przepisy, na podstawie których rozwiązano partię komunistyczną. Wielu jego członków kontynuowało działalność w ramach nowo utworzonego Patriotycznego Ruchu Ludowego. 
Pod wpływem Ruchu Lapua ukształtował się na przełomie 1929 i 1930 r. w Estonii kombatancki, antykomunistyczny i antyparlamentarny ruch Wabsów (Związek Uczestników Wojny Wyzwoleńczej).
Nazwa.
Nazwa "Lapuan liike" pochodzi od fińskiego miasta Lapua (szw. Lappo) i oznacza "ruch z (miasta) Lapua". Członków ruchu nazywano Lappowcami.

</doc>
<doc id="1935384" url="https://pl.wikipedia.org/wiki?curid=1935384" title="CEN/TC 278">
CEN/TC 278

CEN/TC 278 - Komitet Techniczny Telematyki Transportu i Ruchu Drogowego (Technical Committee for Road Transport and Traffic Telematics) powołany w 1991 roku. 
ISO/TC 204 – Komitet Techniczny ds. Inteligentnych Systemów Transportowych (Technical Committee for Intelligent Transport Systems). 
W Komitecie TC 278, jak również w TC 204, działają grupy robocze, które są odpowiedzialne za różne obszary działalności.
Obszary działalności.
 TC 278 oraz TC 204 

</doc>
<doc id="1935403" url="https://pl.wikipedia.org/wiki?curid=1935403" title="Djembefola">
Djembefola

Djembefola – mistrz gry na bębnie djembe (bęben kielichowy drewniany pochodzący z Afryki Zachodniej), lub po prostu muzyk grający na tym instrumencie. 
Djembefola jest słowem pochodzącym z języków mande (bambara, malinke, diula), którymi posługuje się duża część mieszkańców Afryki Zachodniej (Mali, Gwinea, Burkina Faso). 
Słowo "djembefola" pochodzi od słów: "djembe", "fo" oraz "la":
Mistrz gry na bębnie "djembefola" musi przejść wieloletni proces kształcenia w kulturze muzycznej ludów Mande. Nauka polega na obserwowaniu mistrzów i naśladowaniu usłyszanych bezpośrednio od nich fraz.
Djembefola gra przede wszystkim do tańca, ponieważ muzyka bębnów w Afryce Zachodniej funkcjonuje przede wszystkim jako akompaniament do tańca, więc mistrz gry na djembe musi poznać nie tylko tysiące fraz muzycznych, ale również kroki tańca, którym jego gra ma akompaniować. 
Od czasu powstania pierwszych baletów afrykańskich w Gwinei i ich podróży do Ameryki i Europy djembefola wciąż zadziwiają świat swą ekwilibrystyczną sztuką. Popularność djembe oraz kultury muzycznej Afryki Zachodniej umożliwia kolejnym pokoleniom afrykańskich artystów wyjazd i krzewienie swej kultury poza granicami swoich krajów.
Muzykom grającym na djembe towarzyszą niemal zawsze dundunfola - muzycy grający na bębnach dundun. Orkiestra składająca się z djembefola oraz dundunfola jest tradycyjną grupą zapewniającą muzykę do tańca na wielu zachodnioafrykańskich ceremoniach. Aby jednak ceremonia mogła się odbyć potrzebny jest na niej także afrykański griot.

</doc>
<doc id="1935404" url="https://pl.wikipedia.org/wiki?curid=1935404" title="ERTICO">
ERTICO

ERTICO (European Road Transport Telematics Implementation Coordination Organization)- europejska organizacja o zasięgu międzynarodowym, powołana w 1991 roku, z siedzibą w Brukseli.
Celem działania ERTICO jest stworzenie wspólnej platformy w zakresie Inteligentnych Systemów Transportowych na rynku europejskim oraz zapewnienie, że europejskie interesy będą w pełni reprezentowane na całym świecie. 
Organizacja reprezentuje interesy ponad 100 organizacji europejskich w pięciu sektorach: 
Szczegółowe cele działania ERTICO są następujące:

</doc>
<doc id="1935405" url="https://pl.wikipedia.org/wiki?curid=1935405" title="Fleest">
Fleest



</doc>
<doc id="1935406" url="https://pl.wikipedia.org/wiki?curid=1935406" title="Gluesingen">
Gluesingen



</doc>
<doc id="1935407" url="https://pl.wikipedia.org/wiki?curid=1935407" title="Gross-Moor">
Gross-Moor



</doc>
<doc id="1935408" url="https://pl.wikipedia.org/wiki?curid=1935408" title="Byki">
Byki

Byki – nazwa miejscowości

</doc>
<doc id="1935410" url="https://pl.wikipedia.org/wiki?curid=1935410" title="Niger na Mistrzostwach Świata w Lekkoatletyce 2009">
Niger na Mistrzostwach Świata w Lekkoatletyce 2009

Niger na Mistrzostwach Świata w Lekkoatletyce 2009, reprezentowany był tylko przez 1 zawodnika - Moumouni’ego Kimbę. Nie zdobył on żadnego medalu na tych mistrzostwach.

</doc>
<doc id="1935411" url="https://pl.wikipedia.org/wiki?curid=1935411" title="Julkowo">
Julkowo

2 miejscowości w Polsce:

</doc>
<doc id="1935413" url="https://pl.wikipedia.org/wiki?curid=1935413" title="Tawaif">
Tawaif

Tawaif (urdu: طوائف, hindi: तवायफ़) – wysokiej klasy kurtyzana służąca wysoko urodzonym lub bogatym gościom tańcem, śpiewem i recytacją poezji (szczególnie w epoce Wielkich Mogołów). Porównywana z japońską gejszą.
Od dziecka szkolona przez nauczycieli w umiejętności tańca (m.in. "Kathak"), grania klasycznej muzyki indyjskiej i śpiewu poezji urdu ("gazel"). 
Zdarzało się, że młodzi nababowie byli posyłani do "tawaif" po lekcje smaku w muzyce, śpiewie i znajomości gazeli. Dzięki swojej pozycji kurtyzany mogły gromadzić spore majątki pozwalające im na wspieranie lokalnego rzemiosła i przekazywanie datków na cele społeczne i religijne. Pozycja tawaif uległa dewaluacji od połowy XIX wieku, po powstaniu sipajów. 
Postać jej występuje w indyjskich filmach, przeważnie tych, które tworzone są w języku urdu – "Umrao Jaan", "Umrao Jaan", "Devdas (film 1955)", "Devdas (film 2002)", "Pakeezah", "Sharaabi", "Tawaif (film)". Sławną odtwórczynią "tawaif" jest Rekha ("Muqaddar Ka Sikandar", "Umrao Jaan").
We współczesnym urdu słowo nabiera znaczenia negatywnego, oznaczając tylko słowo "prostytutka".

</doc>
<doc id="1935419" url="https://pl.wikipedia.org/wiki?curid=1935419" title="Herb Człuchowa">
Herb Człuchowa

Herb Człuchowa – jeden z symboli miasta Człuchów w postaci herbu.
Wygląd i symbolika.
Herb przedstawia na czerwonej tarczy białą głowę wołu ze złotymi rogami w profilu, skierowaną w heraldycznie lewą stronę.
Herb wywodzi się od historycznego herbu Ziemi Człuchowskiej, którą w średniowieczu stanowiła Kommenda Krzyżacka w Człuchowie.
Historia.
Wizerunek głowy wołu widniał na pieczęci miejskiej z XIV wieku. Na początku lat dziewięćdziesiątych, radni miejscy uchwalili herb, który był ozdobionym otwartym wieńcem ze stylizowanych kłosów zbóż. Nie spełniał on jednak zasad heraldycznych, więc pod koniec 2007 roku przyjęto projekt Tadeusza Matwijewicza nawiązujący do tradycji herbów Ziemi Człuchowskiej.

</doc>
<doc id="1935420" url="https://pl.wikipedia.org/wiki?curid=1935420" title="Salopka">
Salopka



</doc>
<doc id="1935426" url="https://pl.wikipedia.org/wiki?curid=1935426" title="Herb Kartuz">
Herb Kartuz

Herb Kartuz – jeden z symboli miasta Kartuzy i gminy Kartuzy w postaci herbu.
Wygląd i symbolika.
Herb przedstawia a niebieskim polu tarczy głowę czarnego gryfa, ze srebrnym dziobem i czerwonym językiem, skierowanego w herladycznie prawą stronę. Nad głową gryfa widnieje siedem srebrnych gwiazd, ułożonych w półkole.
Siedem srebrnych gwiazd – symbolizuje zakon kartuzów, którzy byli założycielami miasta.
Głowa gryfa – symbolizuje godło starokaszubskiej ziemi koło Belgardu, skąd rycerze wzięli obecną nazwę Kaszuby.
Historia.
Projekt herbu opracował Aleksander Majkowski, lekarz, pisarz i miłośnik Ziemi Kartuskiej, mieszkający w Kartuzach. W lipcu 1923 Rada Miasta przyjęła propozycję Majkowskiego.

</doc>
<doc id="1935427" url="https://pl.wikipedia.org/wiki?curid=1935427" title="Rozpoznanie osobowe">
Rozpoznanie osobowe

Rozpoznanie osobowe ("HUMINT, human intelligence") – kategoria danych rozpoznawczych/wywiadowczych, opracowanych na podstawie informacji zbieranych i dostarczanych przez źródła osobowe.
Przykładowymi źródłami rozpoznania osobowego mogą być: mobilne elementy rozpoznawcze (patrole rozpoznawcze i zespoły dalekiego rozpoznania), posterunki obserwacyjne i inne. Wykorzystywanie tych źródeł odbywa się w zasadzie przez organy rozpoznawcze. Ale nie tylko, gdyż tego rodzaju źródłami będą również wszystkie inne elementy osobowe, które dzięki swoim zmysłom mogą odbierać to wszystko, co dzieje się w ich otoczeniu, np.: posterunki obserwacyjne, elementy rozpoznania lotniczego (mogą wykorzystywać środki wzmacniające odbiór i zasięg obserwacji), żołnierze, cywile, uchodźcy, eksperci i technicy z zakresu geografii, hydrografii, meteorologii itd. Pozyskać jako źródło można prawie każdego człowieka posiadającego informacje lub mogącego je posiadać.
W Polsce instytucjami stosującymi HUMINT są: Policja, ABW, AW, CBA, ŻW, SKW, SWW, przeszkolone do stosowania tej metody wywiadowczej komórki organizacyjne wojsk rozpoznawczych SZ RP.

</doc>
<doc id="1935430" url="https://pl.wikipedia.org/wiki?curid=1935430" title="Ewodia hupejska">
Ewodia hupejska



</doc>
<doc id="1935434" url="https://pl.wikipedia.org/wiki?curid=1935434" title="WrestleMania VII">
WrestleMania VII

WrestleMania VII – siódma edycja gali pay-per-view z cyklu WrestleMania, która została wyprodukowana przez World Wrestling Federation. Miała miejsce 24 marca 1991 w Los Angeles Memorial Sports Arena w Los Angeles w Kalifornii.
W walce wieczoru Hulk Hogan pokonał Sgt. Slaughtera o WWF World Heavyweight Championship jako część kontrowersyjnego storyline'u, w którym Sgt. Slaughter miał gimmick sympatyzatora Iraku podczas Wojny w Zatoce Perskiej. Kolejnym ważnym momentem gali był debiut The Undertakera na WrestleManii i rozpoczęcie jego niepokonanego rekordu wygranych na WrestleManiach (do 2014, kiedy na WrestleManii XXX został sensacyjnie pokonany przez Brocka Lesnara). Na gali odbył się również retirement match pomiędzy "Macho Kingiem" Randym Savage'em i The Ultimate Warriorem, prowadzący do odbudowania miłości pomiędzy Savage'em i Miss Elizabeth, a także odbyła się ostatnia walka oryginalnego The Hart Foundation, po której Bret Hart skupił się na solowej karierze.
Produkcja.
WrestleMania VII oryginalnie miała się odbyć w Los Angeles Memorial Coliseum, lecz WWF ostatecznie zdecydowało, by galę przesunąć do sąsiadującego Los Angeles Memorial Sports Arena. WWF oznajmiło, że ta druga arena posiadała lepsze środki ochronne z obawy niebezpieczeństwa wobec gimmicku Sgt. Slaughtera jako sympatyka Iraku. Słaba sprzedaż biletów spowodowała niemały problem dla WWF, które przygotowało ponad 100 000 miejsc dla fanów. Na gali ostatecznie pojawiło się 16 158 fanów.
Mottem gali było "Superstars and Stripes Forever", co odnosiło się do Amerykańskiego patriotyzmu podczas Wojny w Zatoce Perskiej. Na arenie wywieszono Amerykańskie flagi, zaś ring i jego liny były przyozdobione czerwonymi, białymi i niebieskimi kolorami, co było podstawą do walki wieczoru pomiędzy Hulkiem Hoganem i Sgt. Slaughterem o WWF World Heavyweight Championship. Plakat promocyjny galę ilustrował Joe Jusko. Motywem muzycznym gali było "Worldwide Spectacle", który został wykonany przez kompozytora WWF, Jima Johnsona.
Była to pierwsza WrestleMania, której nie komentował Jesse Ventura. Gorilla Monsoon był gospodarzem gali i komentował ją z Bobbym "The Brain" Heenanem. Kiedy Heenan poszedł towarzyszyć wokół ringu Mr. Perfectowi podczas jego obrony Intercontinental Championship, do Monsoona dołączyli Jim Duggan i "Lord" Alfred Hayes. Dodatkowo, Regis Philbin pomógł w komentowaniu walki wieczoru, zaś Alex Trebek serwował jako gościnny konferansjer.
Willie Nelson zaśpiewał "America the Beautiful" przed rozpoczęciem gali. W publiczności pojawili się również Philbin, Trebek, Marla Maples (przeprowadzająca wywiad na backstage'u), George Steinbrenner, Paul Maguire, Macaulay Culkin, Donald Trump, Lou Ferrigno, Chuck Norris i Henry Winkler.
Przygotowania.
Dwoma głównymi feudami zmierzającymi na WrestleManię były Hulk Hogan kontra WWF World Heavyweight Champion Sgt. Slaughter oraz The Ultimate Warrior i "Macho King" Randy Savage.
Warrior pokonał Hogana o WWF World Heavyweight Championship rok wstecz na WrestleManii VI i otworzył 1991 wciąż jako mistrz. W międzyczasie, Sgt. Slaughter powrócił do WWF pod koniec 1990 po pobycie pięć lat w federacji American Wrestling Assiociation. Kiedy powrócił, Slaughter ogłosił, że odwraca się od swojego narodu i stał się sympatykiem Iraku i jego dyktatora Saddama Husseina. Postanowił zacząć współpracować z "liderem żołnierzy Iraku" Generalem Andanem, który stał się jego doradcą prawnym (Adnan, tak jak Slaughter, również dołączył do WWF z AWA). Storyline zbiegł się z aktualnymi wydarzeniami na świecie, gdy Stany Zjednoczone dołączyły się do konfliktu biorąc udział w Operacji "Piaskowa Burza". Slaughter wszedł w rywalizację z Warriorem, gdzie obaj zgodzili się na walkę ze sobą na Royal Rumble w styczniu 1991.
W międzyczasie, Savage próbował odzyskać WWF World Heavyweight Championship, który stracił na WrestleManii V na rzecz Hogana, i wyzwał go do walki o tytuł. Warrior wciąż się na to nie zgadzał, więc Savage zdecydował się na zemstę i podczas walki Warriora ze Slaughterem, Savage i jego menadżerka Queen Sherri przyszli na okolice ringu i zainteweniowali w pojedynku. Warrior złapał Sherri i wykonał nią Slam na Savage'a. Slaughter wykorzystał chwilę nieuwagi i popchnął na środkową linę, gdzie Savage uderzył Warriora swoim królewskim berłem, podczas gdy Slaughter zajmował sędziego. Po chwili, pretendent dodał od siebie elbow drop i przypiął mistrza, stając się nowym mistrzem. Kiedy Warrior się ocknął, natychmiastowo wstał i ruszył w pogoni za Savage'em. Niedługo potem wyzwał go do retirement matchu na WrestleManii, co Savage zaakceptował.
Hogan, nie mając do tej pory nic wspólnego z głównym storylinem, wziął udział w Royal Rumble matchu i wygrał go po raz drugi z rzędu, eliminując starego rywala Earthquake'a jako ostatniego, po czym poszedł na backstage i odbył wywiad z Genem Okerlundem. Podczas niego, Okerlund powiedział, że Slaughter i Adnan celebrowali swoje zwycięstwo niszcząc Amerykańską flagę. Hogan wtedy obiecał, że zemści się za ten czyn i odbierze tytuł od Slaughtera jak najszybciej, stając się 1. pretendentem do WWF World Heavyweight Championship, o którego nie walczył od czasu utracenia go na WrestleManii VI.
Gala.
Na gali odbyła się pierwsza walka The Undertakera w historii WrestleManii, gdzie pokonał Jimmy'ego Snukę, zdobywając pierwsze zwycięstwo.
Podczas walki pomiędzy Savage'em i Warriorem, w publice pojawiła się Miss Elizabeth, na którą co chwilę spoglądały kamery. Pomimo wymierzenia pięciu Savage Elbow Dropów, Warrior wygrał walkę po wykonaniu trzech jumping shoulder blocków i zmusił Savage'a do przejścia na emeryturę. Po walce, Sherri weszła do ringu i zaatakowała Savage'a, lecz do kwadratowego pierścienia wkroczyła Elizabeth i obroniła Savage'a przed byłą królową WWF. Zaszokowany tym, co Elizabeth zrobiła, Savage ponownie zjednoczył się z byłą menadżerką, przechodząc faceturn i stając się ponownie bohaterem w oczach fanów.
Wydarzenia po gali.
Kiedy Hogan miał przeprowadzany wywiad po zwycięstwie nad Sgt. Slaughterem, ten zaś zaatakował nowego mistrza rzucając kulę ognia w jego twarz. Hogan szybko wyzdrowiał i bronił tytułu przeciwko Slaughterowi, głównie w "Desert Storm" (no-disqualification) matchach, jak i również przeciwko wracającemu Iron Sheikowi, który tym razem występował pod pseudonimem Colonel Mustafa. Hogan i Ultimate Warrior pokonali Slaughtera, Mustafę i ich menadżera Generala Adnana w two-on-three handicap matchu na SummerSlam 1991.
Savage powrócił do programów WWF w roli komentatora na głównej tygodniówce WWF, "Superstars". Pomimo bycia ulubieńcem publiczności, Savage czasem faworyzował heelów podczas ich walk. W międzyczasie, storyline pomiędzy nim i Miss Elizabeth był kontynuowany, kulminując w ich ślub na SummerSlam określiny "The Match Made in Heaven" (wesele było nieprawdzine, gdyż Savage i Elizabeth byli już wcześniej poślubieni).
Virgin i Ted DiBiase rywalizowali ze sobą do listopada 1991, w tym spotykając się ze sobą w walce na SummerSlam, podczas której DiBiase stracił swój Million Dollar Championship na rzecz Virgila. Po tym jak DiBiase odzyskał tytuł w listopadzie z pomocą The Repo Mana (znanego wcześniej jako Smash z Demolition), ich rywalizacja zakończyła się na This Tuesday in Texas, gdzie DiBiase i Repo Man pokonali Virgila i Tito Santanę w tag team matchu.
Po WrestleManii VII, The Hart Foundation zostało rozwiązane. Bret Hart i Jim Neidhart skupili się na solowych karierach. Bret odniósł większe sukcesy, wpierw pokonując Mr. Perfecta i zdobywając Intercontinental Championship na SummerSlam, a później w 1992 zdobywając WWF World Heavyweight Championship po pokonaniu Rica Flaira w domu ojca w Saskatoon w Kanadzie. Pod koniec 1991, Neidhart utworzył tag team nazwany "The New Foundation" z młodszym bratem Breta, Owenem.

</doc>
<doc id="1935435" url="https://pl.wikipedia.org/wiki?curid=1935435" title="WrestleMania VIII">
WrestleMania VIII

WrestleMania VIII – ósma edycja gali pay-per-view z cyklu WrestleMania, która została wyprodukowana przez World Wrestling Federation. Miała miejsce 5 kwietnia 1992 w Hoosier Dome w Indianapolis, Indiana.
Na gali odbyły się dwie walki wieczoru. W pierwszej, WWF Champion Ric Flair bronił swojego tytułu przeciwko Randy'emu Savage'owi, zaś w drugim, Hulk Hogan zawalczył z Sidem Justice. Z tego powodu, WresteleMania VIII wyjątkowo posiadała dwa motta, które brzmiały "The Macho/Flair Affair!" i "Friendship Torn Apart!".
W karcie walk znalazły się jeszcze pojedynki takie jak Roddy Piper kontra Bret Hart o WWF Intercontinental Championship, oraz Money Inc. kontra The Natural Disasters o WWF Tag Team Championship.
Produkcja.
Piosenkarka Reba McEntire zaśpiewała "The Star-Spangled Banner" przed rozpoczęciem show. Gospodarz "Family Feud" Ray Combs był gościnnym konferansjerem na rzecz eight-man tag team matchu. Komentatorami gali byli Gorilla Monsoon i Bobby Heenan. Po pracy jako komentator na poprzednich siedmiu WrestleManiach, była to jego ostatnia komentowana przez niego gala.
Walka pomiędzy The British Bulldogiem i The Berzerkerem nie miała miejsca z powodu braku czasu. Finisz walki pomiędzy Justicem i Hoganem nie wyszedł tak, jak planowano. W oryginale, Hogan miał wykonać leg drop na Justice, po czym miał zainterweniować Papa Shango, który miał przerwać próbę przypięcia powodując dyskwalifikację. Ostatecznie, Papa Shango otrzymał sygnał do wejścia za późno lub jej nie zauważył, przez co spóźnił swoją interwencję. Justice zaimprowizował, wykonując kickout z leg dropu. Po tym, Earl Hebner, sędzia pojedynku, zdyskwalifikował Justice'a, kiedy jego menadżer Harvey Wippleman zainterweniował. The Legion of Doom mieli się pojawić na show jako pretendenci do Tag Team Championship, lecz Hawk został zawieszony przed WrestleManią (LOD, wraz z ich menadżerem Paulem Elleringiem, pojawili się na gali, ale tylko do wywiadu z Genem Okerlundem). The Legion of Doom zostało zastąpione przez The Natural Disasters (Earthquake'a i Typhoona) w walce o tytuły tag team..
Oryginalnym planem na walkę wieczoru był długo oczekiwany pojedynek pomiędzy Rikiem Flairem i Hulkiem Hoganem o WWF World Heavyweight Championship, gdzie dwie legendy promowane były w telewizji podczas konferencji prasowej, na której Prezydent WWF Jack Tunney ogłosił Hogana jako 1. pretendenta do walki z Flairem o tytuł. Flair i Hogan zawalczyli ze sobą wiele razy na house showach i jednym telewizyjnym tag team matchu, lecz nigdy w jakimś większym pojedynku. Na WrestleManii VIII jednak odbyły się dwa podwójne main eventy, gdzie Hogan zawalczył z sidem Justicem, zaś Flair z Randym Savage'em. Na potrzeby storyline'u, Sid Justice został przypisany do rywalizacji z Hoganem przez narastające napięcie pomiędzy tą dwójką na Royal Rumble, gdzie Hogan został wyeliminowany przez Justice'a. Doprowadziło to do tego, że Hogan pomógł swojemu rywalowi, Flairowi, wyeliminować Justice'a i nie tylko wygrać Royal Rumble, lecz też WWF World Heavyweight Championship. W rezultacie, Ric Flair stał się drugą osobą, która w karierze wygrała WWF i NWA World Heavyweight Title, pierwszym był "Nature Boy" Buddy Rogers.
Walka pomiędzy Hoganem i Sidem Justice była nazwana "ostatnią" dla Hogana, gdzie w rzeczywistości, Hogan musiał zrobić przerwę od wrestlingu ze względu na aferę dot. używania sterydów, co zaczęło być ujawniane w mediach.
Podczas gdy federacja prowadziła politykę, w której zakazano celowego krwawienia (nacinania się kawałkiem ostrza, by wywołać krwotok), Ric Flair został złapany na owym procederze. przed wprost przed kamerą i został ukarany grzywną w wysokości kilku tysięcy dolarów. Pomimo że Bret Hart również krwawił podczas gali, to okaleczył się ostrzem na tyle dyskretnie, by nikt tego nie zauważył, więc nie został ukarany.
Podczas jednego z jego pierwszych wystąpień w WWF, Shane McMahon był pracownikiem backstage'owym, który odsuwał Miss Elizabeth z dala od ringu podczas walki Flair/Savage, zaś po walce próbował nie dopuścić do brawlu pomiędzy wrestlerami.
Recenzje.
Krytycy zachwalali walkę o Intercontinental Championship pomiędzy Piperem i Hartem. Thomas Golianopoulos z "Complex Sports" umieścił ją na 15. miejscu w liście 50 Najlepszych Walk w Historii WrestleManii, opisując ją jako "Sztywną walkę, która rozpoczęła się od amatorszczyzny, a ostatecznie była niczym uliczna walka ze świetnym zakończeniem". Golianopoulos umieścił walkę Flaira z Savage'em na miejscu 19. w tym samym rankingu, chwaląc psychologię ringową pomimo nagłego finiszu.
Wydarzenia po gali.
Głównym rywalem Savage'a przez wiosnę i lato 1992 był wciąż Ric Flair, gdzie storyline o byłej przyjaźni z Elizabeth dalej był głównym tematem. Jednakże, po jakimś czasie, w "WWF Magazine" ukazano dowody na to, że zdjęcia Flaira były sfałszowane, a tak naprawdę występowali na nich Savage i Elizabeth. Niestety, kilka miesięcy później w rzeczywistości, Savage i Elizabeth się rozwiedli, przez co po raz ostatni w WWF pokazała się 19 kwietnia 1992 na pay-per-view UK Rampage. Pomimo że Savage i Flair kontynuowali rywalizację, aspekt związany z Elizabeth został wycofany, kiedy to para rozwód został ostatecznie przyznany we wrześniu 1992, o czym poinformował Savage w "WWF Magazine", lecz nigdzie więcej nie poinformowano o tym fanów.
Shawn Michaels zaczął otrzymywać swój pierwszy mush jako solowy main-eventer, kiedy to walczył z Randym Savage'em o World Heavyweight Championship w Europie oraz z Bretem Hartem o Intercontinental Championship w Stanach, okazjonalnie występując w tag teamie z Flairem przeciwko Hartowi i Savage'owi. Ostatecznie, Michaels wygrał WWF Intercontinental Championship pokonując British Bulldoga (który zdobył go na SummerSlam) w październiku.
Hogan i Piper wzięli przerwę od występowania w ringu po WrestleManii VIII. Roberts opuścił federację i powrócił cztery lata później z gimmickiem "nawróconego chrześcijanina". Sid Justice przegrywał walki po WrestleManii z The Ultimate Warriorem i The Undertakerem, po czym opuścił WWF, lecz wrócił w 1995.

</doc>
<doc id="1935437" url="https://pl.wikipedia.org/wiki?curid=1935437" title="Lisa-Marie Morerod">
Lisa-Marie Morerod



</doc>
<doc id="1935440" url="https://pl.wikipedia.org/wiki?curid=1935440" title="Tanguy Barro">
Tanguy Barro

Tanguy Sie Herman Barro (ur. 13 września 1982 w Oradarze) – burkiński piłkarz grający na pozycji pomocnika.
Kariera klubowa.
Karierę piłkarską Barro rozpoczął w klubie RC Bobo-Dioulasso z miasta Bobo-Dioulasso. W jego barwach zadebiutował w 2000 roku w pierwszej lidze burkińskiej. W 2001 roku odszedł do francuskiego drugoligowca Chamois Niortais FC. Tam grał do 2006 roku, a w sezonie 2004/2005 był wypożyczony do trzecioligowego Besançon RC. Następnie w latach 2006-2009 występował w Belgii. Był tam piłkarzem drugoligowych KRC Waregem oraz KAS Eupen. W 2009 roku wrócił do Chamois Niortais. W 2010 roku został piłkarzem amatorskiego UA Cognac. W sezonie 2011/2012 grał w Stade Ruffec.
Kariera reprezentacyjna.
W reprezentacji Burkiny Faso Barro zadebiutował w 2001 roku. W 2004 roku został powołany do kadry na Puchar Narodów Afryki 2004 i wystąpił tam w 2 meczach: z Senegalem (0:0) i z Mali (1:3). Od 2001 do 2007 roku wystąpił w kadrze narodowej 23 razy.

</doc>
<doc id="1935443" url="https://pl.wikipedia.org/wiki?curid=1935443" title="Zvonimir Vujin">
Zvonimir Vujin

Zvonimir „Zvonko” Vujin (ur. 23 lipca 1943 w Zrenjaninie, zm. 8 grudnia 2019 tamże) – jugosłowiański bokser wagi lekkiej i lekkopółśredniej. Dwukrotny brązowy medalista igrzysk olimpijskich w Meksyku (1968) oraz Monachium (1972). Srebrny medalista mistrzostw Europy w boksie z 1967 roku. Był również dwukrotnym medalistą igrzysk śródziemnomorskich (Neapol 1963, Tunis 1967).

</doc>
<doc id="1935444" url="https://pl.wikipedia.org/wiki?curid=1935444" title="Beniamin Markarian">
Beniamin Markarian

Beniamin Markarian (orm. "Բենիամին Մարգարյան", ros. "Вениамин Егишевич Маркарян"/"Weniamin Jegiszewicz Markarjan", ur. 29 listopada 1913 w Szahumian, Armenia; zm. 29 września 1985) – ormiański astrofizyk. Znany jest przede wszystkim jako twórca katalogu astronomicznego Markariana zawierającego asocjacje gwiazdowe oraz odkrywca Łańcucha Markariana, który odkrył w połowie lat 70. XX wieku.

</doc>
<doc id="1935445" url="https://pl.wikipedia.org/wiki?curid=1935445" title="Grand Beach Hotel">
Grand Beach Hotel

Grand Beach Hotel (hebr. מלון גרנד ביץ תל אביב) – czterogwiazdkowy hotel w Tel Awiwie, w Izraelu.
Hotel jest usytuowany przy ulicy HaYarkon, na północny wschód od Parku Niepodległości, w osiedlu Cafon Jaszan w Tel Awiwie. Rozciąga się stąd widok na Morze Śródziemne.
Pokoje i apartamenty.
Hotel dysponuje 212 pokojami hotelowymi i apartamentami. Każdy pokój wyposażony jest w klimatyzację, automatyczną sekretarkę, czajnik do kawy/herbaty, dostępną pościel dla alergików, dostępne łóżeczka dziecięce, lodówkę, łazienkę do użytku prywatnego, otwierane okna, sejf, telefon z linią bezpośrednią i telewizję satelitarną. W pokojach jest dozwolone palenie papierosów. Wszystkie pokoje posiadają klucze elektroniczne/magnetyczne.
Hotel świadczy dodatkowe usługi w zakresie: bezpłatnych śniadań, czyszczenia butów, płatnego dostępu do Internetu w miejscach publicznych, ochrony, personelu wielojęzycznego, pomocy medycznej, pomocy w organizowaniu wycieczek, pralni, sejfu w recepcji, transportu z lotniska, usług okolicznościowych i wypożyczania telefonów komórkowych. Dla ułatwienia komunikacji w budynku jest winda. Hotel nie akceptuje zwierząt.
Pozostali użytkownicy.
Znajduje się tutaj sala konferencyjna z zapleczem do obsługi zorganizowanych grup liczących do 100 osób.
Dodatkowo można korzystać z basenu kąpielowego położonego na zewnątrz budynku. W hotelu jest restauracja, kawiarnia, sala bankietowa, sklep z pamiątkami oraz kiosk.
W budynku swoje siedziby mają firmy: "Yaakov Agam" i "Omer Elevators Ltd.".

</doc>
<doc id="1935452" url="https://pl.wikipedia.org/wiki?curid=1935452" title="Parafia Najświętszej Maryi Panny Wniebowziętej w Dąbrówce Kościelnej">
Parafia Najświętszej Maryi Panny Wniebowziętej w Dąbrówce Kościelnej

Parafia Najświętszej Maryi Panny Wniebowziętej w Dąbrówce Kościelnej – rzymskokatolicka parafia leżąca w granicach dekanatu kiszkowskiego. Erygowana w XIII wieku.
Dokumenty.
Księgi metrykalne: 

</doc>
<doc id="1935455" url="https://pl.wikipedia.org/wiki?curid=1935455" title="Paa (film)">
Paa (film)

"Paa" ("Tata") to bollywoodzki dramat rodzinny wyreżyserowany w 2009 roku przez R. Balakrishnana (R. Balki). W rolach głównych ojciec i syn Amitabh Bachchan i Abhishek Bachchan oraz Vidya Balan. To film o mężczyźnie, który skupiony na własnych marzeniach przemiany świata zaparł się ojcostwa. Spotkawszy po latach swego 12-letniego syna powoli dorasta do odpowiedzialności za relacje wobec kobiety i dziecka, którymi nie umiał się zaopiekować przed laty. Film pokazuje też problem dziecka chorego na progerię (przedwczesne starzenie się), manipulacje prasą podczas walki politycznej, jednak w centrum pozostaje dojrzewanie relacji ojcowsko-synowskiej. Kontynuacją dramatu ma być "Maa", film podejmujący temat matki.
Film realizowano w Malezji i w Cambridge. Spotkał się zarówno z uznaniem widzów jak i krytyków. Reżyser filmu powiedział, że punktem wyjścia dla niego nie była choroba, ale relacja ojca i syna, którą chciał przedstawić odwracając rzeczywiste role ojca i syna – Abhishek Bachchan gra w tym filmie ojca Auro granego przez Amitabh Bachchana (ojca Abhisheka).
Fabuła.
Sławny polityk Amol Artay (Abhishek Bachchan) wizytując szkołę w Lucknow nagradza najciekawszą pracę – biały globus: kulę ziemska nierozdzierana podziałami narodowymi. Autorem pracy okazuje się być 12-letni Aurav (Amitabh Bachchan), chłopiec chorujący na progerię. Amol jest wstrząśnięty widokiem dziecka w ciele 80-letniego starca. Nawiązują ze sobą kontakt mailowy. Polityk zaprasza chłopca do Delhi obiecując pokazać mu Rashpati Bhavan – rezydencję prezydenta Indii. Wizyta Amola w szkole budzi wspomnienia matki Auro lekarki Vidyi (Vidya Balan). 13 lat temu przeżyła ona na studiach w Londynie wielką miłość. Mężczyzna, któremu zaufała, stchórzył w chwili, gdy okazało się, że z ich namiętności poczęło się w niej dziecko. Przekonywana do aborcji Vidya odeszła od mężczyzny. Nic mu nie mówiąc zdecydowała się urodzić dziecko. Teraz czuje niepokój na myśl, że Amol ma się spotkać z Auravem...

</doc>
<doc id="1935457" url="https://pl.wikipedia.org/wiki?curid=1935457" title="Katalog Markariana">
Katalog Markariana

Katalog Markariana (ang. "Catalogue of Markarian Galaxies") – katalog astronomiczny zestawiony w latach 1967-81 przez ormiańskiego astrofizyka Beniamina Markariana. Katalog ten zawiera 1525 obiektów będących asocjacjami gwiazdowymi (zawierającymi grupy młodych, gorących gwiazd, szybko rozpraszających się w przestrzeni), gromadami gwiazd, galaktykami oraz kwazarami charakteryzującymi się intensywną emisją w zakresie ultrafioletu.

</doc>
<doc id="1935460" url="https://pl.wikipedia.org/wiki?curid=1935460" title="Florian Antoni Budniak">
Florian Antoni Budniak

Florian Antoni Budniak (ur. 17 czerwca 1910 w Boroszowie na Śląsku Opolskim, zm. 22 września 1993 w Poznaniu) – inżynier leśnik, żołnierz kampanii wrześniowej, od 1940 roku członek ZWZ, dowódca kampanii partyzanckiej na terenie Radomszczyzny. Po wojnie, 1949 aresztowany za działalność w AK, został skazany na 15 lat więzienia. Po amnestii w 1956 roku pracował w Instytucie Technologii Drewna w Poznaniu. Syn leśniczego Franciszka, żołnierza I wojny światowej i Marii z domu Grzęda. Żonaty ze Stefanią z domu Stawowy.
Żona została aresztowana, kiedy Budniak schował się przed Niemcami. Pomimo brutalnego przesłuchania nie wyszedł z ukrycia natomiast żona Stefania została aresztowana i przekazana do Auschwitz.
Rodzina, czas nauki.
Florian Antoni Budniak urodził się 17 czerwca 1910 roku w Boroszowie na Śląsku Opolskim. Był synem Franciszka i Marii z domu Grzęda. Jego ojciec brał udział w walkach I wojny światowej, m.in. pod Verdun, a od 1918 roku skierowany przez DLP w Poznaniu został leśniczym w Sarnicach. Florian ukończył szkołę w Czeszewie, a następnie Gimnazjum im. Bergera w Poznaniu, gdzie zdał maturę w 1929 r. Stopień inżyniera leśnictwa uzyskał w 1933 r. na Wydziale Rolniczo-Leśnym Uniwersytetu Poznańskiego. Roczną służbę wojskową zaliczył w Szkole Podchorążych Rezerwy Artylerii we Włodzimierzu Wołyńskim i w 7 pułku artylerii ciężkiej w Poznaniu. Pracę zawodową podjął na terenie Dyrekcji Lasów Państwowych Poznań, najpierw jako praktykant, później adiunkt w nadleśnictwach Wronki, Sieraków oraz Wierzchlas.
W Margoninie.
W roku 1938 Florian Budniak został przeniesiony do Państwowej Szkoły dla Leśniczych w Margoninie, gdzie był wykładowcą. W tym czasie Dyrektor Naczelny LP w porozumieniu z Ministerstwem Spraw Wojskowych wprowadził szkolenia dla leśników przygotowujące do walki dywersyjnej na tyłach wroga. Jednym z instruktorów kursów Przysposobienia Wojskowego Leśników (PWL) został Florian Budniak, przeprowadził szkolenie dla 50 leśników. Komendantem kursu był ppor. inż. Mieczysław Tarchalski ps. „Marcin”. Szczególny nacisk kładziono na przygotowanie bojowe w specyficznych warunkach, jakie stwarzał las. Jednocześnie pod pozorem ogólnego przysposobienia wojskowego w niektórych ośrodkach szkolono leśników do zadań w wywiadzie i kontrwywiadzie. Wśród różnorodnych ćwiczeń polowych i sportu ćwiczono także walki dżiu-dżitsu.
1939 – kampania wrześniowa.
W sierpniu 1939 roku Florian Budniak został zmobilizowany do 8 pułku artylerii ciężkiej w Toruniu. Pułk ten wystawił 4 dywizjon artylerii ciężkiej pod dowództwem mjra Stefana Stachowskiego dla 4 Dywizji Piechoty początkowo pod dowództwem płk dypl. Tadeusza Lubicza-Niezabitowskiego. Zgodnie z polskim planem obronnym 4 Dywizja Piechoty weszła w skład Grupy Operacyjnej „Wschód” w składzie Armii „Pomorze” gen. Władysława Bortnowskiego. Jej zadaniem była osłona kierunku na Toruń. Wraz z 16 Dywizją Piechoty i Oddziałem Wydzielonym „Jabłonowo” zajęła pozycje na linii Grudziądz–Brodnica.
Florian Budniak walczył z Niemcami pod Grudziądzem, Kutnem, a w bitwie nad Bzurą w miejscowościach Sobota, Bielawy i pod Łowiczem. Pod Sochaczewem dostał się do niewoli niemieckiej, udało mu się z niej zbiec i uniknął w ten sposób wywózki do obozu.
Okres ZWZ i AK.
Nie mógł wrócić na poprzednie miejsce zamieszkania, więc przedostał się do Generalnego Gubernatorstwa i objął stanowisko leśniczego w Kobielach Wielkich koło Radomska. Zamieszkał wraz z żoną Stefanią („Stefa”) i córkami początkowo w bardzo skromnych warunkach. Wkrótce w ciągu kilku miesięcy wybudował jednopiętrowy dom w stylu góralskim. Budynek został wyposażony na strychu w podwójną ścianę, za którą znajdowała się kryjówka nawet dla kilkorga osób.
W styczniu 1940 roku Florian Budniak wstąpił do ZWZ, później Armii Krajowej przyjmując pseudonim „Borsuk”, który zmienił w oddziale partyzanckim na „Andrzej”. Pełnił funkcję kwatermistrza obszaru o kryptonimie „Żytomierz”– Obwód Radomsko.
Do jego zadań jako kwatermistrza należały wówczas następujące czynności:
Na początku 1942 roku inż. Florian Budniak zorganizował produkcję czerepów do granatów zaczepnych, kolców do przebijania opon samochodowych i butelek zapalających.
Jako oficer rezerwy i wykładowca na kursach PWL, między innymi w zakresie łączności, zorganizował dla żołnierzy AK kurs radiotelegrafistów. Por. „Andrzejowi” powierzono też nasłuch radiowy, zapowiadający przylot samolotów.
W połowie roku 1943 objął dowództwo stuosobowego oddziału partyzanckiego. Konstruktorem bunkrów leśnych dla tego oddziału był również inż. Florian Budniak.
Tymczasem w leśniczówce Kobiele Wielkie mieszkała nadal jego żona z dwiema córkami. Na skutek donosu przybyła znienacka żandarmeria, robiąc szczegółowa rewizję, ale Floriana Budniaka nie odnaleziono, gdyż ukrył się za wspomnianą podwójną ścianą. Aresztowana została jego żona i wywieziona do Oświęcimia, a potem do Ravensbruck. Florian Budniak wyszedł z kryjówki i uciekł z domu, zostawiając bez opieki obie córki trzyletnia Ewę i pięcioletnia Basię. Ewa do dziś pamięta, jak leżały z siostrą pod łóżkiem w śmiertelnym strachu, bojąc się wyjść. Dziewczynki spędziły same w domu kilka dni. Wyjadły wszystkie zapasy. Uratowała je przyjaciółka matki, która zajrzała do leśniczówki. Potem były u ciotki, a w końcu przerzucono do dziadków pod Poznań.
74 pułk Armii Krajowej.
W połowie 1944 roku por. Florian Budniak został zastępcą dowódcy I batalionu 74 pp AK (był nim kpt. Mieczysław Tarchalski „Marcin”) i jednocześnie dowódcą 1. kompanii, w której skład wchodziły cztery plutony pod dowództwem por. Józefa Kaszy-Kowalskiego „Alma”, por. Jana Kalety „Postracha”, ppor.Teofila Baryły „Upartego”, i ppor. Bronisława Skoczyńskiego „Robotnika”. Batalion liczył 31 oficerów, 25 podchorążych, 98 podoficerów i około czterystu strzelców. Na wyposażeniu miał 63 konie i 17 wozów taborowych. W połączeniu z II batalionem „Wojna” stanowił 74 pp AK. Por. „Andrzejowi” podlegała także prasa konspiracyjna, m.in. „Echa leśne”, „Zza krzaka”, „Wiadomości radiowe”. Pierwszą na wielką skalę walką obronną była bitwa pod Krzętowem nad Pilicą. Dowodzony przez por. Floriana Budniaka oddział partyzancki z obrony przeszedł do kontrnatarcia i zadał Niemcom duże straty. Poległo 37 esesmanów, w tym major SS, było wielu rannych. Straty akowców wyniosły: trzech poległych i trzech rannych. Po tej akcji dowódca Okręgu Radomsko-Kieleckiego AK płk Jan Zientarski „Mieczysław” odznaczył por. Floriana Budniaka, kilku oficerów oraz szeregowych Krzyżami Walecznych.
74 pp AK wziął udział w marszu na odsiecz walczącej Warszawie w drugiej połowie sierpnia 1944 roku. Oddziały partyzanckie otrzymały jednak rozkaz powrotu na poprzednie miejsce obozowania i przeprowadzenia akcji „Burza” oraz „Zemsta”. Oddział por.Floriana Budniaka natychmiast przystąpił do akcji odwetowych i wykonał wiele udanych ataków na żandarmerię, wojsko, SS i własowców. Wysadzono w powietrze kilka pociągów niemieckich.
Największa bitwa między Wisłą a Wartą.
27 października 1944 roku 74. pp AK kwaterował w rejonie wsi Krzepin, Zagórcze. Por. Florian Budniak dowodził wtedy 2. Kompanią „Buk”, liczącą 198 ludzi, pełniąc jednocześnie funkcję zastępcy dowódcy batalionu „Las”. "„Ubezpieczaliśmy wówczas północny odcinek zgrupowania, a placówki poszczególnych kompanii baonu zamykały drogi na miejscowości Wałkonowy Górne, Zakrzew, Włoszczowa i Bebelno”" – relacjonował porucznik „Andrzej”. Wczesnym rankiem, 28 października 1944 r. Niemcy zaatakowali batalion „Las”. Na pierwszy ogień poszła placówka kompanii „Buk”. Natychmiastowe wsparcie przez pluton por. Czesława Skowrońskiego „Kreta” i ppor. Teofila Baryły „Upartego” spowodowało odwrót nieprzyjaciela. Tymczasem zaatakowane przez Niemców placówki wystawione przez kompanie „Cedr” i „Akacja” w zachodniej części Krzepina musiały się wycofać w głąb lasu. Oddział Niemców zaczął silnym ogniem ostrzeliwać Krzepin, a szczególnie oddział osłony dowództwa. Dzięki zorganizowanej obronie Niemcy przerwali atak, ale wcześniej ranny w ramię został por. Florian Budniak.
28 października do Kossowa przybyły dwie kompanie Wermachtu, nacierały od strony Chlewic na najsilniej obsadzony odcinek kompanii „Buk”, która zdobyła wcześniej najwięcej broni. Po parogodzinnej walce nieprzyjaciel się wycofał.
Kolejny dzień starć znów przyniósł Niemcom dotkliwe straty. Jednakże i nasze oddziały walczące bez odpoczynku już trzeci dzień znajdowały się w ciężkim położeniu. Wtedy mjr „Roztoka” – dowódca 74 pp AK podjął decyzję o rozczłonkowaniu pułku, by łatwiej oderwać się od nieprzyjaciela. Z powodu kontuzji nogi kpt „Marcin” przekazał dowództwo baonu „Las” por. F. Budniakowi – „Andrzejowi”. Tak wspomina tamten czas: "„Zdawałem sobie sprawę, że trzeba będzie stoczyć walkę z nierozpoznanymi siłami nieprzyjaciela, więc dla zmniejszenia lub uniknięcia własnych strat postanowiłem zastosować podstęp.”" Dzięki temu udało się przeskoczyć niebezpieczny odcinek zanim Niemcy zrozumieli, co się stało. Oddział przekroczył Pilicę i dotarł nad ranem do obozowiska leśnego.
W łącznym bilansie pięciodniowych walk straty własne 74. pp wyniosły siedmiu poległych i dziesięciu rannych. Straty niemieckie ponad stu rannych i zabitych, 99 wziętych do niewoli.
Dokładny opis tej bitwy został przetłumaczony na język angielski i znalazł się w materiałach szkoleniowych w Wyższej Szkole Wojskowej West Point oraz w 82. Brygadzie Desantowej w Stanach Zjednoczonych, jako przykład walk dywersyjnych „komandosów” na zapleczu frontu.
Rozwiązanie AK.
Florianowi Budniakowi powierzono dowodzenie taktyczne Oddziałów Bojowych 27 pp AK, który od 25 grudnia 1944 do 18 stycznia 1945 r. osłaniał członków misji angielskiej „Freston”, tj. do czasu wkroczenia Armii Radzieckiej na tereny powiatu radomszczańskiego. W tym dniu dotarł do „Andrzeja” rozkaz KG o rozwiązaniu AK. Na całym wyzwolonym terenie rozpoczęły się aresztowania oficerów AK. Florian Budniak zdecydował się na powrót do Sarnic w Poznańskie, gdzie mieszkali jego rodzice i przebywały dzieci. Wiosną z obozu w Ravensbruck powróciła jego żona.
Znów w Margoninie.
Jeszcze wiosną 1945 roku prof. Florian Budniak wraz z rodziną powrócił do Margonina. Razem z Aleksandrem Łuczkiewiczem przeprowadzili trzymiesięczny kurs dla leśników. W zorganizowanym kilka miesięcy później Państwowym Gimnazjum Leśnym wykładał fizykę, chemię, hodowlę i użytkowanie lasu. W Trzciance, gdzie przeniósł się w 1946 r., zorganizował Zarząd Transportu Drewna. W okresie referendum (3 x tak) w 1946 roku został aresztowany na 3 miesiące. Do bazy transportu już nie mógł powrócić, ale władze resortu leśnictwa zaproponowały mu stanowisko dyrektora Departamentu Użytkowania Lasów w MLiPD.
Proces i więzienie.
Wkrótce po objęciu pracy na nowym stanowisku zmontowano przeciw niemu proces sądowy za przynależność do AK. Otrzymał wyrok dożywotniego więzienia, zamieniony później na 15 lat. W więzieniu nie załamał się, przebywał w celach z innymi akowcami. Napisał książkę i szereg artykułów z dziedziny leśnictwa. Wyszedł z więzienia po 6 latach.
W Poznaniu.
Po wyjściu z więzienia w roku 1956 Florian Budniak znów nie mógł powrócić na dawne stanowisko, stracił też mieszkanie. Wtedy podjął pracę w Instytucie Technologii Drewna w Poznaniu, jako kierownik Zakładu Ekonomiki Drzewnictwa. Otrzymał w roku 1972 tytuł profesora nadzwyczajnego. Na emeryturę przeszedł w roku 1975.
Aktywnie działał w Światowym Związku Żołnierzy AK i Polskim Towarzystwie Leśnym. Brał udział w zjazdach leśników-kombatantów. Jest autorem wspomnień „Od PWL do batalionu Las”
Zmarł 22 września 1993 roku w Poznaniu, spoczął w Kwaterze Kombatantów Armii Krajowej cmentarza na Junikowie.
„Jędrusiowa dola”.
Popularna piosenka partyzancka, „Jędrusiowa dola” napisana została przez poetę Czesława Kałkusińskiego „ Czechurę”, muzykę napisał kompozytor Henryk Fajt „Garda”. Czechura był wówczas żołnierzem w batalionie „Las”, a jego bezpośrednim dowódcą-Florian Budniak „Andrzej”, zwany popularnie „Jędrusiem”. Piosenka powstała na jego cześć.
„Jędrusiowa dola” (fr.)
Idzie wojsko poprzez wieś,
błoto, słota, siąpi deszcz.
Leje deszcze jak z cebra,
a to ci manewry,
a to ci żołnierka jest.
Jędrusiowa dola, partyzancka dola
Będzie lepiej, pociesz się...

</doc>
<doc id="1935462" url="https://pl.wikipedia.org/wiki?curid=1935462" title="Indywidualne Mistrzostwa Szwecji na Żużlu 1951">
Indywidualne Mistrzostwa Szwecji na Żużlu 1951

Indywidualne Mistrzostwa Szwecji na Żużlu 1951 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Helge Brinkeback z Vargarna Norrköping. 

</doc>
<doc id="1935466" url="https://pl.wikipedia.org/wiki?curid=1935466" title="Parafia św. Michała Archanioła w Jabłkowie">
Parafia św. Michała Archanioła w Jabłkowie

Parafia św. Michała Archanioła w Jabłkowie – jedna z 10 parafii leżącą w granicach dekanatu kiszkowskiego. Erygowana w 1925. Mieści się we wsi Raczkowo (jest połączona z unią personalną z parafią w Raczkowie.
Dokumenty.
Księgi metrykalne:

</doc>
<doc id="1935467" url="https://pl.wikipedia.org/wiki?curid=1935467" title="Indywidualne Mistrzostwa Szwecji na Żużlu 1952">
Indywidualne Mistrzostwa Szwecji na Żużlu 1952

Indywidualne Mistrzostwa Szwecji na Żużlu 1952 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Göte Olsson (Indianerna Kumla). 

</doc>
<doc id="1935474" url="https://pl.wikipedia.org/wiki?curid=1935474" title="Parafia Bożego Ciała w Łagiewnikach Kościelnych">
Parafia Bożego Ciała w Łagiewnikach Kościelnych

Parafia Bożego Ciała w Łagiewnikach Kościelnych jest jedną z 10 parafii leżącą w granicach dekanatu kiszkowskiego. Erygowana w 1415 roku.
Dokumenty.
Księgi metrykalne: 

</doc>
<doc id="1935478" url="https://pl.wikipedia.org/wiki?curid=1935478" title="Indywidualne Mistrzostwa Szwecji na Żużlu 1953">
Indywidualne Mistrzostwa Szwecji na Żużlu 1953

Indywidualne Mistrzostwa Szwecji na Żużlu 1953 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Göran Norlén (Kaparna Göteborg). 

</doc>
<doc id="1935479" url="https://pl.wikipedia.org/wiki?curid=1935479" title="Góra Gnojna">
Góra Gnojna

Góra Gnojna, także Góra Gnojowa – wzniesienie znajdujące się na skarpie wiślanej na Starym Mieście w Warszawie między wylotami ulic Celnej i Dawnej a ul. Bugaj. Dawne wysypisko śmieci i nieczystości Starej Warszawy.
Nazwa "Gnojna Góra" pochodzi od odpadków i gnoju, które trafiały w to miejsce z terenu całego miasta. W murach obronnych nad wysypiskiem znajdowała się furta oraz wieża Gnojna.
Wysypisko funkcjonowało w tym miejscu do 1844. Podejmowane wcześniej próby jego zamknięcia kończyły się niepowodzeniem, gdyż mieszkańcy z uporem używali Góry Gnojnej jako wygodnego miejsca pozbywania się śmieci i nieczystości.
Historia.
Lokalizacja wysypiska była bardzo dogodna dla mieszkańców miasta, jednak było ono źródłem okropnych wyziewów. Było także wylęgarnią szczurów oraz zagrażało zatruciem wód znajdujących się w pobliżu.
W wysypisku zakopywani byli po szyję ludzie chorzy na syfilis – wierzono, że ma to właściwości zdrowotne.
W 1691 wysypisko osiągnęło tak duże rozmiary, że uchwałą magistratu postanowiono je „szarwarkiem chędożyć i do Wisły znieść”. Nie przyniosło to jednak żadnego rezultatu. Pod koniec XVII wieku rozrastająca się góra śmieci zagroziła „zasypaniem budynków ks. jezuitów” i budynków gospodarczych znajdujących się u jej podnóża. W 1722 po raz kolejny uchwałą miejską nieskutecznie zakazano dalszego składowania śmieci w tym miejscu i zarządzano wyczyszczenie góry. W 1744 wysypisko obłożono darnią, a od końca XVIII wieku ograniczano wywóz śmieci. Po 1831 właściciele posesji przy ul. Jezuickiej i ul. Bugaj skarżyli się w pismach do namiestnika na trujące wyziewy, niemożność wynajęcia lokali oraz zasypywanie domów przez obsuwającą się górę. 
W 1834 inżynier miasta Klopmann opracował projekt zjazdu do Wisły przez ulicę Celną, którego realizacja wymagałoby likwidacji wysypiska, ale w 1843 został on odrzucony (zrealizowano projekt Feliksa Pancera).
Wysypisko zostało zamknięte w 1844. Po zamknięciu stok góry został obłożony ziemią. 
Miąższość odpadków w górze wynosi około 23 metrów.
W 1923 na Górze Gnojnej wzniesiono wielki zespół domów mieszkalnych i magazynowych Pocztowej Kasy Oszczędności zaprojektowany przez Mariana Lalewicza. Utworzony na rzucie podkowy, otaczał z trzech stron zbocze góry. Uszkodzony w 1939 i zniszczony w 1944 kompleks nie został odbudowany po II wojnie światowej, gdyż jego górny budynek zasłaniał panoramę Starego Miasta. Skrócono ulicę Brzozową i ponownie otwarto widok na rzekę.
W latach 1962–1968 przeprowadzono tam badania archeologiczne, które przyniosło wiele ciekawych informacji o życiu dawnych mieszkańców Warszawy. 
W 2007 góra została zabezpieczona przed dalszym odkształcaniem pod wpływem czynników atmosferycznych. Przykryto ją specjalną matą antyerozyjną, obsypano glebą i obsiano trawą.
Współcześnie Góra Gnojna pełni funkcję tarasu widokowego. W jego południowej części znajduje się posąg Siłacza wykonany w 1908 przez Stanisława Czarnowskiego. Rzeźba przedstawiająca nagiego mężczyznę dźwigającego głaz została tam ustawiona w 1972.
Pozostałe informacje.
Podobne wysypisko, również nazywane "Górą Gnojową", funkcjonowało do 1785 w Nowej Warszawie. Znajdowało się na skarpie w pobliżu ul. Zakątnej.

</doc>
<doc id="1935482" url="https://pl.wikipedia.org/wiki?curid=1935482" title="Kępa (Wapnica)">
Kępa (Wapnica)

Kępa – część miejscowości Wapnica, położonej w Polsce, w województwie zachodniopomorskim, w powiecie kamieńskim, w gminie Międzyzdroje, na wyspie Wolin.
W latach 1975–1998 miejscowość należała administracyjnie do województwa szczecińskiego.
Do końca 2010 r. Kępa była przysiółkiem miejscowości Wapnica.

</doc>
<doc id="1935483" url="https://pl.wikipedia.org/wiki?curid=1935483" title="Parafia Opieki Matki Bożej w Pomarzanach">
Parafia Opieki Matki Bożej w Pomarzanach

Parafia Opieki Matki Bożej w Pomarzanach – jedna z 10 parafii leżąca w granicach dekanatu kiszkowskiego. Erygowana w 1930. Mieści się w Łagiewnikach Kościelnych (jest połączona unią personalną z [[parafia Bożego Ciała w Łagiewnikach Kościelnych|parafią w tej wsi).
Dokumenty.
Księgi metrykalne: 
Linki zewnętrzne.
[[Kategoria:Parafie pod wezwaniem Opieki Matki Bożej]]
[[Kategoria:Parafie archidiecezji gnieźnieńskiej]]
[[Kategoria:Religia w gminie Kłecko]]
[[Kategoria:Pomarzany (województwo wielkopolskie)]]

</doc>
<doc id="1935485" url="https://pl.wikipedia.org/wiki?curid=1935485" title="Giuseppe Garibaldi Trophy">
Giuseppe Garibaldi Trophy

Giuseppe Garibaldi Trophy (fr. "Trophée Garibaldi", wł. "Trofeo Garibaldi") – trofeum sportowe w rugby union przyznawane zwycięzcy meczu pomiędzy zespołami Francji i Włoch w trakcie trwania Pucharu Sześciu Narodów.
Trofeum, zaprojektowane przez rzeźbiarza i byłego profesjonalnego gracza w rugby – Jeana-Pierre’a Rivesa, zostało po raz pierwszy przyznane 3 lutego 2007. Była to część obchodów w celu uczczenia 200-lecia urodzin Giuseppe Garibaldiego. 

</doc>
<doc id="1935486" url="https://pl.wikipedia.org/wiki?curid=1935486" title="Rozpoznanie akustyczne">
Rozpoznanie akustyczne

Rozpoznanie akustyczne (ACINT) (ang. "acoustical intelligence") – rozpoznanie akustyczne, jego istotą jest badanie zjawisk akustycznych dźwięku za pomocą odpowiedniego oprzyrządowania pomiarowego, np.: hydrofonów, stacji hydroakustycznych (sonarów), stacji rozpoznania dźwiękowego, oraz określanie ich parametrów, w tym technicznych.

</doc>
<doc id="1935489" url="https://pl.wikipedia.org/wiki?curid=1935489" title="François Naville">
François Naville

François Naville (ur. 14 czerwca 1883 w Neuchâtel, zm. 3 kwietnia 1968 w Genewie) – szwajcarski profesor medycyny sądowej, jeden z dwunastu lekarzy, którzy w kwietniu 1943 r. udali się w składzie Międzynarodowej Komisji do Katynia, aby osobiście dokonać sekcji zwłok zamordowanych polskich oficerów i ustalić czas popełnienia zbrodni.
Życiorys.
François Naville urodził się w 1883 r. w Neuchâtel. Jego ojcem był Adrien Naville, matką Violette "de domo" Bonnard. Studiował medycynę w Paryżu i w Genewie. Studia ukończył w 1907 r. W 1910 r. uzyskał tytuł doktora medycyny, a w 1912 r. docenta neurologii. W 1928 r. został profesorem medycyny sądowej, a w 1934 dyrektorem Instytutu Medycyny Sądowej na Uniwersytecie w Genewie. W latach 1930-1932 piastował stanowisko prezesa Szwajcarskiego Towarzystwa Neurologicznego, a od 1948 do 1950 był dziekanem Wydziału Medycznego Uniwersytetu Genewskiego. Po wojnie, w zw. ze swoim udziałem w pracach Komisji Międzynarodowej w Katyniu w 1943 r., stał się celem ataków inspirowanych przez komunistów. Trwały one do końca życia prof. Naville. Nigdy jednak nie uległ naciskom i nie odwołał swojego podpisu pod protokołem końcowym Komisji stwierdzającym odpowiedzialność władz ZSRR za popełniony mord.
Profesor Naville zmarł w 1968 r. w Genewie.
Odznaczenia i upamiętnienie.
W 2007 roku otrzymał pośmiertnie Krzyż Komandorski Orderu Zasługi Rzeczypospolitej Polskiej za wybitne zasługi w odkrywaniu i dokumentowaniu prawdy o zbrodni katyńskiej.
Film dokumentalny pt. "Poświęcając życie prawdzie" z 2014 w reżyserii Grażyny Czermińskiej dotyczy losów członków Międzynarodowej Komisji Lekarskiej z 1943, w tym w szczególności François Naville'a.

</doc>
<doc id="1935490" url="https://pl.wikipedia.org/wiki?curid=1935490" title="Rozpoznanie obrazowe">
Rozpoznanie obrazowe

Rozpoznanie obrazowe (IMINT) – (ang. "imagery intelligence") rozpoznanie obrazowe, umożliwiające wytwarzanie danych na podstawie zobrazowania pochodzącego ze zdjęć fotograficznych (PHOTINT), radiolokatorów, przyrządów elektrooptycznych pracujących w podczerwieni i termowizyjnych oraz innych urządzeń.
Aby można było wykorzystać określone dane, obraz przekazany musi być czysty, czytelny i jednoznacznie przedstawiać obiekt zainteresowania – wtedy również można szukać potwierdzenia w innych źródłach lub przekazać dane do innych elementów wsparcia procesu informacyjnego.

</doc>
<doc id="1935491" url="https://pl.wikipedia.org/wiki?curid=1935491" title="Parafia Wszystkich Świętych w Raczkowie">
Parafia Wszystkich Świętych w Raczkowie

Parafia Wszystkich Świętych w Raczkowie jest jedną z 10 parafii leżącą w granicach dekanatu kiszkowskiego. Erygowana w XIII wieku.
Dokumenty.
Księgi metrykalne:

</doc>
<doc id="1935492" url="https://pl.wikipedia.org/wiki?curid=1935492" title="Aleksander Mańkowski">
Aleksander Mańkowski



</doc>
<doc id="1935498" url="https://pl.wikipedia.org/wiki?curid=1935498" title="Parafia Najświętszego Serca Pana Jezusa w Rejowcu">
Parafia Najświętszego Serca Pana Jezusa w Rejowcu

Parafia Najświętszego Serca Pana Jezusa w Rejowcu jest jedną z 10 parafii leżącą w granicach dekanatu kiszkowskiego. Erygowana w 1976 roku.
Dokumenty.
Księgi metrykalne: 

</doc>
<doc id="1935500" url="https://pl.wikipedia.org/wiki?curid=1935500" title="Bébé Kambou">
Bébé Kambou

Roméo Bébé Kambou (ur. 1 lipca 1982 w Peni-Houet) – burkiński piłkarz grający na pozycji pomocnika.
Kariera klubowa.
Karierę piłkarską Kambou rozpoczął w klubie US Wagadugu. W jego barwach zadebiutował w 2000 roku w pierwszej lidze burkińskiej. Następnie przeszedł do ASFA Yennega. W 2002 roku wywalczył z nim mistrzostwo kraju. W latach 2002-2003 był piłkarzem Racing Bobo-Dioulasso.
W 2003 roku Kambou odszedł do francuskiego trzecioligowego zespołu, CS Louhans-Cuiseaux. Tam grał do 2004 roku i następnie przeszedł do FC Rouen, z którym w 2005 roku spadł z trzeciej do czwartej ligi. W sezonie 2006/2007 był piłkarzem FC Montceau Bourgogne, a w latach 2007-2009 grał w AS Cherbourg. W 2010 roku wrócił do FC Montceau Bourgogne, a w 2015 do Cherbourga.
Kariera reprezentacyjna.
W reprezentacji Burkiny Faso Kambou zadebiutował w 2004 roku. W tym samym roku został powołany do kadry na Puchar Narodów Afryki 2004 i wystąpił tam w 3 meczach: z Senegalem (0:0), z Mali (1:3) i z Kenią (0:3).

</doc>
<doc id="1935501" url="https://pl.wikipedia.org/wiki?curid=1935501" title="Bebe Kambou">
Bebe Kambou



</doc>
<doc id="1935503" url="https://pl.wikipedia.org/wiki?curid=1935503" title="Markarian 421">
Markarian 421

Markarian 421 (również Mrk 421, QSO B1101+384) – blazar znajdujący się w gwiazdozbiorze Wielkiej Niedźwiedzicy w odległości około 360 milionów lat świetlnych od Ziemi.
Jest to jeden z najbliższych blazarów od Ziemi, będący równocześnie jednym z najjaśniejszych kwazarów na nocnym niebie. Markarian 421 jest galaktyką aktywną, należy do grupy lacertyd oraz jest silnym źródłem promieniowania gamma.
Markarian 421 jest intensywnie badany przez astrofizyków. Ze względu na jego jasność (około 13,3) obiekt może być oglądany przez astronomów amatorów w mniejszych teleskopach.

</doc>
<doc id="1935505" url="https://pl.wikipedia.org/wiki?curid=1935505" title="Dzisiejsza miłość">
Dzisiejsza miłość

Dzisiejsza miłość (oryg. "Love Aaj Kal", hindi:लव आज कल, tłum. "Kochaj teraz i potem") – bollywoodzki komediodramat miłosny z 2009 roku. W rolach głównych Saif Ali Khan i Deepika Padukone. W drugoplanowych Rishi Kapoor i Rahul Khanna. Reżyser Imtiaz Ali ("Kiedy ją spotkałem", "Socha Na Tha"). W filmie na dwóch płaszczyznach czasowych pokazano miłość, walkę o obecność drugiej osoby w naszym życiu na przekór okolicznościom. Bohaterowie zmagają się z nieznajomością swoich serc, z brakiem odwagi w uczuciach. Film pokazuje zwycięstwo miłość, która trwa. Symbolem jej jest pojawienie się w filmie razem Neetu Singh i Rishi Kapoor – grają oni tu wierne małżeństwo, sami będąc małżeństwem od 30 lat.
Zdjęcia do filmu były realizowane w Londynie, Kalkucie, San Francisco i w Delhi (na dworcu, przy czerwonym Forcie i Purana Qila).
Fabuła.
Kai (Saif Ali Khan) i Meera (Deepika Padukone) poznają się ze sobą na studiach w Londynie. Tworzą razem parę, o której się mówi: "im może wyjść". W oczach ludzi mają przed sobą przyszłość, ale gdy po dwóch latach miłość ich trafia na przeszkodę w postaci rozłąki, zrywają ze sobą. Nie chcą patrzeć, jak ich uczucie będzie powoli umierało niszczone odległością. Wyprawiwszy party celebrujące zerwanie Meera wyjeżdża do Indii do pracy przy restauracji fresków. Świadkiem ich rozstania jest właściciel restauracji Veer Singh Panesar (Rishi Kapoor). Próbuje on przekonać Kaia, by walczył o swoją miłość, by nie pozwolił Meerze odejść ze swego życia. Chcąc poruszyć jego serce opowiada mu historię swojej miłości, z której on sam nie rezygnował mimo przeciwności. Historia ta zdarzyła się 40 lat temu w Delhi. Kai jednak nie rozumiejąc swojego serca pozostaje w roli przyjaciela. Słucha przez komórkę zwierzeń Meery o nowo poznanym Vikramie (Rahul Khanna). Zachęca ją do spotkań z nim. Sam spotyka się już też z kimś innym. Opowiadając o tym Meerze. Dopiero wieść o jej ślubie wstrząsa nim.

</doc>
<doc id="1935506" url="https://pl.wikipedia.org/wiki?curid=1935506" title="Parafia św. Mikołaja w Sławnie">
Parafia św. Mikołaja w Sławnie

Parafia Świętego Mikołaja w Sławnie – rzymskokatolicka parafia leżąca w granicach dekanatu kiszkowskiego. Erygowana w 1348 roku.
Dokumenty.
Księgi metrykalne: 

</doc>
<doc id="1935508" url="https://pl.wikipedia.org/wiki?curid=1935508" title="Kamienica Fukierowska w Warszawie">
Kamienica Fukierowska w Warszawie

Kamienica Fukierowska – kamienica na warszawskim Starym Mieście pomiędzy Rynkiem Starego Miasta a ul. Piwną, pod adresami Rynek 27 i Piwna 44.
Opis.
W XV wieku na terenie zajmowanym obecnie przez kamienicę znajdowały się dwa drewniane domy, które spaliły się prawdopodobnie podczas pożaru w 1544 roku. W 1552 roku zostały zastąpione murowaną kamienicą wykonaną przez Jerzego Korba. Cegła, z której ją wzniesiono, miała jeszcze cechy gotyckie. W wyniku remontu przeprowadzonego w 1647 z inicjatywy ówczesnego właściciela – burmistrza warszawskiego Baltazara Strubicza – część frontowa uzyskała połączenie z oficyną za pomocą ganków. W 1661 roku kamienica miała trzy kondygnacje i niską sień biegnącą przez całą szerokość budynku. Po przebudowie w 1718 roku uzyskała jeszcze jedną kondygnację, a dziedziniec krużgankowy uzyskał ostateczny kształt.
W 1782 roku kamienica otrzymała nową fasadę od strony rynku zaprojektowaną przez Szymona Bogumiła Zuga. W tym samym czasie salę na pierwszym piętrze zdobiły dekoracje malarskie zniszczone podczas II wojny światowej. W 1810 roku kamienica stała się własnością kupieckiej rodziny Fukierów i od tamtej pory mieści się tam popularna winiarnia, a w piwnicach składy winne. Na zachowanym do dzisiaj kamiennym portalu prowadzącym do kamienicy z rynku dodano herb nowych właścicieli i inicjały Floriana Fukiera. Kamienica, kilkakrotnie remontowana i dekorowana w pierwszych dziesięcioleciach XX w., została uszkodzona w 1939, a w 1944 zniszczona w znacznym stopniu. Zniszczenia budynku w czasie wojny szacowani na ok. 55%. Zachowały się piwnice, fragmenty murów przyziemia, portale i część sklepień parteru). Odbudowana w latach 1947–1953 według projektu Wacława Podlewskiego otrzymała bryłę, imitującą tę z końca XVIII w., a także współczesne dekoracje, m.in. w formie malowidła inspirowanego wzorem pasa kontuszowego na fasadzie. Sale winiarni nawiązują do wczesnego klasycyzmu.
Na renesansowym dziedzińcu odnowione zostały arkady. W sieni znajduje się mały, drewniany okręcik oraz godło kupieckie. Kamienica posiada stare, żelazne ganki od strony Piwnej, balustrady schodowe, kratki nadproże i bardzo obszerną piwnicę, w której znajdowała się słynna winiarnia Fukierów. 
Aktualnie parter kamienicy jest zajmowany przez restaurację „U Fukiera”. Mieści się tam także siedziba Stowarzyszenia Historyków Sztuki.
W 1965 roku kamienica została wpisana do rejestru zabytków.

</doc>
<doc id="1935509" url="https://pl.wikipedia.org/wiki?curid=1935509" title="Jimmy Van Heusen">
Jimmy Van Heusen

Jimmy Van Heusen, właśc. Edward Chester Babcock (ur. 26 stycznia 1913 w Syracuse w stanie Nowy Jork, zm. 6 lutego 1990) – amerykański kompozytor muzyki rozrywkowej.
Zaczął komponować już w latach szkolnych. W l. 1930-32 uczył się teorii śpiewu. W 1934 dostał posadę pianisty w jednym z wydawnictw muzycznych. W 1938 wraz z Jimmym Dorseyem napisał swój pierwszy przebój „It's the Dreamer in Me”.
Wiele jego piosenek wylansował Frank Sinatra. Współpracował z takimi autorami tekstów jak: Eddie DeLange, Johnny Burke, Sammy Cahn.
Skomponował muzykę do wielu filmów. Otrzymał 4 Oscary za piosenki: „Swinging on a Star” (1944), „All the Way” (1947), „High Hopes” (1959), „Call Me Irresponsibile” (1963).
Linki zewnętrzne.
Jimmy Van Heusen - Dyskografia

</doc>
<doc id="1935512" url="https://pl.wikipedia.org/wiki?curid=1935512" title="Parafia św. Katarzyny w Waliszewie">
Parafia św. Katarzyny w Waliszewie

Parafia Świętej Katarzyny w Waliszewie jest jedną z 10 parafii leżącą w granicach dekanatu kiszkowskiego. Erygowana w XIV wieku. Mieści się we wsi Sławno (jest połączona unią personalną z parafią w Sławnie).
Dokumenty.
Księgi metrykalne: 

</doc>
<doc id="1935513" url="https://pl.wikipedia.org/wiki?curid=1935513" title="Iwonka Szymaniec-Surwiłła">
Iwonka Szymaniec-Surwiłła



</doc>
<doc id="1935514" url="https://pl.wikipedia.org/wiki?curid=1935514" title="Socha Na Tha">
Socha Na Tha

Socha Na Tha (hindi सोचा न था, tj. "Nigdy bym nie pomyślał") to bollywoodzka komedia romantyczna z 2005 roku wyreżyserowana przez debiutanta Imtiaz Ali ("Jab We Met", "Love Aaj Kal"). W rolach głównych Ayesha Takia i debiutanci: Abhay Deol i Apoorva Jha. Film wyprodukował wuj Abhay Deola - aktor Dharmendra. Historia młodej pary, która ma kłopot z rozpoznaniem, że łącząca ją przyjaźń jest miłością.
Fabuła.
Hindus Viren Oberoi (Abhay Deol) od trzech lat ciągnie związek z władczą chrześcijanką Karen Fernandez (Apoorva Jha). Mimo różnicy wyznań nie do zaakceptowania przez rodzinę zamierza się jej oświadczyć. Wciąż jednak się waha, wypytuje przyjaciół, jak ją widzą, co myślą o jej charakterze. Tymczasem ojciec Virena (Suresh Oberoi) ma dość beztroskiego stylu życia syna. Wróciwszy ze studiów w Ameryce Viren wciąż jeszcze nie podjął pracy. Ojciec licząc, że rola męża pomoże Virenowi przejąć odpowiedzialność za swoje życie, aranżuje jego małżeństwo z Aditi (Ayesha Takia). Podczas ich pierwszej rozmowy Aditi prosi go, aby nie zwodził rodziny zwlekając z odpowiedzią. Jeśli zamierza odmówić, niech zrobi to od razu. Virenowi świetnie się rozmawia z Aditi. Zwierza jej się nawet ze swoich kłopotów z przekonaniem rodziców do ślubu z chrześcijanką. Aditi zaczyna mu pomagać. Swoją obecnością zapewnia Karen możliwość wyjazdu z Virenem na Goa. Ale tam Viren przekonany, że to, co łączy go z Aditi to tylko przyjaźń, spędza z nią coraz więcej czasu. 

</doc>
<doc id="1935517" url="https://pl.wikipedia.org/wiki?curid=1935517" title="Rozpoznanie pomiarowo-badawcze">
Rozpoznanie pomiarowo-badawcze

Rozpoznanie pomiarowo-badawcze (MASINT – "measurement and signature intelligence") – rozpoznanie, polegające na analizie danych i informacji, otrzymywanych za pomocą czujników pomiarowych w celu określenia wszelkich cech charakterystycznych rozpoznawanego obiektu, pomiar jego parametrów i identyfikację.
Obejmuje techniczne analizy ilościowe oraz jakościowe parametrów i cech charakterystycznych (np. kąty, charakterystyki przestrzenne, długość fal, częstotliwość, rodzaj modulacji itp.) urządzeń promieniujących energię. Na podstawie tych analiz możliwa jest identyfikacja źródeł, nadajników oraz urządzeń promieniujących. W jego skład wchodzi rozpoznanie:

</doc>
<doc id="1935519" url="https://pl.wikipedia.org/wiki?curid=1935519" title="Parafia św. Stanisława Biskupa i Męczennika we Wronczynie">
Parafia św. Stanisława Biskupa i Męczennika we Wronczynie

Parafia Świętego Stanisława Biskupa i Męczennika we Wronczynie – parafia rzymskokatolicka należąca do dekanatu kiszkowskiego. Erygowana w 1256 roku.
Dokumenty.
Księgi metrykalne:

</doc>
<doc id="1935520" url="https://pl.wikipedia.org/wiki?curid=1935520" title="Zoot Sims">
Zoot Sims

Zoot Sims, właśc. John Haley Sims (ur. 29 października 1925 w Inglewood, zm. 23 marca 1985 w Nowym Jorku) – amerykański saksofonista jazzowy.
Występował m.in. z Bennym Goodmanem, Woodym Hermanem, Stanem Kentonem, Artiem Shawem, Buddym Richem.

</doc>
<doc id="1935521" url="https://pl.wikipedia.org/wiki?curid=1935521" title="Sven-Olov Sjödelius">
Sven-Olov Sjödelius

Sven-Olov Sjödelius (ur. 13 czerwca 1933 w Svärta, zm. 29 marca 2018) – szwedzki kajakarz i dwukrotny złoty medalista olimpijski z 1960 i 1964 roku.
Brał udział w dwóch igrzyskach (IO 60, IO 64) i na obu zdobywał medale w tej samej konkurencji - kajakowej dwójce. W 1960 partnerował mu Gert Fredriksson, cztery lata później Gunnar Utterberg. Trzykrotnie stawał na podium mistrzostw świata, dwa razy sięgając po srebro (K-1 10 000 m: 1963, K-4 1000 m: 1950), a raz po brąz (K-1 4 x 500 m: 1958).

</doc>
<doc id="1935522" url="https://pl.wikipedia.org/wiki?curid=1935522" title="Sven Olov Sjödelius">
Sven Olov Sjödelius



</doc>
<doc id="1935523" url="https://pl.wikipedia.org/wiki?curid=1935523" title="Kuryłówka (obwód winnicki)">
Kuryłówka (obwód winnicki)

Kuryłówka (ukr. Курилівка, trb. "Kuryliwka") – wieś na Ukrainie, w obwodzie winnickim, w rejonie chmielnickim. Według danych na rok 2001 miejscowość zamieszkiwało 797 mieszkańców, a gęstość zaludnienia wyniosła 241,52 os./km².
Historia.
Wieś należała do starostwa chmielnickiego. W 1616 jej właścicielem był Mikołaj Struś, starosta chmielnicki. W 1795 Kuryłówka została podarowana księciu Aleksandrowi Biezborodce. Kolejnymi posiadaczami, na przełomie XVIII i XIX w., byli Iwanowscy, m.in. Dionizy Iwanowski, brat Piotra Iwanowskiego. W 1860 urodził się tutaj Ignacy Jan Paderewski.
Pałac.
W Kuryłówce znajdował się pałac wybudowany w XIX w. w stylu klasycystycznym przez Dionizego Iwanowskiego lub jego ojca; pałac znany jest tylko z rysunków Napoleona Ordy. Majątek Kuryłówka, nad rzeką Boh, który nazywano "Puławami Podolskimi", był centrum ruchu umysłowego. Bywali tu znani politycy, artyści i, zaangażowani społecznie, ziemianie. Trafił tu, w 1917 r., Stanisław Stempowski, w czasie zenitu gorączki rewolucyjnej. Przyjechał, by ratować bibliotekę, archiwa i dzieła sztuki zbierane przez pokolenia. Część zbiorów zdołał wywieźć do pobliskiej Winnicy. Ogromny obraz autorstwa Henryka Siemiradzkiego pt. "Taniec wśród mieczów," którego, z powodu dużych rozmiarów, nie udało się przewieźć na wozie, Stempowski niósł na plecach aż do najbliższego miasteczka, by później przewieźć go, na dachu limuzyny, do muzeum miejskiego w Kijowie. Dziś obraz, prawdopodobnie, znajduje się w Galerii Tretiakowskiej w Moskwie.
Klimat.
Średnia temperatura wynosi 8 °C. Najcieplejszym miesiącem jest lipiec (22 °C), a najzimniejszym grudzień (–10 °C). Średnia suma opadów wynosi 830 milimetrów rocznie. Najbardziej wilgotnym miesiącem jest maj (100 milimetrów opadów), a najbardziej suchym jest październik (41 milimetrów opadów).

</doc>
<doc id="1935524" url="https://pl.wikipedia.org/wiki?curid=1935524" title="Jan Tokarski (językoznawca)">
Jan Tokarski (językoznawca)

Jan Tokarski (ur. 24 marca 1909 w Ortelu Królewskim, zm. 16 stycznia 1982 w Warszawie) – polski językoznawca, profesor Uniwersytetu Warszawskiego i Wyższej Szkoły Pedagogicznej w Kielcach, współpracownik Witolda Doroszewskiego, autor i współautor wielu publikacji z dziedziny fleksji, słowotwórstwa, dialektologii i metodyki nauczania gramatyki oraz słowników.
Jan Tokarski jest twórcą powszechnie używanej w językoznawstwie i informatyce klasyfikacji polskiej fleksji (odmiany wyrazów).
Wybrane publikacje.
Słowniki:

</doc>
<doc id="1935527" url="https://pl.wikipedia.org/wiki?curid=1935527" title="Aleksander Mańkowski (lekkoatleta)">
Aleksander Mańkowski (lekkoatleta)

Aleksander Mańkowski (ur. 12 listopada 1924 w Toruniu, zm. 19 marca 2010 w Akwizgranie) – polski lekkoatleta, który specjalizował się w biegach średnich i długich.
Siedem razy stawał na podium mistrzostw Polski zdobywając jeden złoty medal – w 1950 roku w nietypowym biegu rozstawnym 4 x 1500 metrów. Oprócz tego jeszcze siedem razy startował w finale krajowego czempionatu. W latach 1950–1955 sześć razy bronił barw narodowych w meczach międzypaństwowych. Reprezentował kluby gdańskie: Wybrzeże (od 1947 do 1948) oraz Lechii (od 1949 do 1956). Po zakończeniu kariery pracował jako trener i działacz Lechii Gdańsk, a przez wiele lat był wiceprezesem Okręgowego Związku Lekkiej Atletyki w Gdańsku.

</doc>
<doc id="1935529" url="https://pl.wikipedia.org/wiki?curid=1935529" title="Mały Krzek">
Mały Krzek

Mały Krzek – półwysep wyspy Wielki Krzek nad Zalewem Szczecińskim i Świną. Z Wielkim Krzekiem jest połączony poprzez wąski przesmyk na kanale Pęga.
Mały Krzek nie jest zamieszkany. Wchodzi w obszar Wolińskiego Parku Narodowego. Administracyjnie należy do miasta Świnoujście.
Nazwę Mały Krzek wprowadzono urzędowo rozporządzeniem w 1949 roku, zastępując poprzednią niemiecką nazwę wyspy – "Kleiner Kricks".

</doc>
<doc id="1935531" url="https://pl.wikipedia.org/wiki?curid=1935531" title="Kamienica przy pl. Bolesława Chrobrego 5 w Kłodzku">
Kamienica przy pl. Bolesława Chrobrego 5 w Kłodzku

Kamienica przy pl. Bolesława Chrobrego 5 w Kłodzku – zabytkowa kamienica położona na kłodzkim rynku (plac Bolesława Chrobrego), w jego południowo-wschodniej pierzei.
Historia.
Pierwsze domy na miejscu dzisiejszej kamienicy „Pod jeleniem” powstały na przełomie XIII i XIV w., co wiązało się z lokacją Kłodzka oraz wytyczeniem rynku. Były to zabudowania prawdopodobnie drewniane. W XVI w. rozpoczął się trwający dwa stulecia okres przebudowy kłodzkiej starówki, w efekcie czego powstało wiele nowych kamienic renesansowych, a następnie barokowych. Wśród nich powstała także obecna kamienica „pod jeleniem”, która poddawana była do naszych czasów nieznacznym przeróbkom.
Zarządzeniem wojewódzkiego konserwatora zabytków z dnia 3 kwietnia 1984 roku kamienica została wpisana do rejestru zabytków.
Na parterze mieści się do dnia dzisiejszego apteka, zaś pozostałe pomieszczenia zajmują mieszkania. Na początku XXI w. dokonano rewitalizacji kamienicy m.in. ze środków Ministerstwa Kultury i Dziedzictwa Narodowego.
Architektura.
Jest to obiekt trójtraktowy, nie wliczając w to głębokich oficyn, o trzech kondygnacjach i poddaszu na szczycie. Elewacja pochodzi z drugiej połowy XVII w. i utrzymana jest w umiarkowanie fantazyjnym baroku. Nad gładkim, przypuszczalnie starszym parterem biegnie przez pierwsze dwa piętra pięć pilastrów korynckich na małych wałkowych wspornikach. Pilastry skrajne i środkowy wyrobione są w lustra, dwa pozostałe żłobkowane. Belkowanie łącznie z gzymsem jest dyskretnie krępowane na każdym pilastrze. Okna pierwszego piętra mają ładne obdasznice (wewnętrzne – trapezowe, a zewnętrzne – łukowe) z płaskorzeźbami w polach wykonanymi w tynku. Okna drugiego piętra mają słabo faliste, lekko zamarkowane obdasznice. Nad gzymsem znajduje się szeroko rozparty szczyt z naczółkiem i parą okien z obdasznicami. Podział pierwszej kondygnacji szczytu jest dokonany przez drobne pilastry korynckie, które gubią się nieco w skali. W parterze na filarze międzyokiennym jest wnęka, z leżącym jeleniem w pełnej rzeźbie. Dom ten należy do najokazalszych z tego okresu.

</doc>
<doc id="1935535" url="https://pl.wikipedia.org/wiki?curid=1935535" title="Kasoor">
Kasoor

Kasoor (tj. "Wina") to bollywoodzki thriller z 2001 roku wyreżyserowany przez Vikram Bhatta ("Raaz", "Ghulam", "Elaan"). W rolach głównych Lisa Ray i Aftab Shivdasani. Film jest produkcją rodzinną (producent - Mukesh Bhatt i autor scenariusza Mahesh Bhatt to wujowie reżysera, jego ojciec Pravin Bhatt jest autorem zdjęć). Inspiracją dla filmu był hollywoodzki thriller – "Jagged Edge" (1985). Zbrodnia, kara. Namiętność i manipulacja. Dramatyzm relacji adwokat – klient, obrońca – zagrożony, która przemienia się w relację uczuć mężczyzny i kobiety
Fabuła.
Shekhar Saxena (Aftab Shivdasani) zostaje oskarżony o wyjątkowo bestialski mord na własnej żonie. Prowadzącemu śledztwo (Ashutosh Rana) podejrzanym wydaje się być fakt, że Shekhar po śmierci żony dziedziczy całą jej fortunę. Za życia kontrolowana przez nią. Chciwość jako motyw zbrodni. Bojąc się wyroku śmierci Shekhar wynajmuje świetnego adwokata Simran Bhargav (Lisa Ray). Simran podejmując się tej sprawy stawia dwa warunki. Rezygnuje z obrony, jeśli przekona się, że Shekhar jest winny zbrodni lub jeśli jej klient ją okłamie. Wkrótce piękna pani adwokat traci jednak kontrolę nad sytuacją zakochując się w intrygującym, tajemniczym Shekharze.

</doc>
<doc id="1935539" url="https://pl.wikipedia.org/wiki?curid=1935539" title="Alaksandr Miasnikoŭ">
Alaksandr Miasnikoŭ



</doc>
<doc id="1935541" url="https://pl.wikipedia.org/wiki?curid=1935541" title="Outsourced">
Outsourced

Outsourced, znany także pod tytułami "Na placówce" i "Źródło szczęścia" – komedia romantyczna z 2006 roku w reżyserii Johna Jeffcoata. Film podejmuje temat outsourcingu – przenoszenia części produkcji do krajów o tańszej sile roboczej, a także pokazuje różnice kulturowe między Hindusami a Amerykanami.
Fabuła.
Seattle. Todd Anderson (Josh Hamilton), pracownik telekomunikacyjnej firmy sprzedającej towary z wielką niechęcią przyjmuje zmianę wprowadzoną nagle przez kierownictwo. Dział sprzedaży zostaje rozwiązany. Aby zaoszczędzić na płacach firma wysyła Todda do Indii. Ma tam założyć filię firmy i przeszkolić Indusów, którzy anglizując swoje imiona i podrabiając amerykański akcent, mają stwarzać Amerykanom złudzenie, że nadal są obsługiwani przez swoich. Na miejscu Todd przeżywa szok. To, co go otacza jest tak różne od tego, co zna. On też budzi zdumienie i niezrozumienie w Indusach. Samotność w Indiach uświadamia mu, jak bardzo był też sam w Ameryce. Zdesperowany odsłuchuje z sekretarki informacje o tym, że nikt mu nie pozostawił pod jego nieobecność żadnych wiadomości. Jego miejsce u boku byłej dziewczyny okazuje się już zajęte. Odwiedzani kilka razy do roku rodzice nie liczą na jego kontakt. Postawione mu przez szefa firmy zadanie skrócić czas kontaktu z klientem z 12 minut do sześciu wydaje się przy mentalności Indusów niemożliwe. Bilans klęsk. Todd musi się zmierzyć z tym, w jakim miejscu swojego życia jest, co wymaga zmiany. Jednak z pomocą zaprzyjaźnionych Indusów Puro (Assif Basra) i Ashy (Ayesha Dharkar) Todd osiąga sukces. W międzyczasie coraz bardziej rozsmakowuje się w Indiach i zakochuje w Ashy.

</doc>
<doc id="1935542" url="https://pl.wikipedia.org/wiki?curid=1935542" title="Dieudonné Minoungou">
Dieudonné Minoungou

Dieudonné Minoungou (ur. 25 czerwca 1981 w Tenkodogo) – burkiński piłkarz grający na pozycji napastnika.
Kariera klubowa.
Karierę piłkarską Minoungou rozpoczął w klubie Santos FC ze stolicy kraju Wagadugu. W jego barwach zadebiutował w 1999 roku w pierwszej lidze burkińskiej. W 2001 roku odszedł do francuskiego drugoligowego zespołu, Grenoble Foot 38. Tam był rezerwowym i nie rozegrał żadnego spotkania. W latach 2002-2004 grał w Tours FC, z którym w 2003 roku awansował z czwartej do trzeciej ligi. Sezon 2004/2005 spędził w Stade Brestois 29, w którym nie wystąpił ani razu. W sezonie 2005/2006 grał w czwartoligowym FC Rouen, a w sezonie 2006/2007 w AS Moulins. W 2008 roku występował w japońskim trzecioligowcu, FC Ryūkyū.
Kariera reprezentacyjna.
W reprezentacji Burkiny Faso Minoungou zadebiutował w 2002 roku. W 2004 roku został powołany do kadry na Puchar Narodów Afryki 2004 i wystąpił tam w 2 meczach: z Mali (1:3 i gol w 51. minucie) i z Kenią (0:3). Od 2002 do 2005 roku rozegrał w kadrze narodowej 7 meczów i zdobył 3 gole.

</doc>
<doc id="1935543" url="https://pl.wikipedia.org/wiki?curid=1935543" title="Dieudonne Minoungou">
Dieudonne Minoungou



</doc>
<doc id="1935545" url="https://pl.wikipedia.org/wiki?curid=1935545" title="Saad abd Allah as-Salim as-Sabah">
Saad abd Allah as-Salim as-Sabah



</doc>
<doc id="1935548" url="https://pl.wikipedia.org/wiki?curid=1935548" title="Kamienica przy pl. Bolesława Chrobrego 4 w Kłodzku">
Kamienica przy pl. Bolesława Chrobrego 4 w Kłodzku

Kamienica przy pl. Bolesława Chrobrego 4 w Kłodzku – zabytkowa kamienica położona na kłodzkim rynku, w jego południowo-wschodniej pierzei, na rogu placu Bolesława Chrobrego i ulicy Wita Stwosza.
Historia.
Pierwsze domy na miejscu dzisiejszej kamienicy nr 4, powstały na przełomie XIII/XIV w., co wiązało się z lokacją Kłodzka oraz wytyczeniem rynku. Były to zabudowania prawdopodobnie drewniane. Wszystkie obiekty znajdujące się na tym narożniku pełniły funkcję gospody miejskiej.
Pierwsza wzmianka na temat budynku na tym miejscu pochodzi z 1418 r. i mówi o gospodzie ("Teberne"), w której zatrzymywali się m.in. podróżujący przez Kłodzko w kierunku Pragi i Wrocławia. W 1477 r. hrabia kłodzki, Henryk I Starszy przyznał jej prawo wyszynku piwa i wina. Z kolei w 1517 r. hrabia Ulryk von Hardeck zezwolił na warzenie piwa w gospodzie. Ten pierwszy gmach spłonął podczas pożaru jaki miał miejsce 25 marca 1676 r. Został zastąpiony przez nowy budynek w 1751 r., co upamiętniała uwieczniona na nim data i herb. Sto lat później został on zastąpiony nową, dwukondygnacyjną budowlą o cechach stylu neorenesansowego, w którym mieściła się restauracja "Taberne" oraz swoje wystąpienia dawał teatr miejski.
Pod koniec XIX w. gmach restauracji został zburzony i rozpoczęto budowę gmachu neobarokowego, w którym swoją siedzibę znalazł m.in. ówczesny "Glatzer Bank" ("Bank Kłodzki"). Prace budowlane ostatecznie zakończono w 1904 r.
Obecnie w części budynku mieści się Bank Spółdzielczy.
Architektura.
Jest to budynek narożny, znacznych rozmiarów o rzucie poziomym, powstały w stylu neobarokowym, który nawiązuje swoimi formami do wczesnego okresu tej epoki. Uwagę zwraca znajdująca się na rogu wieża-wykusz, zwieńczona hełmem oraz ozdobny szczyt, portal i obramienia okienne.

</doc>
<doc id="1935552" url="https://pl.wikipedia.org/wiki?curid=1935552" title="Alonso Martínez de Leiva">
Alonso Martínez de Leiva

Alonso Martínez de Leiva lub Leyva (ur. ok. 1544, zm. 28 października 1588 nieopodal Lacada Point, hrabstwo Antrim, Ulster) – hiszpański XVI-wieczny szlachcic, faworyt króla Filipa II i kawaler zakonu Santiago. Jeden z dowódców Wielkiej Armady, zginął w katastrofie morskiej podczas powrotu z wyprawy.
Posiadał doświadczenie wojskowe zarówno na morzu, jak i na lądzie. Walczył przeciwko powstańcom niderlandzkim w początkowej fazie wojny osiemdziesięcioletniej, na morzu dowodził galerami sycylijskimi. Jako dowódca floty brał udział w zajęciu Portugalii (1580), później dowodził jazdą mediolańską. W 1587 roku został oficjalnym dowódcą sił desantowych Wielkiej Armady; w tajnym dokumencie król Filip II wyznaczył de Leivę następcą księcia Medina-Sidonia na wypadek śmierci tego ostatniego (z pominięciem Juana Martineza de Recalde). Okrętem flagowym de Leivy była „La Rata Santa María Encoronada”, wchodząca w skład eskadry lewantyńskiej.
Chociaż Alonso Martínez de Leiva nie zajmował we flocie Armady żadnej funkcji, książę Medina-Sidonia powierzył mu dowodzenie eskadrami awangardy. W czasie kampanii de Leiva wykazał się dużą inicjatywą i odwagą. Podczas odwrotu jego okręt zatonął w zatoce Blacksod w hrabstwie Mayo. De Leiva przeniósł swoją załogę na pokład „Duquesna Santa Ana”, ale i ten okręt zatonął u wybrzeży hrabstwa Donegal. Rozbitkowie z dwóch okrętów pod dowództwem de Leivy znaleźli trzeci statek, galeas „La Girona”, na którym postanowili popłynąć do neutralnej Szkocji. 28 października „La Girona” rozbiła się na skałach u stóp 120-metrowego klifu Lacada Point w hrabstwie Antrim. Wśród 1300 ofiar katastrofy znalazł się też Alonso Martínez de Leiva.

</doc>
<doc id="1935555" url="https://pl.wikipedia.org/wiki?curid=1935555" title="Andrej Žarnov">
Andrej Žarnov

Andrej Žarnov, właśc. František Šubík (ur. 19 listopada 1903 Kuklov, zm. 16 marca 1982 Poughkeepsie) – słowacki poeta, pisarz i profesor medycyny, jeden z dwunastu lekarzy, którzy w kwietniu 1943 r. udali się w składzie Międzynarodowej Komisji do Katynia, aby osobiście dokonać sekcji zwłok zamordowanych polskich oficerów i ustalić czas popełnienia zbrodni.
Życiorys.
Andrej Žarnov urodził się jako František Šubík w 1903 r. w Kuklovie. Był tłumaczem i popularyzatorem polskiej poezji. Autor zbiorów poezji: "Stráž pri Morave" (1925), "Štít" (1940), "Mŕtvy" (1941), "Preosievač piesku" (1978).
Maturę uzyskał w gimnazjum w Trnawie, gdzie podejmował pierwsze próby literackie. Po ukończeniu studiów medycznych pracował w szpitalu w Trnawie. W 1931 r. uzyskał tytuł doktora nauk medycznych na Uniwersytecie w Bratysławie, a w 1939 r. został profesorem anatomii patologicznej. W 1945 r. wraz z rodziną musiał uciekać do Niemiec. Stamtąd został deportowany przez Amerykanów do Czechosłowacji, gdzie został uwięziony. W związku ze swoim udziałem w pracach Komisji Międzynarodowej w Katyniu w 1943 r., był więziony przez komunistów do 31 grudnia 1947 r., ale nie odwołał swojego podpisu pod protokołem katyńskim. W 1952 r., zmuszony do nielegalnego opuszczenia kraju, udał się na emigrację do Austrii, później do Włoch, Niemiec, a stamtąd do USA.
Zmarł w 1982 r. w USA. Jego imieniem została nazwana ulica w Trnawie, przy której znajduje się szpital, w którym niegdyś pracował. Zrehabilitowany w 1999 r. Otrzymał pośmiertnie honorowe obywatelstwo miasta Trnawa.
Film dokumentalny pt. "Poświęcając życie prawdzie" z 2014 w reżyserii Grażyny Czermińskiej dotyczy losów członków Międzynarodowej Komisji Lekarskiej z 1943, w tym w szczególności Andreja Žarnova.

</doc>
<doc id="1935556" url="https://pl.wikipedia.org/wiki?curid=1935556" title="Chiny na Zimowych Igrzyskach Paraolimpijskich 2010">
Chiny na Zimowych Igrzyskach Paraolimpijskich 2010



</doc>
<doc id="1935562" url="https://pl.wikipedia.org/wiki?curid=1935562" title="Amadou Touré">
Amadou Touré

Amadou Touré (ur. 27 września 1982 w Bużumburze) – burkiński piłkarz grający na pozycji pomocnika.
Kariera klubowa.
Karierę piłkarską Touré rozpoczął w klubie US Comoe. W jego barwach zadebiutował w 1999 roku w pierwszej lidze burkińskiej. W 2000 roku odszedł do ASFA Yennega ze stolicy kraju Wagadugu. W 2001 i 2002 roku zdobył Puchar Liderów Burkiny Faso, a w 2002 roku wywalczył też mistrzostwo i Superpuchar Burkiny Faso.
W 2002 roku Touré odszedł do francuskiego czwartoligowego zespołu, Tours FC. Po roku gry w tym klubie odszedł do belgijskiego RAEC Mons i przez 3 lata grał w pierwszej lidze belgijskiej. W latach 2006–2008 był piłkarzem trzecioligowego KVC Willebroek-Meerhof, a następnie trafił do ROC Charleroi-Marchienne. Następnie grał w FC Wiltz 71, a w 2016 przeszedł do klubu Sporting Mertzig.
Kariera reprezentacyjna.
W reprezentacji Burkiny Faso Touré zadebiutował w 2000 roku. W 2002 roku był rezerwowym podczas Pucharu Narodów Afryki 2002. W 2004 roku został powołany do kadry na Puchar Narodów Afryki 2004 i wystąpił tam w 2 meczach: z Senegalem (0:0) i z Mali (1:3). Od 2000 do 2005 roku rozegrał w kadrze narodowej 22 mecze i zdobył 9 goli.

</doc>
<doc id="1935563" url="https://pl.wikipedia.org/wiki?curid=1935563" title="Amadou Toure">
Amadou Toure



</doc>
<doc id="1935564" url="https://pl.wikipedia.org/wiki?curid=1935564" title="Partia Socjaldemokratyczna (Łotwa)">
Partia Socjaldemokratyczna (Łotwa)

Partia Socjaldemokratyczna – SDP (łot. "Sociāldemokrātiskā partija" – SDP) – socjaldemokratyczne ugrupowanie łotewskie istniejące w latach 2002–2010.
Historia.
Partia powstała na początku 2002, po tym jak 5 posłów do Sejmu wybranych z listy Łotewskiej Socjaldemokratycznej Partii Robotniczej powołało do życia nową frakcję parlamentarną pod nazwą "Związek Socjaldemokratyczny – SDS" (łot. "Sociāldemokrātu Savienība–SDS"). Przewodniczącym klubu poselskiego został Egils Baldzēns, następnie Pēteris Salkazanovs. 23 kwietnia 2002 nowe ugrupowanie zostało zarejestrowane przez władze. W wyborach do Sejmu VIII kadencji w październiku 2002 partia poniosła klęskę nie uzyskując mandatów poselskich (padło na nią 1,5% głosów). W latach 2002–2003 ugrupowanie było popierane przez związany z LSDSP Socjaldemokratyczny Związek Młodzieży ("Jaunatnes Sociāldemokrātiskā savienība", JSS). W wyborach do Parlamentu Europejskiego w 2004 partia zebrała 0,34% głosów wyborców, a w wyborach do rady miejskiej Rygi w 2005 – 0,18%. W tym samym roku przewodniczący SDP Salkazanovs i jej sekretarz generalna M. Teivāne przeszli do partii Nowi Demokraci (łot. "Jaunie Demokrāti", JD), a założyciel ugrupowania E. Baldzēns do TB/LNNK. W 2006 rozpoczęły się negocjacje o powrocie na łono LSDSP, a w 2008 – o połączeniu z Centrum Zgody. W styczniu 2009 partia stała się częścią Centrum. Kandydaci SDP bez powodzenia ubiegali się o mandaty radnych w wyborach samorządowych w 2009. W 2009 ugrupowanie pod przewodnictwem Egilsa Rutkovskisa rozpoczęło integrację w ramach Socjaldemokratycznej Partii „Zgoda”.

</doc>
<doc id="1935567" url="https://pl.wikipedia.org/wiki?curid=1935567" title="Kamienica Bronisława Kryształa w Warszawie">
Kamienica Bronisława Kryształa w Warszawie

 
Kamienica Bronisława Kryształa – kamienica w Warszawie, przy ul. Mokotowskiej 24, wybudowana w roku 1913 dla Bronisława Kryształa. Projekt kamienicy wykonał Leon Wolski.
Historia.
Posesja została wydzielona w 1882 przez Mikołaja i Weronikę Nowakowskich z nieruchomości, należącej do braci Władysława i Józefa Kaczyńskich. Kamienicę dla Bronisława Kryształa wybudowano w 1913 według projektu Leona Wolskiego. W 1918 kamienica została zakupiona przez Bernarda-Berka i Esterę z Głowińskich. W 1923 córki: Helena, Luba i Celina Głowińskie odziedziczyły udział matki, a w 1929 udziały ojca.
Architektura.
Kamienica Bronisława Kryształa jest to pięciopiętrowy, dom frontowy z trzema jednakowymi oficynami tworzącymi zamknięte podwórze. Konstrukcja budynku jest ceglana z ogniotrwałymi stropami.
Budynek posiada niski, blaszany, dwuspadowy dach.
Styl.
Dziewięcioosiowa, elewacja od strony ul. Mokotowskiej została pokryta zdobieniami nawiązującymi do późnego klasycyzmu. Po 1945, po rozbiórce sąsiadujących budynków, kamienicę poszerzono z obu stron. Budynek jest płaski, jednak na przeciwległych jego końcach umieszczono pozorne wykusze i wnęki balkonowe na trzech górnych piętrach. Trójkondygnacyjne kolumny między wykuszami są wykonane w stylu jońskim, charakteryzujący się wysokimi cokołami ze żłobionymi trzonami. Elewacja budynku jest podzielona na kilka części: dwupoziomowy cokół, wydzielone gzymsami drugie piętro, część trójpoziomową oraz attykowe zwieńczenie. Zwieńczenie, jest wspierane przez kolumny, ma rozbudowane belkowanie oraz attykę z balustradą i cokołami. Attyka nad wykuszami została podwyższona i ozdobiona płaskorzeźbami orłów z rozpostartymi skrzydłami i oplecionymi wieńcami.
W najniższej kondygnacji budynku, tzw. przyziemiu, osadzono pięć dużych, prostokątnych witryn oraz bramę, połączoną po lewej stronie z wąskimi drzwiami dla pieszych. Pas cokołowy tej kondygnacji wtórnie obłożono granitem. Na piętrach, po obu stronach, wstawiono szerokie okna trójskrzydłowe, gdzie indziej zaś dwuskrzydłowe, z lufcikami powyżej. Okna otrzymały bardzo oszczędny wystrój, ograniczony do cienkich obramowań. Wielki balkon, wsparty na belkach, został umieszczony na drugim piętrze.
Brama i sąsiadujące z nią drzwi to ażurowe, przeszklone odlewy, których powierzchnia dzieli się na kwadratowe pola obramowane ornamentem kandelabrowym. Nad drzwiami jest widoczne podobnie wykonane okienko. Posadzka asfaltowa, ściany gładko otynkowane, w stropie zaś widać belki. Po lewej (płn.) stronie znajduje się wejście na klatkę schodową. Dwubiegowe powrotne schody obłożono białym marmurem, podobnie jak parapety okien. Marmurowe są również posadzki podestów, ułożone w biało-czarną ukośną szachownicę. Balustrada powtarza kandelabrowe motywy zastosowane w bramie, następujące na przemian z elementami owalnymi. Podesty pięter w kształcie trapezu równoramiennego zawierają w ukośnych bokach wejścia do mieszkań, a na wprost szyb windy. Drzwi pochodzą z czasów powojennych.
Elewacja.
Elewacja tylna łączy się ze skrzydłami oficyn, tworząc zamkniętą obudowę podwórza z ciągłym, wysokim pasem cokołu z okienkami piwnic i wysokim profilowanym gzymsem koronującym.
Elewacja bocznej oficyny płn. jest dziewięcioosiowa. Oficyna poprzeczna jest pięcioosiowa z zaokrąglonym ryzalitem klatki pośrodku (okna jak pierwsza klatka w oficynie płn.). Ryzalit ujmują osie z oknami dwuskrzydłowymi, a skrajne są trójskrzydłowe.
Wszystkie klatki schodowe rozwiązano według jednego schematu. Dolny podest został wylany z lastryka, dalej znajdują się trzy stopnie biegu wyrównawczego, wiodące ku górze na podest wyłożony płytkami ceramicznymi w ukośną biało-czerwoną szachownicę. Biegnące wyżej dwubiegowe schody oraz tralkowe balustrady wykonano z drewna.

</doc>
<doc id="1935568" url="https://pl.wikipedia.org/wiki?curid=1935568" title="Archidiecezja Dili">
Archidiecezja Dili

Archidiecezja Dili (łac. "Archidiœcesis Diliensis", port. "Diocese de Díli") – rzymskokatolicka archidiecezja ze stolicą w Dili, w Timorze Wschodnim. Jest siedzibą metropolii Dili, obejmującej terytorium Timoru.

</doc>
<doc id="1935572" url="https://pl.wikipedia.org/wiki?curid=1935572" title="Víctor Paz Estenssoro">
Víctor Paz Estenssoro

Ángel Víctor Paz Estenssoro (ur. 2 października 1907 w Tarija, zm. 7 czerwca 2001 tamże) – boliwijski prawnik i polityk, czterokrotny prezydent kraju. 
Zarys biografii.
Urodził się w miejscowości Tarija. Ukończył prawo i ekonomię na Uniwersytecie San Andreas w La Paz. Był współzałożycielem i przywódcą (od 1948) partii Rewolucyjny Ruch Nacjonalistyczny (MNR). Był deputowanym i wiceprzewodniczącym Izby Deputowanych Kongresu Narodowego. W latach 1943-1956 zajmował stanowisko ministra finansów. Po zamachu stanu w 1946 przebywał na emigracji w Argentynie. Podczas nieobecności w kraju został wybrany w maju 1951 na prezydenta, lecz kolejny zamach stanu uniemożliwił mu objęcie stanowiska. Po następnym zamachu stanu, w latach 1952-1956, pełnił funkcję prezydenta. W latach 1956-1960 był ambasadorem w Wielkiej Brytanii. Na stanowisko prezydenta został wybrany ponownie w 1960, pełnił tę funkcję do listopada 1964. Po kolejnym zamachu stanu przebywał na emigracji w Peru i Paragwaju. W latach 1978, 1979 i 1980 kandydował na prezydenta z ramienia koalicji pn. Demokratyczny Związek Rewolucji Narodowej. W sierpniu 1985 Kongres Narodowy wybrał go na prezydenta. Urząd sprawował do sierpnia 1989.

</doc>
<doc id="1935573" url="https://pl.wikipedia.org/wiki?curid=1935573" title="Victor Paz Estenssoro">
Victor Paz Estenssoro



</doc>
<doc id="1935575" url="https://pl.wikipedia.org/wiki?curid=1935575" title="Tarasy ryżowe w Longsheng">
Tarasy ryżowe w Longsheng

Tarasy ryżowe w Longsheng (chin. upr. 龙胜梯田, chin. trad. 龍勝梯田, pinyin: "Lóngshèng Tītián") lub inaczej Tarasy ryżowe Grzbietu Smoka – obszar tarasów ryżowych położonych w powiecie autonomicznym Longsheng, w regionie autonomicznym Kuangsi, w odległości 100 km (2 godziny drogi) od miasta Guilin. Najbardziej popularne rejony to tarasy w okolicach miejscowości Ping’an i Jinkeng.
Poletka ryżowe rozciągają się na zboczach wzgórz, począwszy od brzegu rzeki (300 m n.p.m.) aż do szczytu góry. Najwyższa część tarasów położona jest na wysokości 800 m n.p.m. Na wiosnę poszczególne partie połyskują odbijającą się w słońcu wodą. W lecie przybierają kolor zielony od sadzonych pędów ryżu, jesienią kolor złoty, a w zimie srebrzystego szronu. 
Tarasy w Longsheng liczą około 500 lat. Ich budowa została rozpoczęta za panowania dynastii Yuan, a zakończona w okresie rządów dynastii Qing. Obecnie zajmują powierzchnię 66 km². Nazywane są również Tarasami ryżowymi Grzbietu Smoka ze względu na to, iż stojąc na szczycie tarasów można dostrzec sylwetkę smoka wijącego się wśród szczytów gór i znikającego w oddali.
&lt;br&gt;

</doc>
<doc id="1935577" url="https://pl.wikipedia.org/wiki?curid=1935577" title="Jonathan Kellerman">
Jonathan Kellerman

Jonathan Kellerman (ur. 9 sierpnia 1949 w Nowym Jorku) – amerykański psycholog i pisarz, laureat Nagrody im. Edgara Allana Poego i Anthony Award. 
Życiorys.
Dorastał w Los Angeles. W wieku 24 lat został doktorem psychologii. Jest znany z thrillerów psychologicznych, których bohaterem uczynił psychologa dziecięcego Alexa Delaware.
Jego żoną jest pisarka Faye Kellerman. Oboje są ortodoksyjnymi Żydami.

</doc>
<doc id="1935579" url="https://pl.wikipedia.org/wiki?curid=1935579" title="Michael Veith">
Michael Veith

Michael Veith (ur. 20 stycznia 1957 w Tegernsee) – niemiecki narciarz alpejski, wicemistrz świata.
Kariera.
W zawodach Pucharu Świata zadebiutował 18 grudnia 1973 roku w Zell am See, zajmując 35. miejsce w zjeździe. Pierwsze punkty zdobył 8 grudnia 1974 roku w Val d’Isère, zajmując trzecie miejsce w zjeździe. Tym samym nie tylko zdobył punkty, ale od razy stanął na podium. W zawodach tych wyprzedzili go jedynie dwaj Austriacy: Franz Klammer i Werner Grissmann. W kolejnych startach jeszcze trzy razy stawał na podium zawodów pucharowych: 9 marca 1975 roku w Jackson Hole był drugi, a 21 stycznia 1978 roku w Kitzbühel i 11 lutego 1978 roku w Les Houches zajmował trzecie miejsce w zjazdach. Najlepsze wyniki osiągnął w sezonie 1974/1975, kiedy był trzynasty w klasyfikacji generalnej, a w klasyfikacji zjazdu był siódmy.
Jego największym sukcesem jest srebrny medal w zjeździe wywalczony podczas mistrzostw świata w Garmisch-Partenkirchen w 1978 roku. Rozdzielił tam na podium Austriaków: Josefa Walchera i Wernera Grissmanna. Był to jego jedyny medal wywalczony na międzynarodowej imprezie tej rangi. Zajął też między innymi siedemnaste miejsce w tej konkurencji na mistrzostwach świata w Schladming cztery lata później. W 1976 roku wystąpił na igrzyskach olimpijskich w Innsbrucku, zajmując 22. miejsce w tej samej konkurencji. Brał też udział w igrzyskach w Lake Placid w 1980 roku, gdzie w zjeździe uplasował się jedną pozycję niżej.
W 1982 roku zakończył karierę.

</doc>
<doc id="1935580" url="https://pl.wikipedia.org/wiki?curid=1935580" title="Silvia Salis">
Silvia Salis

Silvia Salis (ur. 17 września 1985 w Genui) – włoska lekkoatletka specjalizująca się w rzucie młotem.
W 2008 roku startowała w igrzyskach olimpijskich zajmując odległe miejsce w eliminacjach. Uczestniczka mistrzostw świata oraz mistrzostw Europy. Złota medalistka igrzysk śródziemnomorskich (2009). Mistrzyni Włoch i reprezentantka kraju m.in. w pucharze Europy. Rekord życiowy: 71,93 (18 maja 2011, Savona).

</doc>
<doc id="1935582" url="https://pl.wikipedia.org/wiki?curid=1935582" title="Jail">
Jail

Jail () – bollywoodzki dramat więzienny wyreżyserowany przez Madhur Bhandarkara ("Fashion", "Corporate"). W rolach głównych Neil Nitin Mukesh, Mugdha Godse i Manoj Bajpai. To paradokumentalnie robiony film o tym, jak nie stracić w więzieniu nadziei na sprawiedliwość.
Fabuła.
Parag Dixit (Neil Nitin Mukesh) to ktoś, komu można pozazdrościć szczęśliwego życia - piękna dziewczyna (Mugdha Godse ), awans w świetnie rozwijającej się firmie, eleganckie mieszkanie w mumbajskiej dzielnicy Lokhandwala. Jego życie zmienia się jednak w ciągu jednej chwili. Parag podwozi samochodem swego kolegę Keshava Rathoda. Gdy policja zatrzymuje ich samochód, Keshav uciekając strzela do policjantów. Policja znajduje w wozie wstrząśniętego Paraga 2 kg heroiny. Oskarżony o handel narkotykami Parag trafia do więzienia. Jego matka i dziewczyna Mansi daremnie próbują udowodnić jego niewinność.

</doc>
<doc id="1935583" url="https://pl.wikipedia.org/wiki?curid=1935583" title="Werner Grissmann">
Werner Grissmann

Werner Grissmann (ur. 21 stycznia 1955 w Lienz) – austriacki narciarz alpejski, brązowy medalista mistrzostw świata.
Kariera.
W zawodach Pucharu Świata zadebiutował 16 grudnia 1972 roku w Val Gardena, zajmując 13. miejsce w zjeździe. Pierwsze punkty (do sezonu 1978/79 punktowało tylko dziesięciu najlepszych zawodników) zdobył 13 stycznia 1973 roku w Grindelwald, zajmując siódme miejsce w zjeździe. Na podium zawodów tego cyklu pierwszy raz stanął 11 lutego 1973 roku w Sankt Moritz, gdzie wygrał rywalizację w tej konkurencji. W zawodach tych wyprzedził dwóch rodaków: Josefa Walchera i Franza Klammera. Łącznie 10 razy stawał na podium zawodów pucharowych, nie odnosząc więcej żadnego zwycięstwa; czterokrotnie był drugi i pięciokrotnie trzeci w zjeździe. Najlepsze wyniki osiągnął w sezonie 1974/1975, kiedy był siódmy w klasyfikacji generalnej, a w klasyfikacji zjazdu był drugi.
Jego największym sukcesem jest brązowy medal w zjeździe wywalczony podczas mistrzostw świata w Garmisch-Partenkirchen w 1978 roku. W zawodach tych wyprzedzili go tylko kolejny Austriak, Josef Walcher oraz Michael Veith z RFN. Był to jego jedyny medal wywalczony na międzynarodowej imprezie tej rangi. Wystartował też na mistrzostwach świata w Sankt Moritz cztery lata wcześniej, jednak nie ukończył rywalizacji w zjeździe. W 1980 roku wystąpił na igrzyskach olimpijskich w Lake Placid, zajmując siódme miejsce w tej samej konkurencji. Był także mistrzem Austrii w zjeździe w 1974 roku.
W 1999 roku otrzymał także Odznakę Honorową za Zasługi dla Republiki Austrii.
W 1981 roku zakończył karierę.

</doc>
<doc id="1935586" url="https://pl.wikipedia.org/wiki?curid=1935586" title="Kamienica przy pl. Bolesława Chrobrego 12 w Kłodzku">
Kamienica przy pl. Bolesława Chrobrego 12 w Kłodzku

Kamienica przy pl. Bolesława Chrobrego 12 – zabytkowa kamienica położona na rynku, w jego południowej pierzei.
Historia.
Pierwsze domy w tym miejscu powstały na przełomie XIII/XIV w., co wiązało się z lokacją Kłodzka oraz wytyczeniem rynku. Były to zabudowania prawdopodobnie drewniane. W ciągu kolejnych stuleci, a zwłaszcza w XVI w. rozpoczął się trwający dwa stulecia okres przebudowy kłodzkiej starówki, w efekcie czego powstało wiele nowych kamienic renesansowych, a następnie barokowych. Wśród nich powstała także obecna kamienica nr 12, jako jedna wzniesiona w stylu gotyckim, która poddawana była do naszych czasów kilku przeróbkom.
Zarządzeniem wojewódzkiego konserwatora zabytków z dnia 2 sierpnia 2005 roku kamienica została wpisana do rejestru zabytków.
Architektura.
Kamienica nr 12, czterokondygnacyjna, należy do rzadkich już kamienic powstałych na planie gotyckim, mierzy 7,30 m szerokości. Jej głębokość wraz z podwórkiem i późniejszą oficyną wynosi 34,25 m. Sam układ zawierający trzy trakty, ma 23,5 m głębokości. Obecnie został on całkowicie przerobiony w XIX w. i na początku XX w.

</doc>
<doc id="1935587" url="https://pl.wikipedia.org/wiki?curid=1935587" title="Indywidualne Mistrzostwa Szwecji na Żużlu 1955">
Indywidualne Mistrzostwa Szwecji na Żużlu 1955

Indywidualne Mistrzostwa Szwecji na Żużlu 1955 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Rune Sörmander (Dackarna Målilla). 

</doc>
<doc id="1935591" url="https://pl.wikipedia.org/wiki?curid=1935591" title="Wanda Jackson">
Wanda Jackson

Wanda Jackson (ur. 20 października 1937 w Maud w stanie Oklahoma) – amerykańska piosenkarka.
Zaczynała od stylu rockabilly, z czasem zaczęła odnosić sukcesy w muzyce country i gospel.
Nagrywała w wytwórniach Decca, Capitol, Word Records, Myrrh Records i innych.
Przeboje: „I Gotta Know”, „Fujiyama Mama”, „Honey Bop”, „Hot Dog That Made Him Mad”, „Let's Have a Party”, „Right or Wrong” (własna kompozycja), „In the Middle of a Heartache”, „A Little Bitty Tear”.
W 2009 Wanda Jackson została wprowadzona do Rock and Roll Hall of Fame.

</doc>
<doc id="1935592" url="https://pl.wikipedia.org/wiki?curid=1935592" title="33 Dywizja Lotnictwa Marynarki Wojennej">
33 Dywizja Lotnictwa Marynarki Wojennej

33 Dywizja Lotnictwa Marynarki Wojennej (33 DLMW) – związek taktyczny lotnictwa Marynarki Wojennej ludowego Wojska Polskiego.
Formowanie.
Dywizja powstała w kwietniu 1953 r. Dowództwo dywizji utworzono poprzez przeformowanie Dowództwa Lotnictwa Marynarki Wojennej. W jej składzie znalazły się: 30 pułk lotnictwa MW, 34 pułk lotnictwa myśliwskiego MW i 16 eskadra lotnictwa łącznikowego.
Skład i uzbrojenie (1956).
Dywizja istniała zaledwie 4 lata. W połowie 1957 r. została ona rozformowana. Dowództwo dywizji przeformowano na Dowództwo Lotnictwa i Obrony Przeciwlotniczej MW.
30 pułk lotnictwa MW przeformowano na 30 pułk lotnictwa szturmowego MW, a potem w 30 pułk lotnictwa myśliwsko-szturmowego MW. Natomiast 34 pułk lotnictwa myśliwskiego OPL MW po kilku latach służby w MW przekazano w 1962 r. do wojsk OPK.

</doc>
<doc id="1935593" url="https://pl.wikipedia.org/wiki?curid=1935593" title="Indywidualne Mistrzostwa Szwecji na Żużlu 1956">
Indywidualne Mistrzostwa Szwecji na Żużlu 1956

Indywidualne Mistrzostwa Szwecji na Żużlu 1956 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Ove Fundin (Filbyterna Linköping). 

</doc>
<doc id="1935595" url="https://pl.wikipedia.org/wiki?curid=1935595" title="Kuba na Mistrzostwach Świata w Lekkoatletyce 2009">
Kuba na Mistrzostwach Świata w Lekkoatletyce 2009

Kuba na Mistrzostwach Świata w Lekkoatletyce 2009 – reprezentacja Kuby podczas czempionatu w Berlinie liczyła 35 zawodników. Sportowcom z tego karaibskiego kraju udało się 6 razy stanąć na podium. W klasyfikacji punktowej Kuba zajęła 9. miejsce.

</doc>
<doc id="1935599" url="https://pl.wikipedia.org/wiki?curid=1935599" title="Samuel Meyerson">
Samuel Meyerson

Samuel Meyerson (ur. 23 października 1851 w Płońsku, zm. 14 października 1939 w Warszawie) – polski lekarz laryngolog. Jeden z pierwszych polskich laryngologów; wymienia go Adam Politzer w swojej "Geschichte der Ohrenheilkunde" (1907).
Życiorys.
Urodził się 23 października 1851 w Płońsku w rodzinie żydowskiej Józefa i Zofii. Jego krewnym był filozof Émile Meyerson (1859–1933). Uczęszczał do gimnazjum w Toruniu, ukończył je w Warszawie w 1869, wyróżniony medalem złotym. Studiował medycynę na wydziale lekarskim Cesarskiego Uniwersytetu Warszawskiego. W 1874 otrzymał tytuł lekarza. Następnie, od 1878 do 1882, był asystentem na oddziale wewnętrznym Szpitala Ujazdowskiego. W 1882 na kilka miesięcy wyjechał specjalizować się w laryngologii do Wiednia, a stamtąd do Paryża. Po powrocie praktykował w Warszawie. W latach 1890–1896 pracował w ambulatorium laryngologicznym Szpitala dla Dzieci im. Bersonów i Baumanów.
Honorowy lekarz Przytułku dla Bezdomnych Żydów przy Komitecie Centralnym m. st. Warszawy (1914–1916), kurator ambulatorium gminy starozakonnych (od 1913), kierownik Sekcji Żydowskich Szkół Powszechnych w Wydziale Oświecenia Publicznego Komitetu Obywatelskiego m. st. Warszawy (1914–1918), prezydent Towarzystwa Szkół dla Głuchoniemych Dzieci Żydowskich w Warszawie, członek Rady Departamentu Opieki nad Dzieckiem w Ministerstwie Zdrowia Publicznego i Rady Oświecenia Publicznego w Ministerstwie Wyznań Religijnych i Oświecenia Publicznego. Przewodniczący Sekcji Otolaryngologicznej Towarzystwa Lekarskiego Warszawskiego.
Od 1882 żonaty z Rachelą z domu Eliasberg. Mieli dwójkę dzieci, Ignacego (1888–1983) i Helenę (ur. 1890).

</doc>
<doc id="1935600" url="https://pl.wikipedia.org/wiki?curid=1935600" title="Diecezja Baucau">
Diecezja Baucau

Diecezja Baucau (łac. "Dioecesis Baucanus", port. "Diocese de Baucau") – rzymskokatolicka diecezja ze stolicą w Baucau, w Timorze Wschodnim.
Jest sufraganią metropolii Dili, obejmującej terytorium Timoru.
Obecnie w diecezji trwa wakans. Diecezja nie ma biskupów pomocniczych.

</doc>
<doc id="1935602" url="https://pl.wikipedia.org/wiki?curid=1935602" title="Tytani (film 2008)">
Tytani (film 2008)

Tytani (oryg. "Maharathi") – bollywoodzki thriller z 2008 roku w reżyserii Shivam Naira, twórcy "Ahista Ahista – Krok po kroku". W rolach głównych Boman Irani, Neha Dhupia, Ashwin Nayak, Om Puri, Paresh Rawal, Naseeruddin Shah i Tara Sharma.
Fabuła.
Pijany Jai Singh Adenwala (Naseeruddin Shah) traci kontrolę nad kierownica auta. Od śmierci ratuje go złodziej Subhash Kumar (Paresh Rawal). Wdzięczny Jai zaprosiwszy go do swego domu, daje mu pracę. Subhash służy mu pomocą w każdej sytuacji. Rozgoryczony nieudanym małżeństwem Jai ufa tylko przypadkowo spotkanemu obcemu człowiekowi. Zwierza mu się, że w swoim czasie to on jako reżyser filmowy był twórcą gwiazd. Pijak wspomina czas, gdy widziano w nim króla życia. Jego upadek zaczął się od małżeństwa z Malliką (Neha Dhupia). "Ja zakochałem się w niej, a ona w moich pieniądzach", mówi Jai do Subhasha. Teraz jego życie składa z picia, przeplatanego nienawiścią do żony i strachem przed tym, że tym, że chciwa milionów z jego polisy ubezpieczeniowej żona zabije go...

</doc>
<doc id="1935604" url="https://pl.wikipedia.org/wiki?curid=1935604" title="Glen Campbell">
Glen Campbell

Glen Campbell (ur. 22 kwietnia 1936 w Delight w stanie Arkansas, zm. 8 sierpnia 2017 w Nashville) – amerykański gitarzysta i piosenkarz country.
Największe sukcesy odnosił w latach 60. i 70. XX wieku. Początkowo występował ze znanymi solistami i zespołami (m. in. Frank Sinatra, Nat King Cole, Dean Martin, Rick Nelson, Elvis Presley, The Beach Boys, Simon &amp; Garfunkel, The Mamas &amp; the Papas) jako muzyk sesyjny, od 1961 rozpoczął karierę solową.
Przeboje: „Turn Around and Look at Me”, „Galveston”, „It's Only Make Believe”, „Rhinestone Cowboy”, „Wichita Lineman”.

</doc>
<doc id="1935606" url="https://pl.wikipedia.org/wiki?curid=1935606" title="Diecezja Maliana">
Diecezja Maliana

Diecezja Maliana (łac. "Dioecesis Malianensis", port. "Diocese de Maliana") – rzymskokatolicka diecezja ze stolicą w Maliana, w Timorze Wschodnim.
Jest sufraganią metropolii Dili, obejmującej terytorium Timoru.
Obecnie biskupem Maliana jest mianowany 30 stycznia 2010 Norberto do Amaral.

</doc>
<doc id="1935607" url="https://pl.wikipedia.org/wiki?curid=1935607" title="Mark Garrow">
Mark Garrow

Mark Garrow MIC (ur. 2 kwietnia 1955 w Wilbraham, zm. 19 października 2007 w Stockbridge) – amerykański duchowny rzymskokatolicki, przełożony generalny zgromadzenia księży marianów w latach 1999-2005
Po przyjęciu święceń kapłańskich był przełożonym i mistrzem nowicjatu w Brookeville, w stanie Maryland, a także prefektem formacji w amerykańskiej prowincji św. Stanisława Kostki. 
W latach 1993-1999 był członkiem Rady Generalnej Zgromadzenia Księży Marianów Niepokalanego Poczęcia Najświętszej Maryi Panny. Pełnił funkcję generalnego prefekta formacji. 
W latach 1999-2005 był przełożonym generalnym Zgromadzenia Księży Marianów. Podczas posługi na urzędzie generała przeprowadził proces połączenia dwóch amerykańskich prowincji zakonu. 
W 2006 r. został wybrany pierwszym prowincjałem utworzonej w 2005 r. prowincji Najświętszej Maryi Panny Matki Miłosierdzia w Stanach Zjednoczonych Ameryki. Stanowisko to piastował do swojej śmierci.

</doc>
<doc id="1935610" url="https://pl.wikipedia.org/wiki?curid=1935610" title="Paul Frommelt">
Paul Frommelt

Paul Frommelt (ur. 9 sierpnia 1957 w Schaan) – narciarz alpejski z Liechtensteinu, brązowy medalista igrzysk olimpijskich i mistrzostw świata.
Kariera.
Pierwszy sukces w karierze Paul Frommelt osiągnął w 1975 roku, kiedy zdobył brązowy medal w slalomie podczas mistrzostw Europy juniorów w Mayrhofen. W zawodach tych wyprzedzili go jedynie Bojan Križaj z Jugosławii i Bohumír Zeman z Czechosłowacji. W tym samym roku zadebiutował także w zawodach Pucharu Świata.
Pierwsze punkty zdobył 11 stycznia 1976 roku w Wengen, zajmując 9. miejsce w slalomie. Na podium pierwszy raz stanął 3 stycznia 1977 roku w Laax, gdzie w slalomie był drugi za Ingemarem Stenmarkiem ze Szwecji. Nieco ponad dwa lata później, 15 stycznia 1979 roku w Crans-Montana w tej samej konkurencji odniósł pierwsze zwycięstwo w zawodach Pucharu Świata. W kolejnych latach zwyciężał jeszcze trzykrotnie: 13 stycznia 1981 roku w Oberstaufen, 19 stycznia 1986 roku w Kitzbühel i 26 marca 1988 roku w Saalbach-Hinterglemm był najlepszy w slalomie. Zwycięstwo w Saalbach-Hinterglemm było jego ostatnim pucharowym podium w karierze. Najlepsze wyniki osiągnął w sezonie 1976/1977, kiedy zajął dziesiąte miejsce w klasyfikacji generalnej oraz trzecie miejsce w klasyfikacji slalomu. Wśród slalomistów lepsi byli jedynie Ingemar Stenmark oraz Austriak Klaus Heidegger. Był także drugi w klasyfikacji slalomu w sezonach 1984/1985 i 1985/1986, przegrywając odpowiednio z Markiem Girardellim z Luksemburga i Rokiem Petroviciem z Jugosławii.
W lutym 1976 roku wziął udział slalomie gigancie na igrzyskach olimpijskich w Innsbrucku, jednak nie ukończył rywalizacji. Na rozgrywanych dwa lata później mistrzostwach świata w Garmisch-Partenkirchen zdobył swój pierwszy medal wśród seniorów, zajmując trzecie miejsce w slalomie. Wyprzedzili go tylko Stenmark oraz Woch Piero Gros. Z igrzysk w Lake Placid w 1980 roku wrócił bez medalu. Wystartował tam w slalomie i slalomie gigancie, jednak obu konkurencji nie ukończył. Takim samym wynikiem zakończyły się jego starty na mistrzostwach świata w Schaldming w 1982 roku, gdzie brał udział w slalomie i kombinacji. Po pierwszym przejeździe slalomu na igrzyskach olimpijskich w Sarajewie Frommelt zajmował drugie miejsce, tracąc 0,15 sekundy do prowadzącego Stevena Mahre z USA. Został jednak zdyskwalifikowany i ostatecznie nie był klasyfikowany. Cztery lata później, podczas igrzysk w Calgary zdobył kolejny brązowy medal w slalomie. W obu przejazdach uzyskał czwarte czasy, dały mu one jednak trzeci wynik łączny i miejsce na najniższym stopniu podium. W zawodach tych wyprzedzili go tylko Włoch Alberto Tomba i Frank Wörndl z RFN. Ostatnim występem na imprezie tej rangi były mistrzostwa świata w Vail w 1989 roku, gdzie w slalomie zajął siódmą pozycję. W 1990 roku zakończył karierę.
Jego ojciec, Christof Frommelt, reprezentował Liechtenstein w biegach narciarskich, a jego brat, Willi Frommelt także uprawiał narciarstwo alpejskie.

</doc>
<doc id="1935615" url="https://pl.wikipedia.org/wiki?curid=1935615" title="Meghe Dhaka Tara">
Meghe Dhaka Tara

Meghe Dhaka Tara (মেঘে ঢাকা তারা tzn. "Zakryta chmurami gwiazda") to klasyk kina indyjskiego, czarno-biały dramat wyreżyserowany w 1960 roku przez bengalskiego reżysera Ritwik Ghataka. Ten film to kameralny koncert na zaledwie kilka głosów. Obok rodzeństwa: Neety i jej brata Shankara (zagranych przez Supriyą Chaudhary i Anil Chatterjee) współtworzą tę historię: Niranjan Ray w roli ukochanego Neety, Gita Ghatak jako jej zmysłowa siostra, Bijon Bhattacharya grający refleksyjnego, ale bezsilnego ojca i Gita Dey tworząca postać okrutnej matki.
Fabuła.
Hinduską rodzinę Neety rok 1947 zmusił do opuszczenia zagrożonego rzezią muzułmanów Wschodniego Bengalu. Na jego terenie po Podziale subkontynentu we krwi rodził się Wschodni Pakistan. Setki tysięcy uciekinierów znajdowały schronienie w Indiach. Wokół Kalkuty wyrosły kolonie uchodźców. W jednej z nich w rozwalającej się chacie walczy o przetrwanie małżeństwo (Geeta Dey i Bijon Bhattachaurya) z czwórką dorosłych dzieci. Najstarszy syn Shankar (Anil Chatterjee) nie śpieszy się z pomocą ojcu w utrzymaniu domu. Szkoli swój głos w śpiewie klasycznym marząc o sławie śpiewaka. Reszta też uczy się spełniając marzenia ojca, oczytanego w poezji nauczyciela. Starsza, ambitna w nauce córka Neeta (Supriya Choudhury) marzy o ślubie z ukochanym Sanatem (Niranjan Ray). Młodsza Geeta (Gita Ghatak) zaniedbując naukę cieszy się przede wszystkim ze strojów i klejnotów próbując zainteresować sobą Samata. Najmłodszy syn Mantu marzy o karierze sportowca. Sytuacja rodziny drastycznie zmienia się, gdy okaleczony ojciec przestaje być żywicielem rodziny. Matka podtrzymując wpojone w Neetę poczucie obowiązku wymusza na niej porzucenie studiów. Neeta zaczyna utrzymywać dom. Niecierpliwiącego się Samata przekonuje, że ze ślubem muszą poczekać do chwili, gdy śpiew jej brata Shankara uczyni go sławnym. W tej sytuacji jej młodsza siostra wykorzystuje nieporozumienie między młodą parą. Wkrótce zrozpaczona Neeta uczy się ze swoim bratem pieśni Tagore. Na ślub swojej siostry z jej ukochanym Samatem.

</doc>
<doc id="1935616" url="https://pl.wikipedia.org/wiki?curid=1935616" title="Citrofortunella microcarpa">
Citrofortunella microcarpa



</doc>
<doc id="1935617" url="https://pl.wikipedia.org/wiki?curid=1935617" title="Citrofortunella mitis">
Citrofortunella mitis



</doc>
<doc id="1935620" url="https://pl.wikipedia.org/wiki?curid=1935620" title="Dziesiątkowanie">
Dziesiątkowanie



</doc>
<doc id="1935621" url="https://pl.wikipedia.org/wiki?curid=1935621" title="Stała Lebesgue’a">
Stała Lebesgue’a

Hasło "stała Lebesgue’a" może oznaczać jedno z dwóch pojęć nazwanych nazwiskiem Henriego Lebesgue’a:

</doc>
<doc id="1935623" url="https://pl.wikipedia.org/wiki?curid=1935623" title="Sytry">
Sytry



</doc>
<doc id="1935624" url="https://pl.wikipedia.org/wiki?curid=1935624" title="Bitru">
Bitru



</doc>
<doc id="1935627" url="https://pl.wikipedia.org/wiki?curid=1935627" title="Bohaterowie (film 2008)">
Bohaterowie (film 2008)

Bohaterowie (oryg. "Heroes") – bollywoodzki dramat patriotyczny i kino akcji zrealizowany w 2008 przez Samir Karnika ("Kyun...! Ho Gaya Na"). W filmie grają dwie pary braci Salman Khan i Sohail Khan, Sunny Deol i Bobby Deol. Ponadto Mithun Chakraborty, Preity Zinta, Dino Morea i Vatsal Sheth. Film opowiada o przemianie, z wątkami patriotycznymi, ku czci Indusów poległych w wojnie z Pakistanem.
Motyw lekkoduchów dojrzewających do męskości w podróży przez ludzkie cierpienie i przez Indie (piękne krajobrazy Pendżabu, Himachal Pradesh i Kaszmiru filmowane kamerą Binod Prahana od "Rang De Basanti"). Film utrwalający wartość patriotyzmu i wołający o pokój Indii z Pakistanem. 
Fabuła.
Indore w Madhya Pradesh. Dwóch przyjaciół Ali Shah (Vatsl Seth) i Sameer Suri (Sohail Khan) tak są zajęci podbojami seksualnymi i popijawami, że zawalają końcowy egzamin w college'u. Mogą przez to stracić szansę na wyjazd do Ameryki. Jedyną nadzieją jest nakręcenie filmu zaliczającego studia. Znajomy korespondent wojenny podpowiada im temat. Mają zawieźć 3 listy napisane przez żołnierzy walczących w 1999 roku w wojnie z Pakistanem o Kargil.
Przyjaciele wyruszają w podróż przez Indie. Pierwszy cel: Pendżab. Adresatem listu jest wdowa po Balkarze Singhu (Salman Khan) - Kuljeet Kaur (Preity Zinta). List budzi jej wspomnienia z czasu, gdy mąż jeszcze był z nią. Drugi: Manali w Himachal Pradesh. Adresatem drugiego listu jest brat zabitego w walce Dhanjaya Shergilla (Bobby Deol) – sparaliżowany lotnik Vikram Singh (Sunny Deol). On też wspomina przy nich czas przeżyty z bratem. Trzeci cel: Leh w Dżammu i Kaszmir. Adresatami listu są rodzice zabitego porucznika Sahila Ngvi (Dino Morea). Dumna z niego matka i rozżalony na syna ojciec (Mithun Chakraborty)

</doc>
<doc id="1935631" url="https://pl.wikipedia.org/wiki?curid=1935631" title="Pieter Nason">
Pieter Nason

Pieter Nason (ur. 1612 w Amsterdamie, zm. 1688 w Hadze) – malarz holenderski epoki baroku.
Uważany jest za ucznia Jana Antonisza van Ravesteyna. Został przyjęty w roku 1639 do gildii św. Łukasza w Hadze. W roku 1656 założył wraz z 47 innymi malarzami nowe bractwo pod nazwą Confrérie Pictura. W roku 1662 pracował dla namiestnika Fryzji Wilhelma-Fryderyka, w roku 1667 działał na dworze Wielkiego Elektora Fryderyka Wilhelma I, po czym powrócił do Hagi.
Malował portrety i martwe natury. W zbiorach Muzeum Narodowego w Warszawie znajduje się "Autoportret na tle pejzażu Jana van Goyena" (1648), "Portret kobiety w stroju Minerwy (Krystyny Szwedzkiej jako Bradamante)" (1663) oraz "Portret Johana Mauritsa" (1666). W zbiorach Muzeum Czartoryskich "Portret mężczyzny" (ok. 1648-1653).

</doc>
<doc id="1935632" url="https://pl.wikipedia.org/wiki?curid=1935632" title="Sovereigns of Northernlands">
Sovereigns of Northernlands

Sovereigns of Northernlands – split trzech polskich zespołów pagan metalowych Grom, North i Marhoth, wydany w 1998 roku przez polską wytwórnię płytową Astral Wing.

</doc>
<doc id="1935633" url="https://pl.wikipedia.org/wiki?curid=1935633" title="Mohamed Ali Diallo">
Mohamed Ali Diallo

Mohamed Ali Diallo (ur. 5 maja 1978) – burkiński piłkarz grający na pozycji obrońcy.
Kariera klubowa.
Karierę piłkarską Diallo rozpoczął w klubie ASFA Yennega ze stolicy kraju Wagadugu. W jego barwach zadebiutował w 1998 roku w pierwszej lidze burkińskiej. W latach 1999, 2002 i 2003 wywalczył z nim mistrzostwo kraju. Wraz z ASFA Yennega zdobywał także Puchar Liderów Burkinie Faso w latach 2000, 2001 i 2002 oraz Superpuchar Burkiny Faso.
W 2003 roku Diallo odszedł do marokańskiej Rai Casablanca. W 2004 roku został z nią mistrzem Maroka, a następnie wrócił do ASFA Yennega. W 2006 roku został mistrzem kraju, a w 2009 roku oprócz mistrzostwa zdobył także Puchar i Superpuchar Burkiny Faso.
Kariera reprezentacyjna.
W reprezentacji Burkiny Faso Diallo zadebiutował w 2002 roku. W 2004 roku był rezerwowym podczas Pucharu Narodów Afryki 2004 i nie wystąpił na nim w żadnym spotkaniu. Od 2002 do 2004 roku rozegrał w kadrze narodowej 2 mecze.

</doc>
<doc id="1935635" url="https://pl.wikipedia.org/wiki?curid=1935635" title="Laurindo Almeida">
Laurindo Almeida

Laurindo Almeida (ur. 2 września 1917 w Miracatú, w stanie São Paulo, Brazylia, zm. 26 lipca 1995 w Van Luys w stanie Kalifornia, USA) – brazylijski gitarzysta jazzowy.
Początkowo grywał w różnych zespołach w Rio de Janeiro, następnie kierował własną grupą. W 1947 przeniósł się do USA, gdzie zdobył wielką popularność jako solista orkiestry Stana Kentona. Później przeprowadził się do Hollywood, gdzie założył własne trio. W 1953 nagrał z amerykańskim muzykiem jazzowym Budem Shankiem płytę "Brazilliance", którą później uznano za pierwsze nagranie bossa novy. Często grywał z Modern Jazz Quartet.

</doc>
<doc id="1935636" url="https://pl.wikipedia.org/wiki?curid=1935636" title="Klasa ochronności">
Klasa ochronności

Klasa ochronności – umowne oznaczenie cech urządzeń elektrycznych i elektrotechnicznych z punktu widzenia ochrony przeciwporażeniowej. Wyróżniamy cztery klasy ochronności: 0, I, II i III.
Klasa 0.
Urządzenia klasy 0 mają zapewnioną jedynie ochronę przed dotykiem bezpośrednim ("ochrona podstawowa"), którą zapewnia izolacja podstawowa. W przypadku uszkodzenia izolacji ochronę przeciwporażeniową powinno zapewnić umieszczenie urządzenia poza zasięgiem ręki oraz izolowanie stanowiska. W Polsce urządzenia tej klasy dopuszcza się do użytkowania w przypadku braku jednoczesnego kontaktu człowieka z urządzeniem oraz potencjałem ziemi. W przypadku klasy 0 nie stosuje się żadnych oznaczeń.
Klasa I.
Urządzenia klasy I posiadają izolację podstawową, która zapewnia ochronę przed dotykiem bezpośrednim. Ponadto w celu zapewnienia ochrony przed dotykiem pośrednim ("ochrona przy zakłóceniu" lub "ochrona dodatkowa") stosuje się przyłączenie do zacisku ochronnego urządzenia, przewodu ochronnego (PE) lub przewodu ochronno-neutralnego (PEN). Dzięki temu osiąga się:
Zacisk ochronny oznacza się odpowiednim symbolem.
Klasa II.
Urządzenia klasy II charakteryzują się zastosowaniem izolacji wzmocnionej, która zapewnia zarówno ochronę przed dotykiem bezpośrednim, jak i pośrednim. Innym sposobem zapewnienia ochrony przeciwporażeniowej w urządzeniach II klasy ochronności jest zastosowanie izolacji podstawowej oraz dodatkowej. Ponieważ zastosowana jest izolacja wzmocniona lub dodatkowa, to nie jest konieczne połączenie obudowy urządzenia z przewodem ochronnym uziemiającym, i można zasilać urządzenia tej klasy np. przez kable dwużyłowe ze złączami IEC C7 (tzw. „ósemka”). Urządzenia II klasy ochronności oznaczane są, np. na tabliczce znamionowej, odpowiednim symbolem (tzw. "kwadrat w kwadracie").
Klasa III.
W urządzeniach klasy III ochronę przeciwporażeniową zapewnia się przez zasilanie napięciem bardzo niskim (ELV) o wartości nieprzekraczającej dopuszczalnego napięcia dotykowego bezpiecznego (UL) dla danych warunków środowiskowych. Urządzenia tej klasy oznacza się odpowiednim symbolem.

</doc>
<doc id="1935639" url="https://pl.wikipedia.org/wiki?curid=1935639" title="Toussaint Natama">
Toussaint Natama

Toussaint Natama (ur. 31 października 1982 w Wagadugu) – burkiński piłkarz grający na pozycji napastnika.
Kariera klubowa.
Karierę piłkarską Natama rozpoczął w klubie Étoile Filante ze stolicy kraju Wagadugu. W jego barwach zadebiutował w 1998 roku w pierwszej lidze burkińskiej. W latach 1999 i 2000 zdobył z nim Puchar Burkiny Faso, a w 1999 roku sięgnął także po Puchar Liderów i superpuchar kraju.
W 2000 roku Natama odszedł do saudyjskiego Ittihad FC, a w latach 2001–2004 był zawodnikiem belgijskiego KVC Westerlo.
Kariera reprezentacyjna.
W 2004 roku Natama był rezerwowym reprezentacji Burkiny Faso podczas Pucharu Narodów Afryki 2004 i nie wystąpił na nim w żadnym spotkaniu.

</doc>
<doc id="1935650" url="https://pl.wikipedia.org/wiki?curid=1935650" title="From the Dark Past">
From the Dark Past

From the dark past – wydana w 1998 roku płyta zespołu North, zawierająca materiał skomponowany w latach 1992-1997 a nagrany w 1997.

</doc>
<doc id="1935651" url="https://pl.wikipedia.org/wiki?curid=1935651" title="Daouda Compaoré">
Daouda Compaoré

Daouda Compaoré (ur. 6 stycznia 1973) – burkiński piłkarz grający na pozycji bramkarza.
Kariera klubowa.
Compaoré jest zawodnikiem klubu ASFA Yennega ze stolicy kraju Wagadugu. Kilkukrotnie sięgał z nim po mistrzostwo pierwszej ligi burkińskiej, a także zdobywał z nim Puchar Burkiny Faso, Puchar Liderów Burkiny Faso i Superpuchar Burkiny Faso.
Kariera reprezentacyjna.
W 2004 roku Compaoré był rezerwowym bramkarzem reprezentacji Burkiny Faso podczas Pucharu Narodów Afryki 2004 i nie wystąpił na nim w żadnym spotkaniu.

</doc>
<doc id="1935653" url="https://pl.wikipedia.org/wiki?curid=1935653" title="Daouda Compaore">
Daouda Compaore



</doc>
<doc id="1935655" url="https://pl.wikipedia.org/wiki?curid=1935655" title="De Dana Dan">
De Dana Dan

De Dana Dan to bollywoodzka komedia z 2009 znanego reżysera Priyadarshan ("Hera Pheri", "Hulchul", "Billu Barber"). W rolach głównych Akshay Kumar, Sunil Shetty, Paresh Rawal, Katrina Kaif, Sameera Reddy i Neha Dhupia. To historia dwóch zaprzyjaźnionych nieudaczników, którzy chcą szybko zdobyć pieniądze (niekoniecznie w uczciwy sposób).
Fabuła.
Nitin Bankar (Akshay Kumar) i Ram Mishra (Sunil Shetty) to dwóch nieudaczników. Obciążeni rodzinnymi długami pozwalają na siebie wydawać pieniądze dwóm córkom bogatych biznesmenów z diaspory indyjskiej w Singapurze Anjali Kakkad (Katrina Kaif) i Manpreet Oberoi (Sameeera Reddy). Ich ojcowie (Tinnu Anand i Manoj Joshi) szukają jednak (aranżując małżeństwa) dla swych jedynaczek mężczyzn, którzy wzbogacą ich rodziny. Zdesperowani tym przyjaciele decydują się szybko zdobyć pieniądze porywając milionerce psa.

</doc>
<doc id="1935656" url="https://pl.wikipedia.org/wiki?curid=1935656" title="Suniel Shetty">
Suniel Shetty



</doc>
<doc id="1935657" url="https://pl.wikipedia.org/wiki?curid=1935657" title="Tinnu Anand">
Tinnu Anand



</doc>
<doc id="1935661" url="https://pl.wikipedia.org/wiki?curid=1935661" title="Thorns on the Black Rose">
Thorns on the Black Rose

Thorns on the black rose – wydana w 1995 roku płyta zespołu North, zawierająca materiał skomponowany i nagrany w 1994.

</doc>
<doc id="1935662" url="https://pl.wikipedia.org/wiki?curid=1935662" title="Fellahi">
Fellahi

Fellahi (arab. farmerzy, chłopi, rolnicy) - jeden z rytmów występujących w muzyce do tańca brzucha (obecny na przykład jako część megance), także narodowy taniec egipskich farmerów.
Rytm.
Szybki, skoczny z metrum 2/4
Taniec.
Muzyka: rytm fellahi + partie wokalne + instrumenty: rababa, mizmar
Ruchy tańca odzwierciedlają słowa piosenki - naśladowanie czynności takich jak sianie, oranie. Ukazują codzienną pracę farmerów zbierających plony do kosza czy noszących wodę. Jest to taniec grupowy popularny wśród rolniczej ludności północnego Egiptu.
Tradycyjny kobiecy kostium składa się z kwiecistej, luźnej, długiej sukni z falbanami - u dołu bardzo szerokiej. Obecna jest też chusta na głowie. Czasem szyja jest okręcona długim szalem, który tancerka może zawiązać sobie na biodrach, żeby ruchy były bardziej widoczne. Tancerki mają długie warkocze.
Zobacz też.
Fellahowie

</doc>
<doc id="1935663" url="https://pl.wikipedia.org/wiki?curid=1935663" title="Piotr Maleszewski">
Piotr Maleszewski

Piotr Paweł Jan Maleszewski herbu Godziemba, inna forma nazwiska: "Maliszewski", pseud. i krypt.: "Jean Woytynski (Jan Woytyński); P. M.", (ur. 1767 na Mazowszu, zm. 28 sierpnia 1828 w Vaux we Francji) – ekonomista, publicysta, historyk, działacz polityczny i wolnomularz, referendarz stanu Królestwa Polskiego.
Życiorys.
Syn naturalny prymasa Michała Jerzego Poniatowskiego i Marii z Wiśniewskich Maleszewskiej. Według wystawionej mu metryki był natomiast synem Jana Maliszewskiego, wiceburmistrza Lidzbarka, i tamteż się urodził w roku 1762. W latach 1778-1780 pierwsze nauki pobierał w Szkole Podwydziałowej w Płocku, a następnie (1781-1783) studiował matematykę i fizykę w Szkole Głównej Koronnej. Wkrótce potem mianowano go adiunktem w szkołach Komisji Edukacji Narodowej. Od lutego roku 1786 był członkiem loży wolnomularskiej "Świątynia Izis". Kilka miesięcy później (1787) przyjęto go do loży "Wielki Wschód Polski". Od jesieni roku 1786 przebywał w Paryżu (kontynuacja studiów), gdzie wszedł do loży "La Réunion des Étrangères".
W swej pracy "Recherches politiques sur l'état ancien et moderne de la Pologne appliquées à sa dernière révolution" (z roku 1795, wydanej pod nazwiskiem J. Ph. Garran de Coulon) krytykował pod wpływem Wielkiej Rewolucji Francuskiej kompromisowość Konstytucji 3 maja oraz bronił praw chłopów i mieszczan. Żądał zrównania stanów i uwłaszczenia chłopów bez odszkodowania, postulował parcelację największych dóbr magnackich oraz nadawanie chłopom bezrolnym i mieszczanom ziemi z dóbr narodowych. W 1802 próbował zainteresować rząd francuski korzyściami, jakie przyniósłby rozwój handlu z Ukrainą. Rok później (1803) uczestniczył w zakładaniu spółek do handlu czarnomorskiego (m.in. w Odessie) Prawdopodobnie jest też autorem pracy "O związkach i przystosowaniu wzajemnym rolnictwa, rękodzieł i handlu" (z roku 1786, anonimowo).
Ważniejsze dzieła i mowy.
Autorstwa Maleszewskiego są ponadto podpisane krypt. "P. M." sprawozdania z książek w "Mercure de France" (1801-1802). Pisywał także (anonimowo) do wielu pism francuskich, m.in. zapewne do "Bibliothèque Britannique" (Genewa; wyd. następnie pt. "Bibliothèque Universelle").
W rękopisach pozostały memoriały Maleszewskiego składane władzom francuskim, A. J. Czartoryskiemu w roku 1814; zarysy prac ekonomicznych, historycznych i politycznych; lekcje ekonomii politycznej dla Leona Sapiehy; prace o handlu czarnomorskim i opinii publicznej we Francji. Rękopisy znajdowały się w Bibliotece Wyższej Szkoły Handlowej w Warszawie. Prace wykonywane dla Towarzystwa Przyjaciół Nauk znajdują się w Archiwum Głównym Akt Dawnych (Archiwum Towarzystwa Przyjaciół Nauk).
Listy i materiały.
Ponadto liczna korespondencja prywatna i urzędowa oraz dokumenty znajdują się w archiwach paryskich: Arch. Nationales, Arch. du Ministère des Affaires Étrangères, Arch. de la Guerre.

</doc>
<doc id="1935667" url="https://pl.wikipedia.org/wiki?curid=1935667" title="Jak powstała bomba atomowa">
Jak powstała bomba atomowa

Jak powstała bomba atomowa (ang. "The Making of the Atomic Bomb") – praca Richarda Rhodesa opisująca historię powstania amerykańskiej bomby atomowej i jej użycia podczas II wojny światowej. 
Praca w sposób kompleksowy i systematyczny przedstawia przebieg prac naukowych, które doprowadziły do zbudowania w Stanach Zjednoczonych pierwszego reaktora atomowego, a następnie pierwszej bomby atomowej. Blisko 800-stronicowy wywód autora rozpoczyna się w początkach XX wieku, od pierwszych odkryć Henriego Becquerela i Ernesta Rutherforda w dziedzinie fizyki jądrowej i kończy opisem ataków atomowych na Hiroszimę i Nagasaki podczas II wojny światowej. Praca ze szczegółami przedstawia historię amerykańskiego projektu Manhattan. 
Książka została sprzedana w setkach tysięcy egzemplarzy w Stanach Zjednoczonych i przetłumaczona na języki obce. Chwalona przez krytyków, historyków i byłych uczestników projektu Manhattan.

</doc>
<doc id="1935669" url="https://pl.wikipedia.org/wiki?curid=1935669" title="Małopolskie Towarzystwo Rolnicze">
Małopolskie Towarzystwo Rolnicze

Małopolskie Towarzystwo Rolnicze (MTR) – organizacja utworzona w 1919 w Krakowie, skupiająca organizacje rolnicze (głównie kółka rolnicze) działające na ziemiach byłego zaboru austriackiego. Powstało z połączenia Towarzystwa Rolniczego Krakowskiego i Towarzystwa Kółek Rolniczych we Lwowie.
Zasadniczym celem MTR było podnoszenie oświaty rolniczej, doskonalenie rolnictwa oraz wiejskiego przemysłu i handlu, zaspokajanie potrzeb gospodarczych i obrona interesów swoich członków. Prowadzone były prace instruktażowe, mające na celu poprawę struktury rolnej, wydajności i jakości produkcji rolnej i hodowlanej, organizowano pokazy, wystawy oraz propagowano idee spółdzielczości. Początkowo Małopolskie Towarzystwo Rolnicze znajdowało się pod wpływem ziemiaństwa, w latach 1921-1927 pod wpływem PSL „Piast” (prezesem został Wincenty Witos), następnie przeważali zwolennicy sanacji, którzy w 1929 r. przyłączyli do MTR ziemiańskie Towarzystwa Gospodarskiego Małopolski Wschodniej z siedzibą we Lwowie.
MTR od 1928 r. dzieliło się na dwa autonomiczne oddziały, które w 1937 r. przekształciły się w niezależne organizacje: 
W skład Oddziału Krakowskiego wchodził autonomiczny Związek KGW przy MTR w Krakowie, natomiast Oddział Lwowski współpracował z niezależnym Związkiem KGW Ziem Południowo-Wschodnich.

</doc>
<doc id="1935670" url="https://pl.wikipedia.org/wiki?curid=1935670" title="Magog">
Magog

Magog – miasto w Kanadzie, w prowincji Quebec, w regionie Estrie i MRC Memphrémagog. Magog zostało założone w 1776 roku przez lojalistów uciekających z Vermontu. Przez prawie wiek osada zwana była po prostu "the Outlet" (ang. ujście, odpływ; nazwa prawdopodobnie była związana pobliskim ujściem rzeki Magog do jeziora Memphrémagog), w 1855 nadano nazwę „Magog”. W wyniku osadnictwa Frankokanadyjczyków, które rozpoczęło się w całych Kantonach Wschodnich ok. 1840 roku, miasto stało się w większości francuskojęzyczne.
Liczba mieszkańców Magog wynosi 23 880. Język francuski jest językiem ojczystym dla 92,0%, angielski dla 5,6% mieszkańców (2006).

</doc>
<doc id="1935671" url="https://pl.wikipedia.org/wiki?curid=1935671" title="Pete Patterson">
Pete Patterson

James Peter "Pete" Patterson (ur. 4 stycznia 1957 w Sun Valley) – amerykański narciarz alpejski, brązowy medalista mistrzostw świata.
Kariera.
W zawodach Pucharu Świata zadebiutował 17 grudnia 1975 roku w Val d’Isère, zajmując 32. miejsce w zjeździe. Pierwsze punkty w zawodach w zawodach Pucharu Świata zdobył 25 stycznia 1976 roku w Kitzbühel, zajmując piąte miejsce w kombinacji. Nigdy nie stanął na podium zawodów pucharowych, choć jeszcze trzykrotnie plasował się w czołowej dziesiątce. Najlepsze wyniki osiągnął w sezonie 1978/1979, kiedy zajął 42. miejsce w klasyfikacji generalnej.
Jego największym sukcesem jest brązowy medal w kombinacji alpejskiej wywalczony podczas mistrzostw świata w Garmisch-Partenkirchen w 1978 roku. W zawodach tych wyprzedzili go jedynie Andreas Wenzel z Liechtensteinu i Sepp Ferstl z RFN. Był to jego jedyny medal wywalczony na międzynarodowej imprezie tej rangi. Na tej samej imprezie był też między innymi ósmy w gigancie. W 1976 roku wystąpił na igrzyskach olimpijskich w Innsbrucku, zajmując trzynaste miejsce w zjeździe. Brał też udział w igrzyskach w Lake Placid cztery lata później, gdzie jego najlepszym wynikiem była piąta pozycja w zjeździe.
Osiągnięcia.
Puchar Świata.
Miejsca na podium w zawodach.
Patterson nigdy nie stanął na podium zawodów PŚ.

</doc>
<doc id="1935672" url="https://pl.wikipedia.org/wiki?curid=1935672" title="Mistrzostwa Świata w Łyżwiarstwie Szybkim w Wieloboju Kobiet 1972">
Mistrzostwa Świata w Łyżwiarstwie Szybkim w Wieloboju Kobiet 1972

30. mistrzostwa świata w łyżwiarstwie szybkim w wieloboju kobiet odbyły się w dniach 4 - 5 marca 1972 roku w holenderskim Heerenveen. Zawodniczki startowały na sztucznym torze na IJsstadion Thialf. Łyżwiarki startowały na czterech dystansach: 500 m, 1000 m, 1500 m, 3000 m. Złoto wywalczyła Holenderka Atje Keulen-Deelstra. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 30 łyżwiarek z 11 krajów. Wszystkie zostały sklasyfikowane.

</doc>
<doc id="1935675" url="https://pl.wikipedia.org/wiki?curid=1935675" title="Millennium Trophy">
Millennium Trophy

Millennium Trophy (irl. "Corn an Mhílaoise") – trofeum sportowe w rugby union przyznawane zwycięzcy meczu pomiędzy zespołami Anglii i Irlandii w trakcie trwania Pucharu Sześciu Narodów.
Trofeum ufundowano w 1988, jako część obchodów milenijnych Dublina. Mecz z 1988 był jedynym, który nie wchodził w skład Pucharu Sześciu Narodów.
Trofeum ma kształt hełmu wikingów z rogami.

</doc>
<doc id="1935676" url="https://pl.wikipedia.org/wiki?curid=1935676" title="Ruprecht 106">
Ruprecht 106

Ruprecht 106 – młoda gromada kulista znajdująca się w odległości około 69,1 tys. lat świetlnych od Ziemi w kierunku konstelacji Centaura. Została odkryta w 1961 roku przez J. Ruprechta. Początkowo sklasyfikowana jako gromada otwarta typu III2m. Znajduje się 60,3 tys. lat świetlnych od centrum Galaktyki.
Gromada Ruprecht 106 wykazuje silne podobieństwo do innej gromady kulistej Fornax 4 należącej do Karła Pieca oraz Terzan 7 pochodzącej prawdopodobnie z Karła Strzelca. Wskazuje to na to, że gromada Ruprecht 106 może pochodzić z nieistniejącej już sferoidalnej galaktyki karłowatej.

</doc>
<doc id="1935677" url="https://pl.wikipedia.org/wiki?curid=1935677" title="Sepp Ferstl">
Sepp Ferstl

Josef "Sepp" Ferstl (ur. 6 kwietnia 1954 w Vogling) – niemiecki niemiecki narciarz alpejski, wicemistrz świata.
Kariera.
Pierwsze punkty w zawodach w zawodach Pucharu Świata zdobył 26 stycznia 1974 roku w Kitzbühel, zajmując ósme miejsce w zjeździe. Na podium zawodów pucharowych po raz pierwszy stanął 22 stycznia 1977 roku w Wengen, gdzie rywalizację w tej konkurencji ukończył na drugiej pozycji. W zawodach tych rozdzielił Austriaka Franza Klammera i Bernharda Russiego ze Szwajcarii. Łącznie sześć razy stawał na podium zawodów PŚ, odnosząc przy tym trzy zwycięstwa: 18 lutego 1977 roku w St. Anton był najlepszy w kombinacji, a 21 stycznia 1978 roku i 20 stycznia 1979 roku w Kitzbühel triumfował w zjazdach. Najlepsze wyniki osiągnął w sezonie 1976/1977, kiedy był jedenasty w klasyfikacji generalnej.
Jego największym sukcesem jest srebrny medal w kombinacji alpejskiej wywalczony podczas mistrzostw świata w Garmisch-Partenkirchen w 1978 roku. Uplasował się tam między Andreasem Wenzelem z Liechtensteinu i Pete'em Pattersonem z USA. Był to jego jedyny medal wywalczony na międzynarodowej imprezie tej rangi. Na tej samej imprezie był też czwarty w zjeździe, przegrywając walkę o medal z Austriakiem Wernerem Grissmannem o 0,03 sekundy. W 1976 roku wystąpił na igrzyskach olimpijskich w Innsbrucku, gdzie jego najlepszym wynikiem było 17. miejsce w tej samej konkurencji. Brał też udział w igrzyskach w Lake Placid cztery lata później, zajmując 25. miejsce w slalomie i 34. miejsce w gigancie.
W 1980 roku zakończył karierę.
Jego syn, Josef Ferstl, również został narciarzem.

</doc>
<doc id="1935682" url="https://pl.wikipedia.org/wiki?curid=1935682" title="Aupaluk">
Aupaluk

Aupaluk – najmniejsza inuicka osada nad zatoką Ungawa w Nunavik w północnym Quebecu (Kanada), około 80 km na południe od Kangirsuk. Znajduje się w administracji regionalnej Kativik w regionie administracyjnym Nord-du-Québec. 
Nazwa osady oznacza "Miejsce w którym ziemia jest czerwona".
W Aupaluk znajduje się 49 prywatnych mieszkań, wszystkie zajmowane przez stałych mieszkańców. Aupaluk jest obsługiwane przez lokalne lotnisko. 
Historia.
W przeciwieństwie do większości osad inuickich w Nunavik, Aupaluk nie powstało na bazie faktorii handlowej ani misji katolickiej. Z uwagi na obfitość karibu, ryb i ssaków morskich miejsce to było tradycyjnym obozowiskiem, z którego korzystało kilka pokoleń Inuitów. W 1981 roku osada Akupaluk została zarejestrowana jako wieś nordycka. Obecnie życie mieszkańców skupione jest głównie na tradycyjnej aktywności.

</doc>
<doc id="1935683" url="https://pl.wikipedia.org/wiki?curid=1935683" title="Baltimore-Washington Metropolitan Area">
Baltimore-Washington Metropolitan Area

Baltimore-Washington Metropolitan Area, Washington-Baltimore-Northern Virginia, DC-MD-VA-WV CSA – obszar statystyczny (Combined statistical area) miasta Baltimore w stanie Maryland i obszaru Waszyngton.

</doc>
<doc id="1935688" url="https://pl.wikipedia.org/wiki?curid=1935688" title="Slaviša Žungul">
Slaviša Žungul

Slaviša Žungul (ur. 28 lipca 1954 w Požarevacu) – jugosłowiański piłkarz pochodzenia chorwackiego, występujący podczas kariery na pozycji napastnika.
Kariera klubowa.
Karierę piłkarską Slaviša Žungul rozpoczął w Hajduku Split. W sezonie 1971/1972 zadebiutował w jego barwach w pierwszej lidze jugosłowiańskiej. W Hajduku grał do 1979 roku. Podczas tego okresu czterokrotnie wywalczył Mistrzostwo Jugosławii w 1972, 1974, 1975, 1979 roku oraz czterokrotnie zdobył Puchar Jugosławii w 1972, 1973, 1974 i 1977 roku.
W 1979 roku wyjechał do amerykańskiego New York Arrows z halowej ligi MISL. W klubie z Nowego Jorku grał do 1983 roku i trzykrotnie zdobył Mistrzostwo MISL w 1980, 1981 i 1982 roku. W latach 1983-1984 grał w klubie Golden Bay Earthquakes z ligi NASL oraz jej futsalowym odpowiedniku.
W latach 1984-1986 grał w futsalowym klubie San Diego Sockers, w którym dwukrotnie w 1985 i 1986 roku był wybierany MVP ligi MISL. W klubie z San Diego występował z Kazimierzem Deyną. W latach 1986-1988 grał w futsalowym klubie Tacoma Stars. Ostatnim klubem w jego karierze był ponownie futsalowy San Diego Sockers, gdzie zakończył karierę w 1990 roku.
Kariera reprezentacyjna.
W reprezentacji Jugosławii Slaviša Žungul zadebiutował 28 września 1974 roku w wygranym 1-0 towarzyskim meczu z Włochami w Zagrzebiu. W 1976 roku został powołany przez selekcjonera Ante Mladinicia do kadry na Mistrzostwa Europy w Jugosławii. Tam był podstawowym zawodnikiem i wystąpił w obu spotkaniach z RFN i Holandią. Ostatni raz w kadrze "plavich" zagrał 25 października 1978 w meczu eliminacji Mistrzostw Europy 1980 z Rumunią. Od 1974 do 1978 roku rozegrał w kadrze narodowej 14 meczów.

</doc>
<doc id="1935691" url="https://pl.wikipedia.org/wiki?curid=1935691" title="Giovanni Gibboni">
Giovanni Gibboni

Giovanni Gibboni (ur. ?, zm. 4 grudnia 1669) – włoski właściciel największych w połowie XVII w. zakładów metalowych w Rzeczypospolitej, tzw. manufaktury bobrsko-samsonowskiej w dobrach kieleckich biskupów krakowskich.
Po śmierci Caccich został jednym z trzech administratorów zakładów w Bobrzy (razem z Giacomem Gianottim i Bernardem Servallim), od 1645 roku był jedynym ich właścicielem. Do zespołu bobrskiego dołączyły zakłady w Suchedniowie i w Samsonowie, nabyte w 1636 roku od Aleksandra Szembeka, gdzie w 1641 roku zbudował drugi wielki piec. Po zniszczeniu wielkiego pieca w Bobrzy w końcu lat pięćdziesiątych XVII w. Gibboni zbudował nowy w Hamrze nad Bobrzą. Zespół bobrsko-samsonowski poza dwoma wielkimi piecami obejmował liczne kuźnice, fryszerki, slofarnię, odlewnie dział, itp., a także trzy kopalnie podziemne rudy żelaza. Dodatkowo Gibboni miał prawo do wyrębu drewna w lasach biskupstwa oraz dzierżawił kilka wsi, z których rekrutował przymusową siłę roboczą. W połowie XVII w. posiadał hutę szklaną w rejonie Kielc. Zajmował się również eksploatacją i przetwórstwem rud metali nieżelaznych: w starostwie chęcińskim był gwarkiem kopalń rud ołowiu, okresowo olbornikiem chęcińskim i podstarościm, posiadał też wieś Skiby ze złożami rud ołowiu. W podkieleckich dobrach biskupstwa krakowskiego (Samsonów, Białogon, Niewachlów, Kostomłoty) posiadał okresowo huty miedzi i ołowiu. Po utworzeniu przez biskupów krakowskich komory ołowiu (obowiązek sprzedaży ołowiu komorze po cenach niższych od rynkowych – forma dodatkowego podatku od gwarków, rzadko stosowana w Polsce w stosunku do górnictwa metali nieżelaznych) był jej dzierżawcą, skupując cały ołów kielecki. Zakłady Gibboniego produkowały amunicję, lufy dział i ręcznej broni palnej, broń białą, kotły, garnki, narzędzia, a także stal w laskach. Głównym odbiorcą była artyleria koronna (zapotrzebowanie z jej strony wzrosło szczególnie w okresie wojen połowy XVII w.), część wyrobów eksportowano za granicę. Ciesząc się specjalną protekcją królów polskich, uzyskał przywileje m.in. na wolny, bezcłowy handel metalami. W 1654 został nobilitowany. Po śmierci Gibboniego przedsiębiorstwo objął jego syn Jakub.

</doc>
<doc id="1935697" url="https://pl.wikipedia.org/wiki?curid=1935697" title="Tarczała (herb szlachecki)">
Tarczała (herb szlachecki)



</doc>
<doc id="1935698" url="https://pl.wikipedia.org/wiki?curid=1935698" title="Marcjan Ogiński">
Marcjan Ogiński



</doc>
<doc id="1935700" url="https://pl.wikipedia.org/wiki?curid=1935700" title="Theon">
Theon



</doc>
<doc id="1935701" url="https://pl.wikipedia.org/wiki?curid=1935701" title="Best In The Desert">
Best In The Desert

Best In The Desert (BITD) Racing Association – amerykański związek wyścigowy, promujący motocyklowe i samochodowe rajdy off-road, mający swoją siedzibę w Las Vegas w stanie Nevada, założony w 1984 przez Casey Folksa. BITD organizuje najdłuższy rajd terenowy w Stanach Zjednoczonych jakim jest "Vegas to Reno". Trasa "Vegas to Reno" wynosi 540 mil (ok. 870 km).
Początkowo związek zajmował się organizowaniem motocyklowych rajdów terenowych, a w 1996 włączono do również do rywalizacji samochody terenowe i ustanowiono sztandarowy dla związku wyścig "Vegas to Reno". Na początku lat 2000. organizacja zorganizowała również rajdy na terenie Meksyku (Baja Mex 300). Związek określany jest jako największa organizacja promująca rajdy terenowe na terenie Ameryki Północnej.
Media.
Relacje z wyścigów prowadzą dwie stacje telewizyjne: MavTV oraz America One.

</doc>
<doc id="1935702" url="https://pl.wikipedia.org/wiki?curid=1935702" title="Kamienica przy pl. Bolesława Chrobrego 13 w Kłodzku">
Kamienica przy pl. Bolesława Chrobrego 13 w Kłodzku

Kamienica przy pl. Bolesława Chrobrego 13 w Kłodzku – zabytkowa kamienica położona na kłodzkim rynku (plac Bolesława Chrobrego), w jego południowo-zachodniej pierzei.
Historia.
Pierwsze domy w tym miejscu powstały na przełomie XIII/XIV w., co wiązało się z lokacją Kłodzka oraz wytyczeniem rynku. Były to zabudowania prawdopodobnie drewniane. W ciągu kolejnych stuleci, a zwłaszcza w XVI w. rozpoczął się trwający dwa stulecia okres przebudowy kłodzkiej starówki, w efekcie czego powstało wiele nowych kamienic renesansowych, a następnie barokowych. Wśród nich powstała także obecna kamienica "Pod Murzynem".
W 1644 r. dom ten został odsprzedany przez pisarza rady miejskiej, Adama Opitza, aptekarzowi – Erasmusowi Lyranusowi. W 1722 r. kamienica otrzymała miano "Pod Murzynem", a jej właściciele zmieniali się wielokrotnie aż do 1887 r., kiedy budynek nabył aptekarz Johannes Schittny, pochodzący z Żagania. Nastał okres stabilizacji, który został utrwalony uzyskaniem w 1892 r. koncesji na produkcję "Balsamu Jerozolimskiego" (obecnie zwany "Balsamem Pustelnika"). W 1910 r. zlecił on gruntowną przebudowę apteki i kamienicy w modnym wówczas stylu secesyjnym. J. Schittny zmarł w 1914 r., a kamienica znajdowała się w rękach jego potomków do roku 1945.
W 1945 r. apteka, która nadal mieści się na parterze, została upaństwowiona, a rodzina Schittnych wyjechała do Gütersloh, gdzie kontynuuje do dziś tradycje aptekarskie.
Zarządzeniem wojewódzkiego konserwatora zabytków z dnia 3 kwietnia 1984 roku kamienica została wpisana do rejestru zabytków.
Architektura.
Kamienica "Pod Murzynem" jest budynkiem dwuosiowym, czterokondygnacyjnym o bliźniaczych oknach, reprezentującym styl secesyjny. Zwieńczona jest fantazyjnym szczytem. Elewację zdobi fryz figuralny, zaś na drugim piętrze występują wykusze okienne.

</doc>
<doc id="1935704" url="https://pl.wikipedia.org/wiki?curid=1935704" title="Marcjan Michał Ogiński">
Marcjan Michał Ogiński

Marcjan (Marcin) Michał Ogiński herbu własnego (ur. 1672 – zm. 1750) – wojewoda witebski od 1730, kasztelan witebski 1703-1730, miecznik wielki litewski 1695-1703, marszałek Trybunału Głównego Wielkiego Księstwa Litewskiego w 1712, 1718, 1723, książę, marszałek konfederacji generalnej Wielkiego Księstwa Litewskiego w 1734 roku.
Życiorys.
5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Był członkiem konfederacji olkienickiej w 1700 roku. Był uczestnikiem Walnej Rady Warszawskiej 1710 roku. 
W 1720 roku ufundował w Mikulinie koło Orszy kościół św. Antoniego i klasztor Bernardynów. 
Był członkiem konfederacji generalnej zawiązanej 27 kwietnia 1733 roku na sejmie konwokacyjnym. W czasie elekcji w 1733 roku został sędzią generalnego sądu kapturowego. W 1733 roku podpisał elekcję Stanisława Leszczyńskiego. Jako deputat z Senatu podpisał "pacta conventa" Stanisława Leszczyńskiego w 1733 roku. 
W 1736 odznaczony Orderem Orła Białego.

</doc>
<doc id="1935705" url="https://pl.wikipedia.org/wiki?curid=1935705" title="Marcin Ogiński">
Marcin Ogiński



</doc>
<doc id="1935708" url="https://pl.wikipedia.org/wiki?curid=1935708" title="Phellodendron sachalinense">
Phellodendron sachalinense



</doc>
<doc id="1935710" url="https://pl.wikipedia.org/wiki?curid=1935710" title="Julius von Szymanowsky">
Julius von Szymanowsky



</doc>
<doc id="1935713" url="https://pl.wikipedia.org/wiki?curid=1935713" title="Kościół Świętego Krzyża w Dalby">
Kościół Świętego Krzyża w Dalby

Kościół Świętego Krzyża w Dalby (szw. "Dalby Heligkorskyrka") – kościół położony w Dalby, region Skania, ok. 10 km na południowy wschód od Lund.
Jeden z najstarszych, kamiennych kościołów Skandynawii.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Kamień węgielny pod budowę kościoła uważanego za najstarszy zachowany kamienny kościół na Półwyspie Skandynawskim, położono w 1060. Pozostałości tego najwcześniejszego kościoła zachowały się w południowej części nawy środkowej w filarze wmurowanym w niszę. Potężna wieża zachodnia z pomieszczeniem wejściowym na parterze, sklepionym krzyżowo wzniesiona została na pocz. XII w.
Diecezja w Dalby została założona w 1060 kiedy król Danii Swen II Estrydsen otrzymał zgodę z Rzymu na podział diecezji Roskilde na 9 nowych diecezji, z których 2 miały być w Skanii, w Lund i w Dalby. Powody, dla których powstały nowe diecezje w Skanii, w miastach położonych blisko siebie nie są do końca jasne. Być może król w ten sposób chciał podkreślić swoją pozycję wobec cesarza Niemiec oraz zaakcentować duńskie ambicje wobec Wysp Brytyjskich, które zaatakował w 1069. Drugim powodem mogła być chęć uczynienia z Dalby centrum misyjnego dla pierwszego biskupa tej diecezji, pochodzącego z Niemiec Egino, który po 1060 schrystianizował pobliską krainę Blekinge oraz współdziałał przy chrystianizacji środkowej Szwecji z punktem wypadowym w Skarze. Według kronikarza Adama z Bremy zamierzał również zniszczyć pogańską świątynię w Gamla Uppsala.
Na zachód od kościoła w Dalby znajdowały się również dobra królewskie. Ich resztki odkryto podczas prac wykopaliskowych.
W 1066 biskup Egino objął biskupstwo w Lund po zmarłym biskupie Henryku, po czym obie diecezje uległy połączeniu w jedną, z siedzibą w Lund; tym samym kościół w Dalby utracił status katedry.
Kościół w Dalby został następnie kościołem klasztornym augustianów i był nim przez cały okres średniowiecza.
W kościele spoczął syn Swena II Estrydsena, król Danii Harald Hein, który zmarł 17 kwietnia 1080.

</doc>
<doc id="1935714" url="https://pl.wikipedia.org/wiki?curid=1935714" title="Seitaad">
Seitaad

Seitaad – rodzaj zauropodomorfa żyjącego we wczesnej jurze na obecnych terenach Ameryki Północnej. Został opisany w 2010 roku przez Josepha Serticha i Marka Loewena w oparciu o niekompletny szkielet (UMNH VP 18040) obejmujący 11 kręgów tułowiowych, 16 szyjnych, obręcze barkowe, niemal kompletną lewą a fragmentaryczną prawą kończynę przednią, niekompletną kość miedniczną i lewą kończynę tylną oraz gastralia. Szczątki odnaleziono w złożach piaskowca u podstawy Navajo Sandstone, przy granicy z formacją Kayenta, na terenie Comb Ridge w hrabstwie San Juan w Utah. Szczątki innych wczesnojurajskich zauropodomorfów odkryte w osadach Navajo Sandstone przypisywano do rodzaju "Anchisaurus", jednak hipoteza ta bywa kwestionowana.
Holotyp "Seitaad ruessi" jest jednym z najbardziej kompletnych szkieletów kręgowców odkrytych w Navajo Sandstone. Osobnik prawdopodobnie zginął przed przysypaniem go przez osady. "Seitad ruessi" został uznany przez Serticha i Loewena za odrębny takson na podstawie kilku cech morfologicznych obręczy barkowej oraz kończyn przednich niewystępujących u innych zauropodomorfów. Analizy filogenetyczne przeprowadzone przez autorów sugerują, że "Seitaad" jest stosunkowo zaawansowanym prozauropodem, należącym do kladu Plateosauria, obejmującego m.in. plateozaury i bardziej zaawansowane zauropodomorfy, w tym zauropody. Niektóre analizy wspierały przynależność seitaada do Plateosauridae, jako takson bardziej zaawansowany niż koloradizaur, lecz bardziej bazalny od plateozaura i riochazaura. Inne sugerowały, że "Seitaad" należy do Massospondylidae jako rodzaj bardziej zaawansowany od masospondyla a siostrzany dla "Adeopapposaurus". Z analizy kladystycznej przeprowadzonej przez Apaldetti i współpracowników (2011) wynika, że "Seitaad" nie należał do Plateosauridae ani Massospondylidae, lecz był taksonem siostrzanym do kladu Anchisauria (obejmującego m.in. rodzaje "Anchisaurus" i "Melanorosaurus" oraz zauropody).
Nazwa "Seitaad" pochodzi od nazwy mitycznego „piaskowego potwora” z folkloru Nawahów, który swoje ofiary grzebał w wydmach. Nazwa gatunkowa gatunku typowego honoruje Everetta Ruessa – artystę i przyrodnika, który w wieku 20 lat zaginął podczas badania południowych terenów Utah.

</doc>
<doc id="1935715" url="https://pl.wikipedia.org/wiki?curid=1935715" title="Seitaad ruessi">
Seitaad ruessi



</doc>
<doc id="1935716" url="https://pl.wikipedia.org/wiki?curid=1935716" title="Henryk Kłótnik">
Henryk Kłótnik



</doc>
<doc id="1935719" url="https://pl.wikipedia.org/wiki?curid=1935719" title="Otto Dziecię">
Otto Dziecię



</doc>
<doc id="1935720" url="https://pl.wikipedia.org/wiki?curid=1935720" title="Otto z Brunszwiku">
Otto z Brunszwiku



</doc>
<doc id="1935721" url="https://pl.wikipedia.org/wiki?curid=1935721" title="Przemysław Noszak">
Przemysław Noszak



</doc>
<doc id="1935724" url="https://pl.wikipedia.org/wiki?curid=1935724" title="Knud Wielki">
Knud Wielki



</doc>
<doc id="1935725" url="https://pl.wikipedia.org/wiki?curid=1935725" title="Bolesław Srogi">
Bolesław Srogi



</doc>
<doc id="1935726" url="https://pl.wikipedia.org/wiki?curid=1935726" title="Olaf Święty">
Olaf Święty



</doc>
<doc id="1935727" url="https://pl.wikipedia.org/wiki?curid=1935727" title="Bolesław Okrutny">
Bolesław Okrutny



</doc>
<doc id="1935728" url="https://pl.wikipedia.org/wiki?curid=1935728" title="Lista odcinków serialu Powodzenia, Charlie!">
Lista odcinków serialu Powodzenia, Charlie!

W artykule znajduje się lista odcinków amerykańskiego sitcomu dla młodzieży Powodzenia, Charlie!, wchodzącego w kanon Disney Channel Original Series.
Serie.
&lt;onlyinclude&gt;&lt;/onlyinclude&gt;

</doc>
<doc id="1935729" url="https://pl.wikipedia.org/wiki?curid=1935729" title="Filip Habsburg">
Filip Habsburg



</doc>
<doc id="1935734" url="https://pl.wikipedia.org/wiki?curid=1935734" title="Ira Einhorn">
Ira Einhorn

Samuel Ira Einhorn, znany jako "The Unicorn Killer" ("Jednorożec-zabójca") (ur. 15 maja 1940 w Filadelfii, zm. 3 kwietnia 2020 w Somerset) – amerykański działacz ekologiczny w latach 60. i 70. XX wieku.
Urodził się w rodzinie żydowskiej. Studiował na University of Pennsylvania. Przez pięć lat był związany z Holly Madux, którą w końcu zamordował. Po jej śmierci zapewniał policję, że Holly zerwała z nim i już do niego nie wróciła. Tuż po zabójstwie wyjechał do Nowego Jorku. Osiemnaście miesięcy później ciało Holly Maddux policja odnalazła w skrzyni przechowywanej w szafie w mieszkaniu Einhorna. Sam podejrzany został zatrzymany i zwolniony za kaucją. W 1981 roku, na kilka dni przed ogłoszeniem wyroku Einhorn zbiegł do Europy. Przez kolejne 12 lat podróżował po Europie, odwiedzając m.in. Francję, Wielką Brytanię, Szwecję. Rozpoznany w Irlandii, jednak z powodu braku umowy o ekstradycję z USA nie został zatrzymany. Za zabójstwo Holly Maddux, Einhorn został skazany zaocznie w 1993 na dożywocie bez możliwości zwolnienia warunkowego. W 1997 został ujawniony jego pobyt we Francji. W wyniku różnic w prawie karnym jego ekstradycja odbyła się dopiero 20 lipca 2001. Rozpoczęła się ponownie rozprawa sądowa i 17 października 2002 został skazany na dożywocie bez prawa do warunkowego zwolnienia. Einhorn odbywał karę w więzieniu w Houtzdale w centralnej Pensylwanii.
Używał pseudonimu "The Unicorn" (ang. jednorożec), będącego tłumaczeniem jego nazwiska z języka niemieckiego.

</doc>
<doc id="1935739" url="https://pl.wikipedia.org/wiki?curid=1935739" title="21 Dywizja Artylerii Obrony Przeciwlotniczej">
21 Dywizja Artylerii Obrony Przeciwlotniczej

21 Dywizja Artylerii Obrony Przeciwlotniczej (21 DA OPL) – związek taktyczny artylerii przeciwlotniczej ludowego Wojska Polskiego.
W „Planie zamierzeń organizacyjnych na lata 1951–1952" założono sformowanie nowego związku taktycznego artylerii przeciwlotniczej, w składzie trzech pułków artylerii średniego kalibru i jednego pułku artylerii małego kalibru (85 paplot):
Z zamiaru sformowania dywizji zrezygnowano. Przewidziane dla tej dywizji: 3, 4 i 60 pułki artylerii OPL zostały utworzone jako samodzielne jednostki. Z kolei 85 pa OPL został włączony w skład 7 Korpusu Artylerii Przeciwlotniczej.

</doc>
<doc id="1935740" url="https://pl.wikipedia.org/wiki?curid=1935740" title="Wicher (album Sacrilegium)">
Wicher (album Sacrilegium)

Wicher – debiutancki album polskiego zespołu muzycznego Sacrilegium wydany w 11 kwietnia 1996 roku przez polską wytwórnię płytową Pagan Records.

</doc>
<doc id="1935742" url="https://pl.wikipedia.org/wiki?curid=1935742" title="Kamienica przy pl. Bolesława Chrobrego 15 w Kłodzku">
Kamienica przy pl. Bolesława Chrobrego 15 w Kłodzku

Kamienica przy ul. Bolesława Chrobrego 15 w Kłodzku – zabytkowa kamienica położona na kłodzkim rynku, w jego południowo-wschodniej stronie, na rogu ul. Bolesława Chrobrego i ul. Armii Krajowej.
Historia.
Pierwsze domy na miejscu dzisiejszej kamienicy nr 15, powstały na przełomie XIII i XIV w., co wiązało się z lokacją Kłodzka oraz wytyczeniem rynku. Były to zabudowania prawdopodobnie drewniane. 
Obecna kamienica nr 15 powstała w latach 1585-1588, w stylu renesansowym. Została ona gruntownie przebudowana ok. 1700 r. w stylu barokowym. Była remontowana na początku XX w. i w latach 1986-1991.
Zarządzeniem wojewódzkiego konserwatora zabytków z dnia 12 kwietnia 1966 roku kamienica została wpisana do rejestru zabytków
Architektura.
Jest to okazały budynek trzykondygnacyjny, czteroosiowy, przerobiony całkowicie w XVIII w., poza parterem od strony ul. Armii Krajowej, który zachował cechy renesansowe. Elewacja od strony pl. Chrobrego posiada parter z dobrymi detalami barokowymi i trzema oknami o ładnych uszatych obramieniach. Na gładkim gzymsie wstęgowym spoczywają cztery pilastry korynckie, biegnące przez dwa piętra. Piąty z nich usunięto w 1924 r., psując tym samym bezpowrotnie fasadę. Cztery okna pierwszego piętra mają obdasznice trójkątne (zewnętrzne) i łukowe (wewnętrzne), z płaskorzeźbami w polach. Drugie piętro ma zbliżone do parterowych. Szczyt jest ścięty (półszczyt), o szeroko złożonych spłynach zakończonych dyskretnymi ślimacznicami, posiadając cztery skromne okna z opaskami.
Elewacja południowa od strony ul. Armii Krajowej jest całkiem odmienna z wyjątkiem parteru. Jest ona mniej efektowna od pozostałych części budynku. Ze względu na zróżnicowanie terenu jest wyższa o jedną kondygnację. Dekoracja nawiązuje do elewacji frontowej, ale jest wykonana w gorszym stylu. Na większą uwagę zasługuje sześć portali parteru. Pochodzą one z XVI w. Wyjątkiem jest czwarty portal, licząc od rogu budynku wykonany w 1924 r. Wszystkie są do siebie bardzo podobne.

</doc>
<doc id="1935746" url="https://pl.wikipedia.org/wiki?curid=1935746" title="Cederblad 214">
Cederblad 214

Cederblad 214 (również Ced 214) – obszar H II (również mgławica emisyjna) znajdujący się w konstelacji Cefeusza w odległości około 6000 lat świetlnych od Ziemi. Cederblad 214 wraz z mgławicą NGC 7822 jest częścią większego kompleksu mgławic. Została skatalogowana przez Stefana Cederblada w jego katalogu w 1946 roku.

</doc>
<doc id="1935747" url="https://pl.wikipedia.org/wiki?curid=1935747" title="Symbole Christoffela">
Symbole Christoffela

Symbole Christoffela – zespół liczb rzeczywistych, pojawiający się przy obliczaniu różniczek wektora w układach współrzędnych krzywoliniowych, wprowadzonych w dowolnych rozmaitościach riemannowskich.
Np. różniczka wektora formula_1 powstająca przy infinitezymalnej zmianie położenia formula_2 na formula_3 na rozmaitości wyrażana jest za pomocą symboli Christoffela drugiego rodzaju. W ogólności symbole te występują w różniczkach wielkości tensorowych, gdy oblicza się zmianę tych wielkości przy zmianie położenia na rozmaitości (wektor jest tensorem I rzędu). Symbole te pojawiają się także w równaniach różniczkowych określających linie geodezyjne.
Istnieją dwa, blisko spokrewnione ze sobą typy symboli:
Nazwa symboli pochodzi od Elwina Bruno Christoffela.
Baza lokalna wektorów na rozmaitości.
Niech formula_6 oznaczają współrzędne (na ogół krzywoliniowe) zdefiniowane na rozmaitości formula_7 przy czym formula_8 jest wymiarem rozmaitości.
Wektory styczne do linii współrzędnych oblicza się ze wzoru
gdzie formula_10 jest wektorem wodzącym punktu na rozmaitości. Wektory te definiują lokalną bazę, określona dla przestrzeni stycznej formula_11 w punkcie formula_2 rozmaitości formula_13 (Odtąd będziemy skrótowo mówić „punkt formula_2” zamiast „punkt o wektorze wodzącym formula_2”. Zauważmy jednak, że wektor wodzący zależy od przyjętego początku układu współrzędnych, punkt zaś jest niezależnym od tego wyboru elementem rozmaitości). Dla każdego punktu rozmaitości da się określić lokalną, unikalną bazę.
Tensor metryczny.
Na podstawie wektorów bazy łatwo jest obliczyć tensor metryczny rozmaitości, licząc iloczyny skalarne
Tensor ten ma więc formula_17 elementów. Jest to postać kowariantna (o dolnych indeksach) tensora. Postać kontrawariantną (o górnych indeksach) otrzymuje się jako macierz odwrotną z macierzy formula_18 czyli:
Symbole Christoffela pierwszego rodzaju.
Symbole Christoffela pierwszego rodzaju można obliczyć, różniczkując elementy tensora metrycznego formula_20
Symbole Christoffela pierwszego rodzaju nie są tensorami, mimo że są zapisane w takiej samej notacji jak tensory. Symbole te zależą od elementów tensora metrycznego formula_22 wybranego układu współrzędnych. Dlatego w danej rozmaitości można wybrać taki układ współrzędnych, w którym symbole Christoffela wyzerują się w otoczeniu wybranego punktu formula_23 Ale nie będzie tak już w innych punktach, gdyż tensor metryczny zmienia się ze zmianą położenia punktu formula_2 na rozmaitości. Powyższe uwagi dotyczą także symboli Christoffela drugiego rodzaju.
Symbole Christoffela drugiego rodzaju.
Symbole Christoffela drugiego rodzaju można obliczyć, różniczkując elementy tensora metrycznego formula_20
przy czym wielkości o górnych indeksach formula_27 są elementami macierzy odwrotnej do macierzy formula_18 tj.
gdzie formula_30 – delta Kroneckera i obowiązuje notacja sumacyjna Einsteina (w powyższym wzorze sumowanie przebiega po wskaźniku formula_31).
Także symbole Christoffela drugiego rodzaju nie są tensorami. Zachodzi symetria:
– to wynika z definicji symboli formula_33 oraz z symetrii tensora metrycznego.
Liczba symboli zależy od formula_34 Np. dla formula_35 mamy formula_36 symbol. Dla formula_37 mamy już formula_38 symbole itd.
Szkic wyprowadzenia symboli drugiego rodzaju.
1) Symbole Christoffela drugiego rodzaju formula_39 są zdefiniowane jako takie wielkości liczbowe, które spełniają równanie
gdzie formula_41 jest połączeniem Leviego-Civity obliczonym w kierunku wektora formula_42
2) Symbole te można także wyprowadzić z warunku zerowania się pochodnych kowariantnych tensora metrycznego formula_43
Przez permutację indeksów oraz sumowanie otrzymuje się wyrażenie symboli Christoffela w zależności od elementów tensora metrycznego – wzór podany na początku tego rozdziału.
Notacja skrócona.
W notacji skróconej symbole formula_45 oraz symbole pochodnych cząstkowych formula_46 są zastępowane symbolami formula_47 oraz formula_48 Np.
Symbole Christoffela dla 4-wymiarowej czasoprzestrzeni.
W ogólnej teorii względności czasoprzestrzeń jest traktowana jako 4-wymiarowa rozmaitość pseudoriemannowska. Symbole Christoffela oblicza się według takich samych wzorów, jak podano wyżej, przy czym indeksy współrzędnych numeruje się tradycyjnie liczbami formula_50
Symbole Christoffela są tu wielkościami analogicznymi do natężeń pól grawitacyjnych teorii grawitacji Newtona. Wybór układu współrzędnych związanego z obserwatorem swobodnie spadającym w polu grawitacyjnym powoduje zerowanie się symboli Christoffela dla punktów w pobliżu początku układu współrzędnych (w układach tych ciała są w stanie nieważkości).
Przykład – współrzędne biegunowe.
Liczenie wektorów bazy.
Obliczymy wektory bazowe dla układu współrzędnych biegunowych formula_51
Tutaj formula_52 Między tymi współrzędnymi a współrzędnymi kartezjańskimi formula_53 (formula_2 oznacza teraz współrzędną kartezjańską, nie punkt w rozmaitości) zachodzą związki:
Wektory bazy formula_57 mają postać:
Długości wektorów bazy wynoszą:
Widać, że długość wektora formula_64 rośnie proporcjonalnie do formula_65 – nie jest to wektor jednostkowy! Fakt ten jest słuszny w ogólności, gdy wektory bazy są liczone za pomocą wyżej podanego wzoru. Stąd m.in. wynika zmiana współrzędnych wektorów pola wektorowego podczas przemieszczania się z danego punktu do innego punktu, w szczególności infinitezymalnie oddalonego – gdyby pole wektorowej było stałe np. wzdłuż osi ox, to oddalenie się od początku układu wzdłuż tej osi spowodowałoby zmniejszanie się współrzędnej wektora pola ze względu na wydłużenie się wektora bazy.
Liczenie tensora metrycznego.
Obliczamy iloczyny skalarne formula_66
co w postaci macierzowej wygląda tak:
Tensor kontrawariantny otrzymamy, licząc macierz odwrotną do macierzy elementów formula_72
Liczenie symboli Christoffela drugiego rodzaju.
Mając tensor metryczny, obliczamy z wzoru wartości symboli Christoffela
przy czym w liczeniu każdego symbolu formula_75 – ze względu na użytą w zapisie konwencję sumacyjną Einsteina.
Ponieważ formula_76 dla formula_77 to upraszcza znacznie obliczenia. Otrzymamy:
Pozostałe symbole zerują się, tj. formula_80

</doc>
<doc id="1935748" url="https://pl.wikipedia.org/wiki?curid=1935748" title="The Arsenal Stadium Mystery">
The Arsenal Stadium Mystery

The Arsenal Stadium Mystery – brytyjski film kryminalny z 1939 roku w reżyserii Thorolda Dickinsona. Jeden z pierwszych filmów fabularnych, w których piłka nożna jest centralnym elementem fabuły.
Akcja filmu umieszczona jest, jak sugeruje tytuł, na Arsenal Stadium w Highbury w Londynie, stadionie angielskiego klubu piłkarskiego Arsenal F.C. Przez sam film przewija się kilku ówczesnych zawodników Kanonierów (m.in. Cliff Bastin i Eddie Hapgood) oraz menadżer klubu George Allison.
Dickinson planował kontynuację, "The Denham Studio Mystery", lecz pomysł po pewnym czasie upadł.

</doc>
<doc id="1935756" url="https://pl.wikipedia.org/wiki?curid=1935756" title="Buspas">
Buspas

Buspas – pas ruchu dla autobusów wytyczony w celu usprawnienia transportu miejskiego, który spowalniają zatory drogowe. Zgodnie z ustawą o elektromobilności, od 22 lutego 2018 roku z buspasów mogą korzystać samochody elektryczne; czasem korzystanie z buspasów przysługuje także w ramach "carpoolingu" (w niektórych polskich miastach kierowcom przewożącym co najmniej dwóch pasażerów) oraz osobom prowadzącym taksówki, motocykle i rowery, jednak w tym ostatnim przypadku takie rozwiązanie wywołuje liczne kontrowersje, gdyż ogranicza przepustowość buspasów, przez co nie służy ich pierwotnej funkcji (rower – z uwagi na niewielką szybkość – spowalnia jazdę autobusu). Buspasy są ważnym elementem szybkiej komunikacji autobusowej, będącej odpowiedzią na wyzwania stawiane publicznemu transportowi zbiorowemu, jak zakorkowane ulice (czy nawet zapaść komunikacyjna), przeciążone systemy komunikacji miejskiej i podmiejskiej czy zanieczyszczenie środowiska.
Funkcja.
Buspasy dają pierwszeństwo autobusom w celu skrócenia czas podróży w godzinach szczytu. Długość buspasów nie jest istotna – wystarczy, jeśli służą jako ominięcie punktu będącego zwykle źródłem zatoru, na przykład skrzyżowania. Niektóre miasta posiadają rozbudowane ich odcinki, często w ramach sieci szybkiej komunikacji autobusowej.
Buspasy tworzy się na drogach, które często są zatłoczone lub należą do ruchliwych tras autobusowych. Całe drogi można przekształcić na buspasy (np. Oxford Street w Londynie czy Fulton Street w Nowym Jorku), dopuszczając jedynie ruch autobusów, taksówek i samochodów dostawczych bądź włączyć do nich buspas w przeciwnym kierunku. Niektóre buspasy są czynne w pewnych godzinach w ciągu dnia, zazwyczaj w czasie szczytu, normalnie zaś są do dyspozycji dla wszystkich pojazdów. Zdarza się, że buspas działa tylko w jednym kierunku, w którym zwykle odnotowuje się zwiększony ruch.
Buspasy mogą mieć oddzielną sygnalizację świetlną, dzięki której autobusy mają pierwszeństwo na skrzyżowaniach.
Historia.
Według Amerykańskiego Stowarzyszenia Transportu Publicznego ("American Public Transportation Association") i Narodowej Bazy Transportowej ("National Transit Database") pierwszy na świecie buspas powstał w Chicago w 1939 roku.
W Europie pierwsze buspasy zostały wprowadzone w niemieckim Hamburgu w 1962. Wkrótce jego śladem podążyły kolejne niemieckie miasta, a w 1971 oficjalnie usankcjonowano buspasy w niemieckim kodeksie drogowym. Specjaliści z innych krajów, m.in. Japonii, zastosowali podobne rozwiązania na przykładzie Niemiec. W styczniu 1964 buspas pojawił się na paryskiej ulicy quai du Louvre, a pas w przeciwnym kierunku wprowadzono na pont de l’Alma w czerwcu 1966. Pierwszy londyński buspas otworzono w lutym 1968 na moście Vauxhall Bridge. Do 1972 uruchomiono 149 km buspasów w 100 miastach państw OECD, ale sieć znacznie się rozrosła w kolejnych dekadach. Pierwsza droga autobusowa w Stanach Zjednoczonych, El Monte Busway, powstała na odcinku między El Monte i Downtown w Los Angeles w 1974.
Buspasy w Polsce.
 Znaki informacyjne służące wydzielaniu pasu ruchów dla autobusów opublikowano już w czasach PRL, w "Rozporządzeniu Ministra Komunikacji i Spraw Wewnętrznych z dnia 9 sierpnia 1983 r. w sprawie znaków i sygnałów drogowych". W 1985 roku w "Rozporządzeniu Ministra Administracji i Gospodarki Przestrzennej z dnia 21 lutego 1985 r. w sprawie dodatkowych znaków i sygnałów dla kierujących tramwajami i trolejbusami" ujęto nowe sygnalizatory dla kierujących trolejbusami oraz "innymi pojazdami komunikacji publicznej poruszających się przeznaczonymi dla nich pasami ruchu"..
"Buspasy" są pojęciem stosowanym oficjalnie w polskiej statystyce publicznej. Od 2013 roku dane o długości buspasów w polskich gminach są gromadzone w Banku Danych Lokalnych.
W Warszawie pierwsze, krótkie odcinki buspasów uruchomiono w roku 1993. Według danych za rok 2018, buspasy funkcjonowały w 35 polskich miastach.
Problemy.
Wprowadzenie buspasów wiąże się z zajmowaniem istniejących pasów ruchu oraz ze zmniejszeniem wąsko rozumianej przepustowości dróg. Jest to jednak przepustowość liczona w liczbie pojazdów, a nie liczbie osób. Jest to skuteczne m.in. jeśli lokalne władze chcą połączyć elementy transportu publicznego z redukcją przestrzeni dla kierowców samochodów osobowych.
Buspasy mogą okazać się nieskuteczne, jeżeli nie jest egzekwowany zakaz parkowania na nich (np. na obszarach handlowych). W takich przypadkach autobusy muszą włączyć się do normalnego ruchu, co może doprowadzić do ich zatrzymania i dodatkowych opóźnień względem rozkładu jazdy. Przeznaczenie buspasa do prawoskrętów również ogranicza jego przepustowość.
Często poruszają się po nich nieuprawnione samochody, powodując mniejszą przepustowość ulic.
Sieci buspasów w wybranych miastach.
Na najbardziej ruchliwym buspasie w Stanach Zjednoczonych (Lincoln Tunnel w Nowym Jorku) w szczycie przejeżdża 700 autobusów na godzinę (średnio więc jeden autobus co 5 sekund).

</doc>
<doc id="1935757" url="https://pl.wikipedia.org/wiki?curid=1935757" title="Dekret o ochronie Państwa">
Dekret o ochronie Państwa

Dekret Polskiego Komitetu Wyzwolenia Narodowego z dnia 30 października 1944 r. o ochronie Państwa – akt prawny z okresu wczesnej "Polski Ludowej", będący uzupełnieniem Kodeksu karnego Wojska Polskiego z dnia 23 października 1944 r.
Służył on do zwalczania przeciwników władz. Przewidywał zasadniczo dwie kary: karę więzienia albo karę śmierci, i to za każde z przestępstw wymienionych w artykułach 1–11 (w tym m.in. za posiadanie broni lub radioodbiornika). Ogłoszony 30 października 1944 (), wszedł w życie 3 listopada 1944 - ale obowiązywał od 15 sierpnia 1944 - co było rażącym działaniem prawa wstecz.
Obowiązywał do 16 listopada 1945 r., kiedy to został uchylony przez mały kodeks karny.

</doc>
<doc id="1935758" url="https://pl.wikipedia.org/wiki?curid=1935758" title="Ronnie Dix">
Ronnie Dix

Ronnie Dix (ur. 5 września 1912 w Bristolu; zm. 1998) – angielski piłkarz występujący na pozycji napastnika.
Kariera klubowa.
W wieku 15 lat Dix rozpoczął grę w Bristol Rovers. Mając 15 lat i 173 dni zadebiutował w tym zespole. W 1928 roku Dix stał się najmłodszym zdobywcą bramki w the Football League, kiedy to strzelił bramkę dla Bristol Rovers w meczu z Norwich City w Third Division. Miał wtedy 15 lat i 180 dni.
Następnie Dix grał w Blackburn Rovers, Aston Villi, Derby County i Tottenhamie Hotspur. W latach 1947–1948 grał w Reading, gdzie rozegrał 51 meczów i zdobył 15 goli.
W czasie II wojny światowej gościnnie występował w Bristol City, Chester, Blackpool, Bradford Park Avenue, Wrexham, York City i Liverpoolu. 
Dix był także utalentowanym krykiecistą i członkiem klubu golfowego Long Ashton.
Kariera reprezentacyjna.
Ronnie Dix 9 listopada 1938 roku zadebiutował w reprezentacji Anglii w meczu z Norwegią. W spotkaniu tym strzelił także bramkę.

</doc>
<doc id="1935760" url="https://pl.wikipedia.org/wiki?curid=1935760" title="Sleeptime">
Sleeptime

Sleeptime – demo polskiej pagan black metalowej grupy Sacrilegium. Materiał muzyczny został zarajestrowany w Warrior Studio w 1993 roku, a wydany na kasecie magnetofonowej przez Pagan Records w 1994 roku, album został także wydany na CD w Stanach Zjednoczonych w 1995 roku przez wytwórnię muzyczną Wild Rags Records, zawiera 6 utworów.

</doc>
<doc id="1935761" url="https://pl.wikipedia.org/wiki?curid=1935761" title="The Judas Kiss">
The Judas Kiss

The Judas Kiss – czwarty singel amerykańskiego zespołu heavymetalowego Metallica, pochodzący z albumu "Death Magnetic". Ukazał się 8 września 2008. Był dostępny tylko dla posiadaczy specjalnego konta premium na stronie www.missionmetallica.com oraz za pośrednictwem iTunes Store. Utwór był ostatnim singlem wydanym przed oficjalną premierą albumu, 12 września 2008.
Utwór opowiada o zdradzie, nawiązując do biblijnego Judasza Iskarioty.

</doc>
<doc id="1935762" url="https://pl.wikipedia.org/wiki?curid=1935762" title="Obon">
Obon



</doc>
<doc id="1935763" url="https://pl.wikipedia.org/wiki?curid=1935763" title="Nowotwór niezłośliwy">
Nowotwór niezłośliwy



</doc>
<doc id="1935766" url="https://pl.wikipedia.org/wiki?curid=1935766" title="Diecezja kotorska">
Diecezja kotorska

Diecezja kotorska (łac. "Dioecesis Catharensis", czarnog. "Kotorska biskupija") – katolicka diecezja czarnogórska, obejmująca swoim zasięgiem południową część kraju. Siedziba biskupa znajduje się w katedrze Świętego Tryfona w Kotorze. Podlega metropolii splicko-makarskiej w Chorwacji.

</doc>
<doc id="1935770" url="https://pl.wikipedia.org/wiki?curid=1935770" title="Pistolet maszynowy Type 100">
Pistolet maszynowy Type 100



</doc>
<doc id="1935771" url="https://pl.wikipedia.org/wiki?curid=1935771" title="Taur - Nu - Fuin">
Taur - Nu - Fuin

Taur - Nu - Fuin – pierwszy album studyjny polskiej grupy muzycznej Infernum. Wydawnictwo ukazało się 10 września 1994 roku nakładem wytwórni muzycznej Astral Wings Records. 
Lista utworów.
Opracowano na podstawie materiału źródłowego.

</doc>
<doc id="1935775" url="https://pl.wikipedia.org/wiki?curid=1935775" title="Hawker P.1127">
Hawker P.1127

Hawker P.1127 i Hawker Siddeley Kestrel FGA.1 – eksperymentalne i rozwojowe samoloty, które dały początek serii samolotów Hawker Siddeley Harrier, pierwszych produkowanych seryjnie odrzutowych samolotów bliskiego wsparcia powietrznego pionowego/krótkiego startu i lądowania. P.1127 powstawał od 1957 roku na bazie nowego silnika Bristol Pegasus z ciągiem wektorowanym. W ciągu kolejnych sześciu lat testowano różne rodzaje startów i lądowań, także na lotniskowcach. Trzy pierwsze prototypy rozbiły się podczas testów, jeden podczas Międzynarodowego Salonu Lotniczego w Paryżu w 1963 roku.
Samolot przechodził wiele modyfikacji – zmieniano projekty m.in. skrzydeł, części ogonowej oraz stosowano mocniejsze silniki. Poprawiony P.1127, znany jako Kestrel testowany był przez Tripartite Evaluation Squadron (Trójstronną Eskadrę Sprawdzającą) – zespół pilotów wojskowych z Wielkiej Brytanii, Stanów Zjednoczonych i RFN. Później loty prowadziły także US Army, USAF i NASA.
Prace nad pokrewnym, naddźwiękowym samolotem Hawker Siddeley P.1154 zarzucono w 1965 roku. W rezultacie P.1127 (RAF), wariant zbliżony do Kestrela, w 1967 został skierowany do produkcji masowej pod nazwą Harrier. Harriery z powodzeniem służyły w lotnictwie wielu krajów, m.in. Wielkiej Brytanii, Stanów Zjednoczonych, Hiszpanii i Indii, często stacjonując na lotniskowcach.
Projekt i rozwój.
Geneza.
Pierwsze próby stworzenia samolotów VTOL pojawiły się w jeszcze w czasie drugiej wojny światowej, czego owocem był niemiecki rakietoplan Bachem Ba 349. Projektom daleko było jednak do doskonałości. W latach 50., zaostrzająca się zimna wojna dała impuls do projektowania innych samolotów pionowego startu, jak np. śmigłowe Lockheed XFV i Convair XFY-1 czy odrzutowy Ryan X-13 Vertijet. Żaden z nich nie nadawał się jednak do wykorzystania bojowego, przez co projekty zostały anulowane.
Również brytyjski Rolls-Royce zaczął badania nad technologią VTOL. W 1953 roku powstała Rolls-Royce Thrust Measuring Rig – latająca platforma testująca zachowanie się płatowców w płaszczyźnie pionowej. Koncepcją głównego inżyniera brytyjskiego producenta silników – Alana Arnolda Griffitha było zastosowanie większej liczby silników o mniejszej mocy. Brytyjskie Ministerstwo Zaopatrzenia zaakceptowało wizję Griffitha i rozpisało konkurs na projekt samolotu VTOL, do którego zgłosiły się dwie firmy – Avro i Short Brothers. Zakłady z Manchesteru zaproponowały przebudowę modelu 707 pod użycie sześciu ruchomych silników Rolls-Royce'a. Short natomiast chciał stworzyć nowy samolot, używający pięciu zamontowanych na stałe silników: czterech do pionowego startu i lądowania, piątego jako napęd w locie poziomym. Tak powstał samolot doświadczalny Short S.C.1. Konstrukcja była dość prosta – cztery silniki pod kadłubem generowały ciąg prostopadle do podłoża, co powodowało unoszenie się maszyny nad ziemią. Manewrowanie możliwe było dzięki ruchomym dyszom zamontowanym w nosie, ogonie i skrzydłach płatowca. W drugiej połowie 1958 roku Short S.C.1 wykonał swój pierwszy lot. Samolot miał też wadę – w razie awarii jednego z silników nośnych tracił stabilność. Do takiego wypadku doszło w 1963 roku podczas testów. Pilot nie przeżył katastrofy.
Z podobnych pobudek co Brytyjczycy, samolotami pionowego startu i lądowania zainteresowali się Francuzi. Na bazie silnika SNECMA Atar zbudowali samolot VTOL ze skrzydłem pierścieniowym – Coléoptère. „Chrząszcz” był jednak trudny w opanowaniu i projekt został zarzucony. Konstruktor Michel Wibault, wyciągając wnioski z nieudanych prób amerykańskiego X-13, stworzył własny projekt jednomiejscowego, jednosilnikowego myśliwca. Osiągnięcie własności VTOL miało być możliwe dzięki zastosowaniu czterech sprężarek odśrodkowych, generujących ciąg sterowany obrotowymi dyszami na spodzie kadłuba. Całość zasilana była silnikiem "Orion" – najmocniejszą znaną wówczas jednostką turbośmigłową. Wibault nazwał swoje dzieło "Gyroptère" i próbował pozyskać pieniądze na prace nad napędem. Rządy Francji i Stanów Zjednoczonych nie były zainteresowane pomysłem, w przeciwieństwie do NATO. W 1956 roku projekt trafił do Bristol Engine Company (BEC), które pracowało nad silnikiem Orpheus – napędem dla projektowanego myśliwsko-szturmowego Fiata G.91. Szef Biura Projektowego Gordon Lewis zauważył słabe punkty projektu Francuza, widział też w nim jednak spory potencjał. Gotowy w sierpniu 1956 roku projekt otrzymał oznaczenie fabryczne "BE.48". Model został jednak szybko zastąpiony przez "BE.52", w którym wymieniono nieefektywne sprężarki na wentylatory promieniowe i zastosowano osprzęt i przekładnie z silnika Orpheus. Wspólna konstrukcja Wibaulta i Lewisa została opatentowana w styczniu 1957 roku jako "BE.53". Bristolska wytwórnia rozpoczęła starania o pozyskanie finansów na rozwój nowego silnika. Ostatecznie, w połowie 1958 roku, 75% inwestycji pokryło NATO, resztę dołożyło BEC. W międzyczasie rozesłałno projekt do wytwórni lotniczych, mając nadzieję na szybką sprzedaż rewolucyjnego silnika.
Pierwszym odbiorcą "BE.53" były irlandzkie zakłady Short Brothers, które miały już doświadczenie z technologią VTOL. Zaczęli oni projektowanie nowego samolotu, którego bazą miała być nowa jednostka Bristol Engine Company. Jednocześnie, za pomocą przerobionego pod "BE.53" samolotu Short S.C.1, promowali używanie silników z Bristolu. Promocja okazała się na tyle skuteczna, że projektem zainteresował się potentat brytyjskiego przemysłu lotniczego – Hawker Aviation, który od czasów I wojny światowej (jeszcze jako Sopwith) dostarczał Royal Air Force takie maszyny jak Camel, Hurricane, Sea Fury czy Hunter. Mimo fiaska budowy wszechstronnego, naddźwiękowego myśliwca przechwytującego Hawker P.1103 na zlecenie RAF, konstruktorzy z Surrey przekształcili myśliwiec w jednomiejscowy samolot szturmowy, który oznaczyli P.1121. W kwietniu 1957 roku brytyjskie Ministerstwo Obrony wydało "Defence White Paper", która nakazywała wycofanie ze służby samolotów załogowych i zastąpienie ich kierowanymi pociskami rakietowymi. Dokument ten przyczynił się do anulowania wielu projektów, w tym P.1121.
Wczesny projekt.
Firmie groził upadek, jednak Hawker nadal zamierzał pracować nad konstrukcjami, które mogłyby być używane przez armie innych państw. W tym samym czasie do głównego projektanta wytwórni – Sir Sydneya Camma trafiła broszura z projektem silnika z Bristolu. Camm zainteresował się pracą BEC i poprosił o więcej szczegółów konstrukcji silnika. Na początku czerwca 1957 folder dotarł do Ralpha Hoopera, który szybko opracował schemat samolotu na bazie "BE.53". Był to trzymiejscowy samolot rozpoznawczy/łącznikowy z opuszczonym maksymalnie tyłem oraz wysoko umieszczoną kabiną załogi. Wbudowane wentylatory miały tłoczyć powietrze do obracanych dysz znajdujących się na skrzydłach i spodzie kadłuba. Projekt taki dawał szansę na pionowy start. Samolot Hoopera nazwano "High Speed Helicopter" i oznaczono P.1127. Hawker szybko naniósł poprawki: w celu redukcji masy zmniejszono załogę do dwóch osób, pojedynczy podkadłubowy wlot powietrza zamieniono na dwa – po jednym z każdej strony kadłuba oraz zmodyfikowano nieco system powietrzny. Mimo tego uzyskano jedynie około 50% wymaganego do oderwania się od ziemi ciągu. Hooper zauważył, że dodając do istniejącego układu powietrznego gorące gazy z silnika, można było uzyskać wystarczającą siłę nośną do pionowego startu. Bristol wstępnie zaakceptował projekt i Hooper zaczął poprawiać istniejące plany P.1127. Nowa wizja obejmowała samolot szturmowy o maksymalnej masie startowej dla VTO wynoszącej 3555 kg i 4760 kg dla STO. We wrześniu 1957 projekt był gotowy i został przedstawiony Col. Willisowi Chapmanowi z "Mutual Weapons Development Programme" (Program Wspólnego Rozwoju Broni NATO). Ogólna koncepcja została przyjęta, jednak udźwig uznano za zbyt niski. Hawker i BEC rozwiązali problem stosując wtrysk wody do silnika, co zwiększyło ciąg o 8,9 kN. W celu zmniejszenia efektu żyroskopowego i kłopotów ze stabilnością w locie pionowym zastosowano wentylatory o przeciwbieżnych obrotach. Oznaczało to konieczność zaprojektowania przez BEC nowych części, co generowało dodatkowe koszty. Poza P.1127, Hawker pracował nad innymi maszynami, mogącymi powtórzyć sukces marketingowy Huntera. Na zlecenie RAF przygotowano następcę bombowca English Electric Canberra – projekt P.1129, jednak został on odrzucony. Kolejne niepowodzenie przyczyniło się do przeniesienia większych sił projektowych na projekt P.1127. W marcu 1958 ukończono kolejne poprawki do projektu, który otrzymał zmienione dysze do sterowania ciągiem, ulepszony silnik "BE.53/2" (z rdzeniem z "Orpheusa 3"), lepiej współpracujący z nowymi wentylatorami. Zwiększona wydajność silnika i zastosowanie lżejszych komponentów dawały wyższy udźwig oraz mniejszy opór aerodynamiczny. Wyprofilowane skrzydła delta o zwiększonym ujemnym wzniosie otrzymały na końcówkach niewielkie kółka podporowe.
P.1127.
Nowa wersja P.1127 spotkała się z bardzo dużym zainteresowaniem ze strony "Mutual Weapons Development Programme" – prace nad finansowanym przez NATO silnikiem "BE.53" były bardzo zaawansowane, a większa liczba projektantów Hawkera dawała nadzieje na szybkie poprawki i rychłe wprowadzenie P.1127 do testów. Wiele wysiłku włożono w przekonstruowanie podwozia-podpórek na końcówkach skrzydeł, które szczególnie nie podobały się Cammowi. W maju 1958 zakłady z Surrey rozpoczęły budowę własnego tunelu aerodynamicznego pozwalającego na testy modeli statycznych. Początkowo używano tunelu Kingston College, a od czerwca, po zwolnieniu miejsc, obiektu użyczył Royal Aircraft Establishment. RAE uważnie przyglądał się projektowi, mogącemu zastąpić Huntera FGA.9, nie zdradzając jednak swoich planów Hawkerowi. Po zakończeniu podstawowych prac nad P.1121 i mając zapewnione finansowanie silnika, w sierpniu 1958 roku podlondyńskie zakłady lotnicze zajęły się skrzydłami P.1127.
Z rozpoczęciem roku 1959, ogłoszono zwycięstwo English Electric i Vickersa na budowę naddźwiękowego samolotu bombowego/rozpoznawczego TSR-2, wskutek czego Hawker ograniczył prace nad P.1121. Wytwórnia próbowała jeszcze zdobyć kontrakt na wsparcie programu, lecz propozycja została odrzucona i projekt P.1121 został ostatecznie zakończony. Jedyne nadzieje w dalszym istnieniu firmy pokładano w P.1127. Po rozstrzygnięciu konkursu na TSR-2, RAE opublikowało wymagania na samolot myśliwski o cechach V/STOL – następcę Hawker Huntera. Hawker przedstawił projekt P.1127, szacując, że gotowy samolot może wejść do służby w 1965 roku. Ministerstwo Zaopatrzenia złożyło zamówienie na dwa prototypy. W marcu przedstawiono Ministerstwu wstępną, a miesiąc później, ostateczną koncepcję nowego myśliwca V/STOL z poprawionym układem powietrznym. Zmiana projektu wymusiła na Bristolskiej fabryce przeprojektowanie silnika, który otrzymał rdzeń z jednostki "Orpheus 6" i oznaczenie "BE.53/3".
W maju 1959, brytyjski rząd wysłał Hawkerowi rozporządzenie ER 204D, w którym zawarł szczegółowe wytyczne dotyczące P.1127. Oznaczało to, że projekt mógł być zakupiony zarówno przez Royal Air Force (jako następca Huntera), jak i NATO (sukcesor Fiata G.91). W ciągu roku planowano wprowadzić dodatkowe oprzyrządowanie: radar, nawigację oraz rozbudowaną, bojową awionikę, a także dostosować samolot do ewentualnej prędkości naddźwiękowej. W lipcu 1959, na rok przed planowanym oblotem pierwszego prototypu, zakłady z Surrey rozpoczęły intensywne prace nad P.1127. W tym samym czasie pierwszy ukończony silnik "BE.53/2", już pod nową nazwą Pegasus 1 , przeszedł pomyślne testy. W październiku, nowo utworzone Ministerstwo Lotnictwa (Ministry of Aviation, MoA) przeznaczyło 75 000 £ na rozwój prototypu. Hawker w tym czasie przygotowywał program testowy dla nowego płatowca. W tym celu szef biura projektowego – Bob Marsh wraz z Ralphem Hooperem wybrali się do Langley Research Center w Hampton (Wirginia), gdzie mieli okazję przyjrzeć się i przetestować Bella X-14 – niewielki samolot VTOL napędzany dwoma silnikami Armstrong Siddeley "Viper". Projektanci Hawkera spotkali tam Johna Stacka, który był zagorzałym zwolennikiem P.1127. Planował on budowę modelu i udowodnienie płynnego przejścia z pionowego startu do konwencjonalnego lotu. We wrześniu 1959 rozpoczęto pracę, a w styczniu 1960 model odbył pierwsze udane próby VTOL. Sukces bardzo ucieszył Brytyjczyków. W marcu 1960, piloci testowi Hawkera – Bill Bedford i Hugh Merewether polecieli do NASA Ames, gdzie oblatali X-14. Po powrocie do kraju, odbyli jeszcze szkolenia na S.C.1, zdobywając cenne doświadczenie.
W tym czasie montaż pierwszych dwóch prototypów był już bardzo zaawansowany. 15 lipca 1960 roku pierwszy prototyp, oznaczony jako "XP831" opuścił fabrykę i został przetransportowany na zakładowe lotnisko w Dunsfold, gdzie odbyły się pierwsze próby statyczne. We wrześniu do samolotu trafił najnowszy silnik "Pegasus 2" ("BE.53/3"), dzięki któremu wszystkie wymagania MoA zostały spełnione i samolot był gotów do swojego pierwszego lotu. Specjalnie dla programu testowego P.1127 zmodernizowano lotnisko w Dunsfold. Wybudowano dwa dodatkowe obiekty: specjalną hamownię używaną do testów silnika oraz miejsce do testowania techniki VTOL z wyciągami usuwającymi gorące powietrze, mogące wpłynąć niekorzystnie na stabilność samolotu. Pierwsze testy wykonywano bez zbędnego oprzyrządowania i minimalną ilością paliwa. Przygotowania trwały do 21 października 1960 roku, kiedy to Bill Bedford po raz pierwszy oderwał P.1127 od ziemi. Początkowo testy odbywały się na uwięzi, jednak krótkie liny powodowały niestabilność prototypu, po osiągnięciu maksymalnej ich długości. Po upewnieniu się, że swobodny lot będzie bezpieczny, 19 listopada Bedford wykonał pierwszy wolny pionowy start. Tego samego dnia, opublikowano pierwsze oficjalne zdjęcia P.1127.
Po udanej serii badań VTOL, prototyp przygotowano do konwencjonalnych startów – zamontowano, zdjęte do prób startów pionowych, radio, drzwi podwozia oraz inne, niezbędne do lotu konwencjonalnego, podzespoły. Wymieniono także grube, dzwonowe wloty powietrza zastępując je cieńszymi, prostymi. Próby kołowania ujawniły poważne usterki podwozia, głównie przedniego zestawu kołowego: goleń tarła o oś podwozia, co powodowało problemy ze sterowaniem i mogło doprowadzić do złamania podwozia. Hawker wprowadził niezbędne poprawki i 13 marca 1961 samolot odbył pierwszy konwencjonalny start z bazy RAE Bedford. Loty wykazały problemy ze stabilnością z wysuniętym podwoziem lub wysuniętymi klapami, konstrukcja skrzydeł powodowała, że maszyna łatwo ulegała przeciągnięciom, a silnik miał tendencję do niespodziewanego gaśnięcia. Usterki, znane z innych podobnych konstrukcji, nie przeszkodziły jednak w przejściu do kolejnej fazy prób – przejścia z pionowego startu do klasycznego lotu.
Na trzecią fazę testów zdołano dostarczyć drugi prototyp ("XP836"), który odbył swój dziewiczy lot 7 lipca 1961 roku. Używano go do osiągnięcia jak najwyższej prędkości – na pułapie 40 000 stóp (12 200 metrów) uzyskano 1,02 Ma. Przeprowadzano również testy stabilności przy IAS równej 95 kt (176 km/h). W tym samym czasie "XP831" z nowym silnikiem generującym 53,4 kN ciągu, kontynuował program pionowych startów i lądowań. Udało się też osiągnąć prędkość w locie pionowym na poziomie 95 węzłów, co domknęło różnicę między prędkościami VTO i lotu konwencjonalnego. Pierwsze udane manewry wykonano 12 września 1961 roku, co zdaniem pilotów było wyjątkowo proste.
Ostatnim etapem testów było wykonywanie krótkich startów, co było ważne przy obciążeniu maszyny uniemożliwiającym pionowy start. Pierwsze testy STOL przeprowadzono 28 października 1961 na lotnisku w Dunsfold. Etap ten zakończył się pełnym sukcesem – maszyna bez problemów kontynuowała lot po starcie z kilkusetmetrowego pasa. Po około roku od pierwszego lotu, wykonano cały program testowy. Mimo kilku niedociągnięć, P.1127 wykonał wszystkie zadania, do których został zaprojektowany.
Projektanci Hawkera świadomi byli, że P.1127 może odnieść sukces, musieli jednak uporać się z wszystkimi usterkami pierwszych prototypów. Ministerstwo Lotnictwa również zadowolone było z pierwszych testów i zamówiło kolejne cztery maszyny, nazywając je "wersjami rozwojowymi". W prototypach "XP831" i "XP836" dokonano wielu, czasami zbędnych poprawek. Skutkiem jednej z nich był wypadek "XP836" na skutek oderwania się dyszy znajdującej się w przedniej części kadłuba. Pilot Bill Bedford zdołał się katapultować. Dochodzenie ujawniło nietrwałość dysz wykonanych z włókna szklanego, które po wypadku zostały wymienione na stalowe odpowiedniki. 8 lutego 1963 roku Bedford na "XP831" wykonał także pierwszy pionowy start i lądowanie na lotniskowcu HMS "Ark Royal". Pierwszy samolot serii "rozwojowej", oznaczony jako "XP972" został oblatany 5 kwietnia 1962. 30 października doszło do awarii silnika w locie, co zmusiło Hugh Merewethera do awaryjnego lądowania w bazie RAF Tangmere. Samolot został uszkodzony na tyle poważnie, że został wkrótce później zezłomowany. Następne dwa prototypy "XP976" i "XP980" po raz pierwszy wzbiły się w powietrze odpowiednio 12 lipca 1962 i 24 lutego 1963 roku. Zastosowano w nich poprawione skrzydła i większe stateczniki poziome o ujemnym wzniosie, poprawiające stabilność samolotu. W tym samym czasie wprowadzono nowe silniki "Pegasus 3" oraz gumowe nakładki na wloty powietrza, które zwiększały wydajność silnika. Ze względu na zrywanie się ich podczas dużych prędkości, w ostatnim prototypie ("XP984") zastąpiono je nakładkami metalowymi. Szósty P.1127, oblatany 13 lutego 1964 roku, wyposażono w skrzydła skośne, poprawiony kadłub i silnik "Pegasus 5" generujący 66,7–69 kN ciągu. "XP984" został "próbą kontrolną" i punktem odniesienia dla serii dziewięciu nowych samolotów – Kestreli.
Kestrel.
W czasie, kiedy Ministerstwo Lotnictwa zamawiało rozwojowe P.1127, Royal Air Force nadal poszukiwało samolotu szturmowego V/STOL. Projektanci Hawkera pracowali nad dostosowaniem P.1127 do wymagań RAF, mając nadzieję, że ich samolot stanie się jedynym następcą Huntera. Zaawansowane prace nad maszyną dawały nadzieje na wprowadzenie P.1127 do służby do 1965 roku. Przygotowany przez specjalistów Hawkera samolot z projektowanym silnikiem o ciągu 80 kN, mógł spełnić oczekiwania Królewskich Sił Powietrznych. Bristol Siddeley zaoferował przejściowy model "Pegasusa 5" z nowym wentylatorem i pierścieniową komorą spalania. Zanim projekt trafił do akceptacji MoA, RAF zmienił wymagania dotyczące prędkości maksymalnej na poziomie 0,95–1,2 Ma. P.1127, nawet z lepszym silnikiem, nie mógł sprostać tym żądaniom, przez co znacznie spadło zainteresowanie projektem Hawkera.
Mimo niespełnienia wymagań RAF, brytyjskie Ministerstwo Lotnictwa forsowało kontynuowanie prac nad P.1127 – nawet jeśli brytyjskie lotnictwo odrzuci samolot, projekt może zostać sprzedany członkom NATO. Naczelne Dowództwo Połączonych Sił Zbrojnych NATO w Europie również ogłosiło konkurs na samolot z cechami V/STOL, ale i tu wyposażenie i promień działania P.1127 nie pokrywały się z minimalnymi oczekiwaniami NATO. W tym samym czasie, rozporządzeniem VAK 191, zainteresowanie Hawkerem wyraziła Republika Federalna Niemiec, chcąc zastąpić samoloty Fiat G.91 i Lockheed F-104 Starfighter. Na początku 1961 MoA zaproponowało Niemcom współpracę przy badaniu i rozwoju maszyn V/STOL, jednocześnie prezentując szkice P.1127. Poza P.1127 oznaczonego jako VAK 191A, wybrano także Focke-Wulfa FW 1262 (VAK 191B), EWR 340 (VAK 191C) i Fiata G.95/4 (VAK 191D). Poza P.1127 Hawker przygotował także trzy nowe projekty, które mogły zainteresować Luftwaffe – P.1159, P.1162 i P.1163. W celu zachęcenia Niemców do kupna P.1127, Ministerstwo Lotnictwa zadeklarowało, że RAF nabędzie 30 samolotów Hawkera, na co Królewskie Siły Powietrzne niechętnie się zgodziły.
Poza Europą, projektem Hawkera zainteresowane były też Stany Zjednoczone, a szczególnie United States Army, która chciała finansować i rozwijać P.1127. Na przełomie 1961 i 1962 roku Amerykanie i Brytyjczycy rozmawiali na temat ewentualnej współpracy. W tym samym czasie Lockheed i Ryan pracowali nad własnymi konstrukcjami "szturmowców" V/STOL – XV-4 i XV-5. Przewagą P.1127 były jednak zaawansowane prace i udanie oblatane prototypy. Jednym z kryteriów wyboru propozycji Hawkera przez US Army była możliwość produkcji samolotu w Stanach. Brytyjczycy przyjęli warunki US Army, podpisując w styczniu 1963 roku, z Northropem umowę o współpracy przy rozwoju P.1127. W lipcu zespół specjalistów Northropa przybył do Kingston by zapoznać się ze szczegółami konstrukcji. Widząc zainteresowanie USA, w maju 1962 roku Niemcy zorganizowały spotkanie USA, Wielkiej Brytanii i RFN, chcąc porozmawiać na temat wspólnego projektu i rozwoju P.1127. Niemcy chcieli uczestniczyć tylko w ocenie technicznej, widząc w FW 1262 najlepszego kandydata do sprostania wymogom VAK 191. Sugerowali, że projekt Hawkera, nawet z ulepszonym silnikiem "Pegasus 5-6A", nie będzie dorównywał osiągami FW 1262. Na domiar złego United States Air Force zaczęło sprzeciwiać się zakupowi samolotów przez US Army. Mimo tego, rozmowy kontynuowano. Pierwsze negocjacje zakładały produkcję od 4 do 18 sztuk, natomiast podpisany 16 stycznia 1963 dokument, ustalił wielkość produkcji partii rozwojowej na 9 maszyn. Koszty budowy zostały podzielone równo pomiędzy RFN, USA i Wielką Brytanię.
By mieć czas na wprowadzenie wszystkich poprawek i analizę sugestii, Hawker starał się jak najbardziej opóźnić produkcję nowej serii P.1127. Rozpoczęty w 1963 roku montaż zakładał wykorzystanie wielu części sprawdzonych na "XP984" – skośnych skrzydeł, smuklejszego kadłuba i silnika "Pegasus 5". Ponadto, wszystkie samoloty wyposażono w podskrzydłowe podwieszenia do montażu odrzucanych zbiorników paliwa czy uzbrojenia. Pierwszy samolot dostarczono do testów 7 marca 1964 roku, ostatni – rok później. Początkowo samoloty kodowano jako P.1127, od listopada 1964 oficjalnie nazywano je Hawker Siddeley Kestrel. W Kestrelu poprawiono wiele bolączek trapiących wczesne wersje P.1127, a dzięki ulepszonej awionice i podwieszeniom możliwe było wykorzystanie ich do symulacji walki powietrznej czy ataków na cele naziemne. RAF, w swoich wymaganiach, chciał także wyposażenia Kestrela w radar dopplerowski i automatyczny stabilizator lotu, jednak z uwagi na ograniczone fundusze żaden z prototypów nie otrzymał takiego wyposażenia. W 1966 roku Kestrele testowano także na pokładzie okrętu desantowego HMS "Bulwark".
Tripartite Evaluation Squadron.
Porozumienie z maja 1962 roku o współpracy przy rozwoju Kestrela, powołało również zespół dziesięciu pilotów rozwojowych z USA (US Army, US Navy i USAF), RFN (Luftwaffe) i Wielkiej Brytanii (RAF), pod nazwą "Tripartite Evaluation Squadron". TES został oficjalnie sformowany 1 kwietnia 1965 roku w bazie RAF w West Raynham, jednak już w drugiej połowie 1964 roku testowano Kestrele na lotnisku w Dunsfold. Celem szkoleń było poznanie fundamentalnych zasad funkcjonowania samolotów bojowych o cechach V/STOL. Duży nacisk położono na technikę pilotażu, a zwłaszcza pionowe i krótkie starty i lądowania. W późniejszej fazie skupiono się na opanowaniu taktyki ataków na cele naziemne i strącania wrogich maszyn. Samoloty testowano na różnych nawierzchniach lądowisk, również w bagnistym terenie w pobliżu RAF Bircham Newton, gdzie samoloty spisywały się wzorowo. Do dnia rozformowania TES, 30 listopada 1965 roku wykonano 1367 lotów, podczas których stracono jedną maszynę (9. Kestrel "XS696"). Po zakończeniu prób, sześć Kestreli przewieziono do Stanów Zjednoczonych, gdzie otrzymały oznaczenie "XV-6A", dwa pozostały w Wielkiej Brytanii, natomiast z trzech maszyn przydzielonych Luftwaffe, żadna nie trafiła do Niemiec. W USA, "XV-6A" sprawdzane były przez służby z TES, a później dwa płatowce przez NASA. Jeden z Kestreli, który pozostał w Wielkiej Brytanii przydzielono do "Blind Landing Experimental Unit" (BLEU) przy RAE Bedford, a drugi ("XS693") odleciał do Blackburn, gdzie planowano testy nowych części, w tym nowego silnika "Pegasus 6", dla projektowanego ponaddźwiękowego myśliwca V/STOL – Hawkera Siddeley P.1154. Z uwagi na anulowanie projektu w lutym 1965, RAF musiał przyjąć do służby ulepszoną wersję Kestrela pod – zarezerwowaną pierwotnie dla P.1154 – nazwą Harrier.
P.1127 (RAF).
W 1961 roku NATO wystosowało rozporządzenie "NBMR-3", w którym zawarło wytyczne dotyczące projektu nowego samolotu myśliwskiego. Maszyna miała mieć osiągi na poziomie amerykańskiego F-4 Phantom II oraz możliwość pionowego startu i lądowania. Hawker przedstawił do konkursu trzy projekty, które miały sprostać tym wymaganiom – P.1127, P.1150 oraz P.1154. Prototyp P.1154 okazał się bezkonkurencyjny i został wstępnie zaakceptowany. Wkrótce po ogłoszeniu wyników NATO, francuski rząd odmówił zamówienia P.1154 i wybrał rodzimą konstrukcję – Dassault Mirage IIIV.
Zainteresowanie P.1154 spadało, więc Hawker Siddeley został zmuszony do zarzucenia prac. Niedługo potem otrzymał wniosek Ministry of Aviation dotyczący opracowania poprawek do produkcyjnej wersji Kestrela dla RAF. W tym czasie brytyjski rząd znacznie ograniczył fundusze na rozwój samolotów eksperymentalnych, w tym Kestrela, wskutek czego decyzja o produkcji samolotu została wstrzymana. Królewskie Siły Powietrzne nie były zachwycone decyzją MoA – sądziły, że samolot został im "wepchnięty na siłę". Niechęć do P.1127/Kestrela argumentowali gorszymi osiągami i ładownością niż radzieckie samoloty myśliwsko-szturmowe. By odeprzeć zarzuty RAF, Hawker zaczął pracować nad poprawą osiągów Kestrela.
W kwietniu 1965 roku nowy projekt został przedstawiony Ministerstwu Lotnictwa i Royal Air Force. "Kestrel Rozwojowy", jak nazwali przeprojektowany samolot konstruktorzy, zawierał części opracowane przez zakłady Northropa dla amerykańskiej wersji P.1127, elementy wspólne z przygotowanym dawniej dla Niemców projektem VAK 191 i wiele części aerodynamicznych pochodzących z P.1154. Nazwa Kestrel została szybko zastąpiona przez oznaczenie P.1127 (RAF), by uniknąć roszczeń stron amerykańskiej i niemieckiej, którzy mieli swój wkład w rozwój oryginalnego Kestrela. Wersja dla RAF dostała ulepszony silnik "Pegasus 6" o ciągu 84,5 kN i przeprojektowane wloty powietrza, podnoszące wydajność silnika przy niskich prędkościach. Skrzydła pasmowe, wyposażone w cztery podwieszenia na zbiorniki paliwa oraz uzbrojenie na skrzydło, poprawiły stabilność wzdłużną. Pod kadłubem znalazły się dwa kolejne pylony na bomby. W kadłubie pozostawiono także miejsce na dwa działka 20 lub 30 mm. Podstawowymi rolami samolotu miały być misje szturmowe i rozpoznawcze; osłonę myśliwską miały zapewnić, zakupione przez RAF, amerykańskie F-4 Phantom II. Możliwa do wyboru awionika wahała się od stosunkowo prostych przyrządów celowniczych i komputera pokładowego do rozbudowanej nawigacji połączonej z wyświetlaczem Head-Up Display projektowanego dla P.1154. Żywotność maszyny została oszacowana na 3000 godzin lotu. Mimo zewnętrznego podobieństwa do Kestrela, wyposażenie zostało gruntownie zmodernizowane względem poprzednika.
Po przeanalizowaniu rysunków technicznych P.1127 (RAF), w połowie 1965 roku Ministerstwo Lotnictwa zamówiło sześć maszyn serii przedprodukcyjnej. Z uwagi na napięty harmonogram (pierwszy samolot miał zostać dostarczony w sierpniu 1966 roku), pierwsze dwie maszyny były zmodyfikowanymi Kestrelami, mającymi z nimi wspólne skrzydła i podwozie. Szósty Kestrel ("XS693") wyposażono w silnik "Pegasus 6" oraz zmodyfikowane wloty powietrza z żaluzjami dozującymi dodatkowe powietrze do silnika i wentylatorów. Hawkerowi ledwo udało się dotrzymać terminu – pierwszy P.1127 (RAF) z oznaczeniami "XV276" i Billem Bedfordem za sterami, wzbił się w powietrze ostatniego dnia sierpnia 1966 roku. Doświadczenie zdobyte przy opracowywaniu P.1127 i Kestrela zaprocentowało – konstruktorzy mogli skupić się na drobnych usterkach trapiących przedprodukcyjnego Harriera.
Pod koniec 1965 roku, dowództwo RAF widziało prototyp tylko jako maszynę "przejściową". Po zarzuceniu prac nad P.1154 w lutym 1965, premier Harold Wilson, wyraził nadzieję, że "samolot będzie jednak "czymś więcej"". Rok później, minister obrony – Denis Healey przedstawił raport, w którym zaproponował zastosowanie w P.1127 (RAF) nowego silnika, dającego lepsze osiągi, większy zasięg i ładowność, które miały być odpowiedzią na anulowanie prac nad dwoma nowymi lotniskowcami CVA-01, które miały być bazą dla przyszłych Harrierów. Pierwsze zamówienie poprawionych P.1127 (RAF) miało wynosić 60 sztuk z docelowej liczby 110 maszyn, w tym wersji szkolno-treningowych. Healey osobiście twierdził, że projekt Hawkera powinien być anulowany dawno temu, a Wielka Brytania powinna zakupić myśliwsko-bombowe F-4 Phantom II i SEPECAT Jaguar, jednak z uwagi na rezygnację z projektu TSR-2, odrzucenie P.1127 (RAF) byłoby politycznie szkodliwe.
Poprawienie osiągów miało zostać zrealizowane poprzez montaż dodatkowego wentylatora do silnika "Pegasus 6" lub obniżeniu temperatury powietrza w układzie podnoszącym samolot. Druga opcja okazała się trudna do realizacji i bardzo kosztowna. Cały projekt, wraz z silnikiem już pochłonął 60–65 milionów funtów, a kolejne fundusze miały być przeznaczone na modyfikację 60 produkcyjnych samolotów do nowych silników Bristol Siddeley. Healey sądził, że kupno Phantomów i Jaguarów pozwoli oszczędzić nawet 130 mln funtów w ciągu 10 lat i nakazał zakończenie prac nad P.1127 (RAF). Projekt został jednak uratowany przez Ministerstwo Technologii (MinTech) ze względu na rosnące koszty zakupu i użytkowania Phantomów. W grudniu 1966 roku rozpoczęto rozmowy na temat produkcji i dostaw 60 Harrierów.
Do końca 1966 roku oblatano dwa pierwsze P.1127 (RAF). Pozostałe cztery maszyny wykonały swoje pierwsze loty w roku następnym, już pod oficjalną nazwą Harrier. Dalsze prace rozwojowe podjęto w czerwcu 1966 roku, a zadaniem Hawker Siddeley było opracowanie w 12 miesięcy, dwumiejscowej wersji szkolnej. Szkolenie pilotów miało zaznajomić ich z nowym typem maszyny i ograniczyć straty podczas służby w warunkach bojowych. Do projektu treningowej wersji, oznaczonej przez producenta jako HS.1174, dodano drugie stanowisko dla instruktora wraz z całą awioniką. Fotel instruktora znajdował się za plecami ucznia, osadzony nieco wyżej względem przedniego fotela. W celu zrównoważenia masy, środek ciężkości przesunięto nieco do tyłu oraz powiększono sekcję ogonową. Koszty projektowania i rozwoju HS.1174 oszacowano na 10 mln funtów. Koszt jednostkowy wersji jednomiejscowej zamykał się w 0,85 mln, a dwumiejscowej – 1,15 mln funtów szterlingów.
Przebieg służby.
"Źródło: Aeroplane 11/2002"
Dane lotno-techniczne.
"Źródła:" prototypes.free.fr, "Aeroplane 11/2002", 1000aircraftphotos.com, flugzeuginfo.net

</doc>
<doc id="1935777" url="https://pl.wikipedia.org/wiki?curid=1935777" title="Karabin maszynowy 96-Shiki">
Karabin maszynowy 96-Shiki



</doc>
<doc id="1935779" url="https://pl.wikipedia.org/wiki?curid=1935779" title="Xavier Tondó">
Xavier Tondó

Xavier Tondó Volpini (ur. 5 listopada 1978 w Valls, zm. 23 maja 2011 w Grenadzie) - hiszpański kolarz szosowy.
Jego największym sukcesem było zwycięstwo w wyścigu wieloetapowym Dookoła Portugalii.
23 maja 2011 Tondó zginął przygnieciony drzwiami od garażu.

</doc>
<doc id="1935780" url="https://pl.wikipedia.org/wiki?curid=1935780" title="Xavier Tondo">
Xavier Tondo



</doc>
<doc id="1935794" url="https://pl.wikipedia.org/wiki?curid=1935794" title="Otokar (przedsiębiorstwo)">
Otokar (przedsiębiorstwo)

Otokar – tureckie przedsiębiorstwo branży motoryzacyjnej, zajmujące się produkcją autobusów, naczep, samochodów terenowych i pojazdów wojskowych, a dawniej także samochodów ciężarowych.
Przedsiębiorstwo, należące do grupy Koç Holding, zostało założone w 1963 roku, a jego siedziba znajduje się w Stambule.

</doc>
<doc id="1935885" url="https://pl.wikipedia.org/wiki?curid=1935885" title="Rasa kaukaska">
Rasa kaukaska



</doc>
<doc id="1935888" url="https://pl.wikipedia.org/wiki?curid=1935888" title="Zhao Xuri">
Zhao Xuri

Zhao Xuri (chin. upr.: 赵旭日; chin. trad.: 趙旭日; pinyin: "Zhào Xùrì"; ur. 3 grudnia 1985 w Dalianie) – chiński piłkarz występujący na pozycji pomocnika w drużynie Guangzhou Evergrande.
Kariera piłkarska.
Klubowa.
Zhao Xuri karierę rozpoczynał w Sichuan Guancheng. W ciągu dwóch sezonów grał w 37 meczach ligowych i strzelił 4 bramki. Następnie, przed sezonem 2005 odszedł do Dalian Shide. Już w swym pierwszym sezonie został mistrzem kraju. W Dalianie grał przez 5 lat. W lidze chińskiej wystąpił 123 razy jako i strzelił 10 bramek. Od sezonu 2012 występuje w Guangzhou Evergrande.
Reprezentacyjna.
Zhao Xuri w reprezentacji Chin zadebiutował 7 grudnia 2003, w przegranym 0:1 meczu z Koreą Południową, podczas Pucharu Azji Wschodniej. Pierwszą bramkę strzelił tydzień później, również w tym turnieju, z reprezentacją Hongkongu. Był również powołany na Puchar Azji 2007 i Igrzyska Olimpijskie 2008 w Pekinie.

</doc>
<doc id="1935889" url="https://pl.wikipedia.org/wiki?curid=1935889" title="Dżingis chan (film 1965)">
Dżingis chan (film 1965)

Dżingis chan (tytuł oryg. "Genghis Chan") – jugosłowiańsko-amerykańsko-brytyjsko-niemiecki film przygodowy z 1965 roku w reżyserii Henry'ego Levina.
Opis fabuły.
Przełom XII i XIII wieku. Dżingis chan jednoczy koczownicze plemiona Azji Środkowej i toczy wygrane wojny z Chinami. Zajmuje coraz więcej terenów. Organizuje sprawną strukturę wojskową, spisuje prawo i upowszechnia pismo.

</doc>
<doc id="1935890" url="https://pl.wikipedia.org/wiki?curid=1935890" title="ASz-73">
ASz-73

ASz-73 – radziecki 18-cylindrowy silnik gwiazdowy skonstruowany w biurze konstrukcyjnym Szwiecowa. Silnik zbudowany w układzie podwójnej gwiazdy, chłodzony powietrzem.
Prototyp silnika powstał w 1946 roku. Produkcja seryjna w latach 1947-1957, głównie dla potrzeb ciężkiego bombowca Tu-4. Wyprodukowano około 14 310 egzemplarzy tego silnika.

</doc>
<doc id="1935891" url="https://pl.wikipedia.org/wiki?curid=1935891" title="Vic">
Vic

Vic – miasto w Hiszpanii w północnej Katalonii, siedziba comarki Osona. Znajduje się tu uniwersytet.

</doc>
<doc id="1935896" url="https://pl.wikipedia.org/wiki?curid=1935896" title="Tremp">
Tremp

Tremp – miasto i gmina w Hiszpanii w północno-zachodniej Katalonii, siedziba comarki Pallars Jussà. Miasto leży w niewielkiej odległości od Pirenejów.

</doc>
<doc id="1935903" url="https://pl.wikipedia.org/wiki?curid=1935903" title="Tito Okello">
Tito Okello

Tito Lutwa Okello (ur. 1914 w dystrykcie Kitgum, zm. 3 czerwca 1996 w Kampali) – ugandyjski generał i polityk, prezydent kraju w latach 1985-1986.
Życiorys.
Pochodził z plemienia Acholi, z rodziny ludów nilockich. Ukończył angielską szkołę średnią w Ugandzie. W 1940 rozpoczął służbę wojskową w brytyjskiej armii kolonialnej w Ugandzie jako żołnierz King's African Rifles. Miał stopień generała majora. Na początku lat siedemdziesiątych był dowódcą 2. brygady piechoty w Masaka. W 1971 stanął na czele buntu przeciwko rządowi generała Idi Amina, a następnie na czele 2 tysięcy żołnierzy udał się do Tanzanii, przyłączając się do przeciwników Amina. W 1972 kierował inwazją oddziałów partyzanckich na Ugandę. W 1979 powrócił do kraju i wziął udział w obaleniu Amina. Po objęciu władzy przez Miltona Obote został mianowany w 1980 dowódcą armii ugandyjskiej. Uczestniczył w obaleniu prezydenta Obote 27 lipca 1985. 29 lipca tego samego roku stanął na czele Rady Wojskowej i nowego rządu. Został obalony w styczniu 1986 przez Yoweriego Museveniego.

</doc>
<doc id="1935905" url="https://pl.wikipedia.org/wiki?curid=1935905" title="Sort (Hiszpania)">
Sort (Hiszpania)

Sort – miasto w Hiszpanii w północnej Katalonii, w prowincji Lleida siedziba comarki Pallars Sobirà nad rzeką Noguera Pallaresa, będącej dopływem Segre. 

</doc>
<doc id="1935906" url="https://pl.wikipedia.org/wiki?curid=1935906" title="Via Cervimontana">
Via Cervimontana



</doc>
<doc id="1935907" url="https://pl.wikipedia.org/wiki?curid=1935907" title="Witalij Łukjanienko">
Witalij Łukjanienko



</doc>
<doc id="1935908" url="https://pl.wikipedia.org/wiki?curid=1935908" title="Eksplozja „czołgu pułapki” na ulicy Kilińskiego w Warszawie">
Eksplozja „czołgu pułapki” na ulicy Kilińskiego w Warszawie

Eksplozja „czołgu pułapki” na ulicy Kilińskiego w Warszawie – wybuch zdobytego przez powstańców warszawskich niemieckiego pojazdu specjalnego Sd.Kfz.301 (Borgward IV), do którego doszło 13 sierpnia 1944 przy ul. Jana Kilińskiego na Starym Mieście w Warszawie.
W wyniku eksplozji zginęło ponad trzystu powstańców i cywilów, którzy zbiegli się podziwiać zdobyty „czołg”. W rzeczywistości pojazd nie był „czołgiem pułapką”, lecz ciężkim transporterem ładunków, którego pierwotnym przeznaczeniem było zniszczenie barykady na Podwalu, a jego wybuch był zasadniczo dziełem przypadku. Niektórzy świadkowie wskazywali jednak, że Niemcy prawdopodobnie celowo pozwolili powstańcom wprowadzić niebezpieczny pojazd w głąb Starówki. Wydarzenie to znane jest odtąd w polskiej historii jako „wybuch czołgu pułapki” i jest uznawane za jeden z najtragiczniejszych epizodów obrony Starego Miasta. Od 1992 rocznica wybuchu jest obchodzona jako Dzień Pamięci Starówki.
Zdobycie „czołgu”.
Szczegółowo przebieg wydarzeń związanych z tragedią na ulicy Kilińskiego opisał (m.in. w relacji dla "Gazety Wyborczej") weteran batalionu AK „Gustaw”, Witold Piasecki ps. „Wiktor”. Według jego relacji 13 sierpnia 1944, około godziny 8:00 lub 9:00, dwa niemieckie czołgi typu PzKpfw IV ostrzelały z placu Zamkowego polskie pozycje na ul. Świętojańskiej i Podwalu. Zaraz potem zza czołgów wyłonił się niewielki pojazd, który ruszył wprost na przegradzającą Podwale barykadę, bronioną przez żołnierzy batalionu „Gustaw”. Na szarżującą maszynę poleciały butelki z benzyną. Celnie trafiony pojazd stanął w płomieniach i utknął na barykadzie. Kierowca pojazdu uciekł, nim zaskoczeni obrotem sytuacji powstańcy zdołali chwycić za broń. AK–owcy szybko ugasili płomienie piaskiem.
Inne relacje podają nieco odmienny przebieg wydarzeń. Niemiecki atak miał się rozpocząć o godzinie 10:00, a zapoczątkować go miał godzinny ostrzał powstańczych pozycji przez trzy niemieckie działa pancerne. Dopiero później osłaniany przez nieco większy wóz pancerny i piechotę niemiecki pojazd (nazywany w relacjach „tankietką”) miał ruszyć do szarży na barykadę.
Zdobyczną maszynę zbadał jako pierwszy podchorąży Wiktor Trzeciakowski ps. „Tur” (według innych relacji był to podchorąży Ludwik Wyporek ps. „Miętus”). Polskich żołnierzy zaskoczył fakt, iż zdobyty pojazd nie przypominał żadnego znanego im niemieckiego wozu bojowego. Nie posiadał też żadnego uzbrojenia, lecz tylko radio. Dowódca batalionu kapitan Ludwik Gawrych ps. „Gustaw” oraz jego zastępca Włodzimierz Stetkiewicz ps. „Włodek” nakazali swoim żołnierzom zachować ostrożność i trzymać się z daleka od pojazdu. Podejrzewali, że jego porzucenie może być podstępem wroga, tym bardziej że po utracie wozu Niemcy z niewiadomych przyczyn natychmiast wstrzymali ogień. Dowództwo postanowiło, że „Wiktor” (pełniący funkcję batalionowego pirotechnika) zbada zdobycz po zapadnięciu zmroku.
W międzyczasie, około godziny 17:00, inna grupa powstańców przejęła jednak pojazd, powołując się na rzekome polecenie dowództwa obrony Starego Miasta. Byli to prawdopodobnie żołnierze któregoś z powstańczych oddziałów zmotoryzowanych: dywizjonu motorowego „Młot” lub kompanii motorowej „Orlęta”. Uruchomili pojazd i wjechali nim w uliczki Starówki, budząc ogromny entuzjazm ludności cywilnej, która słysząc okrzyki „czołg zdobyty!”, zbiegła się tłumnie, aby podziwiać zdobycz.
Eksplozja.
W rzeczywistości zdobyty pojazd nie był czołgiem, lecz ciężkim transporterem ładunków typu Sd.Kfz. 301 Ausf. C Schwerer Ladungsträger B-IV, należącym do specjalnego 302. Batalionu Pancernego. Pojazd był wykorzystywany m.in. jako samobieżny stawiacz min, służący do niszczenia umocnień. Zdobyty przez powstańców transporter przewoził 500 kilogramów materiału wybuchowego w zamocowanym na pancerzu pojemniku. Kierujący triumfalnie objechali nim powstańczą Starówkę (z Rynku Starego Miasta przepędził ich dowódca zgrupowania, major Stanisław Błaszczak ps. „Róg”) i, powróciwszy na Podwale, skręcili pojazdem w ulicę Kilińskiego. Według niektórych relacji zamierzali odstawić zdobyczny „czołg” na podwórze pałacu Raczyńskich. Przy pokonywaniu małej barykady przy ul. Kilińskiego (było to około godziny 18:00) z pancerza maszyny zsunęła się umieszczona z przodu metalowa skrzynia z ładunkiem wybuchowym.
Nastąpił potężny wybuch, który spowodował masakrę. Dzieła zniszczenia dopełnił jeszcze wybuch butelek zapalających magazynowanych w kamienicy przy ul. Kilińskiego 3. Zginęło ponad 300 osób, a kolejnych kilkaset odniosło rany. Jedną ze śmiertelnych ofiar był aktor Józef Orwid. Spośród jednostek powstańczych największe straty poniosła kompania „Orląt”, tracąc 80 ludzi, oraz wszystkie kompanie batalionu „Gustaw” (26 zabitych). Batalion „Wigry” miał 14 zabitych i 59 rannych. Świadkowie wspominali, iż szczątki rozerwanych na strzępy ofiar zwisały z rynien, gzymsów i rozbitych okien. Resztki ciał ludzkich znajdywano nawet na sąsiednich ulicach. Przy wybuchu kontuzjowany został także dowódca Armii Krajowej, generał Tadeusz Komorowski ps. „Bór”, który przyglądał się pochodowi z okna pałacu Raczyńskich (przed wojną siedziba Ministerstwa Sprawiedliwości).
Tragedia przy ul. Kilińskiego wywarła bardzo przygnębiające wrażenie tak na powstańcach, jak i na ludności cywilnej. Kapitan „Gustaw” zażądał przeprowadzenia śledztwa i osądzenia osób, których nieostrożność spowodowała masakrę, jednakże w obliczu coraz silniejszych niemieckich ataków na Starówkę sprawa ta zeszła wkrótce na dalszy plan.
Wokół wybuchu na ul. Kilińskiego narosło przez lata wiele mitów. Polscy historycy i pamiętnikarze (m.in. Adam Borkiewicz, Władysław Bartoszewski, Antoni Przygoński, czy Stanisław Podlewski) długo twierdzili, iż masakra była efektem podstępu Niemców, którzy celowo podrzucili powstańcom „czołg” napełniony materiałem wybuchowym z zapalnikiem czasowym. W przekazie historycznym i wspomnieniowym pojawiały się też inne nieścisłości: m.in. Władysław Bartoszewski pisał, że „czołg” uruchomili żołnierze batalionu „Gustaw”, a Lucjan Fajer błędnie podawał, iż zdobycznym pojazdem była samobieżna mina „Goliath”.
Późniejsze opracowania podają natomiast raczej zgodnie, że pojazd, który spowodował masakrę na ul. Kilińskiego, nie był czołgiem pułapką, zdetonowanym przez Niemców zdalnie lub za pomocą zapalnika czasowego, lecz ciężkim transporterem ładunków, którego pierwotnym przeznaczeniem było zniszczenie barykady na Podwalu, a jego wybuch był zasadniczo dziełem przypadku. Witold Piasecki ps. „Wiktor” twierdził jednak, iż Niemcy celowo zamienili pojazd w pułapkę, o czym według niego miał świadczyć fakt, że nie zniszczyli go ogniem swoich dział od razu, gdy został zdobyty przez powstańców, ale pozwolili na wyprowadzenie go na teren Starówki, gdzie po przerwaniu niemieckiego ostrzału zgromadziło się wiele osób, by go oglądać, co pociągnęło za sobą liczne ofiary jego eksplozji.
Pamięć.
W latach 50. przy ul. Kilińskiego 3 przy chodniku umieszczono kamień z pamiątkową tablicą z podaną błędną liczbą ofiar i napisem o treści:
 W pierwszej połowie lat 70. obok ustawiono drugi, mniejszy kamień z tablicą z brązu o treści: 
Jedynym zachowanym śladem tamtych wydarzeń jest natomiast fragment gąsienicy, pochodzący być może z tego samego pojazdu, którego wybuch spowodował masakrę na ulicy Kilińskiego. Wspomniany fragment jest umieszczony na ścianie katedry św. Jana Chrzciciela od strony ulicy Dziekania i opatrzony błędnym podpisem:
Od 1992 rocznica wybuchu przy ul. Kilińskiego jest obchodzona jako Dzień Pamięci Starówki. Stanowi on integralny element obchodów rocznicowych wybuchu powstania warszawskiego.
W kulturze.
Tuż po tragedii Tadeusz Gajcy poświęcił jej fraszkę "***Święty kucharz od Hipciego", w której znalazły się nawiązujące do niej wersy.
O wybuchu na ul. Kilińskiego wspominał Roman Bratny w drugim tomie swej powieści "Kolumbowie. Rocznik 20". W książce narrator opisuje, że ludzie, którzy zbiegli się podziwiać zdobyczną maszynę, siadali na jej wieżyczce – Borgward B IV jej tymczasem nie posiadał. W serialu nakręconym na podstawie powieści wątek ten jest pominięty.
Wybuch na ul. Kilińskiego stanowi także punkt kulminacyjny książki Jarosława Marka Rymkiewicza "Kinderszenen".
13 sierpnia 2010 odbyła się na placu Zamkowym w Warszawie premiera fabularyzowanego krótkometrażowego filmu dokumentalnego "13 sierpnia ’44" (scenariusz i reżyseria Małgorzata Brama) poświęconego tej tragedii.
Eksplozję na ul. Kilińskiego opisała również amerykańska dziennikarka Rita Cosby w książce "Quiet Hero: Secrets From My Father’s Past" („Cichy bohater: tajemnice przeszłości mojego ojca”) o przeżyciach ojca, Ryszarda Kossobudzkiego, w roku 1944 żołnierza AK, który przeżył wybuch.
Scena wybuchu pojazdu Borgward znalazła się także w filmie "Miasto 44" (2014) w reżyserii Jana Komasy.

</doc>
<doc id="1935909" url="https://pl.wikipedia.org/wiki?curid=1935909" title="Mollerussa">
Mollerussa

Mollerussa – miasto w Hiszpanii w środkowej Katalonii, w prowincji Lleida siedziba comarki Pla d’Urgell. Podstawą gospodarki miasta jest produkcja i przetwórstwo zbóż.

</doc>
<doc id="1935910" url="https://pl.wikipedia.org/wiki?curid=1935910" title="Naksalici">
Naksalici

Naksalici (bengali নকশাল আন্দোলন, hindi नक्षलवाद, ang. Naxalite) – zbiorcze określenie na szereg maoistowskich grup zbrojnych w Indiach. Do ich ambicji należy wprowadzenie przemian własnościowych na wiejskich obszarach kraju, część z grup naksalickich ma również charakter separatystyczny.
Nazwa.
Określenie naksalici pochodzi od nazwy miejscowości Naksalbari, gdzie w 1967 roku wybuchło powstanie chłopskie. Naksalici są też niekiedy określani jako "maoiści bengalscy", niemniej jednak swoją działalnością wykraczają poza tereny Bengalu.
Historia.
Naksalici są ruchem maoistowskim. Maoizm odłączył się od głównego nurtu ruchu komunistycznego Indii w połowie lat 60. Na czele maoistów stanął bengalski nauczyciel Charu Mazumdar. Zgodnie z rewolucyjną ideologią maoizmu, zwolennicy Mazumdara uznali, że czas rewolucji komunistycznej w Indiach już nadszedł. Powstanie rozpoczęło się w 1967 roku, a miejscem wybuchu rewolucji była niewielka wioska Naksalbari. Rebeliantom udało się zmobilizować mieszkańców z kilku okolicznych wiosek. Wieśniacy wybili miejscowe elity, a następnie przejęli władzę, tworząc komitety ludowe. 
Z Naksalbari powstanie rozprzestrzeniło się na cały Bengal. W pierwszych latach rebeliantom udało się odnieść kilka znaczących sukcesów. W następstwie za naksalitami poszli więc maoiści, a także przedstawiciele niemaoistowskiego komunizmu z innych obszarów kraju. Antyrządowe rozruchy wybuchały w Indiach z różną częstotliwością i efektami, zawsze miały jednak charakter lokalny. W 1970 roku naksalici powołali ugrupowanie o nazwie Komunistyczna Partia Indii (Marksistowsko-Leninowska) na czele z Charu Muzumdarem jako sekretarzem generalnym. W tym samym roku wybuchły zamieszki maoistów w Kalkucie. Chaos opanował miasto na kilka miesięcy, rozruchy zostały jednak opanowane przez policje, a kalkuccy maoiści zdziesiątkowani. Od tego czasu naksalici zmienili taktykę, zamiast prowadzenia otwartej walki, postawili na konflikt partyzancki. Po klęsce powstania kalkuckiego Charu Mazumdar został poddany krytyce zarówno przez naksalitów, jak i rząd chiński, który uznał go za awanturnika. W konsekwencji Mazumdar został zdegradowany ze stanowiska sekretarza generalnego, a następnie usunięty z partii. Po pozbawieniu wpływów w ruchu maoistowskim został aresztowany przez policję i osadzony w areszcie, w którym zginął w 1972 roku. Naksalici oskarżyli rząd o zabójstwo ekslidera.
Po śmierci Muzumdara ruch naksalitów uległ podziałom, powstały nowe organizacje maoistów, wśród których znalazły się ugrupowania takie jak Centralny Zespół Komunistycznej Partii Indii (Marksistowsko-Leninowskiej), Zjednoczona Organizacja KPI (M-L), Maoistowskie Centrum Komunistyczne, Zjednoczony Komitet Komunistycznych Rewolucjonistów Indii (M-L) czy Organizacyjny Komitet Komunistycznych Rewolucjonistów. 
Ruch rebeliancki odżył po 1980 roku. W 2010 roku istniało 17 różnych organizacji zbrojnych naksalitów. W wyniku działalności naksalitów rocznie ginie około 500-600 osób.
Metody.
Naksalici za podstawową metodę działalności uważają walkę zbrojną. Ich oddziały partyzanckie atakują przedstawicieli administracji, policjantów i żołnierzy. W atakach naksalici nierzadko stosują metody uznawane za terrorystyczne. Rebelianci uważają, że użycie przemocy za moralnie usprawiedliwione. Ich zdaniem agresja służy obronie interesów ubogich wieśniaków i bezrolnych chłopów.
Indyjscy maoiści posiadają swoje reprezentacje partyjne. Pierwszą partią polityczną naksalitów była Komunistyczna Partia Indii (Marksistowsko-Leninowska) powstała w 1970 roku. Innymi większymi organizacjami było Komunistyczne Centrum Maoistowskie (MCC – Maoist Communist Centre) i Ludowa Grupa Wojenna (PWG – People’s War Group). W 2004 roku doszło, do połączenia KPI (M-L) z MCC. Powstało wtedy ugrupowanie o nazwie Komunistyczna Partia Indii (Maoistowska). PWG zostało niemal całkowicie rozbite przez siły rządowe. 
KPI (Maoistowska) cieszy się dużym poparciem, o czym świadczyć może wiec partii w Warangalu w 2004 roku, na którym zebrało się przeszło milion zwolenników. Działalność partii jest w Indiach nielegalna. Delegalizacja KPI (Maoistowskiej) miejsce miała w 2009 roku. Obecnie jest uznawana przez indyjski rząd za organizację terrorystyczną. Wraz z KPI (Maoistowską) na liście grup terrorystycznych znajdują się 34 organizacje oskarżane o związki z naksalitami.
Obszar działalności.
Ugrupowania naksalitów działają na obszarze wschodnich i środkowych Indii. Rebelianci obecni są w 182 dystryktach kraju. Ich działalność dotyczy głównie stanów Ćhattisgarh, Jharkhand, Orisa, Bihar, Madhya Pradesh, Maharasztra i Bengal Zachodni. W niektórych regionach partyzantom prawie udało się zastąpić lokalną administrację.
Liczebność.
Według szacunków z 2010 roku rebelianci dysponują około 40 tysiącami bojowników wspieranymi przez 100 tysięcy milicjantów.
Wsparcie i powiązania zagraniczne.
Jeszcze w czasach zimnej wojny maoistowskie poglądy naksalitów zapewniły im wsparcie ze strony Chińskiej Republiki Ludowej (pomoc szła również dla zbuntowanych plemion górskich z pograniczna indyjsko-birmańskiego). Zdaniem indyjskiego rządu chińska pomoc dla naksalitów trwa do dzisiaj. W 2011 roku Indie oskarżyły ChRL o udzielanie schronienia przywódcom rebelii. Kolejnym mocarstwem mającym udzielać rebelii wsparcia jest Pakistan. W 2011 roku rząd w Nowym Delhi oskarżył Pakistańczyków o finansowanie działalności indyjskich maoistów. 
Media informują o powiązaniach naksalitów z filipińską Nową Armią Ludową. Według doniesień medialnych niektórzy członkowie partyzantki naksalitów mieli przejść szkolenia w obozach maoistowskiej partyzantki na Filipinach. W przeszłości naksalici mogli utrzymywać kontakty z pokrewną ideowo Komunistyczną Partią Nepalu (maoistowską).
Ideologia.
Naksalici wyznają specyficzną formę maoizmu. Ideologia naksalitów niewiele ma wspólnego z pierwotną ideologią marksizmu. Komunizm naksalitów jest mglistą ideą sprawiedliwości społecznej i równego podziału dóbr. Naksalici odeszli także od charakterystycznego dla komunistów ateizmu, głosząc zamiast tego potrzebę zrównania praw wyznawców wszystkich religii. Często zwracają się do ubogich rolników i przedstawicieli ludności autochtonicznej zamieszkującej środkowe i wschodnie Indie. Rywalizują z legalnymi ugrupowaniami komunistycznymi i wszelką lewicą niemaoistowską, która zresztą odcina się od naksalitów. Obecny ustrój Indii określany jest przez nich jako na wpół feudalny „faszyzm indyjski”.
W przypadku części grup naksalitów istotną rolę ideologiczną odgrywa element separatystyczny.

</doc>
<doc id="1935913" url="https://pl.wikipedia.org/wiki?curid=1935913" title="Tonantzintla 2">
Tonantzintla 2

Tonantzintla 2 (Pismis 26) – gromada kulista znajdująca się w konstelacji Skorpiona w odległości około 26 700 lat świetlnych od Ziemi. Została odkryta w "Tonantzintla Observatory" w Meksyku przez Paris Pişmiş w 1959 roku. Nazwa gromady "Tonantzintla 2" (Ton 2) pochodzi od nazwy obserwatorium, w którym została odkryta, a nazwa katalogowa "Pismis 26" pochodzi od nazwiska odkrywczyni. Gromada położona jest w odległości 4600 lat świetlnych od centrum Galaktyki.

</doc>
<doc id="1935914" url="https://pl.wikipedia.org/wiki?curid=1935914" title="Oleksandra Kononowa">
Oleksandra Kononowa



</doc>
<doc id="1935917" url="https://pl.wikipedia.org/wiki?curid=1935917" title="Falset (Hiszpania)">
Falset (Hiszpania)

Falset – miasto w Hiszpanii w południowej Katalonii, siedziba comarki Priorat. Rozwinięta gałęzią przemysłu jest tu przemysł włókienniczy.

</doc>
<doc id="1935918" url="https://pl.wikipedia.org/wiki?curid=1935918" title="Lindhorst">
Lindhorst

Niemcy:

</doc>
<doc id="1935922" url="https://pl.wikipedia.org/wiki?curid=1935922" title="Indywidualne Mistrzostwa Szwecji na Żużlu 1957">
Indywidualne Mistrzostwa Szwecji na Żużlu 1957

Indywidualne Mistrzostwa Szwecji na Żużlu 1957 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Ove Fundin (Filbyterna Linköping). 

</doc>
<doc id="1935924" url="https://pl.wikipedia.org/wiki?curid=1935924" title="Borislav Đorđević">
Borislav Đorđević

Borislav Đorđević (ur. 30 października 1953) – piłkarz jugosłowiański pochodzenia serbskiego, występujący podczas kariery na pozycji napastnika.
Kariera klubowa.
Karierę piłkarską Boriša Đorđević rozpoczął w klubie FK Bor w 1970 roku. W FK Bor grał do 1975 roku. W 1975 roku przeszedł do Hajduka Split. W Hajduku grał do 1981 roku. Podczas tego okresu wywalczył Mistrzostwo Jugosławii w 1979 roku oraz zdobył Puchar Jugosławii w 1977 roku. W 1981 roku wyjechał do niemieckiego HSV Hamburg. W klubie z Hamburga grał do 1983 roku i dwukrotnie zdobył Mistrzostwo RFN w 1982 i 1983 roku. Także na arenie międzynarodowej osiągnął sukcesy w postaci finału Pucharu UEFA 1982 oraz zdobył Puchar Mistrzów 1983, choć udział Đorđevicia był minimalny. W latach 1983-1984 występował w trzecioligowym klubie Tennis Borussia Berlin. Ostatnie dwa lata kariery spędził w innym trzecioligowym klubie Altonaer FC von 1893, gdzie zakończył karierę w 1990 roku.
Kariera reprezentacyjna.
W reprezentacji Jugosławii Boriša Đorđević zadebiutował 25 maja 1976 roku w zremisowanym 1-1 meczu eliminacji Mistrzostw Europy 1980 z Walią w Cardiff. W 1976 roku został powołany przez selekcjonera Ante Mladinicia do kadry na Mistrzostwa Europy w Jugosławii. Tam był rezerwowym zawodnikiem i nie wystąpił w spotkaniach z RFN i Holandią. Ostatni raz w kadrze "plavich" zagrał 5 października 1977 w towarzyskim meczu z Węgrami w Budapeszcie. Od 1976 do 1977 roku rozegrał w kadrze narodowej 5 meczów.

</doc>
<doc id="1935925" url="https://pl.wikipedia.org/wiki?curid=1935925" title="Zespół Szkół Drogowo-Geodezyjnych i Licealnych im. Augusta Witkowskiego w Jarosławiu">
Zespół Szkół Drogowo-Geodezyjnych i Licealnych im. Augusta Witkowskiego w Jarosławiu

Zespół Szkół Drogowo-Geodezyjnych i Licealnych im. Augusta Witkowskiego w Jarosławiu – szkoła ponadgimnazjalna w Jarosławiu w skład której wchodzą:
Historia.
Nazwy szkoły.
W Zespole Szkół podjęły działalność:
Początki szkoły sięgają 1940. Nazwa ZSDGiL im. Augusta Witkowskiego funkcjonuje od 2005. Szkoła mieści się w budynku przy ul. św. Ducha 1, obok placówki znajduje się nowoczesna sala gimnastyczna. 2 października 2010 w szkole i na terenie miasta odbyły się obchody z okazji 70-lecia istnienia ZSDGiL.
Kierunki kształcenia.
Technikum (4-letnie):
Liceum Ogólnokształcące (3-letnie):

</doc>
<doc id="1935927" url="https://pl.wikipedia.org/wiki?curid=1935927" title="Metzendorf">
Metzendorf

Niemcy:
Osoby:

</doc>
