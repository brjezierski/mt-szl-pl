<doc id="1938149" url="https://pl.wikipedia.org/wiki?curid=1938149" title="Weneckie Mury Bergamo">
Weneckie Mury Bergamo

Weneckie Mury Bergamo - to mury miejskie okalające starą, położoną na wzgórzu część włoskiego miasta Bergamo (wł. "Città Alta"). Zostały one zbudowane przez Republikę Wenecką w XVI wieku. Są jedną z najbardziej charakterystycznych budowli i atrakcji turystycznych Bergamo.
Kontekst historyczny.
Mury zostały zbudowane w XVI w., kiedy to Bergamo stanowiło najdalej wysuniętą na zachód część posiadłości weneckich.
Był to czas, kiedy po odkryciu Ameryki, "Serenissima" nieuchronnie wkraczała w schyłkowy okres swego panowania nad handlem zamorskim. Dlatego właśnie zwracała większą uwagę na możliwości rozwijania szlaków handlowych w kierunku centrum Europy. Z tego powodu terytorium Bergamo zaczęło odgrywać strategiczną rolę, którą podkreślał jeszcze projekt zbudowania "via Priula", drogi, która miała łączyć Bergamo, poprzez Val Brembana, z Gryzonią, uważaną za sprzymierzeńca Wenecji, a dotąd dostępną jedynie poprzez terytoria pod władzą Hiszpanii, co wiązało się z wysokimi opłatami.
Interesy Wenecji spotykały się ze sprzeciwem sąsiedniego Księstwa Mediolanu, którym władała hiszpańska gałąź rodu Habsburgów, albo Francuzi, gdyż władza przechodziła często z rąk do rąk. Prowadziło to do licznych walk o Bergamo w pierwszym dwudziestoleciu XVI w.
Wenecjanie postanowili więc przedsięwziąć kroki w celu ochrony miasta, które nabrało dużego znaczenia strategicznego. Przeanalizowano wiele projektów i przyjęto wreszcie ten, który przewidywał otoczenie murami części miasta położonej na wzgórzu, przekształcając ją w prawdziwą twierdzę.
Decyzja ta miała bardziej znaczenie polityczne niż militarne, gdyż obszar miasta zamknięty wewnątrz murów nie obejmował Dolnego Miasta (wł. "Città Bassa") i był zbyt mały, aby mógł stanowić punkt koncentracji wojsk w przypadku podjęcia działań zaczepnych. Twierdza w Bergamo mogła być tylko broniona. Było to milczące wyrzeczenie się przez Wenecję dążeń do rozszerzenia swego panowania w Lombardii, tym bardziej, że wysiłek wojskowy Republiki kierował się raczej przeciwko Turkom, którzy zagrażali jej południowo-wschodnim rubieżom.
Budowa.
Ostateczna decyzja dotycząca realizacji projektu budowy murów została podjęta przez senat wenecki
w 1561, a 31 lipca tego roku przyjechał do Bergamo hrabia Sforza Pallavicino, aby nadzorować rozpoczęcie budowy.
Do realizacji tego ogromnego dzieła zgromadzono wielką liczbę robotników oraz architektów z Wenecji i Bergamo, ale także żołnierzy. Należało bowiem zburzyć ok. 250 budynków, co mogło się spotkać z protestami mieszkańców. Dlatego potrzebne były liczne siły porządkowe. Zburzono więc liczne domy, pracownie, ale także osiem miejsc kultu, wśród których znalazły się katedra św. Aleksandra (gdzie przechowywano relikwie patrona miasta) i konwent dominikanów pod wezwaniem św. Szczepana. Zburzenie kościołów i klasztorów przyniosło osiem ekskomunik nałożonych przez lokalne duchowieństwo na hrabiego Sforzę Pallavicino, który później musiał podjąć wiele wysiłków (wraz z ofiarowaniem pewnych sum pieniędzy), aby zostały one odwołane.
Wielkie przedsięwzięcie organizacyjne, jakim była budowa murów, przyniosło znaczny rozwój miasta. Wprawdzie niektóre odcinki murów zostały już zbudowane w epoce rzymskiej, ale na początku XVI w. znajdowały się w ruinie i musiały być prawie całkowicie odbudowane. Plany przewidywały, że budowa miała trwać ok. roku i miała kosztować prawie 40 000 dukatów. Okazało się jednak, że terminarz prac był nie do zrealizowania, a budowę zakończono dopiero w 1588. Również koszt podjętej inwestycji przekroczył znacznie przewidywania projektantów i osiągnął milion dukatów.
Struktura.
Kształt murów w ciągu wieków nie został zbytnio zmieniony w stosunku do tego, co zbudowano w XVI w., a więc dzisiejsze mury odzwierciedlają w dużej mierze stan oryginalny. Mają długość 6200 m. Po ich zewnętrznej stronie biegła tzw. "Strada coperta", czyli kryty chodnik, który był używany
przez straże strzegące miasta. Wysokość murów w niektórych miejscach dochodziła do 50 m.
Obwarowania składały się z 14 bastionów, 2 platform, 32 budek strażniczych (z których tylko jedna przetrwała do naszych czasów), 100 otworów strzelniczych, 2 prochowni, 4 bram (Świętego Augustyna, Świętego Jakuba, Świętego Aleksandra, Świętego Wawrzyńca - obecnie Giuseppe Garibaldiego). Było tam też mnóstwo przejść, furtek i pomieszczeń połączonych ze sobą siecią podziemnych chodników, z których większość popadła w zapomnienie.
Wojskowe przeznaczenie budowli przewidywało też istnienie pewnych pomieszczeń militarnych, jak arsenał mieszczący się w twierdzy, czyli w Rocca di Bergamo, gdzie przechowywano broń i wytwarzano proch strzelniczy. Do korpusu twierdzy dobudowano też, istniejącą do dziś, okrągłą basztę, w której mieściła się tzw. "szkoła bombardierów", czyli koszary artylerzystów.
Ze strategicznego punktu widzenia ważny był "Fort Świętego Marka", czyli forteca w fortecy. Zajmował on północną część miasta, od Bramy Świętego Aleksandra do Bramy Świętego Wawrzyńca. Jego zadaniem była obrona miasta od strony wzgórz oraz umożliwienie masowej ucieczki mieszkańców w razie jego upadku. Ucieczka ta była możliwa przez otwór w murach zwany Bramą Ratunkową. Ponadto Fort Świętego Marka ukrywał przejście podziemne prowadzące do zamku Castello di San Vigilio, wznoszącego się na wzgórzu górującym nad Bramą Świętego Aleksandra.
Bastiony sprawiające wrażenie niezdobytej twierdzy nigdy nie zostały użyte w celu militarnym.
W każdym razie mury sprawiły, że otoczona nimi część miasta została oddzielona od reszty, co sprawiło, iż niewiele się zmieniła pod względem architektonicznym od tamtych czasów. Zaczęła być też nazywana "Miastem Górnym" w odróżnieniu od "Miasta Dolnego", znajdującego się poza obrębem murów. Niższa część miasta również z czasem została otoczona murami, tzw. "le Muraine", które były zewnętrznym pierścieniem obronnym miasta. Zostały one niestety prawie całkowicie zburzone w 1901 i zostały z nich niewielkie fragmenty.
Okres schyłkowy.
W 1797 Francuzi zdobyli miasto bez jednego wystrzału, gdyż Republika Wenecka uległa rozkładowi, co zostało usankcjonowane przez pokój w Campo Formio. Jednak w tym czasie urządzenia militarne budowli były zaniedbane i opuszczone. Stan ten jeszcze się pogorszył z powodu kompletnego braku wykorzystania murów przez armię Republiki Cisalpińskiej, a następnie Austro-Węgier. Większość pomieszczeń i struktur budowli zostało użyte w celach cywilnych, skutkiem czego było zniszczenie wałów ziemnych i większej części stanowisk artyleryjskich. 8 czerwca 1859 mury Bergamo ponownie zaistniały w historii dzięki Giuseppe Garibaldiemu i jego Strzelcom Alpejskim (wł. "Cacciatori delle Alpi"). Weszli oni do miasta przez Bramę Świętego Wawrzyńca, która od tej pory nosi nazwę Bramy Garibaldiego. Wydarzenie to, przygotowane w detalach przez majora Gabriele Camozziego, oznaczało przyłączenie miasta do Królestwa Piemontu i Sardynii.
Mury dzisiaj.
Dzisiaj mury Bergamo odzyskują swoją świetność ze względu na wartość, jaką przedstawiają pod względem turystycznym. W latach 1976-1984 zostały one odnowione i oczyszczone dzięki staraniom "Azienda Autonoma di Soggiorno". Dzięki pracom renowacyjnym obecnie możliwe jest obejście całych weneckich murów obronnych Bergamo, co pozwala podziwiać niezwykłą panoramę miasta i okolic.
Przez trzy z czterech bram codziennie wjeżdżać mogą do "Górnego Miasta" samochody. Głównym wjazdem do Górnego Miasta jest Brama Świętego Augustyna, zaś Brama Świętego Jakuba przeznaczona jest tylko do ruchu pieszego.
W weekend cała przestrzeń otoczona murami staje się wielką strefą przeznaczoną tylko dla pieszych, głównie turystów. Z przewodnikami z grupy speleologicznej "Le Nottole" istnieje także możliwość zwiedzania tuneli podziemnych stanowiących część konstrukcji murów. W maju droga biegnąca po zewnętrznej stronie murów staje się trasą Soap Box Rally, czyli wyścigu małych drewnianych samochodów.

</doc>
<doc id="1938154" url="https://pl.wikipedia.org/wiki?curid=1938154" title="Satamon">
Satamon



</doc>
<doc id="1938155" url="https://pl.wikipedia.org/wiki?curid=1938155" title="Sitamun">
Sitamun



</doc>
<doc id="1938156" url="https://pl.wikipedia.org/wiki?curid=1938156" title="Satamun">
Satamun



</doc>
<doc id="1938158" url="https://pl.wikipedia.org/wiki?curid=1938158" title="Indywidualne Mistrzostwa Szwecji na Żużlu 1991">
Indywidualne Mistrzostwa Szwecji na Żużlu 1991

Indywidualne Mistrzostwa Szwecji na Żużlu 1991 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Peter Karlsson (Örnarna Mariestad).

</doc>
<doc id="1938159" url="https://pl.wikipedia.org/wiki?curid=1938159" title="Wanda Węgierska">
Wanda Węgierska

Wanda Węgierska ps. "Wanda" (ur. 1 lutego 1919 w Łodzi, zm. 25 czerwca 1943 w Berlinie) – polska harcerka i żołnierka wywiadu podziemia.
Życiorys.
Organizowała i prowadziła drużynę w Gimnazjum Humanistycznym w Łodzi. Od 1940 roku służyła w łódzkiej centrali ZWZ. W 1941 roku rozpoczęła służbę wywiadowczą na terenie III Rzeszy. Współpracowała z grupą wywiadowczą Antoniego Ingielewicza i była kurierką Organizacji Wojskowej Związku Jaszczurczego. Aresztowana w Berlinie w 1942 roku, skazana została na karę śmierci. Wyrok wykonano przez ścięcie toporem.
Była odznaczona Krzyżem Srebrnym Orderu Virtuti Militari oraz Krzyżem Armii Krajowej. 18 marca 2010 została odznaczona pośmiertnie Krzyżem Komandorskim Orderu Odrodzenia Polski.
Od 1997 roku na Zgierskim, Przybyłowie jest ulica jej imienia, wcześniej ulica Janka Krasickiego.
Od 2 października 2005 jest patronką 337 WDH-ek "Jutrzenka".
26 marca 2010 odbyła się konferencja poświęcona losom kobiet, które działały w służbie wywiadu ZWZ-AK (upamiętnione zostały także Monika Dymska, Władysława Maciesza, Krystyna Wituska).

</doc>
<doc id="1938160" url="https://pl.wikipedia.org/wiki?curid=1938160" title="Prefektura apostolska Azerbejdżanu">
Prefektura apostolska Azerbejdżanu

 Prefektura apostolska Azerbejdżanu () – jednostka podziału administracyjnego Kościoła katolickiego w Azerbejdżanie, obejmująca swoim zasięgiem cały kraj. Siedziba prefekta apostolskiego znajduje się przy parafii Niepokalanego Poczęcia Najświętszej Maryi Panny w Baku. Utworzona w 2000, w 2011 podniesiona do godności prefektury.
Parafie.
W skład prefektury wchodzi obecnie 1 parafia pw. Niepokalanego Poczęcia Najświętszej Maryi Panny w Baku.

</doc>
<doc id="1938161" url="https://pl.wikipedia.org/wiki?curid=1938161" title="Indywidualne Mistrzostwa Szwecji na Żużlu 1992">
Indywidualne Mistrzostwa Szwecji na Żużlu 1992

Indywidualne Mistrzostwa Szwecji na Żużlu 1992 – cykl turniejów żużlowych, mających wyłonić najlepszych żużlowców szwedzkich. Tytuł wywalczył amerykański żużlowiec John Cook, posiadający podwójne obywatelstwo (Indianerna Kumla).

</doc>
<doc id="1938162" url="https://pl.wikipedia.org/wiki?curid=1938162" title="United States Navy Special Projects Office">
United States Navy Special Projects Office

United States Navy Special Projects Office (SPO) – biuro badawczo-konstrukcyjne marynarki wojennej Stanów Zjednoczonych odpowiedzialne za opracowanie i konstrukcję strategicznych atomowych okrętów podwodnych „41 for freedom” oraz pocisków balistycznych Polaris i Poseidon
Mimo silnego wsparcia ze strony szefa operacji morskich US Navy (CNO) adm. Arleigha Burke, program rakietowego systemu balistycznego dla floty nie rozwijał się dobrze, także z uwagi na opory biurokracji w marynarce wojennej. Pragnąc wzmocnić rangę programu i przyspieszyć prace nad własnym pociskiem, admirał utworzył niezależne od innych biur technicznych biuro "Special Projects Office" (SPO), którego wyłącznym zadaniem miały być prace nad morskim pociskiem balistycznym. Na czele SPO, stanął wiceadmirał William Raborn były pilot marynarki, wybrany przez CON ze względu na cechy osobiste oraz w nadziei na wojskowe raczej, niż techniczne spojrzenie na prowadzony program. W staraniach tych admirał Burke miał silne wsparcie ze strony sekretarza marynarki wojennej Charlesa S. Thomasa. Prace nad morską wersją pocisku "Jupiter" nabrały tempa w 1956 roku, natomiast na rok 1959 ustalono termin wysłania w morze pierwszych pocisków na pokładach zmodyfikowanych statków komercyjnych. Dla morskiej wersji tego pocisku rozważano napęd oparty na paliwie stałym. Niektóre prace studyjne przewidywały również uzbrojenie w osiem pocisków balistycznych okrętów podwodnych z napędem jądrowym o wyporności podwodnej 8300 t.
W trakcie trwania programu, US Navy miała wątpliwości co do zastosowania na pokładach okrętów pocisków napędzanych paliwem ciekłym, wszczęto więc studia nad możliwością zastosowania napędów na paliwo stałe, które jednak dawało mniejszy ciąg, co ograniczało możliwy do przeniesienia ładunek. Przełom w tym zakresie nastąpił w 1956 roku, kiedy naukowcy odkryli sposób na znaczne zmniejszenie rozmiarów głowic termojądrowych. Ojciec amerykańskiej bomby wodorowej – dr Edward Teller stwierdził latem 1956 roku, iż już wkrótce głowica o masie 400 funtów (181 kg) będzie miała siłę eksplozji bomby 5000-funtowej (2270 kg). We wrześniu tego roku amerykańska Agencja Energii Atomowej szacowała, iż mała głowica nuklearna będzie dostępna w 1965 roku, z pewnymi szansami na jej udostępnienie już w roku 1963. Rozwój tego specyficznego programu zbiegł się z intensywnymi pracami nad napędem na paliwo stałe o dużej sile ciągu, oraz podjęciem, w sierpniu 1956 roku przez adm. Raborna formalnej decyzji o odejściu marynarki wojennej ze wspólnego z armią programu "Jupiter". Wiązało się to z formalną inicjacją programu małego pocisku na paliwo stałe, która została zaakceptowana przez sekretarza obrony w grudniu 1956 roku, oraz porzuceniem idei bazowania pocisków balistycznych na jednostkach nawodnych, na rzecz rozmieszczenia ich na pokładach okrętów podwodnych.
W związku z zainteresowaniem marynarki programami także innych niż SLBM systemów strategicznych, w 1968 roku SPO przemianowano na "Strategic Systems Project Office", a jego zadania zostały rozszerzone.

</doc>
<doc id="1938163" url="https://pl.wikipedia.org/wiki?curid=1938163" title="Czarodzieje z Waverly Place (gra komputerowa)">
Czarodzieje z Waverly Place (gra komputerowa)

Czarodzieje z Waverly Place to gra komputerowa wydana przez Disney Interactive Studios dla Nintendo DS. Została wydana 25 sierpnia 2009 roku w USA, 28 sierpnia 2009 roku w Europie oraz 21 września 2009 roku w Australii.
Gra oparta jest na serialu Disney Channel Original Series - Czarodzieje z Waverly Place. W grze można zobaczyć wiele miejsc, które przedstawione są w serialu. Gra opowiada historię Alex, która kupiła czarodziejską bransoletkę, przeznaczoną dla dorosłych czarodziei, która zaczęła zamrażać ludzi.

</doc>
<doc id="1938164" url="https://pl.wikipedia.org/wiki?curid=1938164" title="Pomorska Biblioteka Cyfrowa">
Pomorska Biblioteka Cyfrowa

Pomorska Biblioteka Cyfrowa – biblioteka cyfrowa, współtworzona przez instytucje naukowe i kulturowe Pomorza. 
"Pomorska Biblioteka Cyfrowowa" stawia sobie za cel udostępnienie:

</doc>
<doc id="1938166" url="https://pl.wikipedia.org/wiki?curid=1938166" title="Ośrodek Zapasowy Kresowej Brygady Kawalerii">
Ośrodek Zapasowy Kresowej Brygady Kawalerii

Ośrodek Zapasowy Kresowej Brygady Kawalerii (OZ Kresowej BK) – oddział kawalerii Wojska Polskiego w II Rzeczypospolitej. 
OZ Kresowej BK nie istniał w organizacji pokojowej Wojska Polskiego. Był jednostką mobilizowaną w I rzucie mobilizacji powszechnej.
&lt;br&gt;W niektórych publikacjach używano też nazwy, Ośrodek Zapasowy Kawalerii „Żółkiew”
Formowanie i przekształcenia organizacyjne.
Ośrodek Zapasowy Kresowej Brygady Kawalerii ( Ośrodek Zapasowy Kawalerii „Żółkiew”) był jednostką mobilizowaną zgodnie z uzupełnionym planem mobilizacyjnym „W”, w I rzucie mobilizacji powszechnej. Jednostką mobilizującą był 6 pułk strzelców konnych w Żółkwi.
Zadaniem ośrodka było szkolenie uzupełnień dla Kresowej Brygady Kawalerii.
Skład organizacyjny ośrodka zapasowego kawalerii (organizacja wojenna L.3207/mob.org., zestawienie specjalności L.3207/mob.AR i należności materiałowego L.3207/mob.mat.):
Wymieniony wyżej skład organizacyjny należało traktować jako ramowy dla obliczenia zapotrzebowań mob. Szczegółową organizację ośrodka zapasowego miał ustalić jego dowódca zależnie od wysokości otrzymanych nadwyżek i warunków lokalnych. Pod względem ewidencyjnym do ośrodka zapasowego przynależały zasadniczo jednostki zmobilizowane przez oddziały Kresowej BK.
W skład Ośrodka Zapasowego weszły nadwyżki 12 i 22 pułku ułanów oraz 6 pułku strzelców konnych. 
5 września do Żółkwi dotarły nadwyżki 12 pułku ułanów dowodzone przez mjr. Lucjana Wygonowskiego, a wraz z nimi znaczne ilości broni, umundurowania i sprzętu wojskowego. 6 września do ośrodka przybył Oddział Zbierania nadwyżek 22 pułku ułanów pod dowództwem rtm. Tadeusza Szenka z Brodów. Oprócz rtm. Józefa Murasika i kilku oficerów nie przybył OZN 20 pułku ułanów z Rzeszowa. 
Z nadwyżek do 9 września zorganizowano trzy szwadrony konne:
Ponadto, od początku września w Żółkwi znajdował się podporządkowany ppłk. Gołaszewskiemu konny szwadron marszowy 14 pułku ułanów por. Konstantego Juszczaka z Podolskiej Brygady Kawalerii.
Oprócz szwadronów konnych, w Ośrodku Zapasowym formowano także szwadrony piesze, skoncentrowane następnie pod dowództwem mjr. st. sp. Ignacego Drozdowskiego w rejonie Trościanica. Major Drozdowski wiosną 1940 został zamordowany na Ukrainie.
Działania bojowe pododdziałów.
W związku z niekorzystną sytuacją na froncie, Ośrodek Zapasowy Kresowej Brygady Kawalerii został podporządkowany Grupie „Żółkiew” płk. dypl. Stefana Iwanowskiego broniącej północnego odcinka Obszaru Obrony Lwowa.
Zmobilizowany w Ośrodku dywizjon rozpoznawczy lub pułk marszowy Kresowej Brygady Kawalerii rtm. Józefa Murasika, złożony ze szwadronów marszowych 6 pułku strzelców konnych oraz 12, 14 i 22 pułku ułanów, a także plutonu ckm na jukach 12 pułku ułanów, zostały wysłane w kierunku zachodnim w celu przeprowadzenia rozpoznania. Następnie wspólnie z m.in. 10 BK walczył pod Zboiskami o przywrócenie połączenia między Lwowem a Żółkwią. 
W tym czasie dowódca Ośrodka, ppłk Stefan Gołaszewski, otrzymał z Dowództwa Obrony Lwowa rozkaz przejścia do rejonu Horyńca. Od 12 do 16 września dowodzona przez niego grupa, złożona z batalionu marszowego 40 pp, oraz dwóch szwadronów pieszych i dwóch konnych zmobilizowanych w ośrodku, zajmowała pozycje na linii Majdan Polański- Dąbrowica - Łozina. 15 września do OZ Kresowej BK dołączyły 3 szwadrony piesze utworzone z OZN 20 p uł. pod dowództwem rtm. Jerzego Witoszyńskiego. Szwadrony te 5 września dojechały transportem kolejowym z Rzeszowa do Krzemienicy k/Łańcuta. Wyładowane z uwagi na zbombardowanie torów, dotarły marszem pieszym przez Przeworsk, Rawę Ruską i Kamionkę Strumiłową, bez koni, niedostatecznie wyposażone i uzbrojone z niewielkim taborem. Po drodze z Kamionce uzyskały broń z magazynów Policji Państwowej w postaci 200 kb i kbk Mannlicher, nieco granatów i kb ppanc. Po dozbrojeniu i doposażeniu zajęły wraz z dwoma szwadronami 6 psk, stanowiska obronne na lewym skrzydle oddziału Ośrodka. 17 września oddziały te zostały zaatakowane przez przeważające siły niemieckiej 2 Dywizji Pancernej, wraz z całą Grupą „Żółkiew” wycofały się na Kulików i Kamionkę Strumiłową. 18 i 19 września oddziały uległy rozproszeniu. Jeden ze szwadronów 6 psk dołączył do oddziałów Frontu Południowego gen. broni K. Sosnkowskiego. Resztka szwadronów 20 p uł. wycofała się na Złoczów, próbując się dostać do węgierskiej granicy. Otoczone w Pomorznach lub pod Podhorcami w okresie 22-23 września dostały się do niewoli. Pod Złoczowem wojska sowieckie, zagarnęły szwadron remontów rtm. J. Chojnackiego.

</doc>
<doc id="1938167" url="https://pl.wikipedia.org/wiki?curid=1938167" title="Subbath">
Subbath



</doc>
<doc id="1938168" url="https://pl.wikipedia.org/wiki?curid=1938168" title="Ivy Mike">
Ivy Mike

Ivy Mike – nazwa kodowa (kryptonim) nadana pierwszej na świecie, próbnej eksplozji termojądrowej przeprowadzonej 1 listopada 1952 roku na atolu Eniwetok należącym do Stanów Zjednoczonych. Była to pierwsza eksplozja przeprowadzona w ramach Operacji Ivy. Moc wybuchu wynosiła 10 megaton.

</doc>
<doc id="1938170" url="https://pl.wikipedia.org/wiki?curid=1938170" title="Szuiliszu">
Szuiliszu



</doc>
<doc id="1938172" url="https://pl.wikipedia.org/wiki?curid=1938172" title="Iddindagan">
Iddindagan



</doc>
<doc id="1938173" url="https://pl.wikipedia.org/wiki?curid=1938173" title="Wojskowy Sąd Garnizonowy w Zielonej Górze">
Wojskowy Sąd Garnizonowy w Zielonej Górze

Wojskowy Sąd Garnizonowy w Zielonej Górze (WSG Zielona Góra) - sąd wojskowy Sił Zbrojnych Rzeczypospolitej Polskiej z siedzibą w Zielonej Górze.
Z dniem 5 lipca 1950 utworzone zostało województwo zielonogórskie, a 28 lipca tego roku utworzony został Wojskowy Sąd Rejonowy w Zielonej Górze. Szefem sądu został kpt. Mieczysław Mirski. 22 listopada 1954 WSR w Zielonej Górze został zlikwidowany. (Oficjalnie data złożona w meldunku o rozformowaniu WSR w Zielonej Górze to 5.02.1955.
22 stycznia 1958 szef Sztabu Generalnego WP wydał zarządzenie Nr 03/Org. w sprawie utworzenia Wojskowego Sądu Garnizonowego w Zielonej Górze. 1 kwietnia 1958 sąd rozpoczął funkcjonowanie w siedzibie Komendy Wojewódzkiej Milicji Obywatelskiej w Zielonej Górze przy ul. Partyzantów 42.
8 sierpnia 1975 dowódca Śląskiego Okręgu Wojskowego wyróżnił sąd medalem "Za Zasługi dla Śląskiego Okręgu Wojskowego". 
WSG w Zielonej Górze utrzymywał kontakty z Sądem Wojskowym Narodowej Armii Ludowej w Chociebużu.
Z dniem 30 czerwca 1996 WSG w Zielonej Górze został zniesiony, a w jego miejsce z dniem 1 lipca 1996 utworzony został Wydział Zamiejscowy w Zielonej Górze Wojskowego Sądu Garnizonowego w Poznaniu dla rozpoznawania spraw z województwa zielonogórskiego.
Z dniem 1 stycznia 1999 Wydziałowi Zamiejscowemu w Zielonej Górze Wojskowego Sądu Garnizonowego w Poznaniu powierzono rozpoznawanie spraw z nowo utworzonego województwa lubuskiego.
Z dniem 1 stycznia 2002 ponownie utworzony został Wojskowy Sąd Garnizonowy w Zielonej Górze (II) z siedzibą przy ulicy Kazimierza Wielkiego 12.
Z dniem 1 lipca 2010 WSG w Zielonej Górze zostanie zniesiony, a jego kompetencje, obszar właściwości oraz registraturę i akta spraw karnych (od 1986 r.) przekazano Wojskowemu Sądowi Garnizonowemu w Poznaniu.
Szefowie WSG (I) w Zielonej Górze 
1.04.1958-20.08.1960 - kpt. mgr Eugeniusz Mieszkowski
20.08.1960-4.02.1966 - mjr / ppłk mgr Bogdan Dzięcioł
4.02.1966-8.07.1969 - p. o. Paweł Wąsikowski (ppłk / płk mgr Wiktor Miernik (1966-1969)
8.07.1969-6.07.1973 - ppłk / płk mgr Paweł Wąsikowski
?.?.1973-29.10.1980 - ppłk mgr Henryk Dobrzyński
29.10.1980- 20.06.1985 - kmdr por. / płk mgrJerzy Milczanowski
20.06.1985?-30.06.1996 - ppłk Józef Węglewski
Zastępca Szefa/(od 1998) Prezesa WSG w Poznaniu
1.07.1996-31.12.2001 - płk Leszek Gała
Prezes WSG (II) w Zielonej Górze
02.01.2002-1.07.2010 - płk Leszek Gała.

</doc>
<doc id="1938174" url="https://pl.wikipedia.org/wiki?curid=1938174" title="Iszmedagan (król Isin)">
Iszmedagan (król Isin)



</doc>
<doc id="1938176" url="https://pl.wikipedia.org/wiki?curid=1938176" title="Astra Giurgiu">
Astra Giurgiu

FC Astra Giurgiu – rumuński klub piłkarski mający siedzibę w mieście Giurgiu, stolicy okręgu o tej samej nazwie. Do 2012 siedzibą klubu było Ploeszti, leżące w okręgu Prahova.
Historia.
W 1934 roku został utworzony klub, nazwany wówczas "Astra Ploeszti". Do 1998 nie osiągnął żadnych znaczących sukcesów. Latem 1998 roku po raz pierwszy awansował do pierwszej ligi, w której występował przez 5 sezonów, dopóki w 2003 roku nie połączył się z klubem Petrolul Ploeszti. Po dwóch latach w 2005 roku Ioan Niculae ponownie organizował klub. W 2007 roku doszło do zmiany nazwy na "FC Ploeszti", a w 2009 po ponownym awansie do Dywizji A przywrócono historyczną nazwę "Astra Ploeszti".
W 2012 klub został przeniesiony z Ploeszti do Giurgiu
Sukcesem zespołu było 9. miejsce w pierwszej lidze w sezonach 2000/2001 oraz 2002/2003. Jeden raz zespół wygrywał rozgrywki drugiej ligi. W sezonach 2001/2002 oraz 2002/2003 klub dotarł do półfinału Pucharu Rumunii. W sezonie 2013/2014 Astra została Wicemistrzem Rumunii, by w następnym sezonie po dwumeczu z Olympique Lyon (2:0, 0:1) awansować do fazy grupowej Ligi Europejskiej.
W sezonie 2015/2016 zespół zdobył mistrzostwo Rumunii.
Zespół ze względu na problemy kadrowe wycofał się w trakcie sezonu 2022/23 z Ligi III.

</doc>
<doc id="1938178" url="https://pl.wikipedia.org/wiki?curid=1938178" title="FC Astra Ploieşti">
FC Astra Ploieşti



</doc>
<doc id="1938179" url="https://pl.wikipedia.org/wiki?curid=1938179" title="Ulica Długa w Bydgoszczy">
Ulica Długa w Bydgoszczy

Ulica Długa – ulica leżąca w południowej części Starego Miasta w Bydgoszczy. Rozciąga się na kierunku wschód-zachód, od skrzyżowania z Wałami Jagiellońskimi do skrzyżowania z Wełnianym Rynkiem. Jej długość wynosi 650,3 m. Należy obok ul. Gdańskiej i Dworcowej do najważniejszych, śródmiejskich ulic handlowych Bydgoszczy. 
Historia.
Okres staropolski.
Ulica Długa została wytyczona w połowie XIV wieku podczas kształtowania bydgoskiego miasta lokacyjnego. Do początku XIX wieku była najdłuższą ulicą miasta, jego główną osią komunikacyjną, łączącą dwie bramy wtopione w ciąg murów miejskich Bydgoszczy: Kujawską na wschodzie i Poznańską na zachodzie.
Granice wytyczonych wzdłuż ulicy Długiej działek budowlanych określały biegnące równolegle do niej ulice tylne: od południa ul. Pod Blankami, a od północy ul. Zaułek. Uliczkami tymi dowożono zaopatrzenie oraz lokalizowano stajnie dla koni. Pierwsze budynki mieszkalne w ulicy Długiej wykonywano z drewna oraz w konstrukcji szachulcowej. Zabudowa murowana analogicznie do innych miast porównywalnych z Bydgoszczą, pojawiła się nie wcześniej, niż w XV wieku.
Pierwsze wzmianki w źródłach pisanych o ulicy Długiej pochodzą z połowy XVI wieku. W latach 1559–1561 występuje jako „"longa platea"” i „"longa platea civili"”. Z tego okresu pochodzą liczne wzmianki o stojących przy ulicy murowanych kamienicach, domach, domostwach, pustych placach i browarach. Zachowane wpisy z XVI–XVII w. dotyczące sporów sąsiadów, rozliczeń finansowych oraz wzmianek o dostawach cegieł na budowę i obdukcji budowy domów, świadczą o ożywionej w tym czasie działalności budowlanej przy ulicy Długiej. W latach 1619–1622 wzmiankowano 18 murowanych kamienic stojących przy ulicy. Właścicielem jednej z nich był pełniący wówczas obowiązki landwójta mieszczanin Wojciech Łochowski. Domy wzdłuż ulicy zamieszkiwali również rzemieślnicy: m.in. szewc, krawiec, murarz, ślusarz, a także przedstawiciele szlachty.
Brak badań archeologiczno-architektonicznych istniejącej mieszkalnej, murowanej zabudowy na terenie Starego Miasta w Bydgoszczy, nie pozwala dotychczas na dokładne określenie, które z istniejących dziś piwnic mogły powstać w XVI–XVII wieku. Większość z nich powstała nie później, niż w końcu XVIII w., a najstarsza wzmiankowana jest w 1623 r. Przeprowadzone do 2008 r. badania archeologiczne pozwalają określić na XVI–XVIII w. pozostałości murowanej kamienicy przy ul. Jana Kazimierza 5/Długa 52, a na koniec wieku XVII piwnicę z ul. Długiej 9. Pozostałe badane piwnice powstały w przeciągu XVIII-XIX w.
W pierwszej połowie XVI wieku wybudowano wzdłuż ul. Długiej drewniany wodociąg zaopatrujący mieszkających przy niej obywateli. Nadzory archeologiczne nad pracami ziemnymi prowadzonymi w rejonie ulicy przyniosły odkrycie na całej długości ulicy drewnianych rur wodociągowych, przebiegających na głębokości od 0,6 do 1,5 m. Średnica drewna użytego do budowy rur wynosiła od 40 do 65 cm, a średnica otworów od 10 do 15 cm. Nie odkryto natomiast do tej pory sposobu utwardzania nawierzchni ulicy, choć wiadomo, że ulica Długa jako reprezentacyjna, musiała być często czyszczona i tym samym łatwo przejezdna. Utwardzenie nawierzchni sosnowymi półokrąglakami położonymi na poprzecznie do nich usytuowanych legarach zaobserwowano natomiast w sąsiednich ulicach: Zaułek i Pod Blankami.
Jednego z ciekawszych odkryć, związanego z historią ul Długiej i zamieszkujących tu niegdyś bydgoszczan dokonano w marcu 2004 r. w trakcie rozbiórki kamienicy pod numerem 9. Odkryto tam ozdobny strop drewniany z 1730 r. z inicjałami właściciela Macieja Rychlickiego, rajcy, landwójta i kamlarza miejskiego. Belki stropowe wyeksponowane są w nowo otwartej w tym miejscu restauracji „"Długa 9"”.
Najstarsza zabudowa frontowa ulicy Długiej została zniszczona w następnych stuleciach, z apogeum tego procesu przypadającym na koniec XVIII wieku. Przyczyną tego była lawinowo postępująca, szczególnie w XVIII/XIX w. murowana zabudowa, przeważnie podpiwniczona, niszcząca w ten sposób bezpowrotnie relikty pierwszych domów mieszkalnych.
Okres zaboru pruskiego.
Po przejściu Bydgoszczy pod władzę Królestwa Prus w 1772 r. rozpoczął się nowy etap w historii miasta, jak i również ulicy Długiej, który zaważył na jej obecnym wyglądzie architektonicznym. Plan miasta Bydgoszczy wykonany w 1774 r. przez Gretha przedstawia przy ulicy Długiej 95 posesji, z tego 45 w tym czasie zabudowanych.
Do ok. 1820 r., gdy rozwój urbanistyczny Bydgoszczy obejmował niemal wyłącznie miasto lokacyjne wraz ze starymi przedmieściami, ulica Długa pozostawała nadal jedną z głównych miejskich arterii komunikacyjnych. W końcu XVIII wieku przy ulicy istniały dwa zajazdy z hotelem: "hotel de Pologne" i "de Varsovie", umieszczone w piętrowych kamienicach krytych spadzistymi dachami, wzniesionych w II połowie XVIII wieku. W XIX wieku istniały przy ulicy następujące hotele:
W latach 1815–1840 władze pruskie przystąpiły do rozbiórki wielu zrujnowanych obiektów miejskich, których metryka sięgała w większości XVI wieku. Usunięto m.in. stary ratusz, kościoły: karmelitów, św. Stanisława, Św. Trójcy i Św. Krzyża oraz fragmenty murów miejskich. Likwidacji uległy też bramy, dotychczas zamykające wyloty ulicy Długiej. W 1817 r. rozebrano Bramę Kujawską, a w 1828 r. Bramę Poznańską.
Od połowy XIX wieku, osiedlający się w mieście Żydzi stworzyli swoją enklawę na środkowym odcinku ulicy Długiej (od ul. Jana Kazimierza do ul. Stefana Batorego). Tutaj mieli swe sklepy i większość kamienic. Na lewo i prawo od tego odcinka ulicy przeważały sklepy i lokale polskie. W 1834 r. naprzeciw ul. Długiej, przy ul. Pod Blankami wznieśli synagogę, a także budynek szkoły żydowskiej. W 1882 r. powstała kolejna synagoga, która należała do okazalszych budowli sakralnych w mieście.
W kamienicy przy ul. Długiej 15, róg ul. Jana Kazimierza, przez 19 lat mieszkał Alfred Cohn, żydowskiego pochodzenia, który po latach napisał książkę o okresie „nieprzemijającego szczęścia”, jaki przeżył w ukochanym przez siebie mieście Bydgoszczy. Dzięki wspomnieniom Cohna można dokładnie przedstawić sklepy, lokale i właścicieli małej dzielnicy żydowskiej przy ul. Długiej na początku XX w. Po południowej stronie ulicy znajdowały się m.in.:
W samym budynku nr 15 w 1907 r. mieściła się restauracja „Falstaf II”.
Po stronie północnej znajdowały się m.in.:
Ulica Długa od 1888 r. odgrywała dużą rolę w ruchu tramwajów: początkowo konnych, a później elektrycznych (od 1896 r.). Trasa dwóch z trzech istniejących wtedy w Bydgoszczy linii tramwajowych przebiegała właśnie na tym terenie. „"Linia czerwona"” biegła od Dworca Głównego do dworca Bydgoszcz Wąskotorowa przy ul. Grunwaldzkiej, a „"zielona"” od ul. Gdańskiej do Strzelnicy przy ul. Toruńskiej. Tramwaje obu linii wjeżdżały w ulicę Stefana Batorego – jeden skręcając w prawo, drugi w lewo. Oba wracały ulicą Jana Kazimierza. Tramwaj „czerwony” skręcał w lewo, a „zielony” – w prawo. W związku z tym, że tory były pojedyncze, ruch wymagał specjalnych urządzeń i dużej uwagi motorniczych. Przy przystanku tramwajowym na rogu Długiej i Jana Kazimierza umieszczono na słupie reflektor, który sam się włączał, jeśli wolna była trasa w stronę Strzelnicy. Istniała też konieczność ciągłego zmieniania zwrotnicy, którą musiał obsługiwać specjalny pracownik. Stopniowo te utrudnienia likwidowano, ale w pewnym stopniu dodawały one uroku ulicy Długiej.
Okres międzywojenny.
Po powrocie Bydgoszczy w granice państwa polskiego w 1920 r. przywrócono ulicy staropolską nazwę. W 1931 r. dokonano renumeracji posesji przy ul. Długiej. Ulicę wydłużono wówczas w kierunku wschodnim, włączając w jej obręb dawną ul. Szpitalną wiodącą do Zbożowego Rynku. Nazwa tej ulicy nawiązywała do istniejącego w latach 1583–1817 r. kościoła szpitalnego pw. św. Stanisława, stojącego w południowej pierzei tej ulicy. W 1939 r. i ponownie w 1945 r. uległ zniszczeniu most Teatralny, co spowodowało wstrzymanie komunikacji tramwajowej przy ulicy Długiej.
Księga adresowa miasta Bydgoszczy z 1934 podaje, że przy ulicy znajdowało się 21 składów (sklepów) „towarów krótkich” (kalka z niem. "kurze Waren"), tj. z art. galanteryjnymi, pasmanteryjnymi, spożywczymi itp. Ponadto znajdowało się tutaj 12 zakładów krawieckich, 11 składów bławatów, 8 punktów usług cholewkarskich, 7 sklepów z konfekcją damską, 6 sklepów meblowych, 4 biura pisania podań, 4 restauracje, po 3 sklepy papiernicze, bieliźniarskie i rzeźnickie, a ponadto wytwórnia biczysk, rytownik, obsługa rewizyjna ksiąg, pośrednictwo majątkowe, artykuły podróżne, siodlarstwo, detektyw oraz usługi hafciarskie. Położone przy tej ulicy 64 kamienice mieściły 112 składów i 56 punktów usługowych.
Okres po 1945.
Do połowy XX wieku ulica Długa posiadała charakter kupiecko-handlowy. W jej otoczeniu kwitł handel, rozwijały się warsztaty rzemieślnicze oraz gastronomia. W latach 50. XX w. upaństwowiono prywatne przedsiębiorstwa rzemieślnicze i handlowe, do tej pory odgrywające dużą rolę na terenie ulicy. W 1945 r. po odbudowie mostu Staromiejskiego przywrócono ruch tramwajów przy ulicy Mostowej, Starym Rynku i ul. Długiej. W 1969 roku usunięto trakcję tramwajową w ciągu ulicy Długiej na zachód od ulicy Batorego. W 1973 r. w ramach rewaloryzacji Starego Miasta, ul. Mostową w części przekształcono w deptak oraz zlikwidowano trakcję tramwajową na pozostałej części Starego Miasta. Przystąpiono jednocześnie do remontów niektórych kamienic i ich adaptacji na cele usługowo-handlowe i mieszkalne (1976-1982).
W latach 90. XX w. funkcja ulicy zaczęła się zmieniać z typowo handlowej na handlowo-rozrywkową. W 1997 r. dokonano modernizacji nawierzchni ulicy od Wełnianego Rynku do ul. Jana Kazimierza. Przy tej okazji ulicę przekształcono na deptak, zamknięty dla ruchu kołowego. W kilku miejscach: u wylotu ul. Jezuickiej, Stefana Batorego i Jana Kazimierza ustawiono zdroje uliczne. Podobne prace modernizacyjne na odcinku ul. Jana Kazimierza – ul. Podwale przeprowadzono w 2005 r. W 2007 r. rozpoczęto tworzenie Bydgoskiej Alei Autografów, którą stanowią wmurowane w nawierzchnię ulicy tabliczki z podpisami znanych osobistości życia publicznego. Natomiast w czerwcu 2008 r. przy skrzyżowaniu z ul. Jana Kazimierza ustawiono zabytkowy tramwaj, który spełnia rolę Centrum Informacji Turystycznej.
W 2005 r., po ukończeniu remontu ulicy zainicjowano Święto ulicy Długiej. Zwykle odbywa się ono w czerwcu każdego roku. W kolejnych latach zintensyfikowano imprezy handlowe jak: „"Długi Jarmark"”, „"Jarmark Wielkanocny"”, „"Jarmark Świąteczny"” i inne. W 2009 r. dokonano przebudowy zamykającego ulicę od zachodu Wełnianego Rynku, wraz z ustawieniem na nim pomnika przedwojennego prezydenta Bydgoszczy Leona Barciszewskiego.
W 2019, w związku z zamknięciem dla ruchu samochodowego Starego Rynku, przywrócono możliwość przejazdu ulicą Długą na odcinku od ul. Jana Kazimierza do ul. Podwale. Jednocześnie, w związku z przebudową Zbożowego Rynku i budową linii tramwajowej na ul. Kujawskiej, zamknięto do remontu odcinek od Podwala do Zbożowego Rynku. W czasie prac drogowych odkryto pochodzące z l. 1957-1958 tory tramwajowe, które wmontowano w przywróconą po latach brukową nawierzchnię ulicy. Z kolei wytyczone chodniki otrzymały nawierzchnię z płyt granitowych.
Nazwy.
Ulica w przekroju historycznym posiadała następujące nazwy:
Charakterystyka.
Architektura.
Ulica Długa w Bydgoszczy jest niemal w całości zabudowana stylowymi kamienicami. Zabudowa ulicy odpowiada jej znaczeniu, jako reprezentacyjnego, kupieckiego traktu Starego Miasta.
Pierzeje ulicy Długiej stanowią w większości kamienice wzniesione w XVIII i XIX wieku. Ich fasady zostały przebudowane w stylach: neoklasycznym, eklektyzmu oraz neorenesansu włoskiego i północnoeuropejskiego. W wielu fasadach widoczne są wpływy starożytne. Brakuje tu natomiast na ogół fasad w stylu klasycyzującego baroku oraz zrywających z historyzmem, charakterystycznych dla zabudowy Śródmieścia Bydgoszczy (ul. Gdańska, Dworcowa, Cieszkowskiego, Mickiewicza): secesji i modernizmu klasycyzującego.
Starsze budynki cechuje z reguły surowość formy, ograniczona dekoracja oraz wymieszanie stylów (eklektyzm), charakterystyczne dla II połowy XIX wieku. Historyzujące fasady skrywają podobne na ogół konstrukcje budynków. Podstawowe znaczenie ma podział elewacji poprzez gzymsy poziome, z których najważniejszy jest gzyms koronujący. Są one często zdobione ornamentami klasycznymi jak: astragal, kimationy, ornamenty ząbkowe, meander, fryzy palmetowe oraz tryglifowe. Pionowa artykulacja fasad zachodzi poprzez kolumny, filary i pilastry. Niektóre kamienice zwieńczają naczółki z tondami lub rzeźbami alegorycznymi. Kolumny i pilastry występują również jako element obramień otworów okiennych i drzwiowych, zazwyczaj dopełniony naczółkiem. Szczególną oprawę posiadają otwory wejściowe, zdobione fryzami, a niekiedy kolumnami lub pilastrami.
Budynki wznoszone lub przebudowywane od lat 70. XIX wieku posiadają bogatsze dekoracje, głównie w stylu neorenesansowym. Antykizujące elementy zdobnicze łączono wówczas z elementami o proweniencji renesansowej jak boniowanie, czy balustrady. Opaski okienne zastępowano pilastrami i półkolumnami podtrzymującymi trójkątne lub łukowe naczółki. Wśród tak opracowanych kamienic wyróżniają się m.in. kamienice nr 32 i 35. Najbardziej popularna forma neorenesansu, widoczna w fasadach niektórych kamienic przy ul. Długiej nawiązywała do stylu popularnego wówczas we Niemczech, Francji i całej północnej Europie. W fasadach używano czerwonej lub żółtej cegły licówki, kontrastującej z jasnym, tynkowanym detalem, imitującym kamienną dekorację. W kompozycjach dominowała symetria oraz podziały horyzontalne. W połaci dachu występowały facjaty, ze szczytami ozdobionymi wolutami, zakończone sterczynami lub figurami. Przykładem połączenia tego stylu z elementami antykizującymi są kamienice przy ul. Długiej przebudowane przez Carla Stampehla (nr 12, 24, 34, 46)
Wiele kamienic przy ulicy Długiej zostało przebudowanych w II połowie XX wieku. Niektóre zostały rozebrane i wzniesione na nowo. W latach 1976–1982 odrestaurowano m.in. domy nr 13-21 (od Jezuickiej do Wełnianego Rynku), zaś z większym nasileniem proces ten nastąpił po 2000 r. W 2014 r. Prezydent Miasta Bydgoszczy zaczął wydawać decyzje administracyjne nakazujące właścicielom budynków przeprowadzenie remontów. Decyzje takie objęły m.in. domy przy ul. Długiej 13, 15 i 17, a wcześniej 1, 10, 14, 16 i 58. W 2018 doszło do zmiany właściciela kamienicy nr 7, co otworzyło drogę do jej remontu.
Z uwagi na starą, chociaż wielokrotnie przekształcaną zabudowę, wiele nieruchomości zostało uznanych za obiekty zabytkowe. W 2015 r. w rejestrze zabytków znajdowało się 12 obiektów położonych przy ulicy Długiej.
Do ważniejszych budynków użyteczności publicznej położonych przy ulicy należą:
Rewitalizacja.
Ulica Długa stanowi najdłuższą ulicę Bydgoszczy lokacyjnej oraz reprezentacyjny trakt Starego Miasta. Jednak podobnie, jak inne główne miejskie trakty handlowe, od lat 90. XX w. przeżywa trudności restrukturyzacyjne. Niekorzystnie dla wizerunku ulicy przyczynił się zwłaszcza rozwój sieci centrów handlowych i związana z tym migracja klientów ze strefy śródmiejskiej. W ostatnich latach na korzyść ulicy przemawia jednak wzrost atrakcyjności turystycznej bydgoskiej Starówki i Wyspy Młyńskiej, co przydaje ulicy spacerowiczów.
Pomysłodawcą reaktywacji ulicy jest mające swoją siedzibę przy ul. Długiej 32 stowarzyszenie „Bydgoska Starówka”. Jest ono organizatorem wielu imprez popularyzujących ulicę Długą. Sposobem na ożywienie ulicy jest według jego przedstawicieli: poprawa wizerunku ulicy (remonty kamienic), organizacja jarmarków, rozwój sieci galerii i kawiarni oraz budowa parkingów. Do ciekawszych pomysłów należą również m.in.: zaznaczenie w bruku zarysów bram miejskich: Kujawskiej i Poznańskiej, wprowadzenie rzeźb i innych elementów małej architektury oraz zadaszenie fragmentu ulicy.
Bydgoska Aleja Autografów.
Przy ulicy Długiej, na odcinku między ulicami Jana Kazimierza i Stefana Batorego znajduje się zbiór płaskorzeźb wmurowanych w nawierzchnię ulicy. Przedstawiają one podpisy osób zasłużonych dla Bydgoszczy, które odwzorowuje bydgoski artysta Michał Kubiak. Uroczystość odsłonięcia odbywa się corocznie od 2007 r., zazwyczaj 6 grudnia, w dniu święta patrona miasta, św. Mikołaja.

</doc>
<doc id="1938181" url="https://pl.wikipedia.org/wiki?curid=1938181" title="Astra Ploieşti">
Astra Ploieşti



</doc>
<doc id="1938184" url="https://pl.wikipedia.org/wiki?curid=1938184" title="Wulkany">
Wulkany



</doc>
<doc id="1938191" url="https://pl.wikipedia.org/wiki?curid=1938191" title="Carlos Valdez">
Carlos Valdez



</doc>
<doc id="1938192" url="https://pl.wikipedia.org/wiki?curid=1938192" title="Crowne Plaza (Tel Awiw)">
Crowne Plaza (Tel Awiw)

Crowne Plaza Hotel – trzygwiazdkowy hotel w Tel Awiwie, w Izraelu.
Hotel jest usytuowany na południe od placu Namir, w osiedlu Cafon Jaszan w Tel Awiwie. Rozciąga się stąd widok na Morze Śródziemne.
Do 1992 nazywał się Diplomat Hotel. W latach 1995–1998 przeszedł on gruntowną przebudowę, której koszt wyniósł 22 miliony USD.
Budynek ma 18 kondygnacji i wysokość 70 metrów. Hotel wybudowano w stylu architektonicznym określanym nazwą brutalizmu. Wzniesiono go z betonu. Elewacja jest w kolorze białym i jasnej zieleni.
Pokoje i apartamenty.
Hotel dysponuje 246 pokojami hotelowymi i apartamentami. Każdy pokój wyposażony jest w klimatyzację, biurko, minibarek, sejf, czajnik do kawy/herbaty, dostępne łóżeczka dziecięce, dostęp do płatnego Internetu, łazienkę do użytku prywatnego, otwierane okna oraz telewizję satelitarną. W hotelu jest dozwolone palenie. Wszystkie pokoje posiadają klucze elektroniczne/magnetyczne.
Hotel świadczy dodatkowe usługi w zakresie: personelu wielojęzycznego, opieki nad dziećmi, organizowaniu imprez okolicznościowych, pomocy medycznej, sejfu w recepcji, usług spa (sauna, masaże, zabiegi, fitness, siłownia). Dla ułatwienia komunikacji w budynku jest winda. Hotel nie akceptuje zwierząt.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. Dodatkowo można korzystać z basenu kąpielowego położonego na zewnątrz budynku. W hotelu jest kantor, restauracja, kawiarnia, sala bankietowa, płatny parking, sklep z pamiątkami, kiosk oraz pralnia.

</doc>
<doc id="1938193" url="https://pl.wikipedia.org/wiki?curid=1938193" title="Néstor Canobbio">
Néstor Canobbio



</doc>
<doc id="1938194" url="https://pl.wikipedia.org/wiki?curid=1938194" title="Cafon Jaszan">
Cafon Jaszan

Cafon Jaszan (hebr. צפון ישן; "Stara Północ") – osiedle mieszkaniowe w Tel Awiwie, znajdujące się na terenie Dzielnicy Trzeciej.
Nazwa.
Nazwa osiedla "Cafon Jaszan" oznacza "Stara Północ", w odróżnieniu od części miasta nazywanej "Nowa Północ", która powstała po powstaniu Państwa Izraela w 1948.
Położenie.
Osiedle leży na nadmorskiej równinie Szaron. Jest położone w północno-zachodniej części aglomeracji miejskiej Tel Awiwu, na południe od rzeki Jarkon. Południową granicę osiedla stanowi ulica Sederot Ben Gurion, za którą jest Centrum Tel Awiwu. Wschodnią granicę wyznacza ulica Ibn Gabirol, za którą jest osiedle Ha-Cafon ha-Chadasz. Na północy za rzeką Jarkon znajduje się Park ha-Jarkon oraz osiedle Kochaw ha-Cafon. Zachodnią granicę stanowi wybrzeże Morza Śródziemnego.
Historia.
Pierwotnie w tej okolicy znajdowała się arabska wieś Al-Mas'udiyya (hebr. סומייל), która w 1945 miała 850 mieszkańców. Wioska została opuszczona 25 grudnia 1947 podczas wojny domowej w Mandacie Palestyny.
Masowa imigracja Żydów pobudzonych ideami syjonizmu do Palestyny podczas Trzeciej Aliji (lata 1919–1923) spowodował gwałtowny wzrost liczebności populacji Tel Awiwu. Wzbudziło to niepokój władz miejskich. Z tego powodu Światowa Organizacja Syjonistyczna poprosiła znanego architekta Richarda Kaufmana do stworzenia projektu dalszego rozwoju miasta w kierunku północnym i wschodnim. Przedstawiony przez niego projekt przewidywał wytyczenie głównych dróg przebiegających z północy na południe, równolegle do brzegu morza, wzdłuż których powstałyby nowe osiedla mieszkaniowe.
W 1925 na zaproszenie Meir Dizengoffa do Tel Awiwu przyjechał architekt sir Patrick Geddes, który za zgodą brytyjskich władz mandatowych miał stworzyć plan rozwoju północnej części miasta. Przeprowadził on kompleksowe badania ówczesnej sytuacji gospodarczej, społecznej i demograficznej miasta, które liczyło wówczas 30 tys. mieszkańców. Zobowiązano go do przygotowania planu rozwoju miasta do populacji 100 tys. mieszkańców.
Geddes w swoim projekcie oparł się na wcześniejszych założeniach przedstawionych przez Kaufmana, jednak głównym wzorem była koncepcja miasta-ogrodu opracowana przez Ebenezera Howarda. Nowe dzielnice Tel Awiwu miały powstać jako osiedla oddalone od centrum miasta, charakteryzujące się niską, luźną zabudową, a przede wszystkim znacznym udziałem terenów zielonych (lasów, ogrodów, parków, itp.) w ogólnej powierzchni miasta. Plan przewidywał stworzenie siatki prostopadłych do siebie ulic, położonych równolegle do wybrzeża morza. W tę siatkę ulic miano wkomponować tereny zieleni oraz zabudowę miejską. Plan przyjęła w 1925 Rada Miejska pod przewodnictwem Meira Dizengoffa.
W 1938 wybudowano Port Tel Awiw, który był pierwszym żydowskim portem morskim w Palestynie. W 1965 port został zamknięty i przez długi czas służył jako zespół warsztatów i magazynów. W 2001 firma "Marine Trust" ogłosiła konkurs na rewitalizację terenu portu. Konkurs wygrała grupa architektów "Miizilitz – Kassif Architects", którzy zaproponowali przekształcenie tego terenu w strefę rekreacyjno-wypoczynkową. Projekt ten został zrealizowany.
Zamachy terrorystyczne.
W osiedlu doszło do zamachu terrorystycznego zorganizowanego przez palestyńskich terrorystów-samobójców:
Polityka.
Tel Awiw jest rządzony przez liczącą 31 osób Radę Miejską, która jest wybierana na pięcioletnią kadencję na drodze bezpośrednich proporcjonalnych wyborów. Prawo wyborcze posiadają wszyscy izraelscy obywatele posiadający co najmniej 18 lat życia i mieszkający co najmniej jeden rok w Tel Awiwie.
Miejskie władze samorządowe są odpowiedzialne za świadczenia socjalne, programy społeczne, infrastrukturę publiczną, urbanistykę, edukację, kulturę, turystykę i inne lokalne sprawy. Ratusz miejski znajduje się przy Placu Rabina.
W osiedlu znajdują się także liczne placówki dyplomatyczne: przy Parku Niepodległości znajdują się ambasady Wielkiej Brytanii, Szwajcarii, Turcji i Suazi. Przy ulicy Ben Yehuda znajduje się ambasada Chin. Na północy osiedla, w pobliżu rzeki Jarkon, przy ulicy Yermiyahu znajduje się ambasada Ukrainy. Przy ulicy Basel jest ambasada Egiptu, przy ulicy Jabotinsky jest ambasada Słowacji, przy ulicy Adam HaKoen jest ambasada Rumunii, przy ulicy Rakhel jest ambasada Zairu, a przy ulicy Mikha jest konsulat Papui-Nowej Gwinei.
Architektura.
Obszar dzielnicy stanowi gęsto zabudowy teren położony w północnej części centrum miasta. Główną aleją jest ulica Dizengoffa. Równolegle do niej biegną licząc od strony morza ulice: HaYarkon i Ben Yehuda. Wszystkie te trzy ulice zbiegają się w jednym rejonie, w północno-zachodniej części dzielnicy, u ujścia rzeki Jarkon do Morza Śródziemnego. Znajduje się tutaj obszar dawnego portu Tel Awiw. Obszar ten został przekształcony w centrum rekreacyjno-wypoczynkowe, w którym wybudowano rozległą drewnianą promenadę oraz liczne lokale gastronomiczne.
Na południe od portu znajduje się Park Niepodległości oraz położone na wschód od niego szeregi domów robotniczych wybudowanych w latach 30. w międzynarodowym stylu. Domy te były budowane w kompleksach budynków, pośrodku których umieszczano dziedzińce z terenami zielonymi. Najczęściej w obrębie takiego dziedzińca znajduje się także sklep i inne punkty usługowe.
Tzw. „Szalony Dom” (hebr. הבית המשוגע), położony przy ul. HaYarkon, został wybudowany w 1989 według projektu Leona Gniiva, który wzorował się na budynkach mieszkalnych zaprojektowanych przez Antoniego Gaudí w Barcelonie. Budynek ten posiada betonowy szkielet z wyraźnym podziałem na mieszkania i balkony, do którego jak gdyby przyklejono zniekształcone i zdeformowane fragmenty o różnych kształtach. „Szalony Dom” zupełnie odbiega swoim stylem od otoczenia. Tuż obok znajduje się Plac Namir.
Równolegle do ulicy HaYarkon, przebiega ulica Ben Yehuda. Ulica powstawała stopniowo, wraz z rozwojem miasta. W latach 30. i 40. była to najważniejsza ulica handlowa w mieście. Osiedliło się przy niej wielu niemieckich imigrantów (nazywaną ją wówczas "Straße"). Budynki położone przy tej ulicy są wybudowane w stylu międzynarodowym. Kolejną ulicą równoległą do linii brzegowej jest ulica Dizengoffa. Od 1934 do końca lat 80. była to najważniejsza ulica w mieście, przy której koncentrowało się życie handlowe i artystyczne Tel Awiwu. Na północny wschód od ulicy Dizengoffa jest park "Gimpel Garden". Równolegle do niej biegnie ulica Yehoshua Nin Nun, na której północnym krańcu znajduje się park miejski "Brender Garden".
Zachodnią granicę osiedla wyznacza ulica Ibn Gabirol, która dociera do Placu Rabina. Znajduje się tutaj Ratusz w Tel Awiwie, oraz położony na północ od niego wieżowiec Gan HaYir Tower z parkiem miejskim. Wieżowiec jest połączony z ratuszem. Ulica Ibn Gabirol jest główną arterią komunikacyjną i handlową centrum miasta. Na tej szerokiej ulicy kilka razy odbyły się parady Sił Obronnych Izraela, a obecnie corocznie odbywają się organizowane przez homoseksualistów parady równości. Budynki położone przy ulicy są niemal jednakowo zaprojektowane. Na parterze znajdują się sklepy, a na położonych powyżej trzech kondygnacjach są mieszkania. Charakterystycznym elementem architektury tych budynków są rzędy kolumn z zadaszeniem. Konstrukcja ta umożliwia pieszym znalezienie schronienia podczas niepogody.
Ulica Ben-Guriona stanowi południową granicę osiedla. Biegnie ona ze wschodu na zachód, od Parku Rabina do Placu Namir i mariny. Po 1998 przeprowadzono rewitalizację tej ulicy. Odnowiono wówczas skrzyżowania, zasadzono liczne drzewa, stworzono zielone klomby, ławki, ścieżki rowerowe i pisuary publiczne. Po ukończeniu tych prac ulica zapełniła się popularnymi kawiarniami i sklepami.
Równolegle do niej biegnie ulica Arlozorov, pełniąca ważną rolę w komunikacji osiedla. To właśnie przy niej, w latach 1934–1990 znajdowała się zajezdnia autobusowa przedsiębiorstwa "Dan". Budynek wybudowano w stylu międzynarodowym. Miał on dwie kondygnacje: na parterze znajdowały się garaże, a na piętrze umieszczono warsztaty, stołówkę i pomieszczenia socjalno-biurowe. Po obu stronach budynku umieszczono balkony. Zajezdnia stwarzała jednak wiele trudności okolicznym mieszkańcom i została zamknięta. W 2008 budynek rozebrano. Obecnie planuje się wybudowanie w tym miejscu wieżowców.
Kolejnymi ulicami biegnącymi ze wschodu na zachód są: Jabotinsky, Nordau i Ussiskhin zamykająca osiedle od północy.
Zabytki.
Jedynie budynki położone przy ulicy Ben-Guriona wchodzą w skład zespołu miejskiego Białego Miasta Tel Awiwu, który został w 2003 umieszczony na Liście światowego dziedzictwa UNESCO, jako największe na świecie skupisko budynków modernistycznych. Został on stworzony w latach 30. XX wieku przez pochodzących z Niemiec żydowskich architektów, którzy kształcili się na uczelni artystycznej Bauhaus (powstał w niej styl architektoniczny nazywany modernizmem). Niektórzy z tych architektów, w tym Arje Szaron, przyjechali do Palestyny i przystosowali poglądy modernizmu do lokalnych warunków, tworząc w Tel Awiwie największe na świecie skupisko budynków wybudowanych w tym stylu.
Kultura.
U zbiegu ulic Ben Guriona i Ibn Gabirola mieści się "Centrum Kultury Einav". Przy ulicy Ben-Guriona znajduje się Dom Ben Guriona, służący jako muzeum. W budynku tym, w latach 1931–1968 mieszkał pierwszy premier Izraela Dawid Ben Gurion ze swoją rodziną. Muzeum upamiętnia jego dziedzictwo i oddaje cześć wkładowi Ben Guriona w utworzenie Państwa Izraela.
Media.
W północnej części dzielnicy, u samego ujścia rzeki Jarkon do Morza Śródziemnego, znajdują się hale wykorzystywane przez kanał telewizyjny Channel 24 do nagrywania różnych programów. Pierwotnie w tym miejscu, w 2002 działał "Teatr Jarkon", jednak wysokie koszty remontu elewacji budynku doprowadziły do jego zamknięcia. W 2006 hale zakupił kanał "Channel 24".
Edukacja i nauka.
Przy samym Parku Niepodległości znajduje się założona w 1931 szkoła podstawowa "Gordon", a bardziej na północy w pobliżu portu znajduje się szkoła "Ironi Hei School". W południowo-wschodniej części osiedla jest szkoła "Metsada". W południowej części są szkoły "Graetz" i "Kemda".
Przy ulicy Dizengoffa jest szkoła religijna "Dizengoff".
Turystyka.
Największą atrakcją turystyczną Tel Awiwu są plaże z drobnym, białym piaskiem. To samo odnosi się do osiedla Stara Północ, które z racji swojego nadmorskiego położenia posiada szereg dobrze utrzymanych plaży. Patrząc od północy są to kolejno:
Położony na północy obszar dawnego portu Tel Awiw został przekształcony w centrum rekreacyjno-wypoczynkowe. Wybudowano tutaj rozległą drewnianą promenadę, parkingi, oraz ponad 60 różnego rodzaju kawiarni, klubów, pubów, sklepów i centrów rozrywki. Na południe od portu znajduje się Park Niepodległości.
Wzdłuż plaż – od Parku Niepodległości do samej Jafy – biegnie nadmorska promenada Lahat. Została ona wybudowana w 1939, jako wąski nadmorski deptak. Z upływem czasu jednak jego stan bardzo pogorszył się i w latach 80. XX wieku został rozebrany pod budowę obecnej promenady. Jest ona oddzielona od brzegu wąskim pasem roślinności nadmorskiej. Wzdłuż promenady umieszczono wiele rzeźb i tablic pamiątkowych.
Równolegle do deptaku przebiega ulica HaYarkon, która jest turystycznym centrum Tel Awiwu. To tutaj mają swoje siedziby liczne firmy i towarzystwa obsługujące ruch turystyczny, a także wiele hoteli, biur linii lotniczych oraz liczne miejsca rozrywki. Do lat 80. było to miejsce znane z prostytucji. W pobliżu znajduje się marina w Tel Awiwie, za którą ciągną się luksusowe nadmorskie hotele.
Następną ulicą równolegle biegnącą do wybrzeża, jest ulica Ben Yehuda. Straciła ona swój dawny wielkomiejski charakter i obecnie koncentruje się tutaj ruch turystyczny miasta. Bliskość hoteli i plaż powoduje, że swoje siedziby ma tutaj wiele towarzystw turystycznych, biur podróży i biur linii lotniczych. Pomiędzy nimi znajdują się liczne restauracje, kawiarnie, sklepy z pamiątkami oraz tanie hostele.
Baza noclegowa.
Najbardziej luksusowym hotelem jest Hotel Hilton Tel Awiw położony w samym centrum Parku Niepodległości. Na północ od parku są Grand Beach Hotel i Tal Hotel, natomiast przy samej marinie znajdują się Marina Tel Awiw Hotel i Carlton Tel Aviv.
Religia.
W osiedlu znajduje się 6 synagog. Na północy, przy ulicy Ussishkina znajduje się reformowana synagoga "Beit Daniel". Kolejne znajdują się na skrzyżowaniu ulic Diezengoffa z Yimiyahu, przy ulicy Sederot Nordau są dwie synagogi, kolejne są przy ulicach Peqi'in i na wysokości Parku Niepodległości, przy ulicy Zlatopolski.
Sport i rekreacja.
W północnej części dzielnicy znajduje się stadion sportowy Maccabiah Stadium, na którym w 1932 i 1935 zorganizowano Olimpiadę Machabejską.
Nad rzeką Jarkon znajduje się ośrodek szkolenia wodnego Skautów, specjalizujący się w wioślarstwie. Tereny te bezpośrednią graniczą z terenami rekreacyjnymi Parku Jarkon.
Gospodarka.
Życie gospodarcze osiedla koncentruje się wokół turystyki, usług i handlu.
Infrastruktura.
Przy ulicy Diezengoff znajduje się posterunek policji, a przy ulicy Basel jest główna remiza straży pożarnej w mieście.
Najważniejszym obiektem służby zdrowia w osiedlu jest "Centrum Medyczne Merom Basel", w pobliżu którego znajduje się stacja ratunkowa. Jest tu także około 10 aptek. Przy ulicy Mandelstamm jest ośrodek opiekuńczy dla osób starych "Mitchell Multifunctional Center for Senior Citizens".
Przy parku "Gimpel Garden" znajduje się poczta. W osiedlu znajdują się liczne centra handlowe.

</doc>
<doc id="1938195" url="https://pl.wikipedia.org/wiki?curid=1938195" title="Moritz Schreber">
Moritz Schreber

Daniel Gottlob Moritz Schreber (ur. 15 października 1808, zm. 10 listopada 1861) – niemiecki lekarz. Od 1844 dyrektor sanatorium w Lipsku. Autor prac w których rekomendował systematyczne ćwiczenia fizyczne młodzieży miejskiej, zajmował się konsekwencjami społecznymi urbanizacji i zdrowiem dzieci. Postulował tworzenie specjalnych ogrodów, od jego nazwiska określanych jako Schrebergarten, w celu prawidłowego wychowywania dzieci. Jego synem był Daniel Paul Schreber.
Pracę Moritza Schrebera "Gimnastyka lecznicza pokojowa" przetłumaczył na język polski (1893) i propagował Rafał Radziwiłłowicz, znany polski psychiatra, społecznik i pozytywista .

</doc>
<doc id="1938196" url="https://pl.wikipedia.org/wiki?curid=1938196" title="Castle Romeo">
Castle Romeo

Castle Romeo - nazwa kodowa (kryptonim) nadana próbnej eksplozji termojądrowej przeprowadzonej 27 marca 1954 roku na atolu Bikini należącym do Stanów Zjednoczonych. Była to druga eksplozja przeprowadzona w ramach "Operacji Castle"

</doc>
<doc id="1938197" url="https://pl.wikipedia.org/wiki?curid=1938197" title="Władysława Maciesza">
Władysława Maciesza

Władysława Jadwiga Maciesza z d. Srzednicka herbu Pomian ps. "Sława", "Katarzyna", "Margarette Wagner" (ur. 30 czerwca 1888 w Karwinie, zm. 21 czerwca 1967 w Warszawie) – kurier wywiadu 1 pułku Legionów, senator II Rzeczypospolitej IV kadencji (1935–1938), kurier głębokiego wywiadu Armii Krajowej.
Życiorys.
Urodziła się 30 czerwca 1888 w majątku Karwin, w rodzinie Leona i Pauliny z Tomaszewiczów.
Ukończyła Szkołę Nauk Politycznych w Krakowie. Jesienią 1911 razem z Zofią Zawiszanką założyła żeńską Polską Drużynę Strzelecką. W czasie I wojny światowej pracowała w szpitalach.
Weszła w skład Oddziału Wywiadowczego 1 pułku piechoty Legionów, gdzie kierowała referatem łączności i osobiście prowadziła działalność kurierską. W listopadzie 1914 roku jako jedna z trzech kurierek przedostała się z Krakowa do Warszawy, pokonując linię frontu austriacko-rosyjskiego. Współorganizowała struktury Polskiej Organizacji Wojskowej we Lwowie i w Kijowie.
W okresie międzywojennym pracowała m.in. w Dyrekcji Funduszu Bezrobocia, była członkiem prezydium Związku Głównego Federacji Polskich Związków Obrońców Ojczyzny. Działała również w organizacji Przysposobienie Wojskowe Kobiet. Politycznie związana się z BBWR, w latach 1935–1938 była senatorem IV kadencji.
Był związana ze Stanisławem Długoszem, legionistą poległym w 1915, zaś w 1926 została żoną ppłk. dr. Adolfa Macieszy (1878–1929).
W 1939 roku przeszła przeszkolenie wojskowe. Została członkiem Służby Zwycięstwu Polski, w której została oddelegowana do kontaktów ze stronnictwami politycznymi. W kwietniu 1942 roku powołano ją do kadry przywódczyń tworzonego kobiecego oddziału dywersyjno-sabotażowego „Dysk”, a następnie przeniesiono ją do służby kurierskiej głębokiego wywiadu pod pseudonimem „Katarzyna”. Utrzymywała łączność z polską siatką wywiadowczą w Niemczech. Za jej pośrednictwem wysłano do Londynu raport w sprawie fabryki rakiet V1 i V2 w Peenemünde. 
8 kwietnia 1943 roku została aresztowana w Wiedniu. Była torturowana przez Gestapo. Próbowała popełnić samobójstwo przegryzając sobie żyły, została jednak odratowana. Stosowała głodówkę i symulowała obłąkanie. Skazano ją na karę śmierci przez ścięcie na gilotynie. Wykonania wyroku śmierci uniknęła dzięki temu, że w Wiedniu nie było gilotyny. Gilotyna wysłana z Berlina nie zdążyła dotrzeć na miejsce, zaś pociąg z jadącym również katem został zbombardowany przez lotnictwo alianckie. 7 kwietnia 1945 zwolniona ze szpitala więziennego w obliczu zajmowania Wiednia przez Armię Czerwoną, która zajęła miasto 13 kwietnia.
Po wojnie mieszkała w Warszawie w trudnych warunkach materialnych. Zmarła tamże w 1967 roku. Pochowana została na cmentarzu Powązkowskim w Warszawie (kw. 186-V-5/6).
Upamiętnienie.
26 marca 2010 odbyła się konferencja poświęcona losom kobiet, które działały w służbie wywiadu ZWZ-AK (upamiętnione zostały także Monika Dymska, Wanda Węgierska, Krystyna Wituska).

</doc>
<doc id="1938198" url="https://pl.wikipedia.org/wiki?curid=1938198" title="Wojskowy Sąd Rejonowy w Zielonej Górze">
Wojskowy Sąd Rejonowy w Zielonej Górze



</doc>
<doc id="1938199" url="https://pl.wikipedia.org/wiki?curid=1938199" title="Wydział Zamiejscowy w Zielonej Górze Wojskowego Sądu Garnizonowego w Poznaniu">
Wydział Zamiejscowy w Zielonej Górze Wojskowego Sądu Garnizonowego w Poznaniu



</doc>
<doc id="1938202" url="https://pl.wikipedia.org/wiki?curid=1938202" title="Ameprod TVG-10">
Ameprod TVG-10

Ameprod TVG-10 – polska konsola gier wideo, produkowana we wrocławskiej firmie Elwro na przełomie lat 70. i 80. XX wieku. W 1979 rozpoczęto seryjną produkcję konsoli, a w 1981 jej wytwarzanie zostało przeniesione do firmy Ameprod. Produkowano ją prawdopodobnie do 1984, by ostatecznie udostępnić graczom ponad 100 tysięcy egzemplarzy konsoli.
Opis.
Wyświetlany był natywny obraz czarno-biały. Konsola była wyposażona w dwa manipulatory i sześć gier (tenis, hokej, squash, pelota, strzelanie do ruchomego celu, strzelanie do znikającego celu), które można było dostosować do swoich możliwości (szybkość ruchu piłki, wielkość piłki itp.). Dodatkowo możliwe było przyłączenie pistoletu świetlnego, niezbędnego do dwóch gier: strzelanie do ruchomego celu i strzelanie do znikającego celu.
Konsola była zbudowana z użyciem układu scalonego AY-3-8500 firmy General Instrument.

</doc>
<doc id="1938203" url="https://pl.wikipedia.org/wiki?curid=1938203" title="Lee Priest">
Lee Priest

Lee Priest, właściwie Lee Andrew Priest McCutcheon, pseud. "The Blond Myth" (ur. 6 lipca 1972 w Newcastle) − australijski kulturysta, członek federacji IFBB (International Federation of BodyBuilders).
Życiorys.
Wspólnie ze starszą o dwa lata siostrą wychowywał się w Wallsend, Suburbii Newcastle w Australii. Jego matka zajmowała się kulturystyką, która z czasem zaczęła go interesować. Treningi siłowe rozpoczął już jako trzynastoletni chłopiec.
W branży debiutował pod koniec lat osiemdziesiątych. Już udział Priesta w pierwszych zawodach, Mistrzostwach Australii w Kulturystyce Amatorskiej, okazał się wielkim sukcesem − młody sportowiec wygrał te zmagania. Na przestrzeni kolejnych lat wystąpił w wielu innych konkurencjach, a z czasem przeszedł na zawodowstwo.
Od początku swojej działalności kulturystycznej należał do federacji IFBB. We wrześniu 2006 r. IFBB zawiesiło aktywność zawodową Priesta ze względu na udział w zawodach konkurencyjnej organizacji (PDI). Szeregi IFBB Priest zasilił ponownie dopiero czerwcem 2008 r.
Warunki fizyczne.
Jest jednym z najniższych profesjonalnych kulturystów, mierzy bowiem zaledwie 163 cm.
Gdy nie uczestniczy w zmaganiach kulturystycznych, waży od 122 do 129 kg, w sezonie zawodów jego waga balansuje na pograniczu 100-105 kg.

</doc>
<doc id="1938204" url="https://pl.wikipedia.org/wiki?curid=1938204" title="Aleksy Ćwiakowski">
Aleksy Ćwiakowski

Aleksy Ćwiakowski ps. „Zawieja” (ur. 5 kwietnia 1895 w Sygontce, zm. 4 sierpnia 1953 w Londynie) − polski działacz niepodległościowy, członek Polskiej Organizacji Wojskowej, porucznik piechoty Wojska Polskiego, polityk ludowy i monarchistyczny, prawnik, poseł na Sejm RP I kadencji.
Życiorys.
Urodził się 5 kwietnia 1895 we wsi Sygontka pod Janowem w rodzinie chłopskiej jako syn Andrzeja (kandydata do Senatu w 1928) i Katarzyny z domu Ogozy, miał dwoje rodzeństwa. W latach 1905−1914 uczęszczał do gimnazjum w Częstochowie. Studiował potem prawo na Uniwersytecie Warszawskim, ukończył ten kierunek na Uniwersytecie Jagiellońskim. W latach 1927−1930 odbył aplikacje sądową i adwokacką.
Działał w Polskiej Organizacji Wojskowej, do której wstąpił w 1915 roku. W grudniu 1918 roku wstąpił do wojska, brał udział w walkach w obronie Lwowa i kresów południowo-wschodnich. 1 czerwca 1921 pełnił służbę w Dowództwie Okręgu Generalnego „Kraków”, a jego oddziałem macierzystym był 5 Pułk Piechoty Legionów. 8 stycznia 1924 został zatwierdzony w stopniu porucznika ze starszeństwem z 1 czerwca 1919 i 5201. lokatą w korpusie oficerów rezerwy piechoty. W 1922 posiadał przydział w rezerwie do 5 pp Leg. w Wilnie, od 1923 do 27 Pułku Piechoty w Częstochowie, a w 1934 do 22 Pułku Piechoty w Siedlcach.
Po demobilizacji został nauczycielem w szkole w Kusiętach i zaangażował się w działalność w chłopskim, radykalnie socjalistycznym PSL „Wyzwolenie”. W 1922 roku został z listy swojej partii wybrany na posła w okręgu częstochowskim (okręg nr 17). W latach 1922−1923 oraz w 1925 roku zasiadał w Zarządzie Głównym ugrupowania, a w 1925 roku był sekretarzem prezydium klubu parlamentarnego PSL „Wyzwolenie” i Jedności Ludowej. Był także prezesem Stowarzyszenia Rolniczo-Handlowego w Częstochowie. 
Jako poseł długo nie wyróżniał się swoją aktywnością. 31 grudnia 1925 opuścił PSL „Wyzwolenie” i w styczniu 1926 roku założył Monarchistyczną Organizację Włościańską oraz zaczął wydawanie tygodnika „Głos Monarchisty”. Wśród innych organizacji monarchistycznych projekt Ćwiakowskiego został przyjęty pozytywnie, już w lipcu tego samego roku w częstochowskim w lokalu poselskim Aleksego Ćwiakowskiego odbyło się spotkanie przedstawicieli różnych organizacji monarchistycznych, a 8 września zorganizowano na Jasnej Górze zjazd monarchistów z całej Polski, w którym wzięło udział ponad 600 uczestników z całego kraju. Efektem zjazdu było zjednoczenie większości środowisk monarchistów w Monarchistycznej Organizacji Wszechstanowej, której dawano duże szanse w wyborach parlamentarnych. Kosztem szerokiego zjednoczenia było jednak rozmycie propozycji programowych. Nowa organizacja była szykanowana przez autorytarne władze państwowe, jednak nawet bez tego cieszyła się nikłym poparciem i w wyborach zdobyła jedynie 0,5% głosów. Sam Aleksy Ćwiakowski nie wystartował w wyborach, gdyż władze w ramach represji uniemożliwiły mu start, unieważniając listę MOW w okręgu częstochowskim.
Po przegranych wyborach wrócił do pracy w szkole oraz skończył studia prawnicze. Po II wojnie światowej wyemigrował do Wielkiej Brytanii, gdzie zmarł 4 sierpnia 1953 roku.

</doc>
<doc id="1938212" url="https://pl.wikipedia.org/wiki?curid=1938212" title="Monti Nebrodi">
Monti Nebrodi

Monti Nebrodi (scn. "Munti Nèbbrudi", Nebrodi) – pasmo górskie we Włoszech, w północno-wschodniej Sycylii. Wraz z górami Madonie oraz Peloritani tworzą tzw. Apeniny Sycylijskie. Wysokość do 1847 m (Monte Soro).
Góry ciągną się wzdłuż Morza Tyrreńskiego od gór Peloritani na północno-wschodnim krańcu wyspy do przedgórza Madonie na zachodzie. Góra Etna, od której Nebrodi oddzielone są rzekami Alcantara i Simeto, stanowi południową granicę Nebrodi.
Zbudowane głównie z piaskowców i wapieni, miejscami pokryte gliną, porośnięte lasami liściastymi, m.in. z dębem korkowym.

</doc>
<doc id="1938213" url="https://pl.wikipedia.org/wiki?curid=1938213" title="Ryszard Cach">
Ryszard Cach

Ryszard Cach (ur. 25 października 1950 w Dzierżoniowie) – polski fizyk specjalizujący się w fizyce ciała stałego, fizyce dielektryków, fizyce ferroelastyków i fizyce ferroelektryków; nauczyciel akademicki związany z Uniwersytetem Wrocławskim.
Życiorys.
Wykształcenie.
W Dzierżoniowie spędził dzieciństwo i wczesną młodość, kończąc tu szkołę podstawową i średnią (I Liceum Ogólnokształcące). Po zdaniu egzaminu maturalnego rozpoczął studia na Uniwersytecie Wrocławskim, które ukończył z wyróżnieniem w 1973, uzyskując tytuł magistra fizyki. Z uczelnią tą związał swoją karierę zawodową, pracując kolejno na stanowiskach: asystenta stażysty (1973), asystenta (1974), starszego asystenta (1975), adiunkta (1981), a od 1999 na stanowisku profesora nadzwyczajnego. W 1981 uzyskał stopień doktora nauk fizycznych na podstawie rozprawy "Nieliniowe własności siarczanu trójglicyny w pobliżu temperatury przemiany fazowej", wyróżnionej nagrodą Ministra Nauki i Szkolnictwa Wyższego i Techniki. Stopień doktora habilitowanego zdobył w 1993 na podstawie pracy pt.: "Non-Linear Properties of Some Real Ferroelectric Crystals". W 2007 prezydent RP Lech Kaczyński nadał mu tytuł profesora zwyczajnego.
Działalność organizacyjna na uczelni.
W latach 1996–2002 pełnił funkcję zastępcy dyrektora ds. dydaktyki Instytutu Fizyki Doświadczalnej. W tym czasie był współautorem reformy programu studiów fizyki, polegającym na wprowadzeniu dwustopniowy system studiowania. Przygotowywał kierunek fizyka do pierwszej akredytacji przez Uniwersytecką oraz Państwową Komisję Akredytacyjną. Kierował także międzyuczelnianym zespołem przygotowującym program studiów dla specjalności fizyka medyczna.
W latach 2002–2005 pełnił funkcję prodziekana ds. dydaktycznych Wydziału Fizyki i Astronomii. Współpracował z uniwersyteckim Centrum Edukacji Nauczycielskiej jako współautor
programu i wykładowca na podyplomowych studiach dla nauczycieli przyrody. W latach 2005-2008 prorektor ds. dydaktyki, a od 2008 do 2012 prorektor ds. nauczania Uniwersytetu Wrocławskiego. W 2012 został wybrany ponownie prodziekanem Wydziału Fizyki i Astronomii UWr do spraw dydaktycznych.
Życie prywatne.
Jest żonaty. Jego żona Halina jest nauczycielką języka angielskiego. Mają razem troje dzieci: Agnieszkę, doktorantkę biotechnologii na UWr, Aleksandrę, studentkę iberystyki i polonistyki oraz syna Krzysztofa – studenta fizyki.
Publikacje i odznaczenia.
Obszar jego zainteresowań naukowych to fizyka kryształów, szczególnie zaś przemian fazowych w kryształach ferroelektrycznych i ferroelastycznych oraz towarzyszących im zjawisk krytycznych. Jest autorem i współautorem 47 publikacji, w tym w języku angielskim. Za swoją działalność dydaktyczną, naukową i organizacyjną został w 2000 Srebrnym Krzyżem Zasługi.

</doc>
<doc id="1938215" url="https://pl.wikipedia.org/wiki?curid=1938215" title="CS Otopeni">
CS Otopeni

CS Otopeni - nieistniejący rumuński klub piłkarski, mający siedzibę w mieście Otopeni, leżącym w okręgu Ilfov.
Historia.
W 2001 roku został utworzony klub, który otrzymał nazwę "CS Otopeni" i debiutował w czwartej lidze. W następnym roku awansował do trzeciej ligi. W 2004 roku klub debiutował w drugiej lidze, a w 2008 awansował do pierwszej ligi, ale nie utrzymał się w niej. W 2003 trzecioligowy klub po pokonaniu Farul Konstanca pierwszy raz w historii dotarł do 1/8 finału Pucharu Rumunii, w którym przegrał 1:5 z FC Dinamo Bukareszt - przyszłym zdobywcą.
Największy sukces zespołu to 17. miejsce w pierwszej lidze w 2009. Jeden raz zespół zdobył wicemistrzostwo drugiej ligi.

</doc>
<doc id="1938217" url="https://pl.wikipedia.org/wiki?curid=1938217" title="Rich Gaspari">
Rich Gaspari

Rich Gaspari, pseud. "The Dragon Slayer" (ur. 16 maja 1963 r. w New Jersey) − amerykański kulturysta. W 2004 r. włączony do IFBB Hall of Fame.
Biogram.
Gaspari mieszka w Lakewood (USA) jego żoną jest Liz Gaspari, która wspólnie z nim prowadzi firmę produkującą suplementy dla sportowców " Gaspari Nutrition".
Mierzy 178 cm. Jego waga w sezonie (konkurencji kulturystycznych) wynosi do 102 kg, poza sezonem zaś − ok. 110 kg.
Kulturystyką zainteresował się jako czternastolatek. W latach 1983-1996 był aktywnym zawodowo kulturystą. Jego największymi osiągnięciami było zdobycie tytułów Mr. Universe (w 1983 roku) i Arnold Classic (w 1989). Trzykrotnie (1986, 1987, 1988) zdobył srebrny medal na zawodach Mr. Olympia tj. był trzykrotnie zawodowym wicemistrzem świata.
Podobnie, jak wielu byłych i obecnych kulturystów, Gaspari założył własną firmę. Gaspari Nutrition, o której mowa, funkcjonuje od roku 2001. Produkty tej firmy to, m.in., "IntraPro", "SuperPump250" i "Size ON", trzy popularne suplementy kulturystyczne.

</doc>
<doc id="1938218" url="https://pl.wikipedia.org/wiki?curid=1938218" title="Love in This Club Part II">
Love in This Club Part II



</doc>
<doc id="1938222" url="https://pl.wikipedia.org/wiki?curid=1938222" title="Parachute">
Parachute

"Parachute" – piosenka R&amp;B stworzona przez Ingrid Michaelson i Marshalla Altmana na debiutancki album studyjny brytyjskiej wokalistki pop Cheryl Cole, "3 Words" (2009). Wyprodukowany przez Syience oraz will.i.ama, utwór wydany został jako trzeci singel promujący krążek dnia 15 marca 2010 w Wielkiej Brytanii.
Informacje o singlu.
Za pośrednictwem oficjalnej strony internetowej wokalistka wyznała, iż utwór jest jednym z "ciekawiej brzmiących" kompozycji na albumie stwierdzając, że jest "wyjątkowy". Cole potwierdziła również, że zwrot "Ty jesteś swoim najgorszym wrogiem, nigdy nie wygrasz walki" jest jej ulubionym tekstem zawartym na albumie. Artystka wyjawiła także, iż "Parachute" początkowo miał być pierwszym singlem promującym wydawnictwo, jednak ostatecznie stała się nim piosenka "Fight for This Love". Utwór wydany został jako trzeci singel prezentujący krążek dnia 15 marca 2010.
"Parachute" zyskał głównie pozytywne recenzje od profesjonalnych krytyków muzycznych. Mike Diver, recenzent portalu BBC Music stwierdził, iż kompozycja "zapada w pamięć" ze względu słyszaną w tle melodię "orkiestry wojskowej", zaś Nick Levine, krytyk witryny Digital Spy przyznał, że piosenka zawiera "słodką kombinację", na którą składają się "instrumenty smyczkowe oraz elementy flirtu". Tom Ewing, recenzent "The Guardian" wyznał, iż utwór "to jedna z prostych piosenek obecnego popu, która wynosi głos Cheryl Cole na szczyt", a Louise McCudden z In The News stwierdziła, że "pomimo najbardziej przyziemnej warstwy lirycznej jakąkolwiek słyszała w utworze, "Parachute" to świetnie wykalkulowana piosenka, która zapada w pamięci każdego słuchacza". Krytyk portalu "MusicOMH", Sam Shepherd uznał, iż kompozycja najlepiej eksponuje wokal Cole ze wszystkich piosenek zawartych na albumie oraz pochwalił "świetnie skoordynowaną orkiestrę za genialne brzmienie utworu".
Promocja.
Po raz pierwszy wokalistka zaprezentowała utwór dnia 12 grudnia 2009 w programie "Cheryl Cole's Night In" za pośrednictwem stacji ITV1. Podczas występu Cole wykonała taniec latynoamerykański wraz z Derekiem Hough. Dnia 12 marca 2010 wokalistka miała wykonać utwór w programie "Friday Night with Jonathan Ross" oraz gościć na antenie radia BBC Radio 1, jednak występy zostały odwołane ze względu na chorobę Cole. Tydzień później arytystka zaśpiewała "Parachute" na koncercie charytatywnym Sport Relief, zaś dnia 23 marca 2010 miał miejsce odwołany wcześniej występ Cheryl w radiu BBC Radio 1, gdzie oprócz singla wokalistka wykonała utwór "Fireflies" z repertuaru zespołu Owl City.
Wydanie singla.
Dnia 26 grudnia 2009, tydzień po emisji programu "Cheryl Cole's Night In" utwór zadebiutował na pozycji #65 notowania UK Singles Chart jedynie dzięki sprzedaży w singla w formacie digital download.
9 stycznia 2010 "Parachute" ponownie pojawił się w zestawieniu na miejscu #88. Miesiąc później kompozycja znalazła się w Top 40 listy na pozycji #26. Pod koniec marca 2010 piosenka osiadła na szczytowym miejscu #5, czyniąc z utworu trzeci singel Cheryl Cole, który znalazł się w Top 5 notowania UK Singles Chart oraz w Top 10 oficjalnej listy przebojów w Irlandii. W Wielkiej Brytanii kompozycja odznaczona została srebrną płytą za sprzedaż przekraczającą 300.000 egzemplarzy, kontynuując sukces poprzednich dwóch singli wydanych przez artystkę. W Irlandii utwór znalazł się na pozycji #4, jedno miejsce wyżej w porównaniu z rodzimym krajem wokalistki.
Teledysk.
Teledysk do singla nagrywany był w styczniu 2010 w Londynie, w Pałacu Eltham oraz reżyserowany przez AlexandLiane. Premiera klipu miała miejsce dnia 31 stycznia 2010 na antenie stacji telewizyjnej Channel 4. Koncepcja teledysku podobna jest do występu arytstki w programie "Cheryl Cole's Night In", gdzie Cole wraz z Derekiem Hough wykonuje taniec latynoamerykański oraz tańczy z grupą tancerzy.

</doc>
<doc id="1938224" url="https://pl.wikipedia.org/wiki?curid=1938224" title="Fałszywy ruch">
Fałszywy ruch

Fałszywy ruch (niem. "Falsche Bewegung") – niemiecki film drogi z 1975 roku w reżyserii Wima Wendersa.
Film stanowi drugą część trylogii Wendersa, na którą składały się również filmy "Alicja w miastach" (1974) i "Z biegiem czasu" (1975). Jest to luźna adaptacja klasycznej powieści Johanna Wolfganga Goethego "Lata nauki Wilhelma Meistra". W filmie zadebiutowała Nastassja Kinski, trzynastoletnia podczas kręcenia zdjęć, która występowała również w późniejszych dziełach Wendersa.
Zdjęcia do filmu powstały w różnych częściach RFN, m.in. w Glückstadt (Szlezwik-Holsztyn), w Bonn, Hamburgu, Frankfurcie nad Menem, w Boppard i Osterspai (Nadrenia-Palatynat) oraz na Zugspitze w Bawarii.

</doc>
<doc id="1938226" url="https://pl.wikipedia.org/wiki?curid=1938226" title="Samorządowy zakład budżetowy">
Samorządowy zakład budżetowy

Samorządowy zakład budżetowy – forma zakładu budżetowego, którą tworzy, łączy, przekształca i likwiduje organ stanowiący jednostki samorządu terytorialnego (rada gminy, rada powiatu, sejmik województwa). 
Tworząc taki zakład określa się: nazwę i siedzibę zakładu, przedmiot jego działalności, źródła przychodów własnych zakładu, stan wyposażenia zakładu w środki obrotowe, składniki majątkowe przekazane na użytkowanie oraz zasady polityki finansowej wobec jednostki samorządu terytorialnego.
Samorządowy zakład budżetowy może wykonywać zadania własne jednostki samorządu terytorialnego w zakresie m.in. gospodarki mieszkaniowej, wodociągów i zaopatrzenia w wodę, lokalnego transportu zbiorowego, targowisk i hal targowych, zieleni gminnej i zadrzewień, cmentarzy.
Zakład taki wykonuje zadania odpłatnie, pokrywając koszty swojej działalności zazwyczaj z przychodów własnych. Podstawą gospodarki finansowej samorządowego zakładu budżetowego jest roczny plan finansowy obejmujący przychody, w tym dotacje z budżetu jednostki samorządu terytorialnego, koszty i inne obciążenia, stan środków obrotowych, stan należności i zobowiązań na początek i koniec okresu oraz rozliczenia z budżetem jednostki samorządu terytorialnego. 
Samorządowy zakład budżetowy wpłaca do budżetu jednostki samorządu terytorialnego nadwyżkę środków obrotowych, ustaloną na koniec okresu sprawozdawczego, chyba że organ stanowiący jednostki samorządu terytorialnego postanowi inaczej.
W planie finansowym zakładu mogą nastąpić zmiany w ciągu roku w przypadku realizowania przychodów i kosztów wyższych od planowanych, ale pod warunkiem, że nie spowoduje to zmniejszenia wpłat do budżetu jednostki samorządu terytorialnego ani zwiększenia dotacji z tego budżetu.
Zakład ten może otrzymywać z budżetu jednostki samorządu terytorialnego:
Dotacje te nie mogą jednak przekroczyć 50% kosztów funkcjonowania samorządowego zakładu budżetowego. Ograniczenie to nie dotyczy jednak dotacji inwestycyjnych oraz dotacji celowych na zadania bieżące, finansowane przy udziale środków unijnych bądź pochodzących ze źródeł zagranicznych. 
Samorządowy zakład budżetowy opiera się na metodzie budżetowania netto. Rozlicza się wynikiem działalności, poprzez wpłacenie nadwyżki środków obrotowych. Cechą charakterystyczną tej jednostki jest to, że jej charakter prawny łączy w sobie elementy podmiotu gospodarczego i jednostki realizującej zadania publiczne. Zakres jej działania jest wymieniony w katalogu zamkniętym, w Ustawie o finansach publicznych. Obejmuje on działania z zakresu użyteczności publicznej (m.in. utrzymanie czystości, rozwój kultury fizycznej, prowadzenie gospodarki mieszkaniowej).
Samorządowy zakład budżetowy dysponuje szerszą swobodą w prowadzeniu bieżącej działalności gospodarczej, gdyż w planie finansowym może dokonywać zmiany w przypadku realizowania wyższych dochodów i wydatków niż te pierwotnie zaplanowane, o ile nie spowoduje tym samym zmniejszenia wpłat do budżetu lub zwiększenia dotacji. 
Likwidując samorządowy zakład budżetowy określa się przeznaczenie mienia znajdującego się w użytkowaniu tego zakładu. Przekształcenie takiego zakładu w inną formę organizacyjno-prawną wymaga uprzedniej jego likwidacji.

</doc>
<doc id="1938227" url="https://pl.wikipedia.org/wiki?curid=1938227" title="Gady naczelne">
Gady naczelne



</doc>
<doc id="1938229" url="https://pl.wikipedia.org/wiki?curid=1938229" title="Teatro alla Scala">
Teatro alla Scala



</doc>
<doc id="1938240" url="https://pl.wikipedia.org/wiki?curid=1938240" title="Takeshi's Castle">
Takeshi's Castle

Takeshi's Castle (風雲！たけし城, "Fûun! Takeshi Jô") – japoński teleturniej emitowany w latach 1986-89 na kanale Tokyo Broadcasting System (TBS).
Historia.
W pierwotnym zamyśle program miał nawiązywać do komputerowej gry Super Mario Bros. Początkowo była to niskobudżetowa produkcja, jednak w późniejszym czasie na potrzeby teleturnieju stworzono specjalną scenografię w studiu Midoriyama, należącym do stacji TBS, i wybudowano pokaźne tory przeszkód w Jokohamie. Program szybko zdobył wielką popularność i obecnie ma status kultowego. Takeshi Kitano zadecydował o zakończeniu produkcji teleturnieju u szczytu jego popularności (co jest częstym zabiegiem w japońskiej telewizji).
W listopadzie 2002 roku brytyjski kanał rozrywkowy Challenge rozpoczął emisję zedytowanej wersji programu, z dodatkowym udziałem aktora Craiga Charlesa, jako narratora żartobliwie komentującego akcję teleturnieju. "Takeshi's Castle" w nowej odsłonie spotkał się tam z dużą popularnością. Reedycję programu przeprowadził również niemiecki kanał DSF, emitowano go w latach 2000-2001.
2 kwietnia 2005 roku wyemitowany został specjalny odcinek programu, by uczcić 50-lecie stacji TBS.
Zasady.
W programie brało udział od 100 do 142 uczestników. Ich zadaniem było przejście przez szereg trudnych, wręcz karkołomnych konkurencji sportowo-wyczynowych, przygotowanych wcześniej przez japońskiego aktora Takeshi Kitano. Każdy odcinek teleturnieju kończył się finałem, w którym uczestnicy musieli zmierzyć się z samym Kitano. Zwycięzca dostawał w nagrodę milion jenów (co w tamtym czasie było równowartością 8000 dolarów lub 5000 funtów).

</doc>
<doc id="1938241" url="https://pl.wikipedia.org/wiki?curid=1938241" title="Katharina Gutensohn">
Katharina Gutensohn

Katharina Anna Gutensohn (ur. 22 marca 1966 w Kirchbergu) – austriacka narciarka alpejska i dowolna, reprezentująca Niemcy w latach 1989-1998, wicemistrzyni świata
Kariera.
Pierwsze sukcesy osiągnęła w 1983 roku, kiedy na mistrzostwach świata juniorów w Sestriere zdobyła dwa medale. Najpierw zajęła trzecie miejsce w zjeździe, a następnie wywalczyła drugą pozycję w kombinacji alpejskiej.
Pierwsze punkty do klasyfikacji generalnej Pucharu Świata w narciarstwie alpejskim wywalczyła 17 grudnia 1982 roku w Piancavallo, zajmując siódme miejsce w kombinacji. Na podium zawodów tego cyklu po raz pierwszy stanęła 21 grudnia 1984 roku w Santa Caterina, kończąc rywalizację w zjeździe na trzeciej pozycji. W zawodach tych wyprzedziły ją dwie rodaczki: Elisabeth Kirchler i Veronika Vitzthum. Łącznie 18 razy stawała na podium zawodów pucharowych, odnosząc przy tym osiem zwycięstw: 2 marca 1985 roku w Vail, 10 stycznia 1986 roku w Bad Gastein, 16 stycznia 1986 roku w Puy-Saint-Vincent, 2 lutego 1986 roku w Crans-Montana, 3 i 4 lutego 1990 roku w Veysonnaz, 8 grudnia 1990 roku w Altenmarkt i 6 stycznia 1991 roku w Bad Kleinkirchheim triumfowała w zjazdach. Najlepsze wyniki osiągnęła w sezonach 1985/1986 i 1990/1991, kiedy zajmowała 11. miejsce w klasyfikacji generalnej. Ponadto w sezonie 1989/1990 zdobyła Małą Kryształową Kulę za zwycięstwo w klasyfikacji zjazdu, a w sezonie 1985/1986 była w niej druga.
W 1985 roku wystartowała na mistrzostwach świata w Bormio, gdzie wywalczyła srebrny medal w zjeździe. Wyprzedziła ją tam tylko inna Szwajcarka Michela Figini, a drugie miejsce ex aequo zajęła inna reprezentanta Szwajcarka, Ariane Ehrat. Był to jej jedyny medal wywalczony na międzynarodowej imprezie tej rangi. Była też między innymi piąta w supergigancie na rozgrywanych dwanaście lat później mistrzostwach świata w Sestriere. W 1992 roku wystartowała na igrzyskach olimpijskich w Albertville, zajmując szóste miejsce w zjeździe. Szósta była też w supergigancie podczas igrzysk w Lillehammer w 1994 roku. Brała też udział w igrzyskach olimpijskich w Nagano cztery lata później, kończąc rywalizację w zjeździe na dziewiątej pozycji.
W 1998 roku zakończyła karierę.
Od 2003 roku zaczęła trenować narciarstwo dowolne, specjalizując się w skicrossie. W Pucharze świata w narciarstwie dowolnym zadebiutowała 5 marca 2005 roku w Grindelwald, gdzie nie tylko zdobyła pierwsze punkty, ale od razu odniosła zwycięstwo. Wyprzedziła tam inną Austriaczkę, Karin Huttary oraz Magdalenę Iljans ze Szwecji. W kolejnych startach kolejne cztery razy stawała na podium zawodów pucharowych, odnosząc jeszcze jedno zwycięstwo: 14 marca 2009 roku w Hasliberg. Najlepsze wyniki osiągnęła w sezonie 2008/2009, kiedy zajęła 9. miejsce w klasyfikacji generalnej, a w klasyfikacji skicrossu była druga.
W 2005 roku wystartowała na mistrzostwach świata w Ruka, gdzie była jedenasta. Startowała też na mistrzostwach świata w Madonna di Campiglio w 2007 roku oraz rozgrywanych dwa lata później mistrzostwach świata w Inawashiro, jednak zajmowała dalsze pozycje. W 2010 roku wystąpiła na igrzyskach olimpijskich w Vancouver, zajmując 26. miejsce w skicrossie.
W 2010 roku ostatecznie zakończyła karierę sportową.

</doc>
<doc id="1938243" url="https://pl.wikipedia.org/wiki?curid=1938243" title="CS Mioveni">
CS Mioveni

CS Mioveni - rumuński klub piłkarski, mający siedzibę w mieście Mioveni, leżącym w okręgu Argeş.
Historia.
W 2000 roku został utworzony klub, który otrzymał nazwę "Asociaţia Sportivă Mioveni" i debiutował w czwartej lidze. W następnym roku połączył się z klubem Dacia Piteşti, dzięki czemu pod nazwą "AS Dacia Mioveni" startował w trzeciej lidze. W 2002 klub przyjął obecną nazwę "CS Dacia Mioveni" i awansował do drugiej ligi. W 2007 klub zajął drugie miejsce w lidze i zdobył awans do pierwszej ligi, ale nie utrzymał się w niej. W 2008 klub pierwszy raz w historii dotarł do półfinału Pucharu Rumunii. W sezonie 2010/2011 klub awansował do Liga I.
Największy sukces zespołu to 16. miejsce w pierwszej lidze w 2008. Jeden raz zespół zdobył wicemistrzostwo drugiej ligi.
Znani piłkarze.
 Nicolae Dică

</doc>
<doc id="1938244" url="https://pl.wikipedia.org/wiki?curid=1938244" title="Göran Printz-Påhlson">
Göran Printz-Påhlson

Goran Printz-Påhlson (ur. 31 marca 1931 w Hässleholm; zm. 27 lipca 2006 w Malmö) – szwedzki poeta, tłumacz i krytyk literacki, literaturoznawca na Uniwersytetach w Lund i w Cambridge.
Ukończył studia na Uniwersytecie w Lund, tam jeszcze w czasie studiów dał się poznać jako krytyk literacki i początkujący poeta. Opublikował dwa tomy poezji, oraz opracował studium modernistycznej poezji szwedzkiej. W 1961 wyjechał do Stanów Zjednoczonych, gdzie otrzymał stanowisko wykładowcy literatury skandynawskiej na Uniwersytetach Harvarda i Kalifornijskim w Berkeley. W 1964 przeniósł się na Uniwersytet w Cambridge, gdzie przez 34 lata piastował stanowisko wykładowcy literatury szwedzkiej. W latach 1982-1989 był kierownikiem katedry skandynawistyki. Przez cały czas utrzymywał żywe kontakty z ojczyzną udzielając się jako krytyk literacki i tłumacz. W Szwecji też publikował swoje utwory. W 1998 powrócił do Szwecji, gdzie zmarł w 2006.
Pracował dydaktycznie jako wykładowca, a także jako tłumacz z angielskiego na szwedzki. Tłumaczył dzieła angielskich i amerykańskich pisarzy m.in. twórczość Johna Ashbery, Paula Goodmana, Marshalla McLuhana.
Pierwszy zbiór poezji Printz-Påhlsona ukazał się w 1955.

</doc>
<doc id="1938247" url="https://pl.wikipedia.org/wiki?curid=1938247" title="Team Knight Rider">
Team Knight Rider

Team Knight Rider – TKR (Piątka nieustraszonych) – kontynuacja telewizyjnej serii z lat 80. XX wieku "Knight Rider" (Nieustraszony). Twórcami serialu byli David A. Goodman oraz Rick Copp. Serial był nadawany w latach 1997-1998, miał tylko jeden sezon (22 odcinki), po czym zaprzestano produkcji, głównie ze względu na krytyczne recenzje.
Seria opowiada o przygodach piątki „nieustraszonych”, wybranych przez tajną organizację Foundation for Law and Government (FLAG), którzy kontynuują misję legendarnego Michaela Knighta i jego supersamochodu KITT. Tym razem jednak bohaterów jest aż pięciu i każdy z nich dysponuje supernowoczesnym pojazdem, wyposażonym w sztuczną inteligencję i osobowość.
Postacie.
Pozostali członkowie FLAG.
Inne ważne postacie: 
Pojazdy w serialu.
Tkr używa w swoich misjach pięciu pojazdów, wzorowanych na legendarnym KITT, wyposażonych w sztuczną inteligencję. W przeciwieństwie do wszechstronnego oryginału, pojazdy te mają swoje specjalizacje (podobnie jak i kierowcy). Ponadto każdy z nich wyposażony został w ukryte słabości, będące zabezpieczeniem na wypadek powtórki z historii KRO. Pojazdy nie posiadają niezniszczalnej molekulalnej powłoki KITT, więc mogą zostać uszkodzone. Niewielkie uszkodzenia regenerują się same, ale poważniejsze awarie wymagają pomocy mechaników.

</doc>
<doc id="1938249" url="https://pl.wikipedia.org/wiki?curid=1938249" title="Kosmos 47">
Kosmos 47

Kosmos 47 – misja testująca radziecki załogowy statek kosmiczny Woschod w ramach przygotowań do lotu Woschod 1. Sprawdzian powiódł się, wszystkie podukłady statku działały prawidłowo, a kapsuła powrotna z dwoma manekinami wylądowała 7 października 1964 o godzinie 07:28 GMT.
Start statku był oglądany przez około 50 osób, w tym szefa korpusu astronautów, generała Nikołaja Kamanina, 15 kandydatów na kosmonautów, 7 przyszłych załogantów Woschodów, i Siergieja Korolowa (Korolow opuścił stanowisko startowe i zszedł do bunkra na 5 minut przed startem). Na start zezwolono pomimo złej pogody nad planowanym miejscem lądowania kapsuły powrotnej statku, z uwagi na chęć sprawdzenia jej działania w złych warunkach.

</doc>
<doc id="1938250" url="https://pl.wikipedia.org/wiki?curid=1938250" title="Piątka Nieustraszonych">
Piątka Nieustraszonych



</doc>
<doc id="1938252" url="https://pl.wikipedia.org/wiki?curid=1938252" title="Lil Dagover">
Lil Dagover

Lil Dagover (ur. 30 września 1887 w Madiunie, zm. 24 stycznia 1980 w Monachium) – niemiecka aktorka teatralna, filmowa i telewizyjna.
Urodziła się jako Marie Antonia Siegelinde Martha Seubert w Madiunie na Jawie w rodzinie holenderskiego leśniczego. Gdy miała dziesięć lat, została wysłana przez rodziców do Europy. Uczyła się w szkołach w Baden-Baden, Weimarze i Genewie. W 1917 roku wyszła za mąż za aktora Fritza Daghofera; para rozwiodła się dwa lata później. Seubert występowała pod zmienionym nazwiskiem "Dagover".
W 1913 roku zadebiutowała w filmie. Występowała m.in. w filmach Louisa Helda, Roberta Wienego, Fritza Langa. Zagrała m.in. w filmie "Gabinet doktora Caligari" (1920), oraz w polsko-niemieckiej produkcji "August Mocny" (1936).

</doc>
<doc id="1938254" url="https://pl.wikipedia.org/wiki?curid=1938254" title="Heinz Keßler">
Heinz Keßler

 Heinz Keßler (ur. 26 stycznia 1920 w Lubaniu, zm. 2 maja 2017 w Berlinie) – wschodnioniemiecki (NRD) dowódca wojskowy, generał armii, szef Policji Ludowej (1952–1955), dowódca Sił Powietrznych i Obrony Powietrznej Narodowej Armii Ludowej NRD, szef Sztabu Generalnego NAL NRD i zastępca szefa Sztabu Zjednoczonych Sił Zbrojnych Układu Warszawskiego, minister obrony NRD (1985–1989), działacz komunistyczny i polityk, sekretarz Centralnej Rady Wolnej Młodzieży Niemieckiej (1948–1950), członek Biura Politycznego SPJN (1986–1989), członek Narodowej Rady Obrony NRD (1987–1989), członek Izby Ludowej NRD (1950–1990), Bohater Pracy (1984).
Życiorys.
Dzieciństwo i młodość.
Urodził się 26 stycznia 1920 w rodzinie niemieckich komunistów. W wieku sześciu lat wstąpił do Czerwonych Młodych Pionierów – organizacji młodzieżowej Komunistycznej Partii Niemiec (niem. "Kommunistische Partei Deutschlands" – KPD). W latach 1934–1940 kształcił się na mechanika samochodowego.
II wojna światowa.
5 listopada 1940 został wcielony do Wehrmachtu. Po przeszkoleniu wojskowym został przydzielony do 134. Dywizji Piechoty, jako pomocnik strzelca. W czerwcu 1941 wraz z 134. DP pod dowództwem gen. Konrada von Kohenhauzena jako część Grupy Armii Środek brał udział w inwazji Niemiec na ZSRR. 15 lipca 1941, podczas walk w pobliżu Bobrujska, na wschodnim brzegu Berezyny zdezerterował z Wehrmachtu i przeszedł do Armii Czerwonej.
W latach 1941–1945 przebywał w radzieckiej niewoli. Po pobycie w obozie jenieckim w Krasnogorsku, gdzie miał kontakty z członkami KPD, wraz ze swoim przyjacielem Franzem Holdą został przeniesiony do fabryki w pobliżu obozu jenieckiego koło Karagandy w Kazachstanie. Pod koniec 1941, po wizycie w obozie Waltera Ulbrichta, dobrowolnie uczęszczał na pięciomięsięczny kurs w nowo utworzonej Szkole Antyfaszystowskiej. Po ukończeniu kursu wraz z Franzem Holdą wrócił do Krasnogorska, aby kontynuować działalność antyfaszystowską. Tu został zwerbowany przez VII Wydział Głównego Zarządu Politycznego Armii Czerwonej i skierowany do działań propagandowych na froncie. W grudniu 1942 brał udział w pierwszej akcji agitacyjnej pod Wielkimi Łukami. W latach 1943–1945 był członkiem Narodowego Komitetu „Wolne Niemcy” (NKSG). W listopadzie 1943 ukończył kurs dla młodzieżowych funkcjonariuszy partyjnych w Szkole Antyfaszystowskiej Nr 12.
Okres powojenny.
W 1945 wstąpił do Komunistycznej Partii Niemiec. W latach 1945–1946 był liderem Głównego Komitetu Młodzieży „Wielkiego Berlina”. W 1946, po utworzeniu Socjalistycznej Partii Jedności Niemiec (SPJN, niem. "Sozialistische Einheitspartei Deutschlands" – SED), stał się jej członkiem. W tym samym roku został również członkiem Komitetu Centralnego SPJN. W latach 1946–1948 przewodniczył organizacji Wolnej Młodzieży Niemieckiej (niem. "Freie Deutsche Jugend" – FDJ) w Berlinie, a w latach 1948–1950 był sekretarzem Centralnej Rady FDJ. W 1947 poślubił Ruth Schmidt.
Od 1950 do 17 marca 1990 był deputowanym Izby Ludowej NRD. 1 października 1950 w randze generalnego inspektora został powołany do Komendy Głównej Policji, a od 1 września 1952 do 31 sierpnia 1955 był szefem sił powietrznych Skoszarowanej Policji Ludowej (niem. "Kasernierte Volkspolizei" – "de facto" armii). Od września 1955 do sierpnia 1956 odbył szkolenie w Akademii Wojskowej Sił Powietrznych ZSRR w Moskwie. 1 września 1956 został powołany na stanowisko zastępcy ministra obrony narodowej NRD oraz dowódcę Sił Powietrznych i Obrony Powietrznej Narodowej Armii Ludowej NRD. Od 15 marca 1967 obok stanowiska wiceministra obrony narodowej pełnił również funkcję szefa Sztabu Generalnego Narodowej Armii Ludowej NRD.
Od 1970 jako szef Sztabu Generalnego NAL NRD był również zastępcą szefa Sztabu Zjednoczonych Sił Zbrojnych Układu Warszawskiego. W styczniu 1971 uległ poważnemu wypadkowi, przeszedł kilka operacji i spędził w szpitalu około ośmiu miesięcy. Mimo długiej rekonwalescencji po wypadku nigdy nie odzyskał pełni zdrowia.
3 grudnia 1985 po nagłej śmierci gen. armii Karla-Heinza Hoffmanna został powołany na stanowisko ministra obrony narodowej NRD i członka Komitetu Ministrów Obrony Układu Warszawskiego z jednoczesną nominacją na stopień generała armii. W 1986 został członkiem Biura Politycznego SPJN, a w 1987 członkiem Narodowej Rady Obrony NRD.
W tym czasie w NRD trwał polityczny kryzys. Pod wpływem pieriestrojki w ZSRR na terenie Niemiec Wschodnich trwały masowe wiece. Pomimo potrzeby reform i zmian Politbiuro NRD nie reagowało, udając, że nic się nie dzieje. Miesiąc po uroczystościach z okazji czterdziestej rocznicy powstania NRD zostali zmuszeni do rezygnacji z zajmowanych stanowisk sekretarz generalny SED Przewodniczący Rady Państwa NRD Erich Honecker, a następnie premier NRD Willi Stoph. 17 listopada 1989 również Heinz Keßler został odwołany ze stanowiska ministra obrony narodowej NRD. Około miesiąca pozostawał w ministerstwie bez specjalnego przydziału, a 14 grudnia 1989 został zmuszony do przejścia na emeryturę.
Nowe władze zjednoczonych Niemiec postawił Keßlera w stan oskarżenia, m.in. za wydanie rozkazu strzelania do uciekinierów z Niemiec Wschodnich na Zachód. 16 września 1993 sąd w Berlinie uznał go winnym i skazał na siedem i pół roku więzienia. Były zastępca Keßlera – wiceminister obrony NRD gen. płk Fritz Streletz otrzymał wyrok pięciu i pół roku pozbawienia wolności. W 1996 Heinz Keßler opublikował swoje wspomnienia z tego okresu – "O udziale osobistym. Pamiętniki" (niem. "Zur Sache und zur Person: Erinnerungen"). 29 października 1998 został przedterminowo zwolniony z powodów zdrowotnych.

</doc>
<doc id="1938259" url="https://pl.wikipedia.org/wiki?curid=1938259" title="Harfa birmańska (film 1956)">
Harfa birmańska (film 1956)

 – japoński film wojenny z 1956 roku w reżyserii Kona Ichikawy, na podstawie opowiadania Michio Takeyamy pod tym samym tytułem. Zaliczany do czołowych filmów antywojennych w historii kina światowego.
W 1956 film stał się oficjalnym japońskim kandydatem do rywalizacji o 29. rozdanie Oscara w kategorii filmu nieanglojęzycznego.
Opis fabuły.
Połowa 1945 roku, koniec wojny na Pacyfiku, Birma. Młody, japoński żołnierz Mizushima jest bardzo lubianym kolegą. Jego umiejętność gry na lokalnym instrumencie (saungu) nie tylko umila życie towarzyszom, ale również jest często sygnałem, ostrzegającym np. o grożącym niebezpieczeństwie.
Po kapitulacji cesarstwa oddział Mizushimy idzie do niewoli, a on sam jako ochotnik zostaje wysłany w góry do walczącego w grocie oddziału japońskiego z wieścią o ustaniu walk. Fanatyczni obrońcy odrzucają propozycję, a po ataku Brytyjczyków, tylko on, ciężko ranny pozostaje przy życiu.
Wyleczony przez buddyjskiego mnicha, podejmuje w przebraniu swojego wybawcy wędrówkę przez Birmę celem dołączenia do swojego oddziału. Po drodze, napotykając liczne trupy poległych japońskich żołnierzy, oddaje im ostatnią posługę pochówku poprzez kremację. Czynność ta oraz napotykane po drodze zniszczenia wojenne i ludzka niedola zmieniają go wewnętrznie. Kiedy w końcu dociera do towarzyszy, nie przyłącza się do nich, lecz postanawia pozostać w Birmie jako buddyjski mnich. W jednej z ostatnich scen, mającej rangę symbolu, pojawia się pod drutami obozu, aby ostatni raz zagrać swoim towarzyszom na harfie, z którą nigdy się nie rozstał. Film o głębokim pacyfistycznym przesłaniu.
O filmie.
Uważany jest za najlepszy obraz Ichikawy i w wielu recenzjach określany po prostu jako piękny. Jeden z pierwszych, który pokazywał Japończyków również jako ofiary wojny. W Stanach Zjednoczonych został pokazany po raz pierwszy dopiero po jedenastu latach od światowej premiery.
W roku 1995, z okazji stulecia narodzin kina, film znalazł się na watykańskiej liście 45 filmów fabularnych, które propagują szczególne wartości religijne, moralne lub artystyczne.
W 1985 Ichikawa nakręcił remake filmu pod tym samym tytułem.

</doc>
<doc id="1938260" url="https://pl.wikipedia.org/wiki?curid=1938260" title="Inspektor Gadżet (film)">
Inspektor Gadżet (film)

Inspektor Gadżet (, 1999) – amerykańska komedia fabularna w reżyserii Davida Kellogga. Wyprodukowany przez Caravan Pictures i Walt Disney Pictures; oparta została na serialu animowanym pod tym samym tytułem.
Fabuła.
John Brown (Matthew Broderick), który samotnie wychowuje swą siostrzenicę Penny, stara się o pracę w policji, jednak nie zostaje do niej przyjęty. Pracuje jako strażnik w laboratorium profesora Artemusa Bradforda (René Auberjonois), który razem ze swą córką Brendą (Joely Fisher) wynajduje mechaniczną nogę poruszaną myślami. Życie bohaterów zmienia się, gdy złoczyńca Sanford Scolex napada na laboratorium. Zabija on profesora i kradnie jego wynalazek. John Brown usiłuje go pochwycić, jednak w trakcie pościgu Scolex wywołuje eksplozję, wskutek której ochroniarz ociera się o śmierć wskutek poparzeń na całym ciele. Sam Scolex traci natomiast rękę, która zostaje zmiażdżona przez kulę do kręgli. Zastępuje ją mechaniczną protezą, od której wywodzi swój nowy pseudonim – Doktor Kleszcz.
Ciężko ranny Brown trafia do szpitala, gdzie Brenda Bradford postanawia uratować rannego poprzez umieszczenie w jego ciele rozmaitych elementów elektronicznych. Uznaje ona, że Brown będzie umiał z nich korzystać. Brown staje się cybernetycznym detektywem wyposażonym w urządzenia najnowszej technologii. Przyjmuje imię „Inspektor Gadżet” i jako detektyw-cyborg musi powstrzymać Doktora Kleszcza, zanim zdąży stworzyć złego sobowtóra Gadżeta.
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Barbara Robaczewska
Opieka artystyczna: Mariusz Arno Jaworowski
Produkcja polskiej wersji językowej: Disney Character Voices International, Inc.
Wystąpili:
i inni

</doc>
<doc id="1938273" url="https://pl.wikipedia.org/wiki?curid=1938273" title="Galaxy Evolution Explorer">
Galaxy Evolution Explorer

Galaxy Evolution Explorer (GALEX) – teleskop kosmiczny amerykańskiej agencji NASA przeznaczony do obserwacji kosmosu w zakresie promieniowania ultrafioletowego.
Teleskop GALEX został wyniesiony w przestrzeń kosmiczną na pokładzie rakiety Pegasus XL 28 kwietnia 2003 z przylądka Canaveral i umieszczony na niemal kołowej orbicie na wysokości 697 km przy inklinacji 29°. Misja została zaplanowana na minimum 29 miesięcy, jednak w 2006 została przedłużona.
Teleskop przeprowadził obserwacje setek milionów galaktyk w zakresie UV, służące analizie ewolucji galaktyk, jak również procesów formowania się gwiazd w początkowych etapach istnienia Wszechświata.
GALEX wyposażony został w dwa detektory promieniowania UV: jeden pracujący w bliskim ultrafiolecie (od 180 do 280 nm), a drugi w dalekim ultrafiolecie (od 135 do 180 nm). To drugie urządzenie uległo awarii w maju 2009. Detektor bliskiego ultrafioletu działał jednak nadal. W maju 2012 satelita został wynajęty uczelni California Institute of Technology, która operowała nim przy wykorzystaniu funduszy prywatnych (satelita nadal jednak pozostawał własnością NASA). Odtąd GALEX był wykorzystywany przez naukowców z całego świata do badań różnorodnych obiektów astronomicznych – od gwiazd naszej Galaktyki do galaktyk odległych o 5 miliardów lat świetlnych.
Satelita został wyłączony 28 czerwca 2013. Przez następne 65 lat pozostanie na orbicie, po czym spłonie przy ponownym wejściu w atmosferę ziemską.

</doc>
<doc id="1938274" url="https://pl.wikipedia.org/wiki?curid=1938274" title="GALEX">
GALEX



</doc>
<doc id="1938277" url="https://pl.wikipedia.org/wiki?curid=1938277" title="USS Henry Clay (SSBN-625)">
USS Henry Clay (SSBN-625)

USS Henry Clay (SSBN-625) – amerykański okręt podwodny z napędem atomowym oryginalnego typu "Lafayette" ("SSBN616"), należący do serii pierwszych ośmiu jednostek tego typu, wyposażonych początkowo w pociski balistyczne SLBM typu Polaris A-2. W kolejnych jednak latach, pociski wszystkich jednostek typu "SSBN616" zostały wymienione na wyposażone w głowice MIRV Poseidon C-3. 20 kwietnia 1964 roku "Henry Clay" dokonał pierwszego z jedynych dwóch amerykańskich odpaleń pocisku balistycznego z powierzchni morza.
Okręt wyposażony był w siłownię nuklearną z jednym reaktorem wodnociśnieniowym S5W, za pomocą dwóch turbin parowych o mocy 15000 KM, napędzającym jedną śrubę.

</doc>
<doc id="1938285" url="https://pl.wikipedia.org/wiki?curid=1938285" title="Malin Akerman">
Malin Akerman



</doc>
<doc id="1938287" url="https://pl.wikipedia.org/wiki?curid=1938287" title="Żmijowiec ruski">
Żmijowiec ruski



</doc>
<doc id="1938288" url="https://pl.wikipedia.org/wiki?curid=1938288" title="Bawełniak szczeciniasty">
Bawełniak szczeciniasty

Bawełniak szczeciniasty, bawełniak ("Sigmodon hispidus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae). W polskiej literaturze zoologicznej dla oznaczenia gatunku "Sigmodon hispidus" używana była nazwa „bawełniak” . W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi temu przypisano oznaczenie bawełniak szczeciniasty, rezerwując nazwę „bawełniak” dla rodzaju "Sigmodon".
Zasięg występowania.
Bawełniak szczeciniasty występuje w Stanach Zjednoczonych i Meksyku, od południowej Nebraski, południowo-wschodniego Kolorado i południowo-wschodniej Arizony na wschód do Wirginii, Karoliny Północnej, Karoliny Południowej, Georgii i Florydy oraz na południe przez Teksas do Nuevo León i Tamaulipas, z odosobnioną populacją w dolnym biegu rzeki Kolorado w południowo-zachodniej Arizonie, południowo-wschodniej Kalifornii i skrajnie północno-zachodniej Sonory.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1825 roku amerykańscy przyrodnicy Thomas Say i George Ord nadając mu nazwę "Sigmodon hispidus". Holotyp pochodził z obszaru rzeki St. Johns, w Florydzie, w Stanach Zjednoczonych. 
Dane chromosomalne i molekularne oparte o analizy filogenetyczne ograniczają "S. hispidus" do Stanów Zjednoczonych i dwóch obszarów w północnym Meksyku i wykluczają taksony obecnie rozpoznawane jako "S. arizonae", "S. hirsutus", "S. inopinatus", "S. mascotensis", "S. peruanus", "S. toltecus" i "S. zanjonensis". Biorąc pod uwagę radykalną rekonstrukcję "S. hispidus", jakiekolwiek rozpoznanie podgatunków jest niemożliwe bez nowych badań. Przynależność okazów odniesionych do "S. hispidus" z meksykańskich stanów Chihuahua i Coahuila wymaga potwierdzenia danymi molekularnymi lub chromosomalnymi. Autorzy "Illustrated Checklist of the Mammals of the World" uznają ten takson za gatunek monotypowy rozpoznają podgatunków.
Morfologia.
Długość ciała (bez ogona) 125–227 mm, długość ogona 81–166 mm, długość ucha 16–24 mm, długość tylnej stopy 28–41 mm; masa ciała 100–225 g. Ubarwienie futra w części grzbietowej szare, od spodu przechodzące w jasne. Ogon pokryty drobnymi łuskami, słabo owłosiony.
Ekologia.
Bawełniak szczeciniasty prowadzi nocny tryb życia. Żyje około jednego roku zamieszkując tereny pól i zarośli. Na żerowisko wychodzi w nocy, jest wszystkożerny i wyrządza wiele szkód w uprawach, szczególnie na plantacji uprawy trzciny cukrowej.
Po ciąży trwającej 27 dni w miocie samica rodzi 5-6 młodych.
Bawełniak szczeciniasty jest wszystkożerny, najchętniej jednak zjada pokarmy roślinne.

</doc>
<doc id="1938289" url="https://pl.wikipedia.org/wiki?curid=1938289" title="Sigmodon hispidus">
Sigmodon hispidus



</doc>
<doc id="1938290" url="https://pl.wikipedia.org/wiki?curid=1938290" title="Iwan Rogozarow">
Iwan Rogozarow

Iwan P. Rogozarow, bułg. Иван П. Рогозаров (ur. 13 listopada 1887 r., zm. ?) – bułgarski wojskowy (pułkownik), oficer służby pracy, redaktor i publicysta, minister pracy i służby pracy Bułgarskiego Rządu Narodowego, a jednocześnie dowódca Bułgarskiego Pułku Grenadierów SS pod koniec II wojny światowej.
Służył w armii bułgarskiej. W 1907 r. awansował do stopnia podporucznika, zaś w 1910 r. - porucznika. Uczestniczył w wojnach bałkańskich 1912-1913 i I wojnie światowej. Służył w wojskach inżynieryjnych: w drużynie pontonowej, drużynie technicznej i drużynie samochodowej. Następnie został komendantem szkoły samochodowej. W 1915 r. awansował na kapitana, zaś w 1917 r. na majora. Został odznaczony 2 Orderami "Za Odwagę" ("За храброст"). We wrześniu 1918 r. brał udział w buncie części armii bułgarskiej w mieście Radomir. Został ranny. W 1919 r. zwolniono go ze służby wojskowej. Od 1936 r. służył w oddziałach służby pracy jako podpułkownik. W 1938 r. został wykładowcą w oficerskiej szkole służby pracy. Od 1940 r. był oficerem w sztabie wojsk służby pracy. W 1943 r. awansował do stopnia pułkownika. Jednocześnie pełnił funkcję redaktora czasopisma "Трудово дело", w którym opublikował wiele artykułów. Miał silne sympatie pro-niemieckie. Utrzymywał bliskie stosunki z niemieckimi oficerami. Na pocz. 1944 r. przyjechał do bawarskiego Füssen w celu koordynacji działań między niemiecką Reichsarbeitsdienst (RAD) i bułgarską służbą pracy. Po przejściu Bułgarii na stronę aliantów i utworzeniu marionetkowego Bułgarskiego Rządu Narodowego w Wiedniu we wrześniu 1944 r., płk I. P. Rogozarow objął funkcję ministra pracy i służby pracy. Miał zostać dowódcą projektowanego Bułgarskiego Korpusu Ochotniczego, który jednak nie powstał. Ostatecznie objął dowództwo sformowanego w Döllersheim pod koniec 1944 r. Bułgarskiego Pułku Grenadierów SS. Po zakończeniu wojny zamieszkał w Paryżu.
Linki zewnętrzne.
Biografia Iwana P. Rogozarowa (jęz. bułgarski)

</doc>
<doc id="1938291" url="https://pl.wikipedia.org/wiki?curid=1938291" title="C/2010 F4 (Machholz)">
C/2010 F4 (Machholz)

C/2010 F4 (Machholz) – kometa, najprawdopodobniej jednopojawieniowa, która nie powróci już w okolice Słońca.
Odkrycie i orbita komety.
Kometę C/2010 F4 odkrył Donald Machholz wczesnym rankiem 23 marca 2010 roku. Osiągnęła ona swe peryhelium 6 kwietnia tegoż roku i znalazła się w odległości 0,61 au od Słońca. Porusza się po parabolicznej orbicie o nachyleniu 89,1° względem ekliptyki.

</doc>
<doc id="1938292" url="https://pl.wikipedia.org/wiki?curid=1938292" title="Dolistowo">
Dolistowo



</doc>
<doc id="1938293" url="https://pl.wikipedia.org/wiki?curid=1938293" title="Asen Kantardżiew">
Asen Kantardżiew

Asen Kantardżiew, bułg. Асен Кантарджиев (ur. 21 września 1898 r. Samokowie, zm. w 1981 r. w Los Angeles) – bułgarski oficer rezerwy, naukowiec i wykładowca akademicki, publicysta, działacz nacjonalistyczny, minister robót publicznych w Bułgarskim Rządzie Narodowym pod koniec II wojny światowej.
Życiorys.
Był synem gen. Todora Kantardżiewa. W wieku 16 lat wstąpił ochotniczo w 1912 r. do Macedońsko-Adrianopolitańskiego Korpusu Ochotniczego, walczącego podczas wojen bałkańskich. Następnie ukończył szkołę oficerów rezerwy. Uczestniczył w I wojnie światowej. Przeszedł kurs lotniczy. Został odznaczony 4 Orderami "Za odwagę" ("За храброст"). Po zakończeniu wojny studiował prawo na uniwersytecie w Sofii, chemię na uniwersytecie w Berlinie, a następnie rolnictwo na uniwersytecie w Bonn. Następnie wykładał nauki rolnicze na uniwersytecie sofijskim. W latach 1926-1928 przebywał w USA na stypendium Rockefellera. Po powrocie do Bułgarii został docentem na uniwersytecie sofijskim. W 1931 r. uzyskał tytuł profesora. Od 1932 do 1933 r. był dziekanem wydziału rolniczego. Jednocześnie działał w masonerii (loża "Zora"). Był autorem licznych prac i artykułów naukowych. Przewodniczył nacjonalistycznej organizacji Ratnik (Ратничество за напредък на българщината), która w 1938 r. została zdelegalizowana. Profesor A. Kantardżiew został internowany w miejscowości Kotel. Po przejściu Bułgarii na stronę aliantów i utworzeniu w Wiedniu marionetkowego Bułgarskiego Rządu Narodowego we wrześniu 1944 r., objął funkcję ministra robót publicznych. Po zakończeniu wojny przebywał w Austrii. W 1949 r. wyemigrował do USA, zaś w 1950 r. do Kanady. W 1953 r. powrócił do USA.
Linki zewnętrzne.
Biografia prof. Asena Kantardżiewa (jęz. bułgarski)

</doc>
<doc id="1938294" url="https://pl.wikipedia.org/wiki?curid=1938294" title="Abraham Begeyn">
Abraham Begeyn

Abraham Jansz. Begeyn (ur. ok. 1637 w Lejdzie, zm. 11 czerwca 1697 w Berlinie) – holenderski malarz krajobrazów i bydła w stylu Nicolaesa Pietersza Berchema.
Najwcześniejsze znane dzieło Begeyna datowane jest na rok 1653. W roku 1655 został przyjęty do gildii malarskiej w Lejdzie. Po roku 1667 przeniósł się do Amsterdamu i Hagi, w 1673 przebywał w Londynie, ostatecznie osiadł 1688 w Berlinie, gdzie został nadwornym malarzem elektora Brandenburgii, późniejszego króla Fryderyka I Pruskiego. Oprócz pejzaży malował również martwe natury przedstawiające kwiaty, ptaki, motyle i jaszczurki.
W zbiorach Muzeum Narodowego w Warszawie znajduje się jego dwa obrazy, "Martwa natura z ostem, grzybami, jaszczurką, ptaszkiem i motylami" i "Krajobraz pasterski".

</doc>
<doc id="1938296" url="https://pl.wikipedia.org/wiki?curid=1938296" title="Indywidualne Mistrzostwa Szwecji na Żużlu 1993">
Indywidualne Mistrzostwa Szwecji na Żużlu 1993

Indywidualne Mistrzostwa Szwecji na Żużlu 1993 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Per Jonsson (Getingarna Sztokholm).

</doc>
<doc id="1938297" url="https://pl.wikipedia.org/wiki?curid=1938297" title="Rebelia LRA">
Rebelia LRA



</doc>
<doc id="1938298" url="https://pl.wikipedia.org/wiki?curid=1938298" title="Platon Chirnoagă">
Platon Chirnoagă

Platon Chirnoagă (ur. 1894, zm. w marcu 1974 w Stuttgarcie) – rumuński wojskowy (generał), minister wojny w Rumuńskim Rządzie Narodowym pod koniec II wojny światowej, pisarz historyczny w okresie powojennym
Służył w armii rumuńskiej. Uczestniczył w I wojnie światowej jako podporucznik artylerii. W 1941 r. został szefem oddziału operacyjnego sztabu 3 Armii, a następnie zastępcą szefa sztabu tej armii. W 1942 r. objął dowództwo 7 Pułku Artylerii, po czym powrócił na poprzednie stanowisko. W 1944 r. został dowódcą 4 Brygady Artylerii, a następnie 4 Dywizji Piechoty. Był odznaczony „Coroana României”, „Steua României” i 2 Żelaznymi Krzyżami 1 i 2 klasy. Po przejściu Rumunii na stronę aliantów we wrześniu 1944 r., został internowany przez Niemców w Szolnoku na Węgrzech. Na pocz. 1945 r. objął funkcję ministra wojny w marionetkowym Rumuńskim Rządzie Narodowym w Wiedniu. Miał stanąć na czele projektowanej Rumuńskiej Armii Narodowej, która jednak nie została utworzona. Po zakończeniu wojny do maja 1947 r. przebywał w niewoli. Zamieszkał w zachodnich Niemczech. Na emigracji opublikował 3 książki z zakresu historii Rumunii: „Un chapitre d’histoire roumaine” (1962), „Istoria Daciei şi Continuitatea Daco-Romană” (1972) i „Istoria Politică şi Militară a Răsboiului României contra Rusiei Sovietice” (pośmiertnie w 1986 r.).

</doc>
<doc id="1938300" url="https://pl.wikipedia.org/wiki?curid=1938300" title="Wimbledon 1970">
Wimbledon 1970

Wimbledon 1970 – trzeci w sezonie tenisowy turniej wielkoszlemowy, który odbywał się w dniach 22 czerwca–4 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 84. edycja rozgrywek.

</doc>
<doc id="1938301" url="https://pl.wikipedia.org/wiki?curid=1938301" title="Indywidualne Mistrzostwa Szwecji na Żużlu 1994">
Indywidualne Mistrzostwa Szwecji na Żużlu 1994

Indywidualne Mistrzostwa Szwecji na Żużlu 1994 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Per Jonsson (Getingarna Sztokholm).

</doc>
<doc id="1938302" url="https://pl.wikipedia.org/wiki?curid=1938302" title="Indywidualne Mistrzostwa Szwecji na Żużlu 1995">
Indywidualne Mistrzostwa Szwecji na Żużlu 1995

Indywidualne Mistrzostwa Szwecji na Żużlu 1995 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Henrik Gustafsson (Indianerna Kumla).

</doc>
<doc id="1938305" url="https://pl.wikipedia.org/wiki?curid=1938305" title="Night of Champions">
Night of Champions



</doc>
<doc id="1938307" url="https://pl.wikipedia.org/wiki?curid=1938307" title="Indywidualne Mistrzostwa Szwecji na Żużlu 1996">
Indywidualne Mistrzostwa Szwecji na Żużlu 1996

Indywidualne Mistrzostwa Szwecji na Żużlu 1996 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Jimmy Nilsen (Rospiggarna Hallstavik).

</doc>
<doc id="1938308" url="https://pl.wikipedia.org/wiki?curid=1938308" title="Wagner Lopes">
Wagner Lopes

Wágner Augusto Lopes (ur. 29 stycznia 1969 w France) – japoński piłkarz brazylijskiego pochodzenia, reprezentant kraju grający na pozycji napastnika.
Kariera klubowa.
Jako piłkarz grał w takich klubach jak São Paulo FC, Yokohama F. Marinos, Kashiwa Reysol, Honda F.C., Bellmare Hiratsuka, Nagoya Grampus, F.C. Tokyo i Avispa Fukuoka. Karierę piłkarską zakończył w 2002.
Kariera reprezentacyjna.
Karierę reprezentacyjną rozpoczął w 1997. Został powołany na MŚ 1998, a także Copa América 1999. Po raz ostatni w reprezentacji zagrał w 1999, dla której wystąpił w 20 spotkaniach i strzelił 5 bramek.

</doc>
<doc id="1938310" url="https://pl.wikipedia.org/wiki?curid=1938310" title="Indywidualne Mistrzostwa Szwecji na Żużlu 1997">
Indywidualne Mistrzostwa Szwecji na Żużlu 1997

Indywidualne Mistrzostwa Szwecji na Żużlu 1997 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Tony Rickardsson (Valsarna Hagfors).

</doc>
<doc id="1938330" url="https://pl.wikipedia.org/wiki?curid=1938330" title="Getto w Bukowsku">
Getto w Bukowsku

Getto w Bukowsku – żydowska dzielnica istniejąca w Bukowsku w powiecie sanockim w czasie okupacji niemieckiej funkcjonowało od wiosny do września 1942.
Getto powstało na wiosnę 1942 roku. Na jego terenie mieszkało około 1500 osób uznanych za Żydów, w tym 800 Żydów pochodzących z samego Bukowska oraz pobliskich miejscowości. Getto zlokalizowane było wokół tzw. Targowicy, nad potokiem Sanoczek, wzdłuż drogi prowadzącej do Sanoka. Ogrodzone było drutem kolczastym. Od 5 sierpnia do 15 października 1942 hitlerowcy zamordowali na miejscowym kirkucie kilkudziesięciu bukowskich Żydów. Decyzję o likwidacji dzielnicy władze niemieckie podjęły prawdopodobnie we wrześniu 1942 roku. Wtedy też więźniów getta w liczbie ok. 1500 osób przewieziono do obozu w Zasławiu, gdzie część z nich zamordowano, natomiast pozostałych przewieziono do obozu w Bełżcu.

</doc>
<doc id="1938334" url="https://pl.wikipedia.org/wiki?curid=1938334" title="Settimana Internazionale di Coppi e Bartali">
Settimana Internazionale di Coppi e Bartali

Settimana Internazionale di Coppi e Bartali – wyścig kolarski rozgrywany we Włoszech, w regionie Emilia-Romania, co roku w marcu. Należy do cyklu UCI Europe Tour (kat. 2.1).
Wyścig odbył się po raz pierwszy w roku 1984 i organizowany co rok, początkowo jako "Settimana Ciclistica Internazionale", w latach 1999-2000 "Memorial Cecchi Gori", a od 2001 roku pod obecną nazwą. Dwukrotnie (1995, 1998) wyścig nie odbył się. Rekordzistami pod względem zwycięstw w klasyfikacji generalnej są Włosi Moreno Argentin i Damiano Cunego – po dwa triumfy.
W 2010 roku drugie miejsce zajął Polak - Przemysław Niemiec, a Bartosz Huzarski wygrał jeden z etapów. 
W 2012 roku Huzarski zajął 2. miejsce w klasyfikacji generalnej. 
Lista zwycięzców.
Opracowano na podstawie:

</doc>
<doc id="1938335" url="https://pl.wikipedia.org/wiki?curid=1938335" title="Settimana internationale di Coppi e Bartali">
Settimana internationale di Coppi e Bartali



</doc>
<doc id="1938337" url="https://pl.wikipedia.org/wiki?curid=1938337" title="Settimana Internazionale Coppi e Bartali">
Settimana Internazionale Coppi e Bartali



</doc>
<doc id="1938339" url="https://pl.wikipedia.org/wiki?curid=1938339" title="Settimana Internationale di Coppi e Bartali">
Settimana Internationale di Coppi e Bartali



</doc>
<doc id="1938340" url="https://pl.wikipedia.org/wiki?curid=1938340" title="Sedan (test nuklearny)">
Sedan (test nuklearny)

Storax Sedan – płytki podziemny test nuklearny dokonany na poligonie nuklearnym w Nevadzie 6 lipca 1962 jako część Operacji Plowshare, służący do zbadania możliwości stosowania energii jądrowej dla potrzeb górnictwa, tworzenia kraterów i innych cywilnych zastosowań. Powstały w wyniku wybuchu krater Sedan jest największym stworzonym przez człowieka kraterem w Stanach Zjednoczonych.
Eksplozja ładunku o sile odpowiadającej 104 kilotonom spowodowała powstanie krateru o głębokości 100 m i średnicy 390 m, a dwie chmury radioaktywne spowodowały silne napromieniowanie kilku hrabstw w stanach Iowa i Nebraska.

</doc>
<doc id="1938341" url="https://pl.wikipedia.org/wiki?curid=1938341" title="Zygmunt Antkowiak">
Zygmunt Antkowiak

Zygmunt Antkowiak (ur. 8 kwietnia 1929 w Nadwórnej, zm. 12 września 1996 we Wrocławiu) – polski dziennikarz i popularyzator historii Wrocławia. 
Życiorys.
Pochodził z Huculszczyzny. Absolwent filologii polskiej Uniwersytetu Wrocławskiego, na macierzystej uczelni obronił doktorat z historii. Pracował jako dziennikarz „Słowa Polskiego”, a potem „Wieczoru Wrocławia”. W obu redakcjach był kierownikiem działu miejskiego. Napisał kilkanaście książek o Dolnym Śląsku, głównie o Wrocławiu. Był działaczem Towarzystwa Miłośników Wrocławia i Komisji Nazewnictwa Ulic.
Został pochowany na Cmentarzu Świętej Rodziny we Wrocławiu. Jego brat, Ryszard Antkowiak, był trenerem kadry narodowej w kajakarstwie i pracował dla AWF Wrocław.

</doc>
<doc id="1938342" url="https://pl.wikipedia.org/wiki?curid=1938342" title="Belinda Goss">
Belinda Goss

Belinda Goss (ur. 6 stycznia 1984 w Devonport) – australijska kolarka torowa i szosowa, trzykrotna medalistka mistrzostw świata. 
Specjalizuje się w konkurencji scratch. W latach 2008-2010 zdobywała brązowe medale mistrzostw świata, właśnie w tej konkurencji.

</doc>
<doc id="1938343" url="https://pl.wikipedia.org/wiki?curid=1938343" title="Transit O-1">
Transit O-1

Transit O-1 – amerykański wojskowy satelita nawigacyjny; pierwszy statek Transit serii operacyjnej. Pracował tylko kilka dni. Wraz z nim wyniesiono satelity Calsphere 1 i 2.
Stanowił część systemu nawigacji dla okrętów podwodnych US Navy przenoszących pociski balistyczne typu UGM-27 Polaris. Zbudowany przez Naval Avionics Facility.
Statek pozostaje na orbicie, której trwałość szacuje się na 1 000 lat.

</doc>
<doc id="1938345" url="https://pl.wikipedia.org/wiki?curid=1938345" title="Indywidualne Mistrzostwa Szwecji na Żużlu 1998">
Indywidualne Mistrzostwa Szwecji na Żużlu 1998

Indywidualne Mistrzostwa Szwecji na Żużlu 1998 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Tony Rickardsson (Valsarna Hagfors).

</doc>
<doc id="1938346" url="https://pl.wikipedia.org/wiki?curid=1938346" title="Ivan Santaromita">
Ivan Santaromita

Ivan Santaromita (ur. 30 kwietnia 1984 w Varese) – włoski kolarz szosowy, zawodnik profesjonalnej grupy Skydive Dubai Pro Cycling.
Największym sukcesem kolarza jest wygrany wyścig Settimana Internazionale di Coppi e Bartali (2010).

</doc>
<doc id="1938351" url="https://pl.wikipedia.org/wiki?curid=1938351" title="Sedan (krater)">
Sedan (krater)

Sedan – krater powstały w wyniku próbnej eksplozji nuklearnej o nazwie Sedan znajdujący się na poligonie atomowym w stanie Nevada. Krater jest widoczny z orbity okołoziemskiej gołym okiem.
W wyniku wybuchu atomowego przemieszczono ponad 12 milionów ton ziemi. Miejsce odwiedzane jest przez około 10 tysięcy turystów rocznie.

</doc>
<doc id="1938352" url="https://pl.wikipedia.org/wiki?curid=1938352" title="Alena Bieć">
Alena Bieć

Alena Bieć, ros. Jelena Biet´ (ur. 2 maja 1976) – białoruska kajakarka. Konkurowała na dwóch letnich igrzyskach olimpijskich: w 2000 i 2004.

</doc>
<doc id="1938353" url="https://pl.wikipedia.org/wiki?curid=1938353" title="Calsphere 1">
Calsphere 1

Calsphere 1 – amerykański wojskowy sztuczny satelita; używany jako cel do kalibracji radarów. Wraz z nim wyniesiono satelity Calsphere 2 i Transit O-1.
Statek pozostaje na orbicie okołoziemskiej, której trwałość szacuje się na 200 lat.

</doc>
<doc id="1938355" url="https://pl.wikipedia.org/wiki?curid=1938355" title="Šestajovice (kraj środkowoczeski)">
Šestajovice (kraj środkowoczeski)

Šestajovice – gmina w Czechach, w kraju środkowoczeskim, w powiecie Praha-východ.
Pierwsza pisemna wzmianka o wsi pochodzi z 1227. Wtedy królewski podstoli Kojata z Hněvína w testamencie nadał Šestajovice mnichom z kościoła św. Wacława. Zakonnicy zbudowali tu twierdzę, w której zamieszkiwali do końca wojen husyckich. Po ich zakończeniu przeszły Šestajovice do majątku praskiego Starego Miasta (kilku właścicieli). Od 1547 właścicielem wsi ponownie staje się osada na Zderaze (do połowy XIX wieku), a potem raz po raz zmienia właścicieli.
Pod koniec II wojny światowej - 26 kwietnia 1945 - atak amerykańskich myśliwców. Zniszczone zostały w pobliskiej wsi trzy ciężarówki (dwie wojskowe i jedna cywilna). Nikt jednak nie został ranny.
Osada znajduje się w stanie rozkwitu, podobnie jak inne w okolicy Pragi. Można zaobserwować burzliwy rozwój budownictwa mieszkaniowego, zwłaszcza jednorodzinnego. Liczba mieszkańców szybko rośnie.

</doc>
<doc id="1938358" url="https://pl.wikipedia.org/wiki?curid=1938358" title="Morgan Kneisky">
Morgan Kneisky

Morgan Kneisky (ur. 31 sierpnia 1987 w Besançon) – francuski kolarz torowy i szosowy, wielokrotny medalista torowych mistrzostw świata.
Kariera.
Pierwszy sukces w karierze Morgan Kneisky osiągnął w 2009 roku, kiedy zdobył złoty medal w scratchu podczas torowych mistrzostw świata w Pruszkowie. W zawodach tych bezpośrednio wyprzedził Argentyńczyka Ángela Darío Collę i Austriaka Andreasa Müllera. Na rozgrywanych rok później mistrzostwach świata w Kopenhadze wspólnie z Christophe'em Riblonem wywalczył srebrny medal w madisonie. Kolejne dwa medale przywiózł z mistrzostw świata w Apeldoorn w 2011 roku. Najpierw był trzeci w scratchu za Kwok Ho Tingiem z Hongkongu i Włochem Elią Vivianim, a następnie zdobył brązowy medal w wyścigu punktowym, ulegając tylko Kolumbijczykowi Edwinowi Avili i Cameronowi Meyerowi z Australii. W 2013 roku wystąpił na mistrzostwach świata w Mińsku, gdzie razem z Vivienem Brisse zdobył złoty medal w madisonie. W tej samej konkurencji zwyciężył na mistrzostwach świata w Paryżu w 2015 roku, a podczas rozgrywanych rok później mistrzostw świata w Londynie był drugi.
Startuje także w wyścigach szosowych, ale bez większych sukcesów. Nie brał udziału w igrzyskach olimpijskich.

</doc>
<doc id="1938362" url="https://pl.wikipedia.org/wiki?curid=1938362" title="Indywidualne Mistrzostwa Szwecji na Żużlu 2003">
Indywidualne Mistrzostwa Szwecji na Żużlu 2003

Indywidualne Mistrzostwa Szwecji na Żużlu 2003 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Stefan Dannö (Valsarna Hagfors).

</doc>
<doc id="1938369" url="https://pl.wikipedia.org/wiki?curid=1938369" title="Alana Bets">
Alana Bets



</doc>
<doc id="1938373" url="https://pl.wikipedia.org/wiki?curid=1938373" title="Aghoreśwar Baba Bhagwan Ram">
Aghoreśwar Baba Bhagwan Ram



</doc>
<doc id="1938375" url="https://pl.wikipedia.org/wiki?curid=1938375" title="Drewniana łyżka">
Drewniana łyżka

Drewniana łyżka (ang. "wooden spoon") – antynagroda przyznawana indywidualnie bądź dla drużyny za zajęcie ostatniego miejsca w danej konkurencji (niekiedy również za drugie miejsce). Początkowo rozdawana w środowiskach akademickich (University of Cambridge), zyskała następnie popularność jako trofeum sportowe, głównie w Wielkiej Brytanii i krajach Commonwealthu.
Rugby union.
W rugby union drewniana łyżka jest nieoficjalną nagrodą (lub "antynagrodą") przyznawaną, według różnych źródeł albo za zajęcie ostatniego miejsca w Pucharze Sześciu Narodów, albo za przegranie wszystkich meczów w turnieju. Jedną z pierwszych wzmianek o nagrodzie była notatka z 1884 roku w "South Wales Daily Post" o tym, że mecz Irlandia – Walia będzie decydował o tym, czy drużyna Irlandii zostanie "zdobywcą haniebnej Drewnianej Łyżki".

</doc>
<doc id="1938376" url="https://pl.wikipedia.org/wiki?curid=1938376" title="Wooden spoon">
Wooden spoon



</doc>
<doc id="1938377" url="https://pl.wikipedia.org/wiki?curid=1938377" title="Geografia Sri Lanki">
Geografia Sri Lanki

Sri Lanka (dawniej zwana Cejlonem) – jest państwem leżącym na wyspie Cejlon w Azji Południowej. Ten niewielki kraj został opanowany VI-V w. p.n.e. przez Hindusów. Przez ostatnie dziesięciolecia kraj ten jest znany z działalności Tamilskich Tygrysów – ugrupowania terrorystycznego chcącego przejąć władzę w państwie. Sri Lanka jest atrakcyjnym turystycznie krajem o gorącym klimacie.
Powierzchnia, położenie i granice.
Powierzchnia – 65 610 km² co odpowiada jednej piątej powierzchni Polski.
Położenie – Sri Lanka leży na wyspie Cejlon, około 50 km na południowy wschód od Indii. Wyspę oblewają wody Oceanu Indyjskiego, zaś od leżących w pobliżu Indii, Sri Lankę oddzielają wody cieśniny Palk i zatoka Mannar.
Skrajne punkty – północny 9°50'N, południowy 5°55'N, zachodni 79°45'E, wschodni 81°50'E. Państwo o kształcie zbliżonym do kropli lub łzy, jego rozciągłość południkowa wynosi 432 km a równoleżnikowa 224 km.
Sri Lanka poprzez wody terytorialne zatoki Mannar i cieśniny Palk graniczy z Indiami.
Linia brzegowa – 1340 km
Budowa geologiczna i rzeźba.
Budowa geologiczna Sri Lanki świadczy o jej dawnym pochodzeniu – jest częścią dawnego kontynentu Gondwany. Kraj jest większości nizinny, gdzie płaskie i aluwialne niziny zajmują 80% powierzchni kraju. Obszary nizinne zajmują głównie północną część kraju, ale także wszystkie obszary nadbrzeżne kraju, część wschodnią i zachodnią. Tereny nizinne zbudowane są z jurajskich skał głównie wapieni. Na wschodzie nizinne równiny budują krystaliczne gnejsy i kwarcyty. Obszary nizinne urozmaicają miejscami pojedyncze wzniesienia. Wnętrze wyspy zajmuje Płaskowyż Centralny, który jest zbudowany z prekambryjskich skał krystalicznych, głównie z gnejsów i kwarcytów. Płaskowyż wznosi się przeciętnie na wysokości około 1500 m n.p.m. Obszar ten nie posiada jednolitej budowy, gdyż ruchy skorupy ziemskiej naruszyły strukturę płaskowyżu. W wyniku owych ruchów doszło do powstania głębokich dolin.
Obszary górskie zajmują na Cejlonie niewielką powierzchnię. Najwyższe wzniesienia wyspy znajdują się w południowej części kraju. Są to: szczyt Pidurutalagala będący najwyższą górą kraju, wznosi się na wysokość 2524 m n.p.m., drugim szczytem jest Szczyt Adama o wysokości 2243 m n.p.m. W południowo-zachodniej części kraju znajdują się góry będące przedłużeniem łańcucha Rakwan, budującego Płaskowyż Centralny.
Linia brzegowa jest słabo urozmaicona i wyrównana, zwłaszcza na południu. Jednak północna część wyspy jest bardziej rozwinięta i posiada kilka głębokich zatok. Wybrzeża są wąskie i najczęściej piaszczyste, w wielu miejscach odgrodzone o otwartego oceanu rafami koralowymi, które tworzą płytkie laguny. W zatoce Mannar znajduje się Most Adama — łańcuch piaszczystych wysp i raf, stanowiący naturalny pomost między Sri Lanką i Indiami.
Klimat.
Sri Lanka leży w strefie klimatu podrównikowego wilgotnego, charakteryzującego się wysokimi temperaturami i opadami deszczu. Klimat kształtuje wiatry monsunowe, regulujące rytm opadów.
Opady deszczu w kraju są wysokie, ich ilości mogą nawet klasyfikować Sri Lankę do stref typowego klimatu równikowego. Jednakże ta nie jest, ponieważ opady w ciągu roku nie są regularne. Maksima opadowe przypadają na wiosnę i jesień, w kraju nie ma wyraźnej pory suchej, ponieważ we wszystkich miesiącach na większości obszarów, średnie opadowe nie obniżają się poniżej 60 mm. Jednakże na północy kraju jest nieco inaczej i tam zaznacza się wyraźna pora sucha, która może trwać nawet pół roku. Północna i wschodnia część kraju jest bardziej sucha i roczne opady wynoszą tam średnio 1000 mm. Na południowym zachodzie opady są najwyższe i utrzymują się w granicach 2000 – 3000 mm rocznie. Maksymalnie może spaść do 3700 mm deszczu rocznie. Największe opady notuje się jednak górach, tam wartości opadowe w ciągu roku mogą dojść nawet do 5000 mm.
Temperatury mają przebieg typowy dla klimatu podrównikowego, czyli roczne amplitudy są zauważalne. Na obszarach nisko położonych i na wybrzeżach temperatury wynoszą od 22 °C w okresie zimowym do 33 °C. Na Sri Lance nie notuje się ekstremalnych temperaturach sięgających 40 °C, aczkolwiek na słońcu są one zdecydowanie wyższe. Temperatury są lokalnie zróżnicowane z powodu rzeźby terenu. W górach wartości termiczne spadają nawet do 7 °C. Średnie temperatury górskie wahają się do 15 do 20 °C.
Klimat Sri Lanki charakteryzuje się wysoką wilgotnością względną nie spadającą poniżej 60%, a przekraczającą często 80%.
Wody.
Sieć rzeczna Cejlonu jest bardzo gęsta ze względu na obfite opady deszczu. Wszystkie rzeki są stałe i należą do zlewiska Oceanu Indyjskiego. Cieki wodne rozchodzą się promieniście wypływają z gór i z Płaskowyżu Centralnego. Rzeki są krótkie i pełne progów i wodospadów, które uniemożliwiają żeglugę. Na rzekach Cejlonu zbudowano wiele zbiorników retencyjnych mających na celu zapobieżenie powodziom, które są częstym zjawiskiem w krajach o wilgotnym monsunowym klimacie. Główną rzeką kraju jest Mahaweli o długości 335 km, która spływa ku wschodniemu wybrzeżu. Ujścia rzek są silnie zabagnione.
Gleby.
Gleby Sri Lanki to głównie ferralitowe gleby czerwone, które są ubogie w składniki mineralne. Poza nimi w kraju występują żyzne gleby aluwialne – fluwisole, które występują w dolinach rzek. Gleby te wykorzystywane są rolniczo, ponieważ jako czarnoziemy posiadają dużą ilość próchnicy. Miejscami na terenach podmokłych przy ujściach rzek występują gleby bagienne glejsole.
Flora.
Pierwotnie świat roślin był bardzo bogaty ze względu na sprzyjający temu klimat. Jednak obecnie tylko jedna trzecia powierzchni kraju zawiera naturalną strefę roślinną jaką są lasy. Na Cejlonie rośnie kilka typów lasów. Na północy rośnie suchy las monsunowy, który traci liście w porze suchej. Na północy i na wschodzie ponadto elementem krajobrazu są wysoko trawiaste sawanny, zwane patama, a na nizinach talawa. Południe kraju jest zdominowane przez fragmenty wilgotnych lasów równikowych. Do charakterystycznych gatunków drzew jakie tam rosną należą sandałowce i drzewa chlebowe. Poza nimi także hebanowce i drzewiaste paprocie. Ujścia rzek i wybrzeża pokrywają lasy namorzynowe i inne formy roślinności namorzynowej. Na południowym zachodzie Sri Lanki na wybrzeżu rosną palmy kokosowe.
Fauna.
Świat zwierząt jest bardzo bogaty i należy do Regionu Cejlońskiego Krainy Orientalnej. Największym ssakiem jest słoń indyjski, który w stanie dzikim zamieszkuje tereny do wysokości 2000 m n.p.m. Lasy zamieszkują jelenie, niedźwiedzie wargacze, dzikie bawoły, kanczyle indyjskie i liczne gatunki kotowatych. Do niebezpiecznych drapieżników należy lampart i kobra indyjska. W lasach i na sawannach żyją licznie gatunki małp w tym endemiczny makak manga, hulman i langur białobrody. Na wyspie żyje także największy gatunek nietoperza owadożernego – rudawka wielka. Bogaty jest także świat ptaków z których najciekawszym przykładem jest sowa bosonoga. Do gatunków najliczniej występujących należą kormoran indyjski, łowiec krasnodzioby i żółna modrosterna. Liczne są także gady, poza kobrą w rzekach żyją krokodyle, m.in. najbardziej znane gatunki takie jak krokodyl różańcowy i krokodyl błotny. Na brzegach lagun najczęściej zaobserwować można warana paskowanego. Do węży oprócz kobry indyjskiej zalicza się również żmiję łańcuszkową oraz pytona tygrysiego.
Tereny chronione zajmują łącznie około 7% powierzchni kraju czyli prawie 5000 km². Na Cejlonie istnieje 11 parków narodowych.

</doc>
<doc id="1938378" url="https://pl.wikipedia.org/wiki?curid=1938378" title="Parafia św. Wawrzyńca w Czewujewie">
Parafia św. Wawrzyńca w Czewujewie

Parafia św. Wawrzyńca w Czewujewie jest jedną z 7 parafii leżącą w granicach dekanatu rogowskiego. Kościół parafialny zbudowany w 1890, neogotycki, poewangelicki. Mieści się pod numerem 7.
Rys historyczny.
Parafia powstała w 1976.
Dokumenty.
Księgi metrykalne:

</doc>
<doc id="1938379" url="https://pl.wikipedia.org/wiki?curid=1938379" title="1 Samodzielny Pułk Moździerzy">
1 Samodzielny Pułk Moździerzy



</doc>
<doc id="1938380" url="https://pl.wikipedia.org/wiki?curid=1938380" title="Język kamtok">
Język kamtok

Język kamtok, wes cos () – język kreolski na bazie angielskiego, używany jako język wehikularny (niekiedy jako macierzysty) przez ok. 2 miliony osób w Kamerunie. Nazwa pochodzi od wyrażenia "Cameroon talk". Wykazuje podobieństwo do języka krio.
Historia.
Oparty na angielskim język pidżynowy służył od XIX w. jako lingua franca pomiędzy użytkownikami różnych języków zachodnioafrykańskich. Początkowo nie cieszył się on wielkim prestiżem, określany był jako „łamany angielski” bądź "Bush English", jednak od lat 60. XX w. zyskuje coraz bardziej na znaczeniu jako wspólny język w kraju, w którym istnieje ponad dwieście wzajemnie niezrozumiałych języków plemiennych. Używany jest jako język religii, handlu i policji. Wykazuje cechy jednocześnie pidżynu i języka kreolskiego.
Gramatyka.
Rzeczowniki.
Rzeczowniki zazwyczaj nie posiadają liczby mnogiej "ma pikin" „moje dziecko” lub „moje dzieci”, ale dla jednoznaczności często dodaje się liczebnik. np. "dat tu man pikin" „tych dwóch chłopców”, albo zaimek "dem" („oni”), np. "papa dem" „starsi mężczyźni”.
Czasowniki.
Same czasowniki są nieodmienne, zaś do wyrażenia czasu gramatycznego i aspektu używa się różnych partykuł:
Słownictwo.
Język kamtok czerpie wprost z wielu miejscowych języków, a także tworzy kalki leksykalne na ich podstawie, np.:
Istnieje również szereg zapożyczeń z języka francuskiego:

</doc>
<doc id="1938383" url="https://pl.wikipedia.org/wiki?curid=1938383" title="Parafia Nawiedzenia Najświętszej Maryi Panny w Gościeszynie">
Parafia Nawiedzenia Najświętszej Maryi Panny w Gościeszynie

Parafia Nawiedzenia Najświętszej Maryi Panny w Gościeszynie – jest jedną z 7 parafii leżącą w granicach dekanatu rogowskiego. Kościół parafialny zbudowany w latach 1959-1960.
Parafia powstała w 1355.
Dokumenty.
Księgi metrykalne: 

</doc>
<doc id="1938384" url="https://pl.wikipedia.org/wiki?curid=1938384" title="Marcin Jabłoński (duchowny)">
Marcin Jabłoński (duchowny)

 
 Marcin Jabłoński (ur. 11 listopada 1888 w Jabłonce, zm. 5 września 1948 tamże) – polski duchowny katolicki, były prezes Związku Górali Spisza i Orawy, publicysta. 
Pochodził ze starego rodu orawskiego pierwszych osadników. W zbiorach rodzinnych przechowywał się do końca swoich dni dokument z roku 1575 – przywilej osadniczy wdowy Katarzyny Zrinyi (po Franciszku Thurzo) wydany dla sołtysa Wincentego Jabłonowskiego (syna Sebastiana Jabłonowskiego – pierwszego sołtysa). Pierwsi sołtysi używali nazwiska Jabłonowski, z czasem pisownia zmieniła się na Jabłonowski i Jabłoński. Przywilej z roku 1575 przechowywał dziad ks. Jabłońskiego. Nazwisko Jabłońskich pisano też podwójnie: Jabłoński-Joniak lub Joniak-Jabłoński, dziś na Orawie podwójna nazwa zanikła, a na roli pozostali tylko Joniakowie. Po śmierci ks. Jabłońskiego rodzinne archiwum zaginęło, a z nim i ten dokument.
Życiorys.
Marcin Jabłoński skończył szkołę ludową ze słowackim i węgierskim językiem nauczania. Niższe, 4-klasowe gimnazjum skończył w Trzacianie, a gimnazjum w Rużomberku na Liptowie, maturę zadawał w Rożnawie (słow. "Rožňava"). Studia teologiczne odbył w Lewoczy w Kapitule Spiskiej, a dokończy w Wiedniu, biegle władał językami węgierskim, słowackim i niemieckim.
Na kapłana wyświęcony został 1 czerwca 1911 roku w Kapitule Spiskiej, prymicje odbyły się w rodzinnej Jabłonce. Obowiązki wikariusza pełnił na Orawie w Chyżnem i Rabczy (słow. "Rabča"), na Spiszu – w Drużbakach i Szwabowcach oraz liptowskiej wsi Hybe, w tej ostatniej w roku 1919 pełnił obowiązki administratora. 
Okres międzywojenny.
Te same czynności pełnił w Lipnicy Małej, do której przeniósł się z Zubrohlawy. W tej wsi w roku 1920 doczekał się wcielenia do Polski, jak i dalszych 11 wsi orawskich. W 1921 roku objął administrację w Zubrzycy Górnej, a w roku 1923 został proboszczem w Chyżnem. Do diecezji krakowskiej został inkorporowany w roku 1925, następnie w roku 1928 przeniesiony na probostwo do Orawki.
Udzielał się na polu publicystycznym. Marian Gotkiewicz nazwał go pisarzem ludowym, artykuły podpisywał pseudonimem „Rodomił”. Znaczące teksty publikował w Gazecie Podhalańskiej, Dzwonie Kościelnym i w słowackich Narodnich Novinach. W Orawce odremontował stary zabytkowy kościół, za co władze administracyjne odznaczyły go Krzyżem Komandorskim Odrodzenia Polski.
Społecznie działał w Związku Górali Spisza i Orawy, na I Walnym Zjeździe Związku (30 marca 1931 roku) jednomyślnie został wybrany jego prezesem i funkcję tę pełnił do 9 lipca 1936 roku. Zwolnił ją wówczas dla ks. Ferdynanda Machaya, który powrócił do kraju po odbytych studiach we Francji. Do roku 1933 był wiceprezesem tego Związku.
II wojna światowa.
W roku 1939 rozpoczęła się hitlerowsko-słowacka okupacja polskiej części Orawy. Dekrety wydane przez władze cywilne słowackie dla terenów i ludności orawskiej podkreślały słowackość zajętych ziem (przyznanych Polsce po I wojnie światowej), a ludność góralską rzekomo pochodzenia słowackiego i mówiącą gwarą góralską w myśl hitlerowskiej doktryny przypisano do proniemieckiego Slowaken-Volk.
Po wywiezieniu w roku 1939 ks. dziekana Jana Góralika do obozu koncentracyjnego w Dachau, ks. Marcin Jabłoński mianowany został przez arcybiskupa krakowskiego zastępcą dziekana na polską część Orawy. Kiedy władze hitlerowskie włączyły tereny Orawy do Słowacji, nad tą część archidiecezji krakowskiej stosownie do przepisów prawa kościelnego, arcybiskup Adam Stefan Sapieha zlecił tymczasową jurysdykcję kościelną ks. Wojtaszakowi. Ksiądz Jabłoński występował więc jako kapłan archidiecezji krakowskiej pełniąc obowiązki dziekana, bronił swojego biskupa i kapłanów, którzy pozostali na parafiach (ks. ks. Józefa Buronia, Jana Maślaka, Karola Machaya). Pozostałym księżom polskim nie pochodzącym z Orawy władze cywilne zabroniły pełnienia posługi kapłańskiej (ks, Łysek z Jabłonki wyjechał do Kasiny Małej, ks. Zaremba z Chyżnego mieszkał przez całą okupację u jednego z gazdów).
Mimo nacisku słowackich władz cywilnych i kościelnych ks. Jabłoński nie wyrzekł się polskiej narodowości. Podczas okupacji słowackiej okazał się, jak pisał o nim po wojnie ks. Ferdynand Machay:
Podejrzany o polską działalność dwukrotnie został zesłany do obozu karnego w Iławie koło Trenczyna (w roku 1939 – 2 miesiące, w roku 1941 – 11 dni), a w Orawce był pod specjalnym dozorem policyjnym – „internowany” w ten sposób przez 13 miesięcy. Wspominał ten okres niechętnie:
Mimo nadzoru kontaktował się z Biurem Informacji i Propagandy AK i z ks. Ferdynandem Machayem w Krakowie oraz konsultował szczegóły akcji polskiej na Orawie.
Ostro sprzeciwiał się ks. biskupowi Wojtaszakowi, gdy ten zdecydował się przenieść polskich księżny z Orawy. Uważał, że jurysdykcja przekazana przez arcybiskupa Sapiehę jest tylko zleconą, a nie własną ks. biskupa i dlatego nie miał on prawa przenosić księży. Zastrzegł sobie prawo do Stolicy Apostolskiej. Korespondencję prowadził z ks. biskupem po łacinie, choć doskonale znał język słowacki, a odpowiedzi otrzymywał po słowacku.
Podczas okupacji napisał poemat „Orawskie krasy” opiewający piękno Orawy. Dawał w nim wyraz swym polskim odczuciom. Poemat ten zachował się tylko w części opublikowanej przez ks. Ferdynanda Machaya w kalendarzu „Przyjaciel Spisza i Orawy” (1947).
Sporo przykrości doznał ks. Jabłoński od agitatorów słowackich i części ludności pozostającej pod wpływem nacjonalistycznej i szowinistycznej „Hlinkovej Gardy”. W anonimowych listach grożono mu wyrokami śmierci. 
Okres powojenny.
Po wyzwoleniu Orawy witał wkraczających żołnierzy radzieckich, a później polskich (18 lipca 1945 roku), za co rozfanatyzowane baby chciały go zlinczować na progu plebanii. Rozpędzone zostały kolbami karabinów przez ludzi z oddziału „Ognia” akurat przechodzących przez wieś.
Ksiądz Jabłoński czynnie włączył się w roku 1945 do organizowania gminy w Jabłonce i został jej pierwszym przewodniczącym w Gminnej Radzie Narodowej. Troszczył się o polskie szkolnictwo i oświatę rolną, sprawował ziarna siewne i nawozy sztuczne.
Był słusznej postury, chorował na serce i nadciśnienie, na pozór tylko surowy i małomówny, zwano go „hrubym gazdą”. Przejścia okupacyjne i powojenne nie pozostały bez wpływu na jego zdrowie, zmarł przedwcześnie 5 września 1948 roku w wieku 60 lat. Pochowany został na przykościelnym cmentarzu, obok kościoła – na „Orawskim Wawelu”, jak sam o nim mówił i sławił w swoich publikacjach.

</doc>
<doc id="1938385" url="https://pl.wikipedia.org/wiki?curid=1938385" title="Wirująca blokada">
Wirująca blokada



</doc>
<doc id="1938386" url="https://pl.wikipedia.org/wiki?curid=1938386" title="Albert Ketèlbey">
Albert Ketèlbey

Albert William Ketèlbey (ur. 9 sierpnia 1875 w Lozells (Birmingham), zm. 26 listopada 1959 w Cowes) – angielski kompozytor, dyrygent i pianista.
Życiorys.
Już w dzieciństwie był wybitnie uzdolniony. Mając 11 lat, samodzielnie komponował sonaty fortepianowe, które znalazły uznanie samego Edwarda Elgara. Uczył się w Trinity College w Londynie, gdzie pokazał, że jego uzdolnienia obejmują również grę na innych instrumentach orkiestrowych. Szczególny talent Ketèlbeya odnosił się do utworów o tematyce orientalnej, które okazały się jego znakiem rozpoznawczym.
W Trinity College poznał Gustava Holsta, który przegrał z Ketèlbeyem w konkursie muzycznym o stypendium. Swoje pierwsze utwory prezentował pod pseudonimem "Raoul Clifford" i "Anton Vodorinski".
Po ukończeniu studiów został dyrektorem artystycznym Teatru Variete w Londynie. W tym czasie dużo komponował, były to zarówno utwory wokalne, jak i instrumentalne. Z czasem zmienił rodzaj kompozycji, jego utwory stały się lekkie, z pogranicza muzyki popularnej. Wiele z nich wykorzystano jako akompaniament w niemym kinie, inne były często grywane podczas salonowych potańcówek.
Poza komponowaniem Ketèlbey był edytorem muzyki dla wydawnictw muzycznych oraz dyrektorem muzycznym "Columbia Graphophone Company".
W 1929 r. "„Performing Right Gazette”" ogłosiła Ketèlbeya „największym kompozytorem imperium brytyjskiego”, nominację otrzymał na podstawie liczby wykonań jego utworów.
Z jego bogatego dorobku największą sławę przyniósł mu skomponowany w 1920 utwór "Na perskim rynku", który został wykorzystany m.in. w czołówce programu podróżniczego Klub sześciu kontynentów.

</doc>
<doc id="1938387" url="https://pl.wikipedia.org/wiki?curid=1938387" title="Calsphere 2">
Calsphere 2

Calsphere 2 – amerykański wojskowy sztuczny satelita; używany jako cel do kalibracji radarów. Wraz z nim wyniesiono satelity Calsphere 1 i Transit O-1.
Statek pozostaje na orbicie okołoziemskiej, której trwałość szacuje się na 2000 lat.

</doc>
<doc id="1938390" url="https://pl.wikipedia.org/wiki?curid=1938390" title="Parafia św. Jana Chrzciciela w Kołdrąbiu">
Parafia św. Jana Chrzciciela w Kołdrąbiu

Parafia Świętego Jana Chrzciciela w Kołdrąbiu – rzymskokatolicka parafia leżąca w granicach dekanatu rogowskiego. Kościół parafialny zbudowany w latach 1891–1893 w stylu neogotyckim. Mieści się pod numerem 3.
Rys historyczny.
Parafia powstała w XII wieku.
Dokumenty.
Księgi metrykalne: 

</doc>
<doc id="1938393" url="https://pl.wikipedia.org/wiki?curid=1938393" title="Acura CSX">
Acura CSX

Acura CSX − samochód osobowy klasy kompaktowej produkowany przez japoński koncern motoryzacyjny Honda Motor Company pod amerykańską marką Acura w latach 2005 - 2011. Auto konstrukcyjnie oparte jest na ósmej generacji Hondy Civic. 
W 2006 roku auto zdobyło tytuł Canadian Car of the Year.

</doc>
<doc id="1938394" url="https://pl.wikipedia.org/wiki?curid=1938394" title="John Holland (lekkoatleta)">
John Holland (lekkoatleta)

John Macfarlane „Dutch” Holland (ur. 20 grudnia 1926 w Auckland, zm. 9 czerwca 1990) – nowozelandzki lekkoatleta płotkarz, brązowy medalista olimpijski z Helsinek z 1952.
Na igrzyskach olimpijskich w 1948 w Londynie odpadł w półfinale biegu na 400 metrów przez płotki. Podczas igrzysk Imperium Brytyjskiego w 1950 w Auckland zdobył srebrny medal w biegu na 440 jardów przez płotki (przegrywając tylko z Duncanem White z Cejlonu) oraz brązowy w sztafecie 4 × 440 jardów (wraz z nim biegli Dave Batten, Derek Stewart i Jack Sutherland). W biegu na 120 jardów przez płotki Holland zajął 5. miejsce.
Największy sukces odniósł na igrzyskach olimpijskich w 1952 w Helsinkach, gdzie zdobył brązowy medal w biegu na 400 metrów przez płotki, za Charlesem Moore’em ze Stanów Zjednoczonych i Jurijem Litujewem ze Związku Radzieckiego.
Jedenaście razy zdobywał mistrzostwo Nowej Zelandii w biegach płotkarskich na 120 jardów, 220 jardów i 440 jardów. Pięciokrotnie poprawiał rekord |Nowej Zelandii w biegu na 400 metrów przez płotki do czasu 52,0 s, uzyskanego 21 sierpnia 1952 w Helsinkach.
Po zakończeniu kariery sportowej pracował jako nauczyciel, a potem przez 30 lat w dziale sprzedaży Shell Oil.

</doc>
<doc id="1938396" url="https://pl.wikipedia.org/wiki?curid=1938396" title="Parafia św. Mateusza w Lubczu">
Parafia św. Mateusza w Lubczu

Parafia Świętego Mateusza w Lubczu – rzymskokatolicka parafia leżąca w granicach dekanatu rogowskiego. 
Rys historyczny.
Parafia założona i uposażona prawdopodobnie w XIII wieku. Obecny kościół wzniesiono w latach 1907–1908 w stylu neoromańskim. Świątynia została konsekrowana w 1921 roku.
Dokumenty.
Księgi metrykalne: 

</doc>
<doc id="1938397" url="https://pl.wikipedia.org/wiki?curid=1938397" title="Kombolói">
Kombolói



</doc>
<doc id="1938399" url="https://pl.wikipedia.org/wiki?curid=1938399" title="Roberto Mangabeira Unger">
Roberto Mangabeira Unger

Roberto Mangabeira Unger (ur. 1947 w Rio de Janeiro) – brazylijskim teoretyk społeczny, polityk i profesor prawa na uczelni "Harvard Law School". Jest jedynym pracownikiem naukowym z Południowej Ameryki na tej uczelni. Był powiązany z ruchem krytycznych studiów nad prawem, w krótkim okresie pomiędzy końcem lat siedemdziesiątych i początkiem osiemdziesiątych XX wieku. W późniejszym okresie odszedł od założeń ruchu. Jednym z jego uczniów był Barack Obama.

</doc>
<doc id="1938400" url="https://pl.wikipedia.org/wiki?curid=1938400" title="Giovanni Maria Farina">
Giovanni Maria Farina



</doc>
<doc id="1938401" url="https://pl.wikipedia.org/wiki?curid=1938401" title="Parafia św. Marii Magdaleny w Ryszewku">
Parafia św. Marii Magdaleny w Ryszewku

Parafia Świętej Marii Magdaleny w Ryszewku jest jedną z 7 parafii leżącą w granicach dekanatu rogowskiego. Kościół parafialny zbudowany w XVIII wieku z drewna.
Rys historyczny.
Parafia powstała w XIII wieku.
Dokumenty.
Księgi metrykalne: 

</doc>
<doc id="1938404" url="https://pl.wikipedia.org/wiki?curid=1938404" title="Elugelab">
Elugelab

Elugelab (lub Elugelap) – nieistniejąca już wysepka w atolu Eniwetok w łańcuchu Ralik Chain archipelagu Wysp Marshalla, zniszczona w wyniku pierwszego próbnego wybuchu bomby wodorowej w dniu 1 listopada 1952 roku w ramach operacji Ivy.
Historia.
1 listopada 1952 roku Stany Zjednoczone dokonały pierwszego próbnego wybuchu bomby wodorowej Ivy Mike na Elugelab, który doszczętnie zniszczył wysepkę, pozostawiając krater o średnicy 1,9 km i głębokości 49 m. Siłę wybuchu ładunku oszacowano na 10,4 megatony (500 razy więcej niż siła wybuchu bomby atomowej nad Hiroszimą). Grzyb atomowy osiągnął wysokość 43 km. Była to pierwsza detonacja w ramach operacji Ivy.

</doc>
<doc id="1938411" url="https://pl.wikipedia.org/wiki?curid=1938411" title="Aston Martin DB Mark III">
Aston Martin DB Mark III

Aston Martin DB Mark III – sportowy samochód osobowy produkowany przez brytyjską firmę Aston Martin w latach 1957−1959. Dostępny jako 2-drzwiowe coupé lub 2-drzwiowy kabriolet. Następca modelu DB2/4 MkII. Do napędu użyto silnika R6 o pojemności 2,9 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model DB4.

</doc>
<doc id="1938413" url="https://pl.wikipedia.org/wiki?curid=1938413" title="Tkankowce właściwe">
Tkankowce właściwe

Tkankowce właściwe, wielokomórkowce właściwe (Eumetazoa) – klad obejmujący zwierzęta, u których występuje tkanka mięśniowa i nerwowa oraz wykształciły się dwa pierwsze listki zarodkowe (ektoderma i endoderma). Zaliczane są do niego wszystkie zwierzęta poza nibytkankowcami (Parazoa). Ze względu na niejasne pokrewieństwo płaskowców (Placozoa) z innymi typami zwierząt niektórzy autorzy nie zaliczają również tej grupy zwierząt do tkankowców właściwych.
Eumetazoa są zwykle klasyfikowane w randze podkrólestwa ("subregnum"). Ze względu na symetrię ciała dzielone są na:
Promieniste (Radiata) i dwupromieniste (Biradiata) tradycyjnie opisywane były jako jamochłony. Ich pokrewieństwo jest jednak dalekie. Biradiata coraz częściej traktowane są jako grupa siostrzana dla Bilateria i – w klasyfikacjach opartych na filogenezie – przedstawiane są jako takson Ctenophora – żebropławy.

</doc>
<doc id="1938414" url="https://pl.wikipedia.org/wiki?curid=1938414" title="Eumetazoa">
Eumetazoa



</doc>
<doc id="1938416" url="https://pl.wikipedia.org/wiki?curid=1938416" title="Wielokomórkowce właściwe">
Wielokomórkowce właściwe



</doc>
<doc id="1938417" url="https://pl.wikipedia.org/wiki?curid=1938417" title="Kombolo">
Kombolo



</doc>
<doc id="1938419" url="https://pl.wikipedia.org/wiki?curid=1938419" title="Maksim Bardaczou">
Maksim Bardaczou

Maksim Aleksandrowycz Bardaczou (ros. Максим Бордачев, "Maksim Bordacziew"; ur. 18 czerwca 1986 w Grodnie) – białoruski piłkarz, grający na pozycji obrońcy, reprezentant Białorusi.

</doc>
<doc id="1938423" url="https://pl.wikipedia.org/wiki?curid=1938423" title="Bardysz">
Bardysz



</doc>
<doc id="1938425" url="https://pl.wikipedia.org/wiki?curid=1938425" title="Karolina Kocięcka">
Karolina Kocięcka

Karolina Kocięcka (ur. 1875 w Warszawie, data śmierci nieznana) – pierwsza polska rekordzistka rowerowa, zwyciężczyni wielu rajdów w Polsce i za granicą.
Brała udział w zawodach torowych, wygrywając niejednokrotnie z mężczyznami (kobiety dopiero zaczynały starty w sportach rowerowych). Po sukcesach na torze zaczęła brać udział w rajdach rowerowych, na trasach takich jak Moskwa-Petersburg czy Warszawa-Paryż. Przez prasę w tym czasie z racji swojej szybkości i wytrzymałości była nazywana latającą diablicą.
Wczesna kariera.
Karolina Kocięcka urodziła się w 1875 roku w Warszawie jako trzecie i ostatnie dziecko. Kiedy miała zaledwie 10 miesięcy zmarła jej matka. Wczesna śmierć matki miała wpływ na jej wychowanie - głównie w męskim towarzystwie ojca i dwóch starszych braci. Po raz pierwszy wyjechała na warszawskie ulice rowerem w wieku nastoletnim budząc zgorszenie poruszając się na dwukołowej maszynie odziana w męski strój sportowy (u schyłku XIX wieku wielu ludzi nie było przyzwyczajonych do widoku roweru).
Początkowo ścigała się głównie na torze. Szybko zdobywane sukcesy zaowocowały startami w rajdach rowerowych. Pierwszym dużym osiągnięciem dla Kocięckiej był podwarszawski wyścig na 25 wiorst (ok. 27 km) zorganizowany w 1891 roku. Początkowo, jak mówi: „[…] oczywiście na starcie, jak zwykle, mieli stanąć wyłącznie mężczyźni” – wspominała cyklistka blisko czterdzieści lat później w czasie wywiadu w Rzymie. „Zaprotestowałam, prosząc […], aby w wyścigu mogły startować również kobiety […]. Usłyszałam wtedy, że jestem właściwie jeszcze dzieckiem, a nie kobietą, ale ostatecznie zgodzili się”. Za jej sprawą na linii startowej, prócz kilkunastu mężczyzn stanęło w sumie siedem kobiet różnych narodowości. Dotarła na metę pierwsza budząc osłupienie widowni „Najpierw była konsternacja, zdumienie, ale później radość i pochwały. A mnie to tylko podbudowało na duchu, zaczęłam marzyć o nowych występach. Rower i szosa były dla mnie wszystkim”.
W 1896 roku została zaproszona do Lwowa na 75-wiorstowy (ok. 80 km) wyścig. By dotrzeć na miejsce, musiała przedostać się przez granicę, dzielącą Kongresówkę i zabór austriacki, nie mając na to żadnego zezwolenia. W tym celu przekupiła rosyjskiego żandarma oraz nocą przebiegła przygraniczny odcinek przez las. „[…] proszę sobie wyobrazić, jak w lakierkach i krótkich pantalonach, ażurowych pończochach biegłam lasem, potem przechodziłam przez rzekę, a później, jeszcze sześć kilometrów szłam do najbliższej stacji kolejowej”. Cyklistka dotarła pomyślnie na miejsce, gdzie pokonując 20 mężczyzn zdobyła pierwsze miejsce w rajdzie.
Karolina Kocięcka zwyciężyła pierwszy publiczny wyścig damski na dystansie 27 km odbywający się 1 sierpnia 1987 roku na szosie za Jabłonną zostając najbardziej znaną cyklistką tamtego okresu. Często pisano o niej w prasie jako osobliwości, fanatyczce sportu cyklowego.
Na zaproszenie organizatorów przybyła w 1898 roku do Petersbuga na obywający się tam, kolejny już, wyścig stadionowy na czas. „Trzeba było jeździć wokoło dwanaście godzin bez przerwy. Stanęłam na starcie. Pompa niebywała. Dziesiątki tysięcy ludzi i kilka wojskowych orkiestr. Prawdziwy piknik. Startowało dziewiętnaście wybitnych kolarzy Europy”. Po dwunastu godzinach nieprzerwanej, zaś pod koniec już samotnej jazdy (wszyscy pozostali zawodnicy zrezygnowali) Kocięcka dotarła do mety i odniosła kolejne zwycięstwo, ustanawiając do tego kobiecy rekord świata (którego nie omieszkała później dwa razy poprawić). Wówczas została przez prasę nazwana Latającą Diablicą. „Gdy zeszłam z roweru byłam zwinięta w kłębek” – wspominała. „Nóg nie mogłam rozprostować, ale cieszyłam się bardzo z tego zwycięstwa, gdyż wszyscy wiedzieli dobrze, że jestem Polką”.
Mimo zwycięstw i uplasowania się na wysokim miejscu w europejskim sporcie, do którego prawa nikt nie mógł jej już odmówić, Kocięcka nadal spotykała się z nieprzychylnymi reakcjami rodaków. Jak sama później stwierdziła, nie baczyła na negatywny stosunek rodziny i „śmiech ulicy”: „[…] startowałam i biłam rekordy na 100, 300 i 400 wiorst. Bawiło mnie to, żyłam tym”. Warto w tym miejscu nadmienić, że w samym tylko 1899 roku Kocięcka uzyskała najlepszy rezultat aż 75 razy.
Podróż do Francji.
W 1900 roku udała się do Paryża na Światową Wystawę Powszechną (15.04 - 12.11.1900) i Igrzyska Olimpijskie (14.05 - 28.10.1900).
W niedzielę 16 września o godzinie 9 w towarzystwie koleżanki ukrywającej się pod pseudonimem Dedi (była to niejaka pani Dermenczug), Kocięcka wyruszyła w podróż z warszawskich Bielan nad Sekwanę. Trasę Warszawa–Paryż wyznaczyła sobie przez Poznań, Berlin, Kolonię i Reims. Sygnał do startu dali redaktorzy popularnego pisma sportowego "Kolarz, Wioślarz i Łyżwiarz," a prasa szeroko rozpisywała się o tym wydarzeniu. Panie chciały przejechać w dwa tygodnie aż 1740 km, co znaczyło, że każdego dnia musiały pokonać średnio 125 km – bez względu na pogodę, jakość drogi czy topografie trasy.
Kocięcka wybrała na wyprawę 30 funtowy (12,28 kg) rower szosowy francuskiej firmy Clement. Dziennikarze podkreślali, że sportsmenka obciążyła swój pojazd zaledwie 10 funtami (4 kg) bagażu osobistego i podstawowego osprzętu rowerowego. Informacja ta wzbudziła zdziwienie, gdyż kobieta w podróży kojarzyła się mężczyznom z niezliczonymi kuframi ubrań i kosmetyków.
Pierwszego dnia cyklistki nocowały w Kutnie. Kolejnego, przez Koło i Konin, dojechały do Słupcy, gdzie przekroczyły granice rosyjsko-pruską i zatrzymały się na noc we Wrześni. W trzecim dniu podróży Kocięcka  telegrafowała do redakcji "Kolarza, Wioślarza i Łyżwiarza": „"We wtorek o godz. 8 rano przybyliśmy do Poznania. Pogoda śliczna, nic nam się w rowerach nie psuje, a co do szosy, to trudno ją porównać nawet z torem warszawskim na Dynasach.”"
W stolicy Wielkopolski zdarzyła się im poważna awaria roweru, wskutek czego plan jazdy uległ korekcie. Nocowały we wsi Kwilcz oddalonej od Poznania o 70 km. Po dwóch kolejnych dniach Kocięcka i Dermenczug wjechały do Berlina, kolejno przez Hanower i Kolonię do granicy z Belgią. Odległość blisko 750 km Polki pokonały w tydzień.
Nazajutrz rano, w trzynastym dniu podróży, panie były w belgijskim miasteczku Flemalle odległym od stolicy Francji o ponad 350 km. Do Paryża udało im się dotrzeć w dwie doby.
Drogę powrotną do Warszawy również przebyła rowerem.
W następnym roku zmierzyła się z trasą Petersburg–Warszawa–Moskwa wynoszącą ponad 5 tysięcy wiorst. Kocięcka pokonała dystans w sześć tygodni. Sprzęt spisywał się dobrze, obyło się bez wypadku „Dopiero 17 km przed finiszem – siedemnaście razy pękały mi opony, tak były poprzecierane. Ta »siedemnastka« była jednak dla mnie szczęśliwa, gdyż rajd skończyłam zdrowo i w dobrym czasie, ustanawiając nieznane dotąd rekordy rajdowe. Był to rok 1901”. Cyklistka przebyła równo 5227 wiorst (ok. 5577 km). Po powrocie przesiadła się chwilowo na motocykl, aby przebyć rajd dookoła Finlandii. W wyścigach startowała jeszcze kilka lat.
Po zakończeniu kolarskiej kariery Karolina Kocięcka była pionierką wśród kobiecych automobilistek, również jako jedna z pierwszych kobiet zdała w Paryżu egzamin na prawo jazdy.
Największe sukcesy.
Z biegiem lat pamięć o wyczynach Karoliny Kocięckiej zacierała się. „Już niewielu pozostało kolegów, z którymi startowałam i wybijałam »okno« do Europy dla polskiego sportu” – stwierdziła w 1934 roku.

</doc>
<doc id="1938433" url="https://pl.wikipedia.org/wiki?curid=1938433" title="Dariusz Paczkowski">
Dariusz Paczkowski

Dariusz Paczkowski (ur. 1971 w Grudziądzu) – polski działacz społeczny, założyciel i były współpracownik wielu organizacji pozarządowych, grafficiarz, performer, animator życia kulturalnego, koordynator ogólnopolskich akcji na rzecz demokracji i praw człowieka, LGBT i ekologii oraz praw zwierząt i przeciwko szczepieniom dzieci. Obecnie współprezes Fundacji Klamra, były działacz organizacji: Front Wyzwolenia Zwierząt, Grupa Trzecia Fala, Fundacja Inna Przestrzeń, Fundacja Ekologiczna ARKA oraz Klub Gaja.
Działalność społeczna.
Od 1987 tworzy zaangażowany społecznie przekaz artystyczny, m.in. graffiti i street art. W 1988 w Grudziądzu, na wzór Animal Liberation Front, założył Front Wyzwolenia Zwierząt (FWZ), odżegnując się jednak od stosowania przemocy i prowadzenia akcji bezpośrednich w rodzaju ALF. W 1996 roku podczas zjazdu FWZ w Funce (pow. chojnicki) mimo sprzeciwu części uczestników tego ruchu zadeklarował się jako jego ogólnopolski lider, co przyczyniło się do konfliktu i rozpadu FWZ.
W 1992 był przejściowo jedną z osób, które działały pod szyldem Grupy Anty-Nazistowskiej (GAN), założonej przez Marcina Kornaka, od 1996 oficjalnie reprezentowanej przez Stowarzyszenie Nigdy Więcej. W późniejszych latach Stowarzyszenie Nigdy Więcej publicznie dystansowało się od jego działań. W 1998 w Bielsku-Białej utworzył grupę artystyczną Trzecia Fala.
W 2003 uczestnik Festiwalu Komunikacji Społecznej, zorganizowanego przez Fundację Komunikacji Społecznej.
Koordynator ogólnopolskich akcji na rzecz demokracji i praw człowieka, m.in. Dnia Solidarności z Tybetem i Dnia Solidarności z Ofiarami Rasizmu. Współpracownik Fundacji Ekologicznej ARKA i były współpracownik Klubu Gaja (z którego został zwolniony w 2008 roku).
Prezes Fundacji Klamra, do 2014 roku współprezesem była ówczesna żona Karina Paczkowska, wspólnie działali przeciwko szczepieniom dzieci na choroby zakaźne.
Uczestnik IX Spotkań Artystycznych „Pszczyna Street Art 2009” przy Pszczyńskim Centrum Kultury.
W 2010 nagrodzony przez Centrum Aktywności Lokalnej w Konkursie im. Heleny Radlińskiej dla Animatorów Społecznych.
Wykładowca Młodzieżowej Akademii Filmowej przy Małopolskim Centrum Kultury Sokół w Nowym Sączu.
Od 2014 roku projektował i malował murale upamiętniające działalność żołnierzy wyklętych, np. w Krakowie na zamówienie finansowane ze środków publicznych oraz w Żywcu z inicjatywy Fundacji Klamra.
5 października 2018 wraz z Barbarą Poniatowską wziął udział w teleturnieju emitowanym przez TVP1 pt. „The Wall. Wygraj marzenia”, w którym wygrał nagrodę finansową w wysokości 239 916 zł.

</doc>
<doc id="1938434" url="https://pl.wikipedia.org/wiki?curid=1938434" title="Ivy King">
Ivy King

Ivy King - była bombą atomową o największej sile rażenia testowaną przez Stany Zjednoczone, której energia pochodziła z reakcji rozszczepiania jąder atomowych. Próbny wybuch miał miejsce za czasów prezydentury Trumana jako część Operacji Ivy. Ta seria testów spowodowała rozwój budowy najpotężniejszych ładunków jądrowych przez Związek Radziecki.
16 listopada 1952 roku o godzinie 11:30 czasu lokalnego (23:30 GMT) bombowiec B-36H, znajdując się około 600 metrów od północnego krańca wyspy Runit położonej w Atolu Enewetak, zrzucił ładunek atomowy powodując eksplozję o sile 500 kiloton na wysokości 450 metrów.

</doc>
<doc id="1938435" url="https://pl.wikipedia.org/wiki?curid=1938435" title="Indywidualne Mistrzostwa Szwecji na Żużlu 2008">
Indywidualne Mistrzostwa Szwecji na Żużlu 2008

Indywidualne Mistrzostwa Szwecji na Żużlu 2008 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Magnus Zetterström (Indianerna Kumla).
Finał.
Uwaga: Zawody przerwano po czterech seriach, ze względu na zły stan toru.

</doc>
<doc id="1938436" url="https://pl.wikipedia.org/wiki?curid=1938436" title="Rapid Ghidighici">
Rapid Ghidighici

Rapid Ghidighici (mołd. Fotbal Club Rapid Ghidighici) - mołdawski klub piłkarski z siedzibą w Ghidighici, komunie Kiszyniowa.
Historia.
Drużyna piłkarska Rapid Ghidighici została założona w miejscowości Ghidighici w 2004 jako drużyna rezerw klubu Steaua Kiszyniów. W 2005, kiedy Steaua przez problemy finansowe została rozwiązana debiutował w Divizia A. W następnym sezonie 2006/2007 zajął drugie miejsce i zdobył awans do pierwszej ligi. W sezonie 2007/08 debiutował w Wyższej Lidze Mołdawii, ale już wkrótce zrezygnował z dalszych występów. Tak jak nie rozegrał połowy meczów, to wyniki meczów zostały anulowane. Po zakończeniu sezonu latem 2008 połączył się z klubem CSCA-Steaua Kiszyniów i przyjął nazwę CSCA-Rapid Kiszyniów.

</doc>
<doc id="1938437" url="https://pl.wikipedia.org/wiki?curid=1938437" title="CSCA-Steaua Kiszyniów">
CSCA-Steaua Kiszyniów



</doc>
<doc id="1938439" url="https://pl.wikipedia.org/wiki?curid=1938439" title="CSCA Kiszyniów">
CSCA Kiszyniów



</doc>
<doc id="1938444" url="https://pl.wikipedia.org/wiki?curid=1938444" title="KH-7 12">
KH-7 12



</doc>
<doc id="1938449" url="https://pl.wikipedia.org/wiki?curid=1938449" title="Indywidualne Mistrzostwa Szwecji na Żużlu 2007">
Indywidualne Mistrzostwa Szwecji na Żużlu 2007

Indywidualne Mistrzostwa Szwecji na Żużlu 2007 – cykl turniejów żużlowych, mających wyłonić najlepszych żużlowców szwedzkich. Tytuł wywalczył Andreas Jonsson (Dackarna Målilla).

</doc>
<doc id="1938450" url="https://pl.wikipedia.org/wiki?curid=1938450" title="Beit Kraków">
Beit Kraków

Beit Kraków (z hebr.: "dom") - organizacja zarejestrowana w 2009, działającą w nurcie judaizmu reformowanego. Jest ona niezależna od Związku Postępowych Gmin Żydowskich-Beit Polska. Prowadzi różnorodną ofertę programów edukacyjnych, religijnych i kulturalnych. Z uwagi na obecność w społeczności wielu artystów, duży nacisk jest kładziony na poznawanie żydowskiej tradycji również poprzez sztukę. Przewodnikiem duchowym od 2009 roku jest rabin Tanja Segal, pierwsza kobieta rabin w Polsce.
Edukacja.
Na repertuar programów edukacyjnych składają się różne zajęcia, wśród nich np. lekcje języka hebrajskiego prowadzone są przez native-speakerów. Dużym powodzeniem cieszą się także zajęcia "Wstęp do judaizmu." Celem tych zajęć jest poszerzenie i usystematyzowanie wiedzy związanej z religią i kulturą żydowską - także z punktu widzenia ruchu reformowanego.
Programy religijne.
Beit Kraków organizuje regularne, cotygodniowe obchody szabatów i świąt żydowskich. Odbywają się też "Hawdale" i "Szachrity". Członkowie społeczności przygotowują też wspólnie reformowany "Sidur" hebrajsko-polsko-angielski, zawierający tłumaczenia, transliteracje oraz ilustracje wykonane przez członków Beit Kraków. Istnieje też możliwość konwersji na judaizm.
Programy kulturalne.
Przy współpracy artystów skupionych wokół Beit Kraków powstało przedstawienia pt. "Tajemnice Mojej Babci". Traktuje ono o problemie poszukiwania własnej tożsamości, a oparte jest na prawdziwych historiach członków organizacji oraz midraszu "Eicha" z Księgi Zohar. Reżyserem sztuki była rabin Tanja Segal (która jest również absolwentką Moskiewskiej Akademii Teatralnej). Autorem scenografii był Agata Nowak. Przedstawienie powstało w ramach projektu, "Teatr Midraszowy", będącego połączeniem studiowania klasycznych źródeł żydowskich z ich twórczą interpretacją (np. poprzez teatr, muzykę, sztukę itp).

</doc>
<doc id="1938454" url="https://pl.wikipedia.org/wiki?curid=1938454" title="Operacja Ivy">
Operacja Ivy

Operacja Ivy – ósma seria amerykańskich testów broni jądrowej. Celem było unowocześnienie amerykańskiego arsenału broni atomowej, w odpowiedzi na rozpoczęcie przez Związek Radziecki programu atomowego.

</doc>
<doc id="1938455" url="https://pl.wikipedia.org/wiki?curid=1938455" title="Zhu Guanghu">
Zhu Guanghu

Zhu Guanghu (; ur. 25 września 1949 w Szanghaju) – chiński trener piłkarski. W latach 2005-2007 selekcjoner reprezentacji Chin.

</doc>
<doc id="1938456" url="https://pl.wikipedia.org/wiki?curid=1938456" title="Gorączka od ugryzienia szczura">
Gorączka od ugryzienia szczura

Gorączka wywołana ugryzieniem szczura lub gorączka szczurza – grupa odzwierzęcych chorób zakaźnych wywoływanych zakażeniem śrubowcem mniejszym (spirilloza, sodoku) lub "Streptobacillus moniliformis" (streptobaciloza, gorączka Haverhill).
Etiologia.
Choroba jest zoonozą. Powodujące ją drobnoustroje występują w górnych drogach oddechowych gryzoni, przede wszystkim szczurów (także myszy i myszoskoczków). Choroba przenosi się głównie poprzez ugryzienie lub zadrapanie przez zakażone zwierzę.
"S. moniliformis" wywołuje odmianę choroby zwaną streptobacilozą. Gorączka Haverhill to odmiana występująca po spożyciu pożywienia, wody lub mleka zakażonego "S. moniliformis". Znane są także przypadki zakażenia "S. moniliformis" o nieznanym pochodzeniu.
"S. minus" przenosi się przez ugryzienie i powoduje odmianę choroby zwaną sodoku bądź spirillozą.
Głównym sprawcą gorączki w USA jest "S. moniliformis", podczas gdy zakażenia "S. minus" występują głównie w Azji.
Objawy.
Choroba objawia się gorączką, wysypką, zapaleniem stawów. Rozwija się raptownie z gorączką, bólami głowy i mięśni, dreszczami, wymiotami, niekiedy adenopatią. Następnie, w ciągu kilku dni od gorączki, głównie na kończynach, pojawia się plamisto-grudkowa lub plamista wysypka. Ugryzienie goi się zazwyczaj szybko i bez powikłań. Nie występuje powiększenie okolicznych węzłów chłonnych ani owrzodzenie. W około 50% przypadków ma miejsce nieropne, wędrujące zapalenie stawów lub bóle stawowe. Nieleczona choroba przebiega z nawrotami przez średnio 3 tygodnie. Mogą wystąpić powikłania, takie jak: ropnie tkanek miękkich i narządów, zapalenia płuc, wsierdzia i mięśnia sercowego oraz opon mózgowych. Nieleczona choroba kończy się śmiercią w 7–10% przypadków.
W przypadku zarażenia "S. minus", po początkowym zagojeniu miejsca ugryzienia, może się pojawić owrzodzenie oraz zapalenie i powiększenie okolicznych węzłów chłonnych. Wysypka ma postać charakterystycznych czerwonych lub fioletowych plamek.
Okres inkubacji choroby wynosi 3–10 dni (do 3 tygodni) dla "S. moniliformis" i 7–21 dni dla "S. minus".
Diagnostyka.
"S. moniliformis" można izolować z próbek krwi, płynu stawowego, ropni czy próbek z miejsca ugryzienia. Drobnoustrój rośnie wolno na podłożach wzbogacanych krwią, surowicą czy płynem puchlinowym. Przy podejrzeniu zakażenia hodowlę prowadzi się do 3 tygodni.
"S. minus" nie udało się wyhodować na podłożach sztucznych, ale bakterię można uwidocznić w preparacie mikroskopowym krwi z użyciem ciemnego pola, a także przy zastosowaniu wysięku ze zmian lub materiału z węzłów chłonnych. Bakterię można także izolować z krwi, węzłów chłonnych lub zmian miejscowych po dootrzewnowym wszczepieniu materiału pobranego od pacjenta myszom lub świnkom morskim.
Leczenie.
W leczeniu stosuje się penicylinę G podawaną dożylnie lub domięśniowo. U pacjentów z zapaleniem wsierdzia powinno się stosować duże dawki penicyliny G podawane dożylnie przez co najmniej 4 tygodnie; początkowo pomocna może być także streptomycyna. U pacjentów z nadwrażliwością na ten antybiotyk można stosować doksycyklinę lub streptomycynę, jednak tej pierwszej nie powinno się podawać dzieciom do lat ośmiu, jeśli korzyści z terapii nie przewyższą ryzyka przebarwienia zębów.
Historia.
Pierwsze opisy choroby pochodzą z hinduskiego traktatu Ryszi Suśruty, "Suśruta Samhita". Choroba znana była też w starożytnej Japonii jako sodoku. W czasach nowożytnych opisał ją jako jeden z pierwszych Eli Ives z Yale University. Patogen ją wywołujący odkrył praktykujący w Indiach Henry Vandyke Carter. Kolejny opis przedstawił Hayari Miyake w 1899. Pierwsza szczegółowo opisana epidemia gorączki Haverhill miała miejsce w 1926 roku w USA.

</doc>
<doc id="1938457" url="https://pl.wikipedia.org/wiki?curid=1938457" title="Gorączka szczurza">
Gorączka szczurza



</doc>
<doc id="1938458" url="https://pl.wikipedia.org/wiki?curid=1938458" title="Szczurza gorączka">
Szczurza gorączka



</doc>
<doc id="1938459" url="https://pl.wikipedia.org/wiki?curid=1938459" title="Streptobaciloza">
Streptobaciloza



</doc>
<doc id="1938460" url="https://pl.wikipedia.org/wiki?curid=1938460" title="Spirilloza">
Spirilloza



</doc>
<doc id="1938461" url="https://pl.wikipedia.org/wiki?curid=1938461" title="Gorączka Haverhill">
Gorączka Haverhill



</doc>
<doc id="1938465" url="https://pl.wikipedia.org/wiki?curid=1938465" title="IncarNations">
IncarNations

incarNations – projekt muzyczny założony w 2005 roku przez artystów związanych niegdyś z "Kapelą ze Wsi Warszawa": Maję Kleszcz i Wojciecha Krzaka.
Początkowo duet zajmował się poszukiwaniami muzycznymi w kręgu tzw. „world music” występując gościnnie na kilku płytach, m.in. "Pocztówkach" Bogdana Loebla. Kleszcz i Krzak byli również producentami i kompozytorami płyty "Kapeli ze Wsi Warszawa" pt. "Infinity", która została nagrodzona „Fryderykiem” w kategorii „najlepszy album folk/muzyka świata”. Ponadto od czasopisma "Popmatters" otrzymała tytuł najlepszego albumu w kategorii World Music 2009 roku, a od Polskiego Radia tytuł Folkowego Fonogramu Roku.
We wrześniu 2010 roku ukazała się pierwsza studyjna płyta projektu "incaNations" – "Radio Retro". W jej nagraniu udział brali: Paweł Mazurczak, Jan Smoczyński, Hubert Zemler. Autorem większości tekstów zawartych na płycie jest Bogdan Loebl. 22 kwietnia podczas 31. Przeglądu Piosenki Aktorskiej we Wrocławiu miała miejsce premiera koncertu-spektaklu "Radio Retro". Album został wybrany płytą roku 2010 w rankingu tygodnika "Polityka".
W maju 2012 roku ukazał się kolejny album zespołu pt. "Odeon". Tym razem pod szyldem "Maja Kleszcz &amp; incarNations". Płyta przyniosła nominację dla Mai Kleszcz do nagrody „Fryderyk” w kategorii „wokalistka roku”.
Duet zajmuje się także tworzeniem muzyki teatralnej (m.in. "Złe sny" reż. Agata Duda-Gracz (PWSTiF w Łodzi), "Każdy musi kiedyś umrzeć Porcelanko" reż. Agata Duda-Gracz (Teatr im. Juliusza Słowackiego w Krakowie)) oraz filmowej ("Careless love" reż. John Duigan).

</doc>
<doc id="1938472" url="https://pl.wikipedia.org/wiki?curid=1938472" title="Podział administracyjny Kościoła katolickiego w Indiach">
Podział administracyjny Kościoła katolickiego w Indiach

Podział administracyjny Kościoła katolickiego w Indiach – w ramach Kościoła katolickiego w Indiach funkcjonuje obecnie 23 metropolii, w których skład wchodzą 23 archidiecezje i 104 diecezji oraz 1 patriarchat tytularny Wschodnich Indii.

</doc>
<doc id="1938476" url="https://pl.wikipedia.org/wiki?curid=1938476" title="Czarodzieje z Waverly Place (ścieżka dźwiękowa)">
Czarodzieje z Waverly Place (ścieżka dźwiękowa)

Czarodzieje z Waverly Place – soundtrack pochodzący z serialu oraz z o tej samej nazwie, emitowanego przez Disney Channel. Został wydany na płycie CD oraz w wersji cyfrowej 4 sierpnia 2009.
Single.
"Magic".
Utwór "Magic" wykonywany przez Selenę Gomez to cyfrowy singiel sprzedawany na iTunes Store. Piosenka miała swoją premierę 21 czerwca 2009 roku na Radio Disney, a klip wideo miał swoją premierę 24 czerwca na Disney Channel. Teledysk przedstawia Selenę śpiewającą przez mikrofonem oraz kilka scen z filmu . Debiutujący singiel znajdował się na 61 pozycji w "Billboard".

</doc>
<doc id="1938478" url="https://pl.wikipedia.org/wiki?curid=1938478" title="Kinnosuki Miura">
Kinnosuki Miura



</doc>
<doc id="1938482" url="https://pl.wikipedia.org/wiki?curid=1938482" title="Georges Lallemant">
Georges Lallemant

Georges Lallemant (lub Lallemand), (ur. ok. 1575 w Nancy, zm. 1636 w Paryżu) – malarz francuski pochodzący z Lotaryngii, czynny w Paryżu na początku XVII wieku.
O młodości malarza wiadomo tylko, że pochodził z rodziny kupieckiej. Dwaj jego bracia pozostali w Lotaryngii obrali również zawód artystyczny. Claude został budowniczym, André malarzem. 
Georges Lallemant przybył do Paryża w roku 1601. Uczył się malarstwa w pracowni Claude Dubois, w grudniu 1605 ożenił się z wdową po swoim mistrzu. W roku 1606 został przyjęty do cechu malarzy i rzeźbiarzy. 
W roku 1611 namalował grupowy portret ławników miasta Paryża. W roku 1619 namalował portret króla Ludwika XIII. W następnych latach zajął się malarstwem religijnym. 
Na zamówienie cechu szewców wykonał cztery kartony do gobelinów przedstawiających męczeństwo świętych Kryspina i Kryspiniana przeznaczonych do kaplicy cechowej.
W roku 1626 otrzymał tytuł malarza królewskiego. 
Do uczniów Lallemanta należeli m.in. Nicolas Poussin i Philippe de Champaigne.
Georges Lallemant zajmował się również grafiką.
W zbiorach Muzeum Narodowego w Warszawie znajduje się jego obraz zatytułowany "Georges jedzący zupę". 

</doc>
<doc id="1938483" url="https://pl.wikipedia.org/wiki?curid=1938483" title="Düwag Y">
Düwag Y

Düwag Y – spalinowe zespoły trakcyjne produkowane w latach 1965–1988 dla duńskich przewoźników przez niemieckie zakłady Waggonfabrik Uerdingen. Łącznie wybudowano 160 wagonów tego typu – 76 silnikowych, 23 doczepne i 61 sterowniczych.
W 1965 zespoły zaczęli eksploatować duńscy przewoźnicy prywatni, a w 1984 również Danske Statsbaner. W latach 90. rozpoczęto wycofywanie i zastępowanie pojazdów typu Y. W 2010 zakończono eksploatację tych zespołów przez DSB, a w 2012 miał miejsce ostatni przejazd po duńskiej sieci kolejowej w barwach przewoźnika prywatnego. Wszystkie egzemplarze zezłomowano prócz jednej sztuki zachowanej do celów muzealnych oraz jednego pojazdu sprowadzonego w 2008 do Polski. W 2010 był on eksploatowany w województwie kujawsko-pomorskim przez Arrivę RP, po czym został przeniesiony do rezerwy długoterminowej i nie jest planowane przywrócenie go do użytku.
Historia.
W latach 60. XX w. prywatni przewoźnicy kolejowi w Danii rozpoczęli wycofywanie z eksploatacji parowozów i na liniach lokalnych zamierzali zastąpić je taborem spalinowym. W celu zmniejszenia kosztów zakupu nowych pojazdów zawarto porozumienie między towarzystwami prywatnych przedsiębiorstw kolejowych o złożeniu i sfinansowaniu wspólnego zamówienia. Po testach różnych modeli za najkorzystniejszą uznano ofertę niemieckich zakładów Waggonfabrik Uerdingen i zdecydowano o złożeniu zamówienia właśnie w tej fabryce.
W latach 1965–1988 do 14 duńskich operatorów prywatnych oraz do kolei państwowych trafiło w 8 partiach łącznie 160 wagonów typu Y – 76 silnikowych, 23 doczepne i 61 sterowniczych, z których 9 silnikowych i 5 sterowniczych wyposażono w kabiny maszynisty na obu końcach. Były one produkowane w zakładach w Krefeld, natomiast za montaż finalny była odpowiedzialna Scandia z Randers.
Wagony oznaczono typem Y, co symbolizowało tabor przewoźników prywatnych. Ponadto zespoły potocznie nazywane są "lynette" (duń. "mała błyskawica").
Konstrukcja.
Spalinowe zespoły trakcyjne typu Y są zestawiane z wagonów silnikowych Ym (duń. "motorvogn"), środkowych wagonów doczepnych Yp (duń. "mellemvogn") i wagonów sterowniczych Ys (duń. "styrevogn"). Pomiędzy dwa wagony kabinowe, spośród których przynajmniej jeden musi być silnikowym, można włączyć maksymalnie 5 wagonów środkowych i w ten sposób utworzyć składy od 2- do 7-wagonowych. Najczęściej spotykane są jednostki 2-wagonowe w układzie Ym+Ys oraz 3-wagonowe Ym+Yp+Ys.
Nadwozie.
Pudła wagonów są samonośnymi konstrukcjami stalowymi o szkielecie spawanym z profili walcowanych i giętych. Ściany zewnętrzne z wytłoczonymi pod oknami ryflami oraz dach wykonano z blachy stalowej, natomiast podłoga jest stalowa z blachy falistej zespawanej punktowo ze szkieletem pudła. Przestrzeń pomiędzy podłogą stalową i drewnianą wypełnia wełna mineralna, natomiast izolację cieplną i akustyczną zapewniają maty z wełny mineralnej i szklanej wypełniające przestrzenie w dachu i ścianach.
Wnętrze.
Przestrzeń pasażerska.
Wygląd przestrzeni pasażerskiej zależy od przewoźnika zamawiającego pojazdy, dlatego jest on nieznacznie odmienny w poszczególnych wagonach. Pojazdy mają różną liczbę miejsc siedzących oraz mogą być wyposażone w toaletę. Różnice występują również m.in. w szerokości drzwi wejściowych.
W wagonie silnikowym za kabiną maszynisty znajduje się przedział bagażowy, w którym umiejscowiono szafę z aparaturą elektryczną, umywalkę, siedzenie i stolik dla kierownika pociągu oraz wieszaki na rowery i miejsce do przypięcia osoby poruszającej się na wózku inwalidzkim. Z zewnątrz do przedziału tego prowadzą dwuskrzydłowe drzwi otwierane do wewnątrz. Dalej ulokowany jest przedział pasażerski z fotelami pasażerskimi po bokach i środkowym przejściem dla podróżnych między nimi. Nad oknami przy siedzeniach zamontowane są półki bagażowe. Za przedziałem znajduje się ewentualna toaleta zamykana drzwiami jednoskrzydłowymi bez okna oraz przedsionek wejściowy z drzwiami łamanymi przykrywającymi stopnie wejściowe.
Wnętrze wagonu sterowniczego jest analogiczne z wnętrzem wagonu silnikowego z tym wyjątkiem, że w miejscu przedziału bagażowego jest większy przedział pasażerski. Wagon środkowy natomiast składa się z dwóch przedsionków wejściowych na końcach oraz identycznie urządzonego przedziału pasażerskiego pomiędzy nimi.
Ściany działowe przedziałów mają jednoskrzydłowe drzwi uchylne z oknem. Przejścia międzywagonowe osłonięte są wałkami gumowymi oraz wyposażone w mostki przejściowe i dwuskrzydłowe drzwi z szybami otwierane do wewnątrz przedsionka drzwiowego. Okna w drzwiach i ścianach bocznych mają podwójne szyby oraz są osadzone w gumowych uszczelkach i jednoczęściowe z wyjątkiem dwóch okien w każdym z przedziałów pasażerskich, które są dwuczęściowe z górną częścią uchylną.
Oświetlenie, które w przedziałach pasażerskich stanowią rzędy świetlówek w kanale sufitu oraz lampy z żarówkami oświetlenia awaryjnego, jest zasilane energią elektryczną o napięciu 220 V AC i częstotliwości 100 Hz z dwóch przemienników częstotliwości w każdym wagonie. Ogrzewanie stanowi nawiew powietrza ogrzewanego w olejowych agregatach umieszczonych pod podłogą każdego wagonu. W przedziałach pasażerskich zamontowano również system nagłaśniający umożliwiający maszyniście nadawanie komunikatów z kabiny.
Kabina maszynisty.
Do kabiny maszynisty z części pasażerskiej prowadzą jednoskrzydłowe drzwi przesuwne bez okna. Zamontowano w niej pulpit sterowniczy oraz fotel o regulowanej wysokości i odległości od kokpitu. Szyby w ścianie czołowej kabiny wykonano ze szkła trójwarstwowego o grubości 10 mm, a w ścianach bocznych ze szkła giętego dwuwarstwowego grubego na 6 mm.
Napęd.
W wagonach silnikowych każda z dwóch osi środkowych jest napędzana silnikiem spalinowym. Zespoły napędne podwieszone są do ostoi za pomocą wieszaków z przegubami gumowo-metalowymi.
Napęd wagonów silnikowych stanowią 2 silniki wysokoprężne 4-suwowe, 6-cylidrowe rzędowe o budowie leżącej, chłodzone cieczą. Początkowo był to model Büssing U11-200D o mocy 143 kW, natomiast w kolejnych zamawianych seriach Daimler-Benz OM407h o mocy 162 kW. W automatycznej hydrauliczno-mechanicznej przekładni Voith Diwa 506 przetwornik hydrauliczny współpracuje z mechanizmem różnicowym działającym w niskim i średnim zakresie prędkości jako rozdzielacz mocy między przekładnią hydrauliczną i mechaniczną, przy wysokich prędkościach natomiast przenoszenie napędu odbywa się tylko mechanicznie. Napęd ten przenoszony jest za pomocą wału Cardana do przekładni osiowej Voith V13 osadzonej na osiach napędnych.
Zmiana kierunku jazdy odbywa się dzięki mechanizmowi nawrotnemu wbudowanemu w przekładnię hydrauliczno-mechaniczną.
Wózki.
Każdy z wagonów jest oparty na dwóch wózkach dwuosiowych. Wózki te mają spawaną ramę skrzynkową w kształcie litery H opartą za pomocą daszkowych sprężyn metalowo-gumowych pomiędzy kołami. Belka bujakowa jest oparta na ramie wózka na sprężynach śrubowych i gumowych. Drgania są tłumione przez stabilizatory i amortyzatory hydrauliczne.
Zestawy kołowe są wyposażone w koła o średnicy 760 mm i z falistymi tarczami. Na osiach osadzono hamulce tarczowe. Wszystkie wagony wyposażono w hamulec ręczny i zespolony hamulec pneumatyczny systemu Knorr, a wagony silnikowe i sterownicze ponadto w dodatkowy pneumatyczny hamulec pomocniczy.
Eksploatacja.
Dania.
Przewoźnicy prywatni.
Zespoły typu Y zostały dostarczone 14 duńskim przewoźnikom prywatnym. Jednostki te były eksploatowane m.in. przez przedsiębiorstwa: Odderbanen, Varde-Nørre Nebel Jernbane, Lemvigbanen, Østbanen, Gribskovbanen, Frederiksværkbanen, Hornbækbanen, Nærumbanen, Vestsjællands Lokalbaner i Nordjyske Jernbaner.
Malatura wagonów była na ogół pomarańczowa z białym pasem wzdłuż ścian bocznych, chociaż zdarzały się również malowania wykorzystujące kolor czerwony, szary i biały oraz różne desenie, gdyż każdy z przewoźników miał własną ustaloną kolorystykę.
Na niektórych duńskich liniach kolejowych pociągi pasażerskie były łączone z towarowymi, dlatego początkowo składy Y wyposażano w sprzęgi śrubowe i zderzaki. Gdy zaprzestano tej praktyki, pojazdom montowano sprzęgi samoczynne. W późniejszym okresie wagony doposażono ponadto w klimatyzację.
Pod koniec czerwca 2012 miał miejsce ostatni przejazd zespołu typu Y zorganizowany przez przewoźnika prywatnego. Skład w barwach Varde-Nørre Nebel Jernbane obsłużył kurs relacji Varde – Nobel.
Pojazdy, które znajdowały się w rękach przewoźników prywatnych, zostały skasowane na terenie stacji Helsingør.
Danske Statsbaner.
W 1984 eksploatację zespołów typu Y rozpoczął przewoźnik Danske Statsbaner. Jego jednostki miały 3 bądź 4 wagony i składały się z wagonów silnikowych oznaczonych serią "ML" na obydwu końcach oraz jednego bądź dwóch wagonów doczepnych serii "FL" pomiędzy nimi. Ponadto 9 wagonów silnikowych z dwoma kabinami kursowało pojedynczo. Wszystkie te pojazdy skierowano do obsługi połączeń Hillerød – Helsingør.
W latach 90. rozpoczęto stopniowe zastępowanie pojazdów typu Y przez zespoły IC2 i Desiro. Wycofano wówczas większość tych wagonów, a w ruchu pozostawiono jedynie najmłodsze egzemplarze wyprodukowane w latach 1983–1988. W latach 1997–1999 poddano je modernizacji w zakładach naprawczych w Hundested, w ramach której otrzymały m.in. nowe wyposażenie wnętrza.
W 2001 DSB przekazały wszystkie swoje pojazdy typu Y swojej spółce-córce Hovedstadens Lokalbaner. Przewoźnik eksploatował je do 2006, kiedy obsługiwane przez niego linie przejęły koleje Lokalbanen i wprowadziły na nie pojazdy LINT. Wagony wróciły następnie do DSB.
W 2010 duński przewoźnik państwowy zakończył eksploatację pojazdów. Na terenie stacji Helsingør zostały zezłomowane wszystkie posiadane przez niego pojazdy z wyjątkiem dwóch egzemplarzy, z których jeden przekazano muzeum kolejnictwa, a drugi polskiej filii przewoźnika Arriva.
Polska.
19 czerwca 2007 konsorcjum PCC Rail Jaworzno i Arriva Polska wygrało przetarg na obsługę w okresie od 9 grudnia 2007 do 11 grudnia 2010 niezelektryfikowanych linii w województwie kujawsko-pomorskim. Jeszcze przed ogłoszeniem zwycięzcy tego postępowania nowo powstała spółka Arriva PCC, ze względu na braki taborowe, zdecydowała się na zakup używanych w Danii zespołów MR/MRD oraz jednego zespołu Y.
W 2008 przewoźnik zakupił od Danske Statsbaner zespół typu Y składający się z wagonu silnikowego Ym5 z 1965, wagonu środkowego Yp25 z 1970 oraz wagonu sterowniczego Ys47 również z 1970. Pojazd przed dostawą do Polski przeszedł przegląd techniczny wraz z jazdami testowymi w Danii oraz naprawę w zakładach Arriva Werke Nord w Neustrelitz w Niemczech. Następnie w IPS „Tabor” został on zmodernizowany i doposażony w urządzenia potrzebne do ruchu po sieci PKP PLK. Zamontowano w nim m.in. układy SHP, czuwaka aktywnego i radiostopu, czujki przeciwpożarowe, nowe oświetlenie zewnętrzne i nowe fotele maszynistów i pomocników oraz wymieniono materiały palne na niepalne. Zastosowano także nową malaturę zgodną z wymaganiami przewoźnika, oznakowanie zewnętrzne zgodne z krajowymi normami i wewnętrzne napisy w języku polskim.
19 lutego 2010 pojazd otrzymał dopuszczenie do ruchu. 12 marca rozpoczął testową obsługę pociągów, a 31 marca, dzięki wcześniejszemu przeszkoleniu maszynistów w Danii, możliwe stało się wprowadzenie go do eksploatacji liniowej. W czerwcu, z powodu częstych defektów, ze składu wyłączono środkowy wagon Yp25 i od tamtej pory zespół kursował w zestawieniu Ym5+Ys47. 27 listopada przewoźnik zaprezentował skład typu Y na stacji Bydgoszcz Główna w ramach obchodów Święta Kolejarza. Pod koniec 2010 pojazd został ostatecznie wyłączony z eksploatacji i przeniesiony do rezerwy długoterminowej.
Zespół typu Y przez prędkość maksymalną wynoszącą 80 km/h nie był w stanie utrzymać rozkładowego czasu jazdy oraz nie mógł być wykorzystywany w obiegach pociągów Arriva Ekspress. Ponadto od momentu wycofania go z eksploatacji Arriva uzupełniła swój park taborowy szynobusami produkcji krajowej, dlatego nie jest planowany powrót pojazdu Y do regularnej służby.

</doc>
<doc id="1938490" url="https://pl.wikipedia.org/wiki?curid=1938490" title="Markus Kuen">
Markus Kuen

Markus Kuen (także: "Marek Khuen"; cz. "Marek Khuen z Olomouce"; zm. 10 lutego 1565 w Kremsier) – był biskupem ołomunieckim.
Życie.
Markus Kuen pochodził z rodziny ołomunieckich mieszczan. Po studiach teologicznych na Uniwersytecie Wiedeńskim został w 1523 kanonikiem, a w 1541 dziekanem ołomuenieckim.
Po śmierci biskupa ołomunieckiego Jana Dubraviusa cesarz Ferdynand I wyznaczył na jego następcę Kaspara von Logau (późniejszego biskupa wrocławskiego). Ten wybór spotkał się z dezaprobatą morawskiej szlachty. Przeto kapituła 6 października 1553 wybrała biskupem Markusa Kuena. 22 grudnia tegoż roku wybór ten został zatwierdzony przez papieża.
Jego rządy przypadły na trudny okres ścierania się katolicyzmu z luteranizmem. Kuen budował nową formację kapłańską i starał się nawracać nieordynowanych duchownych. Dostrzegał też istotną rolę szkolnictwa w nawracaniu na katolicyzm.
Wykupił zastawione dobra biskupie w Mirowie, Hukwaldach i Velkim Tyncu.
Popierał zbliżenie do utrakwistów. Zgadzał się na przyjmowanie Komunii Świętej pod dwiema postaciami (chleba i wina). Papieskie pozwolenie w tej kwestii nadeszło w sierpniu 1564 r.
W ostatnich latach życia chorował, dlatego faktycznie diecezją zarządzał kanonik Wilhelm Prusinovský von Víckov. Kuen zmarł w Kromieryżu i został pochowany w katedrze ołomunieckiej.

</doc>
<doc id="1938493" url="https://pl.wikipedia.org/wiki?curid=1938493" title="Misja „sui iuris” Afganistanu">
Misja „sui iuris” Afganistanu

Misja „sui iuris” Afganistanu (łac. "Mission „sui iuris” Afghanistaniensis"; per. "ماموریت "sui iuris" افغانستان") – samodzielna jednostka terytorialna dla katolików obrządku łacińskiego oraz jednostka podziału administracyjnego Kościoła katolickiego w Afganistanie, obejmująca swoim zasięgiem cały kraj. Utworzona 16 maja 2002 przez Jana Pawła II. Siedziba superiora znajduje się w Kabulu.
W 2010 liczba wiernych wyniosła 200, przy pięciu kapłanach. Mają jedną kaplicę. Herb został przyjęty w 2018. Autor herbu jest słowacki heraldyk Marek Sobola.

</doc>
<doc id="1938494" url="https://pl.wikipedia.org/wiki?curid=1938494" title="Trick (film 2010)">
Trick (film 2010)

Trick – polska komedia sensacyjna z 2010 roku w reżyserii Jana Hryniaka. W kinach obejrzało ją ponad 300. tys. widzów.
Plenery: m.in. Wołów (zakład karny, stacja PKP), Pilchowice (zapora wodna), Warszawa (Stadion Dziesięciolecia, stacja rozrządowa Warszawa Praga, podziemia domu przy ul. Nowogrodzkiej), Pruszków (Góra Żbikowska), Szklarska Poręba, Nowy Jork (Manhattan).
Opis fabuły.
Historia wydostania się z więzienia dwóch skazanców. Marek Kowalewski jest genialnym oszustem specjalizującym się w podrabianiu dolarów amerykańskich. Przebywając w więzieniu dostaje propozycję od rządu na wydrukowanie 6 mln USD. Pieniądze mają posłużyć na okup za pewnego polityka porwanego w Afganistanie.

</doc>
<doc id="1938495" url="https://pl.wikipedia.org/wiki?curid=1938495" title="Aleksandr Ałumona">
Aleksandr Ałumona

Aleksandr Ałumona (ros. Александр Алумона; ur. 18 grudnia 1983 w Moskwie) – rosyjski piłkarz, grający na pozycji napastnika, od 2013 roku piłkarz kazachskiego klubu Tobył Kostanaj.

</doc>
<doc id="1938496" url="https://pl.wikipedia.org/wiki?curid=1938496" title="Marcus Cor Von">
Marcus Cor Von

Montaque Nasir Brown, zwany "Monty" lub "Marcus Cor Von" (ur. 13 kwietnia 1970 w Saginaw) – amerykański wrestler. 
Kariera.
Grał w National Football League, a jako wrestler występował w Total Nonstop Action Wrestling, World Wrestling Entertainment oraz federacjach: Blood, Sweat and Ears, Juggalo Championship Wrestling i Universal Wrestling Alliance.
10 marca 2004 podpisał kontrakt z TNA i występował w tej federacji do 2006. 16 stycznia 2007 zadebiutował w roasterze Extreme Championship Wrestling. 19 września 2007 został zwolniony z WWE.
Osiągnięcia.
Juggalo Championship Wrestling
Prime Time Wrestling
PWI
Universal Wrestling Alliance

</doc>
<doc id="1938497" url="https://pl.wikipedia.org/wiki?curid=1938497" title="Sodoku">
Sodoku



</doc>
<doc id="1938501" url="https://pl.wikipedia.org/wiki?curid=1938501" title="105 mm haubica L118">
105 mm haubica L118

L118 Light Gun – brytyjska haubica holowana kalibru 105 mm, opracowana w latach 70. XX wieku na potrzeby British Army. Haubice L118 były używane m.in. podczas wojny falklandzkiej, wojny w Bośni, wojny w Afganistanie oraz I i II wojny w Zatoce Perskiej.
Na podstawie L118 skonstruowano haubicę L119 ze zmienioną lufą, którą w armii brytyjskiej wykorzystywano wyłącznie do treningu. Działa L118 i L119 eksportowano do wielu krajów, m.in. do Stanów Zjednoczonych, gdzie zmodyfikowana wersja haubicy L119 służy pod nazwą M119A1.

</doc>
<doc id="1938506" url="https://pl.wikipedia.org/wiki?curid=1938506" title="Herca">
Herca

Zobacz też

</doc>
<doc id="1938508" url="https://pl.wikipedia.org/wiki?curid=1938508" title="L118 Light Gun">
L118 Light Gun



</doc>
<doc id="1938509" url="https://pl.wikipedia.org/wiki?curid=1938509" title="Heike Beier">
Heike Beier

Heike Beier (ur. 9 grudnia 1983 w Berlinie) – niemiecka siatkarka grająca na pozycji przyjmującej, reprezentantka kraju. Wicemistrzyni Europy z 2013 roku.
Sukcesy klubowe.
Puchar Niemiec:
Mistrzostwo Niemiec: 
Puchar Challenge:
Mistrzostwo Polski:
Sukcesy reprezentacyjne.
Grand Prix:
Liga Europejska:
Mistrzostwa Europy:
Volley Masters Montreux:

</doc>
<doc id="1938510" url="https://pl.wikipedia.org/wiki?curid=1938510" title="L119">
L119



</doc>
<doc id="1938514" url="https://pl.wikipedia.org/wiki?curid=1938514" title="Choroba sodoku">
Choroba sodoku



</doc>
<doc id="1938515" url="https://pl.wikipedia.org/wiki?curid=1938515" title="L118">
L118



</doc>
<doc id="1938517" url="https://pl.wikipedia.org/wiki?curid=1938517" title="Zielone kołnierzyki">
Zielone kołnierzyki



</doc>
<doc id="1938518" url="https://pl.wikipedia.org/wiki?curid=1938518" title="Maren Fromm">
Maren Fromm

Maren Fromm z d. Brinker (ur. 10 lipca 1986 roku w Wilhelmshaven) – niemiecka siatkarka, reprezentantka kraju, grająca na pozycji przyjmującej. Dwukrotna wicemistrzyni Europy (2011 oraz 2013).
25 czerwca 2017 roku wzięła ślub z siatkarzem Christianem Frommem.
Sukcesy klubowe.
Puchar Niemiec:
Superpuchar Włoch:
Liga Mistrzyń:
Mistrzostwo Polski:
Mistrzostwo Niemiec:
Superpuchar Niemiec:
Sukcesy reprezentacyjne.
Grand Prix:
Mistrzostwa Europy:
Liga Europejska:
Volley Masters Montreux:

</doc>
<doc id="1938520" url="https://pl.wikipedia.org/wiki?curid=1938520" title="Liya Kebede">
Liya Kebede

Liya Kebede (amh. ሊያ ከበደ) (ur. 3 stycznia 1978 w Addis Abebie) – etiopska topmodelka, aktorka i projektantka mody.
Liya podczas pobytu we Francji w 1999 roku została zauważona przez jednego z pracowników paryskiej agencji modelek Viva. Jeszcze w tym samym roku zadebiutowała na wybiegu w Nowym Jorku na pokazie Ralpha Laurena. Tam została dostrzeżona przez innego amerykańskiego projektanta mody – Toma Forda, który zaprosił ją do prezentowania jego kolekcji na wyłączność dla domu mody Gucci. To pociągnęło za sobą lawinę ofert. Wkrótce zaczęła prezentować kolekcje: Balenciagi, Vivienne Westwood, Yves'a Saint Laurenta, Christiana Diora, Elie Saab i domu mody Givenchy. Później grono to poszerzyło się o m.in.: D&amp;G, Emanuela Ungaro, Versace, Husseina Chalayana, Tommy'ego Hilfigera, Marca Jacobsa, Jeana-Paula Gaultiera, Dolce &amp; Gabbanę i Donnę Karan. Liya od 2002 roku regularnie ozdabia okładki prestiżowych magazynów mody. Aż dwanaście razy pojawiła się na okładkach międzynarodowych edycji Vogue (edycje: japońska, amerykańska, niemiecka, francuska, portugalska, hiszpańska, włoska). Wielokrotnie gościła na okładkach: Harper’s Bazaar, Numero, Elle oraz V Magazine. Brała udział w kampaniach reklamowych takich marek jak: Emanuel Ungaro, Escada, Esteé Lauder, Gap Inc., Givenchy, H&amp;M, Jones New York, Kenzo oraz Lanvin.
Od 2000 roku żona Caseya Kebedego. Jedna z najbardziej znanych czarnoskórych modelek, ma także epizody aktorskie.
Filmografia.
źródła:

</doc>
<doc id="1938521" url="https://pl.wikipedia.org/wiki?curid=1938521" title="Szare ogrody">
Szare ogrody



</doc>
<doc id="1938523" url="https://pl.wikipedia.org/wiki?curid=1938523" title="Explorer 22">
Explorer 22

Explorer 22 (również: "Beacon Explorer BE-B") – mały amerykański satelita do badań jonosfery. Wysłany w ramach programu programu Explorer; drugi z serii Beacon Explorer (start pierwszego, S-66, nie powiódł się). Wykonywał pomiary obfitości elektronów w górnych warstwach atmosfery i pól magnetycznych. Wyposażony był w 360 odbłyśników światła laserowego, dzięki którym 11 października 1964 przeprowadzono pierwszą udaną próbę laserowej lokalizacji satelity.
Budowa i działanie.
Początkowo stabilizowany obrotowo. Po rozłożeniu paneli ogniw słonecznych stabilizowany gradientem pola magnetycznego (magnes sztabkowy i pręty tłumiące). Do określania położenia wykorzystywano magnetometr trójosiowy i detektory Słońca.
Satelita nie był wyposażony w rejestratory danych – telemetria i dane naukowe przekazywane były tylko w czasie rzeczywistym, pod warunkiem widzialności naziemnych stacji łączności.
W sierpniu 1968 przerwano zbieranie danych telemetrycznych z Explorera 22. W lipcu 1969 Centrum Lotów Kosmicznych imienia Roberta H. Goddarda zaniechało śledzenia statku i jego wykorzystania naukowego. Zadanie to, w oparciu o elementy orbity wyznaczane przez NORAD, przejęła ESRO. Satelita przestał działać w lutym 1970. W jego zastępstwo wysłano satelitę BE-C.
Statek pozostaje na orbicie okołoziemskiej, której trwałość szacuje się na 250 lat.

</doc>
<doc id="1938525" url="https://pl.wikipedia.org/wiki?curid=1938525" title="Lipienlil">
Lipienlil



</doc>
<doc id="1938526" url="https://pl.wikipedia.org/wiki?curid=1938526" title="Erraimitti">
Erraimitti



</doc>
<doc id="1938528" url="https://pl.wikipedia.org/wiki?curid=1938528" title="Sinmagir">
Sinmagir



</doc>
<doc id="1938530" url="https://pl.wikipedia.org/wiki?curid=1938530" title="Niqāb">
Niqāb



</doc>
<doc id="1938532" url="https://pl.wikipedia.org/wiki?curid=1938532" title="Wikariat apostolski Brunei">
Wikariat apostolski Brunei

Wikariat apostolski Brunei () – katolicka jednostka podziału administracyjnego Kościoła katolickiego w Brunei, obejmująca swoim zasięgiem cały kraj. Siedziba wikariusz apostolskiego znajduje się w Kościele NMP Wniebowziętej w Bandar Seri Begawan. 
Podział administracyjny.
W skład wikariatu apostolskiego wchodzą 3 parafie znajdujące się w Bandar Seri Begawan, Serii i Kuala Belait

</doc>
<doc id="1938535" url="https://pl.wikipedia.org/wiki?curid=1938535" title="Waldviertel">
Waldviertel

Waldviertel (dosłownie z niem. "Dzielnica/Kwarta leśna") – północno-zachodni rejon kraju związkowego Dolna Austria. Na południu granicę stanowi rzeka Dunaj, od strony południowo-zachodniej Górna Austria, od strony północno-zachodniej i zachodniej Czechy, od wschodu pasmo górskie Manhartsberg (537 m.), który dzieli Waldviertel od Weinviertel.
Geografia.
Waldviertel rozciąga się na powierzchni około 4.600 km² i jest zamieszkały przez około 231.000 mieszkańców (dane z 1991 roku). 
Najwyższym szczytem Waldviertel jest Tischberg o wys. 1.063 m .
Najważniejsze miasta leżące w Waldviertel to: Horn, stolica powiatu, Gmünd, Krems an der Donau, Waidhofen an der Thaya, Zwettl. 

</doc>
<doc id="1938536" url="https://pl.wikipedia.org/wiki?curid=1938536" title="Jak-141">
Jak-141



</doc>
<doc id="1938539" url="https://pl.wikipedia.org/wiki?curid=1938539" title="Castle Union">
Castle Union

Castle Union - nazwa kodowa (kryptonim) nadana próbnej eksplozji termojądrowej przeprowadzonej 26 kwietnia 1954 roku na atolu Bikini należącym do Stanów Zjednoczonych. Była to czwarta eksplozja przeprowadzona w ramach "Operacji Castle". Siła wybuchu wyniosła 6.9 megatony (zakładano 3-4 megatony).

</doc>
<doc id="1938540" url="https://pl.wikipedia.org/wiki?curid=1938540" title="Nigel Murray">
Nigel Murray

Nigel Murray (ur. 22 maja 1964 w Royal Leamington Spa, Anglia) - brytyjski niepełnosprawny sportowiec, uprawiający boccię. Mistrz paraolimpijski z Pekinu w 2008 roku i Sydney w 2000 roku.
Medale Igrzysk Paraolimpijskich.
2000.
 

</doc>
<doc id="1938543" url="https://pl.wikipedia.org/wiki?curid=1938543" title="Eleuteriusz (Bogojawlenski)">
Eleuteriusz (Bogojawlenski)



</doc>
<doc id="1938546" url="https://pl.wikipedia.org/wiki?curid=1938546" title="Parafia Nawiedzenia Najświętszej Maryi Panny w Domanicach">
Parafia Nawiedzenia Najświętszej Maryi Panny w Domanicach

Parafia Nawiedzenia Najświętszej Maryi Panny w Domanicach – rzymskokatolicka parafia w dekanacie Domanice, diecezji siedleckiej
Miejscowości należące do parafii (liczba mieszkańców-odległość):
Domanice (291), Domanice-Kolonia (240-2 km), Czachy (231-2,5 km), Emilianówka (121-4 km), Kopcie (292 -3,5 km), Olszyc-Folwark (114-7 km), Olszyc Szlachecki (301-5 km), Olszyc Włościański (211-6 km), Pieńki (53-2 km), Podzdrój (62-2 km), Przywory Duże (417-4,5 km), Przywory Małe (79-4 km), Śmiary-Kolonia (81-3 km), Zażelazna (83-2 km). 
Parafia liczy 2310 wiernych obrządku katolickiego. 
Samodzielna parafia utworzona została w 1747 r. Obecny kościół parafialny murowany, bez wyraźnych cech stylowych, wybudowano w 1850 r. Świątynia została konsekrowana w 1859 r. przez biskupa Ignacego Lewińskiego. Parafia ma księgi metrykalne i kronikę parafialną od 1769 r. Cmentarz grzebalny jest położony 150 m od kościoła.
Z parafii pochodzą: ks. Stanisław Poniatowski, ks. Jerzy Zalewski. siostry zakonne: s. Natalia Kazimiera Malarska (albertynka), s. Beata Poniatowska (serafitka), s. Leonia Chromińska (służebniczka starowiejska).

</doc>
<doc id="1938552" url="https://pl.wikipedia.org/wiki?curid=1938552" title="Herca (region)">
Herca (region)

Herca (rum. "Ţinutul Herţa", ukr. "Край Герца", "Kraj Herca") – region historyczny w południowo-zachodniej części Ukrainy, przy granicy z Rumunią, część historycznej Mołdawii. Pokrywa się obszarowo z rejonem hercańskim. Populacja regionu w 2001 roku wynosiła 32 300 osób, z tego 93% stanowili Rumuni.
W XVIII i XIX wieku Herca była częścią Hospodarstwa Mołdawskiego. W dwudziestoleciu międzywojennym było częścią Królestwa Rumunii. W 1940, na skutek nacisków Józefa Stalina na Królestwo Rumunii została włączona do ZSRR, był to skutek wcześniejszego porozumienia niemiecko-radzieckiego. Po wybuchu wojny niemiecko-radzieckiej Rumunia odzyskała te terytoria i kontrolowała je do 1944 roku, gdy zdobyła je Armia Czerwona. Pokój paryski uznał w 1947 roku radzieckie panowanie w Hercy. Od rozpadu ZSRR stanowi część Ukrainy.
Obecnie Rumunia nie zgłasza roszczeń terytorialnych do regionu Hercy, co potwierdzają porozumienia dwustronne pomiędzy tym krajem i Ukrainą.

</doc>
<doc id="1938553" url="https://pl.wikipedia.org/wiki?curid=1938553" title="Aleksandr Matrosow">
Aleksandr Matrosow

Aleksandr Matwiejewicz Matrosow (, , ur. 5 lutego 1924 w Jekaterynosławiu, zm. 27 lutego 1943 w Czernuszkach koło Pskowa) – żołnierz piechoty Armii Czerwonej, Bohater Związku Radzieckiego, który dokonał bohaterskiego czynu w walce o miejscowość Czernuszki, według radzieckiej propagandy zasłaniając własnym ciałem gniazdo karabinu maszynowego.
Życiorys.
Dzieciństwo.
Urodził się 5 lutego 1924 roku w Jekaterynosławiu, osierocony we wczesnym dzieciństwie wychowywał się w sierocińcach w rejonie Uljanowska. Według niektórych źródeł z narodowości był Baszkirem o nazwisku Szakirian Junusowicz Muchamedianow (), urodził się we wsi Kunakbajewo w Baszkirskiej ASRR, a nazwisko Matrosow przyjął po ucieczce z domu. Po ukończeniu siedmiu klas został asystentem nauczyciela w Ufie.
Kariera wojskowa.
We wrześniu 1942 roku wstąpił do szkoły piechoty w Krasnym Chołmie, a już w styczniu 1943 roku został wysłany na Front Kaliniński. Służył w 2. batalionie strzeleckim 91 Syberyjskiej Samodzielnej Brygady im. Józefa Stalina.
Oficjalna wersja śmierci.
Według oficjalnej wersji śmierci, 27 lutego 1943 roku jego batalion otrzymał rozkaz ataku na silny punkt oporu armii niemieckiej w okolicach wsi Czernuszki. Wieś otaczał las, po wyjściu na jego skraj okazało się, że dostęp do wsi jest niemożliwy, ponieważ bronią go trzy punkty strzeleckie. Dwa punkty oporu zostały łatwo zdławione, pozostał trzeci, najsilniejszy. Przed atakiem wysłano na zwiady Aleksandra Matrosowa i Piotra Ogurcowa, ale ten drugi został ciężko ranny. Powodzenie misji zależało więc tylko od Matrosowa, który postanowił samodzielnie zaatakować strzelców nieprzyjaciela. Zakradł się do okopów z drugiej strony i rzucił dwa granaty. Ostrzeliwujący przedpole wsi karabin maszynowy na chwilę zamilkł, po czym odezwał się ze zdwojoną siłą. Matrosow nie miał więcej granatów, dlatego postanowił rzucić się na lufę kaemu, przyjmując na swoje ciało serię pocisków. Moment przerwy w ostrzale spowodowany działaniem Matrosowa sprawił, że batalion przełamał opór wroga i pokonał przeciwnika, co pozwoliło kontynuować ofensywę.
Ciało Matrosowa zostało pochowane na cmentarzu wojennym w Wielkich Łukach.
Legenda.
Domniemany bohaterski czyn Aleksandra Matrosowa stał się synonimem odwagi, męstwa i miłości do ojczyzny. 19 czerwca 1943 roku młody żołnierz otrzymał pośmiertnie Złotą Gwiazdę i tytuł Bohatera Związku Radzieckiego. Odznaczono go również Orderem Lenina, który wręczano automatyczne z powyższym tytułem.
Rosyjski historyk Borys Sokołow opisuje fenomen „matrosowców”, czyli żołnierzy, którzy po śmierci Matrosowa starali się na różne sposoby naśladować jego czyn, bądź też przypisywano im takie dążenia po śmierci: „Prawdopodobnie mamy do czynienia za swoistą rywalizacją jednostek i związków taktycznych, z których każdy uważał za punkt honoru mieć swojego Matrosowa. Zwłaszcza, że mechanizm włączania w szeregi «matrosowców» był bardzo prosty. Wystarczył do tego jakikolwiek oficer lub żołnierz, który poległ w pobliżu nieprzyjacielskiego umocnionego punktu ogniowego”.
Przynajmniej jeden żołnierz, Leonid Kondratiew, twierdził, że przeżył, powtarzając „czyn Matrosowa”. Zainspirowany oficjalną wersją śmierci Matrosowa, podobnego czynu miał dokonać także Huang Jiguang, chiński ochotnik w wojnie koreańskiej.
W wielu miastach Rosji ulice i place noszą imię Matrosowa, wystawiono mu też liczne pomniki.
Kwestionowanie oficjalnej wersji śmierci.
Rosyjski pisarz-batalista i weteran II wojny światowej Wiaczesław Kondratiew w 1991 roku prawdopodobnie jako pierwszy zanegował oficjalną wersję śmierci Matrosowa i przedstawił swoją opinię na temat faktycznego przebiegu wydarzeń: Następnie dwóch uczestników ostatniej bitwy Matrosowa potwierdziło, że widzieli go na dachu niemieckiego bunkra, przychylając się do opinii Kondratiewa.
Według innych relacji Matrosow nie zasłonił lufy karabinu maszynowego, lecz – będąc śmiertelnie ranny – padł u wylotu szybu wentylacyjnego bunkra. Załoga przerwała wówczas ogień, by usunąć zwłoki, co wykorzystali nacierający czerwonoarmiści i zmusili Niemców do odwrotu.
Obecnie oficjalna wersja śmierci Matrosowa jest powszechnie kwestionowana przez historyków, także rosyjskich. Sokołow wskazuje na to, że zasłonięcie lufy strzelającego karabinu maszynowego przez ludzkie ciało jest fizycznie niemożliwe: 

</doc>
<doc id="1938554" url="https://pl.wikipedia.org/wiki?curid=1938554" title="Pat O’Brien (gitarzysta)">
Pat O’Brien (gitarzysta)

Patrick „Pat” O’Brien (ur. 15 grudnia 1965&lt;ref name="metal-archives.com-Pat_O'Brien/6588"&gt;&lt;/ref&gt;) – amerykański kompozytor i gitarzysta. W latach 1995–1997 członek thrashmetalowej grupy Nevermore. Z zespołem nagrał dwa albumy "In Memory" i "The Politics of Ecstasy". W 1997 roku dołączył do deathmetalowej grupy Cannibal Corpse, z którą do 2009 roku nagrał sześć albumów. Współpracował ponadto z zespołami Ceremony, Monstrosity i Chastain. W kwietniu 2011 roku Pat O’Brien wspomógł gościnnie zespół Slayer w ramach trasy European Carnage Tour 2011. 
O’Brien gra na instrumentach firmy B.C. Rich serii V i na sygnowanym modelu firmy Ran.
Muzyk kolekcjonuje broń palną. Jest członkiem Narodowe Stowarzyszenie Strzeleckie Ameryki.

</doc>
<doc id="1938555" url="https://pl.wikipedia.org/wiki?curid=1938555" title="CSCA-Agro Stauceni">
CSCA-Agro Stauceni



</doc>
<doc id="1938556" url="https://pl.wikipedia.org/wiki?curid=1938556" title="FCA Victoria Kiszyniów">
FCA Victoria Kiszyniów



</doc>
<doc id="1938557" url="https://pl.wikipedia.org/wiki?curid=1938557" title="Victoria Kiszyniów">
Victoria Kiszyniów



</doc>
<doc id="1938559" url="https://pl.wikipedia.org/wiki?curid=1938559" title="CSA Buiucani Kiszyniów">
CSA Buiucani Kiszyniów



</doc>
<doc id="1938560" url="https://pl.wikipedia.org/wiki?curid=1938560" title="CSA ABV Kiszyniów">
CSA ABV Kiszyniów



</doc>
<doc id="1938561" url="https://pl.wikipedia.org/wiki?curid=1938561" title="CSA Victoria Kiszyniów">
CSA Victoria Kiszyniów



</doc>
<doc id="1938563" url="https://pl.wikipedia.org/wiki?curid=1938563" title="CSA Victoria Cahul">
CSA Victoria Cahul



</doc>
<doc id="1938564" url="https://pl.wikipedia.org/wiki?curid=1938564" title="Victoria Cahul">
Victoria Cahul



</doc>
<doc id="1938565" url="https://pl.wikipedia.org/wiki?curid=1938565" title="SKA Kiszyniów">
SKA Kiszyniów



</doc>
<doc id="1938574" url="https://pl.wikipedia.org/wiki?curid=1938574" title="Live (album Ushera)">
Live (album Ushera)

Live – koncertowy album amerykańskiego wokalisty Ushera. Został wydany 23 marca 1999 roku nakładem LaFace Records. Album uzyskał w Stanach Zjednoczonych złoty status za sprzedaż powyżej 500.000 kopii.
Piosenki „Don't Be Cruel”, „Every Little Step”, „Rock Wit'cha” oraz „Roni” są oryginalnie wykonywane przez Bobby’ego Browna. 

</doc>
<doc id="1938575" url="https://pl.wikipedia.org/wiki?curid=1938575" title="Adam Bartecki">
Adam Bartecki

Adam Bartecki (ur. 17 marca 1920 w Stanisławowie, zm. 30 sierpnia 2010 we Wrocławiu) – polski chemik specjalizujący się w chemii nieorganicznej i koordynacyjnej oraz spektroskopii.
Studia chemiczne rozpoczął w 1940 roku na Politechnice Lwowskiej, kontynuował, ale zostały one przerwane przez działania wojenne. Ukończył studia w 1950 roku na Wydziale Matematyki, Fizyki i Chemii Uniwersytetu i Politechniki we Wrocławiu. W 1960 roku uzyskał na Politechnice Wrocławskiej stopień doktora, a w 1965 doktora habilitowanego. Tytuł profesora nauk chemicznych otrzymał w 1973 roku.
Na Politechnice Wrocławskiej kierował Zakładem Chemii Pierwiastków Rzadkich. W latach 1982–1987 pełnił funkcję dyrektora Instytutu Chemii Nieorganicznej. W roku 1990 przeszedł na emeryturę.

</doc>
<doc id="1938576" url="https://pl.wikipedia.org/wiki?curid=1938576" title="Kajmany na Mistrzostwach Świata w Lekkoatletyce 2009">
Kajmany na Mistrzostwach Świata w Lekkoatletyce 2009

Kajmany na Mistrzostwach Świata w Lekkoatletyce 2009 reprezentowane były przez 2 zawodników – 1 mężczyznę i 1 kobietę.

</doc>
<doc id="1938577" url="https://pl.wikipedia.org/wiki?curid=1938577" title="Plutonizaur">
Plutonizaur



</doc>
<doc id="1938582" url="https://pl.wikipedia.org/wiki?curid=1938582" title="Szagan (jezioro)">
Szagan (jezioro)

Szagan (Czagan, Bałapan; kaz. Шаған бөгені, "Szagan bögeny") – jezioro w północno-wschodnim Kazachstanie powstałe w wyniku testu atomowego Czagan 15 stycznia 1965. Zajmuje powierzchnię 5,92 km² i ma objętość 19,1 milionów m³. Wypełnia je woda, która napłynęła okresową rzeką Szagan; ze względu na skażenie gruntu, woda jeziora zawiera znaczne ilości rozpuszczonych radionuklidów (około stukrotnie więcej niż pozwalają normy bezpieczeństwa dla wody pitnej).

</doc>
<doc id="1938583" url="https://pl.wikipedia.org/wiki?curid=1938583" title="Jezioro Balapan">
Jezioro Balapan



</doc>
<doc id="1938585" url="https://pl.wikipedia.org/wiki?curid=1938585" title="Jezioro Atomowe">
Jezioro Atomowe



</doc>
<doc id="1938587" url="https://pl.wikipedia.org/wiki?curid=1938587" title="Mistrzostwa świata do lat 18 w hokeju na lodzie mężczyzn">
Mistrzostwa świata do lat 18 w hokeju na lodzie mężczyzn

Mistrzostwa świata U-18 w hokeju na lodzie jest to coroczny turniej hokeja na lodzie organizowany przez IIHF, który ma na celu wyłonienie najlepszej drużyny świata w kategorii do lat osiemnastu. Zazwyczaj rozgrywana w kwietniu. Jest rozgrywany podobnym systemem co Mistrzostwa świata juniorów w hokeju na lodzie. Inną nazwą tych rozgrywek jest Mistrzostwa świata do lat 18 w hokeju na lodzie.
W głównym turnieju uczestniczy dziesięć drużyn podzielonych na dwie pięciodrużynowe grupy z których zwycięzcy grup awansują do półfinału, dwie kolejne walczą w dodatkowym spotkaniu o awans do półfinału, zaś czwarta i piąta drużyna w danej grupie walczą o utrzymanie w elicie.
Zazwyczaj w turnieju nie uczestniczą najlepsi zawodnicy z danego rocznika. Spowodowane jest to trwającym sezonem lig juniorskich w Ameryce Północnej w tym Canadian Hockey League.
System.
System mistrzostw opiera się na hierarchiczności dywizji, powiązanych ze sobą zasadą awansów i spadków. Państwa, które zajmą pierwsze pozycje w danej części mistrzostw wspinają się po stopniach „piramidy” coraz wyżej, zaś te plasujące się na ostatnich lokatach spadają w dół do coraz poziomów mistrzostw. Teoretycznie jest możliwe, aby państwo z najniższej dywizji, awansując rok po roku wygrał mistrzostwo świata.
Obecnie w mistrzostwach świata bierze udział 43 reprezentacje narodowe. Są one podzielone na:
Rozgrywki elity podzielone są na dwie fazy. Pierwsza faza to rozgrywki grupowe, a druga to rozgrywki pucharowe i walka o utrzymanie. Do fazy pucharowej przystępują zespoły, które zajęły pierwsze trzy miejsca w dwóch grupach. Zwycięzcy grup mają zapewniony bezpośredni awans do półfinałów, zaś drużyny z drugich i trzecich miejsc awansują do ćwierćfinałów. Od tej części turnieju obowiązuje system pucharowy. Zwycięzca meczu przechodzi do następnej rundy, zaś przegrany kończy walkę o złoty medal. Zwycięzca finału zdobywa tytuł mistrza świata. Natomiast do walki o utrzymanie przystępują dwa najgorsze zespoły z fazy grupowej. Zespoły te zostają przydzielone do jednej czteroosobowej grupy. Do I dywizji spadają zespoły z dwóch ostatnich miejsc.
W niższych dywizjach tzn.: pierwszej, drugiej i trzeciej obowiązuje nieco inny system rozgrywek. Nie ma fazy pucharowej, a drużyn podzielone są na dwie grupy. Zwycięzca danej grupy awansuje o jeden szczebel wyżej w hierarchii mistrzostw, zaś ostatnie drużyny spadają o jeden szczebel niżej.
Mistrzostwa w Polsce.
Do tej pory nie odbyły się w Polsce mistrzostwa świata elity w tej kategorii wiekowej. Jednak pięciokrotnie Polacy organizowali mistrzostwa świata dywizji pierwszej. Po raz pierwszy miało to miejsce w 2005 roku, kiedy mistrzostwa odbyły się w Sosnowcu, dwa lata później odbyły się w Sanoku. W 2008 roku odbyły się w Toruniu, zaś w 2010 w Krynicy-Zdroju. Ostatni raz Polska jako gospodarz mistrzostw uczestniczyła w 2013 roku. Mecze odbyły się w Tychach.

</doc>
<doc id="1938588" url="https://pl.wikipedia.org/wiki?curid=1938588" title="David Gasman">
David Gasman

David Gasman (ur. 27 września 1960) – aktor, reżyser i tłumacz wielu kreskówek i gier wideo, często podkłada głos do gier komputerowych i sporadycznie występuje w filmach aktorskich. Jest aktorem amerykańskiego pochodzenia, lecz aktualnie mieszka w Paryżu we Francji. Jego najsłynniejszą rolą jest postać Raymana z serii gier pod tym samym tytułem.

</doc>
<doc id="1938592" url="https://pl.wikipedia.org/wiki?curid=1938592" title="Świątynia Egipska">
Świątynia Egipska



</doc>
<doc id="1938594" url="https://pl.wikipedia.org/wiki?curid=1938594" title="Holy Loch Refit Site One">
Holy Loch Refit Site One

Holy Loch Refit Site One – amerykańska baza okrętów podwodnych w Szkocji, w latach 1961–1992 służąca jako miejsce stacjonowania 14 eskadry strategicznych okrętów podwodnych (SUBRON 14) wyposażonych w pociski balistyczne SLBM, zwłaszcza Polaris A-1, Polaris A-2, Polaris A-3 i Poseidon C-3. W latach wcześniejszych, w tym w czasie drugiej wojny światowej, baza brytyjska.
Historia i cele bazy.
Pierwsza generacja amerykańskich amerykańskiego morskiego systemu strategicznego odstraszania nuklearnego dysponowała pociskami balistycznymi Polaris, a następnie Poseidon o ograniczonym jedynie zasięgu 2200 do 4600 km. Celem skrócenia czasu niezbędnego dla przejścia do wyznaczonych rejonów patroli, marynarka wojenna Stanów Zjednoczonych potrzebowała baz w wysuniętych lokalizacjach, w których okręty podwodne mogłyby wymieniać załogi oraz otrzymywać zaopatrzenie. Pozyskała wobec tego trzy bazy poza terytorium USA: Naval Base Guam w Apra Harbor na wyspie Guam, Naval Station Rota w hiszpańskiej Rocie oraz Holy Loch Refit Site One w Holy Loch w Szkocji. Bazy te zostały przystosowane do potrzeb w zakresie wymiany załóg okrętów, dostaw żywności, części zamiennych, torped i pocisków balistycznych, a także drobnych napraw.
Refit Site One w zatoce Holy Loch rozpoczęła działalność w marcu 1961 roku wraz z zawinięciem do niej okrętu bazy jednostek podwodnych USS "Proteus" (AS-19). Era patroli z tej bazy w ramach strategicznego odstraszania nuklearnego rozpoczęła się jeszcze w tym samym roku, kiedy wyszedł z niej na patrol USS "George Washington". W ciągu następnych lat w bazie tej rozpoczęły się lub zakończyły setki patroli strategicznych okrętów podwodnych. Z uwagi na fakt iż stałe utrzymywanie załóg okrętów podwodnych w Holy Loch nie było praktyczne, Refit Site 1 nie była portem macierzystym dla żadnej z nich. Wymagałoby to bowiem zbyt szeroko zakrojonej działalności pomocniczej na brzegu. Zamiast tego, załogi dostarczano do Szkocji transportem lotniczym z baz w Stanach Zjednoczonych, po czym w ten sam sposób wracały tam po zakończeniu patrolu. Centralnym elementem bazy był zakotwiczony pośrodku Holy Loch (ze względów bezpieczeństwa nie przy nabrzeżu) okręt-baza okrętów podwodnych (tender) spełniający rolę warsztatu, magazynu zaopatrzenia oraz broni. Wszystkie tendry zorganizowane są według określonego schematu, zgodnie z którym podzielone są na odrębne specjalistyczne sekcje.
Obok tendra, stałym wyposażeniem bazy w Holy Loch był pływający suchy dok umożliwiający naprawy i malowanie kadłuba okrętów podwodnych. Rolę suchego doku pełnił w Refit Sine 1 USS "Los Alamos" (AFDB-7), dzięki któremu tendry uzyskały możliwość wykonywania wielu napraw okrętów podwodnych, które przy jego braku mogłyby być wykonywane jedynie w stoczni. Innymi elementami wyposażenia bazy są barki zapewniające dodatkową przestrzeń roboczą i magazynową, a także holowniki i inne małe jednostki pływające służące głównie do przewozu personelu i zaopatrzenia.
Pierwszym tendrem w Holy Loch był "Proteus" (AS-19), który jednak szybko zakończył w niej służbę, zastąpiony już na początku. 1963 roku przez USS "Hunley" (AS-31) - tender typu "Hunley". Ostatnim patrolem strategicznym przeprowadzonym z Holy Loch był przeprowadzony w roku 1991 patrol, kiedy to w morze wyszedł okręt typu "Benjamin Franklin" USS "Will Rogers" (SSBN-659). Ostatecznie, baza została oficjalnie zamknięta 3 marca 1992 roku

</doc>
<doc id="1938595" url="https://pl.wikipedia.org/wiki?curid=1938595" title="Der">
Der

Der (sum. uruBAD3.ANki; akad. "Dēru") – w II i I tys. p.n.e. ważne miasto we wschodniej Babilonii, w dorzeczu rzeki Dijali, na pograniczu babilońsko-elamickim, położone ok. 100 km na wschód od Esznunny. Identyfikowane obecnie ze stanowiskiem archeologicznym Tell Aqar w prowincji Wasit w Iraku, w pobliżu granicy z Iranem. 
Der zasiedlone było od okresu wczesnodynastycznego (III tys. p.n.e.) aż do okresu nowoasyryjskiego (1 połowa I tys. p.n.e.). Swój rozwój zawdzięczało ono strategicznego położeniu na szlaku handlowym łączącym Mezopotamię z Elamem. 
Za rządów babilońskiego króla Adad-apla-iddiny (1069-1048 p.n.e.) Der znalazło się wśród miast, które ucierpiały w wyniku najazdów Aramejczyków i Sutejów. Wiadomo też, iż zdobyte ono zostało przez asyryjskiego króla Adad-nirari II (911-891 p.n.e.) w trakcie jednej z jego wypraw wojennych przeciw Babilonii. Następnie w 813 roku p.n.e. zdobył je inny asyryjski władca, Szamszi-Adad V (823-811 p.n.e.), biorąc przy okazji do niewoli przebywającego wówczas w tym mieście babilońskiego króla Marduk-balassu-iqbi. W 720 roku p.n.e. rozegrała się bitwa pod Der pomiędzy wojskami asyryjskiego króla Sargona II (722-705 p.n.e.) a armią elamickiego króla Humban-nikasza I.
Bóstwem opiekuńczym Der był bóg Isztaran, a jego małżonka znana była jako „Królowa Der” (akad. "Šarrat-Dēri"). Głównym miejscem kultu Isztarana w Der była świątynia E-dimgalkalama (sum. é.dim.gal.kalam.ma, tłum. „Dom - wielka więź kraju”).

</doc>
<doc id="1938597" url="https://pl.wikipedia.org/wiki?curid=1938597" title="Gregorio Manzano">
Gregorio Manzano

Gregorio Manzano Ballesteros (ur. 11 marca 1956 w Bailén) – hiszpański trener piłkarski.
Kariera.
Manzano karierę trenerską rozpoczynał w roku 1983 w zespole Santisteban. Następnie był trenerem Villacarrillo (1985–1986), Iliturgi (1986–1988), CD Villanueva (1988–1989), Úbeda (1989–1999), Real Jaén (1990–1991), Martos (1991–1993), Talavera CF (1996–1998) i CD Toledo (1998–1999).
W lipcu 1999 roku został trenerem Realu Valladolid. W swoim pierwszym sezonie w Primera División zajął z tym zespołem ósme miejsce w tabeli. Po zakończeniu sezonu Manzano opuścił Valladolid, a 5 grudnia 2000 roku został szkoleniowcem Racingu Santander. Nie uchronił on zespołu przed spadkiem; Racing zajął 19. miejsce i został zdegradowany do Segunda División. Po sezonie 2000/2001 Manzano opuścił Santander i został trenerem Rayo Vallecano Madryt. W sezonie 2001/2002 z zespołem tym zajął 11. miejsce w Primera División.
W lipcu 2002 roku Manzano został szkoleniowcem RCD Mallorca. Z klubem tym w sezonie 2002/2003 zajął 9. miejsce w lidze i zdobył Puchar Króla po zwycięstwie w finale z Recreativo Huelva. Następnie, 23 lipca 2003 roku został trenerem Atlético Madryt. W sezonie 2003/2004 zajął z tym klubem siódme miejsce w Primera División. Po tym sezonie Manzano odszedł z Madrytu i trafił do Mallorci, którą trenował przez cztery miesiące. Następnie został szkoleniowcem Málagi, z którą zajął 10. miejsce w lidze.
15 lutego 2006 roku Manzano został trenerem RCD Mallorca. W sezonie 2006/2007 zajął z tym zespołem 12. miejsce w lidze, w 2007/2008 7, a w 2008/2009 9.
Po zakończeniu sezonu 2009/2010 Manzano opuścił Mallorcę. Jego miejsce zajął Michael Laudrup.

</doc>
<doc id="1938599" url="https://pl.wikipedia.org/wiki?curid=1938599" title="Mutiabal">
Mutiabal

Mutiabal - w II tys. p.n.e. nazwa krainy w Mezopotamii (zapewne wywodząca się od nazwy ludu Mutiabalczyków) leżąca w bezpośrednim sąsiedztwie, bądź stanowiąca północną część kraju Emutbal. W czasach Hammurabiego Mutiabal stanowiło rejon pogranicza babilońsko-elamickiego.

</doc>
<doc id="1938604" url="https://pl.wikipedia.org/wiki?curid=1938604" title="Kazallum">
Kazallum

Kazallum – w II tys. p.n.e. główne miasto kraju Mutiabal lub ludu Mutiabalczyków, leżące gdzieś we wschodniej Babilonii, przy granicy z Elamem; obecna lokalizacja nieznana.

</doc>
<doc id="1938605" url="https://pl.wikipedia.org/wiki?curid=1938605" title="Steaua Kiszyniów">
Steaua Kiszyniów

Steaua Kiszyniów (mołd. Clubul Sportiv Steaua Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Drużyna piłkarska Steaua Kiszyniów została założona w mieście Kiszyniów w 2003.
W sezonie 2003/2004 debiutował w Divizia A, w którym zajął pierwsze miejsce i zdobył awans do pierwszej ligi. W sezonie 2004/05 debiutował w Wyższej Lidze Mołdawii, ale zajął ostatnie 8 miejsce i spadł. Po zakończeniu sezonu przez problemy finansowe został rozwiązany.

</doc>
<doc id="1938606" url="https://pl.wikipedia.org/wiki?curid=1938606" title="Anhuizaur">
Anhuizaur



</doc>
<doc id="1938607" url="https://pl.wikipedia.org/wiki?curid=1938607" title="Garnizon Zielona Góra">
Garnizon Zielona Góra

Garnizon Zielona Góra – garnizon w Zielonej Górze zajmowany kolejno przez jednostki (instytucje) wojskowe Królestwa Prus, Wehrmachtu, Ludowego Wojska Polskiego i Sił Zbrojnych III RP.
W 1763 Zielona Góra została garnizonem. Po zakończonej wojnie siedmioletniej do miasta przybyły dwa szwadrony 11 Pułku Dragonów generała Friedricha Leopolda von Bosse. W 1790 Komendantura garnizonu przeniesiona została do odwachu. Komendantem garnizonu był wówczas podpułkownik von Studnitz. W latach 1806-1808 w mieście stacjonowali francuscy dragoni.
Od 1 stycznia 2010 garnizon Zielona Góra obejmuje jednostki (instytucje) Wojska Polskiego stacjonujące na terenie miasta i gminy Zielona Góra oraz trzech gmin powiatu zielonogórskiego: Czerwieńsk, Nowogród Bobrzański i Świdnica.
Jednostki (instytucje) Wojska Polskiego stacjonujące współcześnie w garnizonie Zielona Góra
Byłe jednostki (instytucje) Wojska Polskiego stacjonujące w garnizonie Zielona Góra
Jednostki (instytucje) Wehrmachtu
Garnizon Zielona Góra ("Garnisonsstädte Grünberg") znajdował się na terenie VIII Okręgu Wojskowego ("Wehrkreis VIII"). W mieście stacjonowały następujące pododdziały:

</doc>
<doc id="1938608" url="https://pl.wikipedia.org/wiki?curid=1938608" title="Czenzaur">
Czenzaur



</doc>
<doc id="1938609" url="https://pl.wikipedia.org/wiki?curid=1938609" title="Delfinozaur">
Delfinozaur



</doc>
<doc id="1938610" url="https://pl.wikipedia.org/wiki?curid=1938610" title="Eurypteryg">
Eurypteryg



</doc>
<doc id="1938611" url="https://pl.wikipedia.org/wiki?curid=1938611" title="Proteozaur">
Proteozaur



</doc>
<doc id="1938613" url="https://pl.wikipedia.org/wiki?curid=1938613" title="Protoichtiozaur">
Protoichtiozaur



</doc>
<doc id="1938618" url="https://pl.wikipedia.org/wiki?curid=1938618" title="Une enfant du siècle">
Une enfant du siècle

Une enfant du siècle to czwarty solowy album muzyczny francuskiej piosenkarki Alizée, który wydany został 29 marca 2010. Album w pięć dni od premiery sprzedał się we Francji 3,523 egzemplarzy. Źródłem inspiracji dla albumu była amerykańska aktorka Edie Sedgwick.
Single.
"Les Collines (Never leave you)".
Pierwszym singlem z albumu jest "Les Collines (never leave you)". Początkowo sądzono, że pierwszym singlem będzie "Limelight", ponieważ był pierwszą piosenką, która znalazła się w internecie. Wytwórnia zaprzeczyła, jakoby piosenka miała stać się pierwszym singlem. Klip został wydany 19 marca 2010 poprzez oficjalny kanał piosenkarki na YouTube.

</doc>
<doc id="1938621" url="https://pl.wikipedia.org/wiki?curid=1938621" title="Mistrzostwa świata do lat 18 w hokeju na lodzie mężczyzn 2010">
Mistrzostwa świata do lat 18 w hokeju na lodzie mężczyzn 2010

12. Mistrzostwa świata do lat 18 w hokeju na lodzie mężczyzn 2010 rozegrane zostały w dniach 13 – 23 kwietnia 2010 w stolicy Białorusi – Mińsku oraz w Bobrujsku. Mecze rozgrywane były głównie w dwóch halach: Pałac Sportu oraz Babrujsk Arena. Sam zaś finał rozegrany został w Mińsk Arenie. Były to drugie w historii mistrzostwa w stolicy, zaś pierwsze w Bobrujsku. Poprzednio Mińsk był organizatorem mistrzostw w 2004 roku.
Obrońcą tytułu mistrzowskiego była reprezentacja Stanów Zjednoczonych, która w 2009 roku w Fargo pokonała reprezentację Rosji 5:0.
Elita.
W tej części mistrzostw uczestniczyło 10 najlepszych drużyn na świecie. System rozgrywania meczów był inny niż w niższych dywizjach. Najpierw drużyny grały w dwóch grupach, każda po 5 drużyn. Z niej najlepsza bezpośrednio awansowała do półfinałów, a z miejsc drugich i trzecich, walczyły na krzyż między sobą o awans do finałowej czwórki. Najgorsze dwie drużyny każdej z grup walczyły w meczach między sobą o utrzymanie w elicie. Dwie najgorsze drużyny spadły do I dywizji.
Mistrzostwa odbyły się w dwóch miastach: Mińsku, gdzie odbyło się finałowe spotkanie na mogącej pomieścić 15 tysięcy osób Mińsk Arenie oraz w Pałacu Sportu mogącym pomieścić 4 842 widzów. Współorganizatorem mistrzostw było miasto Bobrujsk. Mecze w tym mieście odbyły się w hali Babrujsk Arena mogącej pomieścić 7 151 widzów.
Meczem otwarcia w turnieju juniorów były spotkania pomiędzy drużynami Finlandii z Łotwą w Mińsku oraz Kanada - Szwajcaria w Bobrujsku. Oba mecze rozpoczęły się o godzinie 15 czasu miejscowego. Podczas mistrzostw strzelono 207 bramek. Najwięcej bo po osiem strzelonych goli zdobył Fin Teemu Pulkkinen, który zdobył 10 bramek w sześciu meczach. Zawodnik ten zwyciężył również w klasyfikacji kanadyjskiej zdobył 15 punktów (10 bramki i 5 asyst).
Pierwsza dywizja.
Grupa A
Grupa B
W mistrzostwach pierwszej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowały do mistrzostw świata elity w 2011 roku, zaś najsłabsze drużyny spadły do drugiej dywizji.
Grupa A rozgrywała swoje mecze w duńskim mieście Herning. Turniej odbył się w dniach 12 – 18 kwietnia 2010 roku.
Grupa B rozgrywała swoje mecze w Krynicy-Zdroju w hali widowiskowo-sportowej. Turniej odbył się w dniach 11 – 17 kwietnia 2010 roku.
Z powodu katastrofy polskiego Tu-154 w Smoleńsku wszystkie mecze grupy B odbyły się bez publiczności. Początkowo mecze, które miały się odbyć 17 kwietnia miały odbyć się z udziałem publiczności, jednak ostatecznie zdecydowano o niewpuszczeniu widowni również podczas ostatniego dnia. Inne decyzje związane z rozgrywaniem grupy B to: flagi państwowe RP zostaną przepasane kirem, w dniu otwarcia mistrzostw każdy mecz został poprzedzony minutą ciszy oraz mecze odbyły się bez oprawy muzycznej.
Mecze Polaków:
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowali do mistrzostw świata pierwszej dywizji w 2011 roku, zaś najsłabsze drużyny spadły do trzeciej dywizji.
Grupa A rozgrywała swoje mecze w estońskiej Narwie. Turniej odbył się w dniach 13 – 19 marca 2010 roku.
Grupa B rozgrywała swoje mecze w stolicy Ukrainy - Kijowie. Turniej odbył się w dniach 22 – 28 marca 2010 roku.
Trzecia dywizja.
Grupa A
Grupa B
W mistrzostwach drugiej dywizji uczestniczyło 10 zespołów, które zostały podzielone na dwie grupy po 5 zespołów. Rozegrały one mecze systemem każdy z każdym. Zwycięzcy turniejów awansowali do mistrzostw świata drugiej dywizji w 2011 roku.
Grupa A rozgrywała swoje mecze w tureckim mieście Erzurum. Turniej odbył się w dniach 8 – 14 marca 2010 roku.
Grupa B rozgrywała swoje mecze w meksykańskim mieście Monterrey. Turniej odbył się w dniach 14 – 20 marca 2010 roku.

</doc>
<doc id="1938623" url="https://pl.wikipedia.org/wiki?curid=1938623" title="Archaiczny język egipski">
Archaiczny język egipski

Archaiczny język egipski jest to odmiana starożytnego języka egipskiego używana w okresie wczesnodynastycznym. Pochodzą z niego najwcześniejsze teksty zapisane hieroglifami. Pierwsze inskrykpcje w tym języku datowane są na około 3400 p.n.e.

</doc>
<doc id="1938624" url="https://pl.wikipedia.org/wiki?curid=1938624" title="Samum (król Larsy)">
Samum (król Larsy)

Samum (1976–1941 p.n.e. – chronologia średnia) – jeden ze słabo znanych królów Larsy, następca Emisuma.

</doc>
<doc id="1938626" url="https://pl.wikipedia.org/wiki?curid=1938626" title="Prajelito">
Prajelito

Prajelito, archenteron – powstająca w czasie gastrulacji struktura stanowiąca zawiązek przyszłego układu pokarmowego. Składa się na nią pragęba i gastrocel wraz z otaczającą go entodermą. U dwuwarstwowców prajelito funkcjonuje przez całe życie jako układ pokarmowy. U trójwarstwowców wytwarza się z niego jelito środkowe, wątroba, trzustka i układ oddechowy.
W literaturze terminy "prajelito", "archenteron", "gastrocel" i "jama gastruli" są często synonimizowane.

</doc>
<doc id="1938628" url="https://pl.wikipedia.org/wiki?curid=1938628" title="Zabójcze ciało">
Zabójcze ciało

Zabójcze ciało (ang. "Jennifer's Body") − amerykański film z 2009 roku, będący połączeniem horroru i czarnej komedii. Reżyserką była Karyn Kusama, a scenariusz napisała Diablo Cody.
Fabuła.
Jennifer jest piękną i zmysłową cheerleaderką, obiektem westchnień wszystkich chłopców w liceum, do którego uczęszcza. Pewnego dnia zostaje opętana przez demona. Od tego momentu staje się potworem, bez litości mordującym zakochanych w niej szkolnych kolegów. Jej przyjaciółka Needy usiłuje ją powstrzymać.

</doc>
<doc id="1938630" url="https://pl.wikipedia.org/wiki?curid=1938630" title="Emisum">
Emisum

Emisum (2004–1976 p.n.e. – chronologia średnia) – jeden ze słabo znanych królów Larsy, następca Naplanuma.

</doc>
<doc id="1938631" url="https://pl.wikipedia.org/wiki?curid=1938631" title="Rejon iwołgiński">
Rejon iwołgiński

Rejon iwołgiński (ros. Иволгинский район; bur. Эбилгэ (Ивалгын) аймаг) – rejon w azjatyckiej części Rosji, wchodzący w skład Republiki Buriacji. Stolicą rejonu jest Iwołginsk (7,0 tys. mieszkańców). Rejon został utworzony 25 sierpnia 1939 roku.
Położenie.
Rejon zajmuje powierzchnię 2.663 km². Położony jest w centralnej części Republiki Buriacji, na lewym brzegu rzeki Selenga. Ośrodek administracyjny rejonu – osiedle Iwołginsk położone jest 29 km na południowy zachód od miasta Ułan Ude. Przez rejon przebiega autostrada Ułan Ude – Kiachta – Ułan Bator oraz linia kolejowa Ułan Ude – Nauszki – Ułan Bator.
Ludność.
Rejon zamieszkany jest przez 32.983 osób (2009 r.). Struktura narodowościowa rejonu przedstawia się następująco:
Średnia gęstość zaludnienia w rejonie wynosi 12,1 os./km².
Podział administracyjny.
Rejon podzielony jest na 6 wiejskich osiedli, na terenie których znajduje się 29 skupisk ludności.

</doc>
<doc id="1938633" url="https://pl.wikipedia.org/wiki?curid=1938633" title="Zabaja">
Zabaja

Zabaja (1941–1932 p.n.e. – chronologia średnia) – jeden ze słabo znanych królów Larsy, następca Samuma.

</doc>
<doc id="1938638" url="https://pl.wikipedia.org/wiki?curid=1938638" title="Monty Brown">
Monty Brown



</doc>
<doc id="1938640" url="https://pl.wikipedia.org/wiki?curid=1938640" title="Nösnerland">
Nösnerland

Nösnerland (węg. "Naszód", rum. "Năsăud") - region historyczny w północnym Siedmiogrodzie, pomiędzy rzekami Bystrzyca i Marusza, na terenie obecnej Rumunii.
Pomiędzy XII i XIV wiekiem na tych terenach, na zaproszenie królów Węgier, osiedlali się niemieccy koloniści. Najważniejsze w Nösnerlandzie miasto to Nösen założone nad Bystrzycą w 1206 roku, które dało nazwę regionowi oraz Sächsisch Regen.
Większość Niemców została ewakuowana w 1944 roku, a niemal wszyscy pozostali wyjechali po demokratyzacji Rumunii w 1989 roku.

</doc>
<doc id="1938643" url="https://pl.wikipedia.org/wiki?curid=1938643" title="Selektywne wzmacniacze wychwytu zwrotnego serotoniny">
Selektywne wzmacniacze wychwytu zwrotnego serotoniny



</doc>
<doc id="1938652" url="https://pl.wikipedia.org/wiki?curid=1938652" title="Getto w Sanoku">
Getto w Sanoku

Getto w Sanoku (jidysz סאַנאָקער געטאָ, "Sanoker geto") – żydowska dzielnica istniejąca w Sanoku powstała w połowie XVII wieku. Położona była na terenie dawnych Jatek. 
W czasie okupacji niemieckiej, funkcjonowała od 1941 do lata 1943. 
Historia.
Rejestr podatkowy z roku 1567 wymienia tylko jednego żydowskiego rzemieślnika prowadzącego działalność w Sanoku. Kolejna wzmianka źródłowa świadcząca o obecności Żydów pochodzi dopiero z roku 1676, w której jest mowa o skardze na zgodę w nabywania przez Żydów domów od katolików w obrębie miasta oraz na wykonywanie prac rzemieślniczych w czasie uroczystych świąt. Najstarsza księga miejska Sanoka z lat 1685-1697 podaje informację o istnieniu gminy żydowskiej. 
Getto zlokalizowane było na terenie dawnej dzielnicy handlowej zwanej Jatkami pomiędzy placem św. Michała i ulicami Łazienną, Zamkową, Berka Joselewicza, Jana III Sobieskiego oraz obecną Żydowską. W okresie Zjazdu Górskiego w Sanoku we wrześniu 1936 powstał film nakręcony przez Augustea Piccarda, który filmował stylową zabudowę ówczesnej dzielnicy żydowskiej. Dzielnica była również tematem malarskim sanockiego artysty Leona Getza z roku 1935. Sanocka gmina żydowska posiadała kirkuty: stary przy ulicy Jagiellońskiej oraz nowy na Kiczurach, zaś główna synagoga znajdowała się przy rynku. 
W początkach XX wieku ten zakątek śródmieścia Sanoka z przyległymi ulicami zamieszkiwała biedota żydowska. Marian Pankowski wspomina, że przychodził tu sprzedawać ryby na szabas. Ten kwartał miasta był całkowitym przeciwieństwem żydowskiej dzielnicy Bogatych Sklepów położonej zaledwie o kilkadziesiąt kroków.
Zdarzały się również akty wrogości między mniejszościami etnicznymi ówczesnego Sanoka. Sanok jeszcze przed pierwszą wojną światową znany był w okolicy z obrzędu Judasza. W Wielką Środę wyznaczeni chłopcy zrzucali z wieży kościoła parafialnego kukłę wypchaną trocinami z rudymi włosami ubraną w chałat skradziony wcześniej z płotu w dzielnicy żydowskiej. Po zrzuceniu straszydła na bruk, tarmoszono kukłę i nawoływano „Bij Żyda”, przebiegając z pałkami uliczkami dzielnicy i okładając nimi Judasza w stronę Sanu. Nad rzeką podpalali kukłę i wrzucali do wody. Żydowscy handlarze w tym czasie zamykali drzwi. 
Archeologia.
W trakcie prac budowlanych przy niwelowaniu terenu obecnego ogródka jordanowskiego odkryto pod ziemią duże ilości ceramiki, zarówno potłuczonych jak i gotowych przedmiotów glinianych, zwłaszcza naczyń. Wśród zinwentaryzowanych przedmiotów były kafle piecowe, tzw. garnkowe, co może świadczyć o ciągłości osadnictwa w tym miejscu od XV lub XVI wieku. W przylegającym do dzielnicy domu mansjonarskim odkryto również podczas remontu kapitalnego resztki kafli piecowych z dekoracją aniołów podtrzymujących tarczę z herbem Polski. Drugi ośrodek garncarski w Sanoku zlokalizowany był w pobliżu zamku na miejscu gdzie na początku XVIII stanęła synagoga. 
Dawna zabudowa dzielnicy żydowskiej.
Dzielnica żydowska opisana przez Kalmana Segala położona była w głębokim parowie między "landwerkasarnią" w połowie pochyłej ulicy Mickiewicza a rynkiem, od strony koszar, widziało się smukłą wieżę kościoła ojców franciszkanów. Autor opowiadania Nad dziwną rzeką Sambation stwierdza, że ulica Żydowska przecinająca getto od strony placu św. Michała "była zaprzeczeniem jakichkolwiek praw geometrycznych, rządzących budową ulic i architekturą domów". Miejscami "szeroka jak plac targowy, miejscami wciskająca się między blisko siebie stojące domki, błotnista i cuchnąca od nieskanalizowanych zlewów i wygódek, tworzyła garby i łęki, rzucała pod nogi przechodniów przeszkody w postaci niespodziewanych głazów i niespodziewanych dołów, odpadków jedzenia, zmurszałej słomy i zdechłych kotów". Ze wschodu na zachód przecinała ją druga uliczka o jeszcze straszliwszej prezencji "nazwana imieniem wielkiego patrioty i bojownika kościuszkowskiego – Berka Joselewicza". Kalman Segal uważa, że była to jedna z najstarszych, jeśli nie najstarsza dzielnica miasta. Drzwi do izdebek "zatrzaśnięte były w średniowieczne kute zamki, o średniowiecznym pochodzeniu świadczyły również charakterystyczne krużganki wokół domów i ślady kominków, które ulegały wielokrotnym przeróbkom", zatracając swój historyczny wygląd, nie upodabniały się wcale do pieców budowanych w XX wieku. Ażeby wejść do takiej izby, należało głęboko się schylić, ponieważ zmurszałe ściany zapadnięte już były głęboko w ziemi. Segal, który w roku 1955 opisał dzielnicę wspominając jej mieszkańców spostrzega, że byli to "ludzie wykazujący wprost filozoficzną pogardę dla spraw higieny i wygody oraz filozoficzną obojętność w znoszeniu nędzy". W ich domach "nie było żadnych przedmiotów zbytku, nie znali najtańszych bodaj obrazów, nie czytywali gazet, nie znali świeckiej muzyki".
W pamięci dawnych mieszkańców najbardziej utkwiły obchody święta Sądnego Dnia. Żydzi tego dnia wkładali czarne chałaty, czarne kapelusze i po przejściu nad San modlili się i „wyrzucali do rzeki grzechy”. Chasydzi tańczyli i śpiewali trzymając się za ręce. 
W pobliżu dzielnicy na obecnej ulicy Łaziennej znajdowała się mykwa należąca do zabudowań dawnej dzielnicy żydowskiej, obecnie Hotel Sanvit. Przy odrzwiach budynku na ulicy Sobieskiego 16 tablica z nazwą ulicy Żydowskiej nadanej przez władze miasta w roku 2013, dawniej ul. Łazienna. 
Dzielnica w czasie II wojny światowej.
Pierwszy pogrom ludności żydowskiej rozpoczął się 16 września 1939 po zajęciu miasta przez oddziały niemieckie i słowackie oraz po objęciu funkcji burmistrza miasta przez Stepana Wanczyckiego, przy aprobacie komendanta Prihody, który przekazał ukraińskim nacjonalistom władzę w regionie. Pod koniec października 1939 sto rodzin żydowskich z całego miasta zostało deportowanych za San, do radzieckiej strefy okupacyjnej. W tej grupie większość przeżyła wojnę.
W 1940 Niemcy sfilmowali odbywające się tu ludowe obrzędy Judasza. 
W 1941 hitlerowcy utworzyli w Sanoku zamknięte getto, w którym więzili około 8000 Żydów z Sanoka i okolicy. Zostali oni zmuszeni m.in. do niewolniczej pracy w kamieniołomach Trepczy dla firmy Kirchhoff, przy rozbudowie obozu jenieckiego w Olchowcach oraz przy naprawach i budowie dróg. Do getta przy współudziale policji żydowskiej zwożono również Żydów z okolicznych wsi. Po zarządzonej na 5 września 1942 akcji wysiedlenia Żydów z Sanoka, wywieziono, m.in. 14 września prawie 5 tys. z nich do obozu pracy w Zasławiu (gdzie część z nich zamordowano, natomiast pozostałych przewieziono do obozu zagłady w Bełżcu), w wyniku czego w sanockim getcie pozostało zaledwie około 200 osób.
Po wysiedleniu Żydów z września 1942 pozostali byli początkowo zgromadzeni w pobliskich koszarach przy ul. Adama Mickiewicza w Sanoku, a w tym czasie mężczyzn z tego grona zaangażowano do instalacji ogrodzenia z drutem kolczastym wokół getta. Getto o charakterze „satelitarnym” istniało w Sanoku od września 1942 do lutego 1943, umieszczono w nim Żydów nie odtransportowanych jeszcze do Zasławia (przeszło przez nie ok. 1000 osób, liczyło średnio ok. 250 mieszkańców). Według innej wersji getto istniało od września do grudnia 1942.
Członkowie sanockiego Judenratu wraz z krewnymi, w tym Leon Werner z rodziną, Majlech Ortner z żoną i synem Motkiem, Lejbisz Strassberg, Trachmannowie, po likwidacji getta zostali w grudniu 1942 aresztowani i straceni przez nazistów w obecności gestapowców Leo Humeniuka, Lipskiego, Johanna Bäckera i Otto Kratzmanna w latach 1942-1943 na nowym cmentarzu. Ich denuncjacji mieli dokonać dwaj członkowie policji żydowskiej ("Jüdischer Ordnungsdienst"). Holocaust przeżyło 560 sanockich Żydów.
Komendantem getta był Kurt Schupke.
Kalman Segal w powieści historycznej "Śmierć archiwariusza" wspominał, że po uroczystościach związanych z naborem ochotników do 14 Dywizji Grenadierów SS, Żydzi pędzeni byli ulicami Sanoka na egzekucję nieopodal Zasławia i przez sanockie okopisko.
Współczesność.
Po wojnie na terenie getta został stworzony ogród jordanowski.

</doc>
<doc id="1938663" url="https://pl.wikipedia.org/wiki?curid=1938663" title="Nierozłączka czerwonoczelna">
Nierozłączka czerwonoczelna

Nierozłączka czerwonoczelna, nierozłączka różowoczelna ("Agapornis roseicollis") – gatunek małego ptaka z rodziny papug wschodnich (Psittaculidae). Występuje w południowo-zachodniej Afryce. Niezagrożona wyginięciem. Często spotykana w hodowli jako ptak ozdobny.

</doc>
<doc id="1938664" url="https://pl.wikipedia.org/wiki?curid=1938664" title="Łodyżka">
Łodyżka

Łodyżka – organ roślinny, element budowy roślin nienaczyniowych. Funkcjonalnie i morfologicznie podobne są do łodyg jednak nimi nie są, gdyż nie posiadają w swojej strukturze tkanki przewodzącej.

</doc>
<doc id="1938671" url="https://pl.wikipedia.org/wiki?curid=1938671" title="Archidiecezja teherańsko-isfahańska">
Archidiecezja teherańsko-isfahańska

Archidiecezja teherańsko-isfahańska (; ) – jedyna archidiecezja obrządku łacińskiego w Kościele katolickim w Iranie ze stolicą w Teheranie obejmująca swoim zasięgiem cały Iran. Ustanowiona diecezją 12 października 1629 przez Urbana VIII. Podniesiona do rangi archidiecezji "Isfahańskiej" 1 lipca 1910 bullą papieską przez Piusa X, a przemianowana 8 stycznia 2021 przez papieża Franciszka na archidiecezję "Teherańsko-Isfahańską". Arcybiskupstwo podlega bezpośrednio (do) Stolicy Apostolskiej.
Historia.
Pochodzenie i rozwój.
Niektórzy misjonarze dominikanie i franciszkanie wysłani przez papieża Innocentego IV do Mongolii zatrzymują się w 1246 roku w północnej Persji. W 1318 roku erygowano metropolitę Soltanii z sześcioma diecezjami sufraganami. Pierwszym biskupem był dominikanin o. Francesco da Perugia. Najazd na Tamerlan zakończył około 1380 roku tę pierwszą próbę misyjną (łac.).
Delegacja wysłana przez króla Hiszpanii Filipa III do cesarza Safavida Abbasa I została dobrze przyjęta. Ponieważ ten ostatni okazał się przychylny religii chrześcijańskiej, w 1602 roku do Persji przybyli hiszpańscy misjonarze. W 1608 roku misja została oficjalnie powierzona Ojcom Karmelitów Bosych przez Papieża Klemensa VIII, który otworzył mały kościół w Isfahanie. W 1628 roku przybyli kapucyni. I wkrótce Theatins w sąsiednim regionie Gruzji.
Diecezja Isfahan została założona dnia 12 października 1629 miasto było wówczas stolicą Imperium Safawidów. Poprawia się sytuacja katolików dzięki umowom handlowym między królem Francji Ludwikiem XIV a władzami Safavid (1708 i 1715), w tym swobodzie praktyk religijnych. Prowadzi to do wzrostu ich liczby, głównie przez napływ europejskich kupców, ale także przez budowę szkół i kościołów. Wielu „nawróconych” to w rzeczywistości Ormianie (prawosławni), którzy w czasach Safawidów zostali deportowani do Persji. W Jezuici przybyli do kraju w 1652 roku i dominikanie powrócił w 1695 roku.
Koniec dynastii Safawidów w połowie XVIII wieku doprowadził do stopniowego zaniku chrześcijaństwa w Persji. W 1789 roku ostatni administrator apostolski byłej diecezji, Jean de Aruthiun, zbiegł do Bagdadu z ostatnimi wiernymi katolikami. W depeszy z czasu wysłania do Rzymu napisano, że „"ucisk tego tyrańskiego rządu jest taki, że misja perska zostaje zredukowana do siedmiu katolików, wszyscy inni uciekli lub nie żyją ..."”
XIX i XX wiek.
Na początku XIX wieku, diecezja została powierzona biskupów Bagdadzie. Jako administrator apostolski Isfahanu ma około 200 wiernych, powierzonych jednemu księdzu mieszkającemu w Isfahanie.
Pod koniec XIX wieku dało się zauważyć ożywienie. W 1874 roku utworzono apostolską delegację Persji. Misja została powierzona ojcom Lazarystów i diecezja Isfahan została oddzielona od diecezji Bagdadu.
1 lipca 1910 delegacja została podniesiona do rangi archidiecezji Isfahan, pierwszy arcybiskup, który jest francuski lazarysta ks. Jacques-Émile Sontag. Z Ojcami Lazarystami Kościół jest bardzo dynamiczny; na początku I wojny światowej, przed najazdem Turków, archidiecezja liczyła 74 księży, 62 kościoły, tyle samo szkół i dwa seminaria. 27 lipca 1918 duża liczba chrześcijan, zwłaszcza Ormian i Chaldejczyków, została zamordowana przez wojska osmańskie, w tym mgr Sontag, który został zastrzelony w Urmii, gdzie zwykle przebywał.
W 1974 r. Arcybiskup Kevin W. Barden, irlandzki dominikanin, przeniósł swoją rezydencję z Urmii do Teheranu. Powstaje tam katedra Notre-Dame de la Consolation. Tak więc, nawet jeśli archidiecezja zachowuje tytuł Isfahanu, rezydencja biskupia i katedra znajdują się w Teheranie. W Isfahanie pozostał tylko mały kościół.
W 2013 r. Archidiecezja Isfahan liczyła 2000 katolików (łac.) W 6 parafiach.
8 stycznia 2021 papież Franciszek przemianował ją z archidiecezji isfahańskiej na teherańsko-isfahańską.

</doc>
<doc id="1938673" url="https://pl.wikipedia.org/wiki?curid=1938673" title="Helena Trzcińska">
Helena Trzcińska



</doc>
<doc id="1938675" url="https://pl.wikipedia.org/wiki?curid=1938675" title="Politehnica Kiszyniów">
Politehnica Kiszyniów

Politehnica Kiszyniów (mołd. Fotbal Club Politehnica Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Kalendarium.
Drużyna piłkarska Haiduc Hînceşti została założona w mieście Hînceşti w 1964.
Do uzyskania niepodległości Mołdawii występował w rozgrywkach lokalnych. W rozgrywkach Mistrzostw Mołdawii występował w niższych ligach. W sezonie 1999/2000 jako Haiducul Sporting Hînceşti debiutował w Divizia A, w której zajął 2. miejsce i zdobył awans do Wyższej Ligi Mołdawii. W sezonie 2000/2001 pozyskał sponsora - firmę UCM i z nazwą Haiduc-Sporting-USM Hînceşti debiutował w Divizia Naţională, ale zajął przedostatnie 7 miejsce i spadł z powrotem do Divizia A. Przed rozpoczęciem sezonu 2001/02 klub przeniósł się do Kiszyniowa i zmienił nazwę na Politechnica Kiszyniów. Po zakończeniu sezonu ponownie zajął drugie miejsce i powrócił do Divizia Naţională. Ale sytuacja powtórzyła się i klub po zajętym siódmym miejscu spadł do Divizia A. W kolejnym sezonie klub zajął drugie miejsce w drugiej lidze, ale nie potrafił w barażach zdobyć awans do pierwszej ligi. Dopiero w sezonie 2004/2005 po zajętym drugim miejscu w barażach zdobył awans do pierwszej ligi. Od sezonu 2005/06 występował w Wyższej Lidze Mołdawii. W sezonie 2007/08 zajął przedostatnie 11 miejsce, ale 1 lipca 2008 przed startem nowego sezonu wycofał się z rozgrywek.

</doc>
<doc id="1938677" url="https://pl.wikipedia.org/wiki?curid=1938677" title="Archibald Leitch">
Archibald Leitch

Archibald Leitch (ur. 27 kwietnia 1865 w Glasgow; zm. 25 kwietnia 1939) – szkocki architekt, który zaprojektował wiele stadionów w Wielkiej Brytanii i Irlandii. 
Leitch zaprojektował między innymi:

</doc>
<doc id="1938678" url="https://pl.wikipedia.org/wiki?curid=1938678" title="Egain forecasting">
Egain forecasting

Egain forecasting – metoda regulacji temperatury w ogrzewanych budynkach, polegająca na wyliczaniu zapotrzebowania na energię cieplną, która powinna być dostarczona do budynku w jednostce czasu. Dzięki wykorzystaniu danych o strukturze fizycznej budynku oraz danych meteorologicznych pochodzących z lokalnej prognozy pogody (temperatura zewnętrzna, siła i kierunek wiatru, a także nasłonecznienie), następuje wyliczenie zapotrzebowania na energię cieplną. W przypadku tradycyjnej regulacji temperatury w budynkach, pod uwagę brana jest jedynie aktualna temperatura zewnętrzna.
Podstawą opracowania metody Egain forecasting stał się w matematyczny model bilansu energetycznego (ENLOSS) opracowany przez profesora Rogera Taeslera ze Szwedzkiego Instytutu Meteorologiczno-Hydrologicznego we współpracy z Thorbjörnem Geiserem i Stefanem Berglundem. Dwaj ostatni pracują w firmie eGain Sweden AB. Metodę regulacji temperatury bazującą na prognozie pogody zaczęto stosować pod koniec lat 80. XX wieku.
Do roku 2010 włącznie, metoda przewidywania zapotrzebowania na energię cieplną została wdrożona w budynkach mieszkalnych oraz lokalach użytkowych o łącznej powierzchni około siedmiu milionów metrów kwadratowych. Dane szacunkowe wskazują, że redukcja przeciętnego rocznego zużycia energii cieplnej wynosi 10 – 15 kWh/m². Ponieważ metoda regulacji temperatury w oparciu o prognozę pogody zawiera informacje na temat przyszłego zapotrzebowania na ciepło, nie wyklucza stosowania innych metod podnoszących efektywność energetyczną i zawsze może stanowić rozwiązanie podstawowe.
eGain Forecasting w praktyce.
Praktyczne zastosowanie metody regulacji pogodowej polega na wykorzystaniu odbiornika prognozy pogody, który wysyła i odbiera dane pogodowe przy pomocy sieci GPRS lub GSM. Odbiornik prognozy pogody wpływa na pracę regulatora węzła cieplnego, który z kolei reguluje temperaturę w instalacji grzewczej w danym budynku.
Ostatnio wraz z odbiornikami prognozy pogody zaczęto stosować zdalne rejestratory klimatyczne. Rejestratory klimatyczne mierzą z dużą dokładnością temperaturę oraz wilgotność powietrza w pomieszczeniu, a zmierzone wartości przesyłają w czasie rzeczywistym do odbiorników prognozy pogody, z którymi są sprzężone. To przełomowe rozwiązanie techniczne oznacza dla użytkowników metody regulacji pogodowej jeszcze bardziej dokładny przegląd sytuacji oraz lepsze możliwości zarządzania energią.

</doc>
<doc id="1938679" url="https://pl.wikipedia.org/wiki?curid=1938679" title="Lista postaci serialu H2O – wystarczy kropla">
Lista postaci serialu H2O – wystarczy kropla

Poniżej znajduje się lista postaci występujących w serialu "H2O – wystarczy kropla".
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria:
Dialogi:
Dźwięk i montaż:
Kierownictwo produkcji:
Udział wzięli:
i inni
Piosenkę tytułową śpiewała: Katarzyna Łaska
Lektorzy:

</doc>
<doc id="1938681" url="https://pl.wikipedia.org/wiki?curid=1938681" title="Helvia Recina">
Helvia Recina

Helvia Recina lub Ricina - starożytne rzymskie miasto, obecnie stanowisko archeologiczne w dolinie rzeki Potenza w Marchii we Włoszech.
Historia.
Obecnie stanowisko archeologiczne znajduje się na terenie dzielnicy Villa Potenza w Maceracie. Przyjmuje się, iż miasto było zamieszkane przez italskich Picenów w III wieku p.n.e. Pozostałości teatru rzymskiego z II w. n.e. pozwalają przypuszczać, iż w tym okresie miasto było jak na owe czasy średnich rozmiarów, ale wciąż się rozwijało. Pierwszą pewną wiadomość historyczną o istnieniu miasta znajdujemy u Pliniusza Starszego w jego "Naturalis historia" z I w. n.e. Przez antyczną Ricinę przechodziła droga rzymska - Via Salaria Gallica.
W 205 Septymiusz Sewer wyniósł Recinę do rangi kolonii, zmieniając jej nazwę na Colonia Helvia Ricina Pertinax, na cześć swojego poprzednika imperatora Pertynaksa.
W III w. w mieście został zamordowany miejscowy biskup Flawiusz, czczony jako święty w Kościele katolickim 24 listopada na terenie Marchii Ankońskiej i Umbrii. W ten sposób wyznaczony został ważny etap w historii chrystianizacji miasta i okolicy.
W V i VI w. mieszkańcy Reciny zmuszeni zostali przez napadających na miasto Gotów do przeniesienia się na sąsiadujące z terenami zabudowanymi wzgórza. Dało to początek istniejących do dzisiaj miast: Macerata i Recanati.
Wykopaliska archeologiczne.
W 1938 archeolodzy odnaleźli i zbadali pozostałości starożytnego teatru o średnicy 71 m, mogącego pomieścić 2000 widzów. Budowla była prawdopodobnie ozdobiona płytami marmurowymi, które w okresie średniowiecza zostały użyte do dekoracji powstających w sąsiednich miastach budynków. W czasie wykoplaisk odnaleziono zdobiące go kapitele w stylu doryckim i korynckim. Wyróżniono następujące elementy tej rzymskiej budowli: orchestrę, caveę oraz proskenion z cegły, jak to przewidywały reguły klasycznego teatru rzymskiego.
Obok ruin teatru zachowały się fragmenty rzymskiej drogi, most na rzece Potenza, fragmenty zabudowy willowej z ozdabianymi mozaikami podłogami, akwedukt, termy, gimnazjon, budynek senatu i ateneum.

</doc>
<doc id="1938683" url="https://pl.wikipedia.org/wiki?curid=1938683" title="Colonia Helvia Ricina Pertinax">
Colonia Helvia Ricina Pertinax



</doc>
<doc id="1938684" url="https://pl.wikipedia.org/wiki?curid=1938684" title="Helvia Ricina Pertinax">
Helvia Ricina Pertinax



</doc>
<doc id="1938685" url="https://pl.wikipedia.org/wiki?curid=1938685" title="Helvia Ricina">
Helvia Ricina



</doc>
<doc id="1938688" url="https://pl.wikipedia.org/wiki?curid=1938688" title="Teleprompter">
Teleprompter



</doc>
<doc id="1938689" url="https://pl.wikipedia.org/wiki?curid=1938689" title="Helvia Recina Pertinax">
Helvia Recina Pertinax



</doc>
<doc id="1938690" url="https://pl.wikipedia.org/wiki?curid=1938690" title="Sanja Iveković">
Sanja Iveković

Sanja Iveković (ur. 1949 w Zagrzebiu) – chorwacka rzeźbiarka, fotograficzka, performerka.
W latach 1968–1971 studiowała grafikę na Akademii Sztuk Pięknych w Zagrzebiu. Od 1973 tworzy głównie wideo. Na jej twórczość składają się prace wykorzystujące różne media. Jej głównym przedmiotem zainteresowania artystycznego jest jej życie i ciało, w kontekście sytuacji kobiet we współczesnym społeczeństwie. Była jedną z pierwszych artystek z byłej Jugosławii określającej się jako artystka feministyczna. Wykłada w Center for Women's Studies w Zagrzebiu od początku powstania centrum w 1994 roku. Jest założycielem: Electra – The Women Arts Center w Zagrzebiu. Do jej najbardziej znanych prac należy performance "Triangle" z 1979 roku.

</doc>
<doc id="1938691" url="https://pl.wikipedia.org/wiki?curid=1938691" title="Służba Bezpieczeństwa">
Służba Bezpieczeństwa



</doc>
<doc id="1938693" url="https://pl.wikipedia.org/wiki?curid=1938693" title="Maria Jaszczuk">
Maria Jaszczuk



</doc>
<doc id="1938695" url="https://pl.wikipedia.org/wiki?curid=1938695" title="Mistrzostwa Świata w Biegach Przełajowych 2010 – bieg seniorów na 12 km">
Mistrzostwa Świata w Biegach Przełajowych 2010 – bieg seniorów na 12 km

Bieg przełajowy seniorów na 12 km – jedna z konkurencji rozegranych podczas 38. Mistrzostw Świata w Biegach Przełajowych, których areną był Leśny Park Kultury i Wypoczynku Myślęcinek w Bydgoszczy. Do rywalizacji zgłoszono 136 zawodników, którzy reprezentowali 39 państw. Biegacze mieli do pokonania sześć okrążeń trasy, z których każde liczyło 2 kilometry.

</doc>
<doc id="1938697" url="https://pl.wikipedia.org/wiki?curid=1938697" title="Johanna Westerdijk">
Johanna Westerdijk

Johanna Westerdijk (ur. 4 stycznia 1883 w Nieuwer-Amstel (obecnie część Amsterdamu), zm. 15 listopada 1961 w Baarn) – holenderska botanik, pierwsza kobieta, której nadano tytuł profesorski. Autorka licznych prac w dziedzinie fitopatologii.

</doc>
<doc id="1938701" url="https://pl.wikipedia.org/wiki?curid=1938701" title="Zaszków-Kolonia">
Zaszków-Kolonia

Zaszków-Kolonia – wieś w Polsce położona w województwie mazowieckim, w powiecie ostrowskim, w gminie Nur.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Apostoła w Nurze.
Historia wsi.
Przez wieki obszar współczesnej wsi Zaszków-Kolonia był częścią wsi Zaszków.
W pierwszej połowie XVI wieku powstał tu folwark, który istniał do początku XX wieku. Przeprowadzony w 1921 spis powszechny wykazał w folwarku 6 domów i 160 mieszkańców (w tym 9 Żydów). W 1929 właścicielem folwarku o powierzchni 468 ha był Józef Gromada.
Kryzys gospodarczy z przełomu lat 20. i 30. zmusił właściciela do wyprzedaży ziemi. Wkrótce powstało to około 20 gospodarstw, rozrzuconych po całej powierzchni folwarku, należących administracyjnie do wsi Zaszków.

</doc>
<doc id="1938702" url="https://pl.wikipedia.org/wiki?curid=1938702" title="Tekla Justyna Chopin">
Tekla Justyna Chopin

Tekla Justyna Chopin z domu Krzyżanowska (ur. przed 14 września 1782 w Długiem, zm. 1 października 1861 w Warszawie) – matka kompozytora Fryderyka Chopina, Izabeli Barcińskiej, pisarki Ludwiki Jędrzejewiczowej i Emilii Chopin.
Życiorys.
Była córką Jakuba Krzyżanowskiego i Antoniny Kołomińskiej. 14 września 1782 została ochrzczona w kościele parafialnym w Izbicy Kujawskiej. W młodości zamieszkała w dworku hrabiny Ludwiki Skarbkowej w Żelazowej Woli, gdzie zajmowała się domem. Jesienią 1802 poznała Mikołaja Chopina, guwernera dzieci hrabiny Skarbkowej. Chopina i Krzyżanowską łączyła wspólna pasja – muzyka. Justyna grała na fortepianie i śpiewała, zaś Mikołaj grywał na flecie i skrzypcach. 2 czerwca 1806 w kościele parafialnym Świętego Rocha w Brochowie Krzyżanowska została żoną Chopina. Hrabina Ludwika oddała młodej parze domek niedaleko dworku. Wkrótce małżonkowie przeprowadzili się do Warszawy. 6 kwietnia 1807 na świat przyszła pierworodna córka Chopinów, Ludwika. W lipcu 1807 małżonkowie wrócili do Żelazowej Woli. Tutaj 1 marca 1810 przyszedł na świat jedyny syn Justyny i Mikołaja, Fryderyk Chopin, późniejszy kompozytor. Wkrótce po narodzinach Fryderyka małżonkowie przenieśli się do Warszawy, gdzie przyszły na świat dwie córki Chopinów: 9 lipca 1811 urodziła się Izabela, zaś 20 listopada 1812 Emilia. 
Latem 1826 Justyna z dziećmi wyjechała do Dusznik-Zdroju na Dolnym Śląsku. Podróżowała wyłącznie z synem Fryderykiem, zaś jej córki podróżowały kilka dni wcześniej z zaprzyjaźnioną z Chopinami rodziną Skarbków. W lecie 1829 Justyna z mężem i dwiema córkami Ludwiką i Izabelą przebywała w Wielkopolsce. 15 sierpnia 1835 wraz z mężem przybyła do Karlsbadu, gdzie spotkała się z synem Fryderykiem, pierwszy i jedyny raz po jego wyjeździe z Polski. W 1844 Chopinowie mieszkali w kamienicy Barcińskich przy Nowym Świecie nr taryfy 1255 (obecnie nr 47), gdzie zmarł mąż Justyny, Mikołaj. 
Po śmierci męża Justyna rzadko opuszczała Warszawę. Nadal mieszkała wraz z córką Izabelą i jej rodziną, początkowo przy ul. Mazowieckiej nr taryfy 1347 (w domu na terenie większej posesji obejmującej obecne nr 12, 14, 16 i 18), a następnie w Pałacu Zamoyskich na Nowym Świecie nr taryfy 1245 (obecnie nr 67/69), przy rogu Świętokrzyskiej. W 1846 spędzała wakacje u niejakiej "pani Józefy", której tożsamość nie została ustalona w historiografii. Tekla Justyna z Krzyżanowskich Chopinowa zmarła 1 października 1861 w mieszkaniu Barcińskich na Nowym Świecie i została pochowana na cmentarzu Powązkowskim w Warszawie. Pierwotne miejsce pochówku Justyny i Mikołaja w katakumbach powązkowskich uległ zniszczeniu w czasie II wojny światowej. Pod koniec maja 1948 zwłoki Chopinów ekshumowano i przeniesiono do nowego grobu na tym samym cmentarzu (kwatera 9-4-8).

</doc>
<doc id="1938703" url="https://pl.wikipedia.org/wiki?curid=1938703" title="Haiduc-Sporting-USM Hînceşti">
Haiduc-Sporting-USM Hînceşti



</doc>
<doc id="1938704" url="https://pl.wikipedia.org/wiki?curid=1938704" title="Haiducul Sporting Hînceşti">
Haiducul Sporting Hînceşti



</doc>
<doc id="1938705" url="https://pl.wikipedia.org/wiki?curid=1938705" title="Haiduc Hînceşti">
Haiduc Hînceşti



</doc>
<doc id="1938707" url="https://pl.wikipedia.org/wiki?curid=1938707" title="Kike Elomaa">
Kike Elomaa

Kike Elomaa, właśc. Ritva Tuulikki Elomaa (ur. 25 lipca 1955 w Lokalahti) − fińska kulturystka, piosenkarka popowa i polityk, posłanka do Eduskunty.
Życiorys.
Z wykształcenia technik elektroradiolog, kształciła się w szkole pielęgniarstwa w Helsinkach. Do połowy lat 90. pracowała w szpitalach w Helsinkach i Turku.
Trenowała przez pewien czas kulturystykę, osiągając największe sukcesy na początku lat 80. W 1981 w Filadelfii zwyciężyła w zawodach kulturystycznych Ms. Olympia, zdobywając tytuł mistrzyni świata zawodowców. Do 2000 pozostała jedyną kulturystką spoza Stanów Zjednoczonych, która zwyciężyła w tych zawodach. W 1983 zakończyła karierę sportową. W 2001 została włączona do IFBB Hall of Fame. W latach 80. zajęła się profesjonalnym śpiewaniem, nagrywając w trakcie kariery kilka albumów.
Zaangażowała się później w działalność polityczną w ramach prawicowego ugrupowania Perussuomalaiset. Z jego ramienia w 2011 i 2015 była wybierana na deputowaną do Eduskunty. W czerwcu 2017 przyłączyła się do grupy parlamentarzystów partii, którzy utworzyli rozłamową frakcję Nowa Alternatywa. Jeszcze w tym samym miesiącu powróciła jednak do Perussuomalaiset. W wyborach w 2019 z powodzeniem ubiegała się o poselską reelekcję.

</doc>
<doc id="1938713" url="https://pl.wikipedia.org/wiki?curid=1938713" title="Stożek tętniczy">
Stożek tętniczy

Stożek tętniczy – element układu krwionośnego u niższych kręgowców.
U człowieka stożkiem tętniczym nazywamy drogę odpływu krwi odtlenowanej z prawej komory do pnia płucnego. Od pozostałej części komory odgradza go grzebień nadkomorowy. Tę nazwę nosi również droga odpływu krwi z lewej komory do aorty.
Ryby.
U ryb spodoustnych intensywnie kurczący się stożek tętniczy znajduje się między komorą serca a tętnicą skrzelową.
Płazy.
U płazów stożek tętniczy stanowi początkowy odcinek tętnicy przechodzącej w pień płucny. W stożku tętniczym płazów występuje zastawka spiralna odpowiednio kierująca strumień krwi.

</doc>
<doc id="1938717" url="https://pl.wikipedia.org/wiki?curid=1938717" title="Kazallu">
Kazallu



</doc>
<doc id="1938718" url="https://pl.wikipedia.org/wiki?curid=1938718" title="Georg Niedermeier">
Georg Niedermeier

Georg Niedermeier (ur. 26 lutego 1986 w Monachium) – niemiecki piłkarz występujący na pozycji środkowego obrońcy w VfB Stuttgart.
Kariera.
Niedermeier występował w zespole SC Bogenhausen, a od 1995 roku grał w Bayernie Monachium. 18 października 2003 roku zadebiutował w rezerwach Bayernu Monachium w meczu z FC Augsburg. W drugim zespole Bayernu występował do 2009 roku. W tym czasie rozegrał tam 86 spotkań.
30 stycznia 2009 roku został wypożyczony do czerwca 2010 roku do VfB Stuttgart. W zespole tym zadebiutował 1 marca w spotkaniu z Karlsruher SC. 11 lutego 2010 roku Niedermeier podpisał kontrakt z VfB Stuttgart do 2014 roku.

</doc>
<doc id="1938721" url="https://pl.wikipedia.org/wiki?curid=1938721" title="Skład osocza">
Skład osocza



</doc>
<doc id="1938724" url="https://pl.wikipedia.org/wiki?curid=1938724" title="USS Stewart (DE-238)">
USS Stewart (DE-238)

USS Stewart (DE–238) – niszczyciel eskortowy typu "Edsall", trzeci okręt US Navy noszący tę nazwę. Został tak nazwany na cześć kontradmirała Charlesa Stewarta (28 lipca 1778-6 listopada 1869), który dowodził USS „Constitution” podczas wojny w 1812 roku. USS „Stewart” jest jednym z dwóch zachowanych niszczycieli eskortowych US Navy i jedynym z przedstawicieli swojego typu. Obecnie okręt-muzeum w Galveston w stanie Teksas.

</doc>
<doc id="1938725" url="https://pl.wikipedia.org/wiki?curid=1938725" title="Unisport-Auto Kiszyniów">
Unisport-Auto Kiszyniów

Unisport-Auto Kiszyniów (mołd. Fotbal Club Unisport-Auto Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Chronologia nazw:
Drużyna piłkarska Amocom Kiszyniów została założona w mieście Kiszyniów w 1991.
Po uzyskaniu niepodległości Mołdawii w 1992 debiutował w Wyższej Ligi Mołdawii. W 1994 zmienił nazwę na Sportul Studentesc Kiszyniów. W 1996 odbyła się fuzja z klubami Universul Truseni i Bucuria Kiszyniów. Nowo powstały klub przyjął nazwę Unisport Kiszyniów. Po zakończeniu sezonu 1998/99 zajął przedostatnie 9 miejsce w Divizia Naţională, ale w barażach utrzymał się w lidze. Potem połączył się z klubem Nistru Otaci i z nową nazwą Nistru-Unisport Otaci startował w sezonie 1999/2000 w Divizia Naţională. Po zakończeniu sezonu klub postanowił anulować fuzję i był zmuszony nowy sezon rozpocząć w Divizia A. W 2002 zmienił nazwę na Unisport-Auto Kiszyniów, a w 2003 zdobył ponownie awans do Divizia Naţională. W sezonie 2004/05 zajął przedostatnie 7 miejsce, ale w barażach nie utrzymał się przed spadkiem. Przed startem nowego sezonu został rozwiązany.

</doc>
<doc id="1938726" url="https://pl.wikipedia.org/wiki?curid=1938726" title="Generator magnetogazodynamiczny">
Generator magnetogazodynamiczny



</doc>
<doc id="1938742" url="https://pl.wikipedia.org/wiki?curid=1938742" title="Unisport Kiszyniów">
Unisport Kiszyniów



</doc>
<doc id="1938743" url="https://pl.wikipedia.org/wiki?curid=1938743" title="Jan Babicz">
Jan Babicz

Jan Babicz (ur. 29 października 1869 w Niedźwiadzie, zm. 18 maja 1924 tamże) – polski polityk ludowy i samorządowiec, publicysta, poseł na Sejm Ustawodawczy.
Życiorys.
Jan Babicz urodził się w rodzinie chłopskiej – Wojciecha i Katarzyny z domu Mądro w Niedźwiadzie. Zdobył wykształcenie na poziomie szkoły ludowej. Jego żoną była Wiktoria z domu Rusin. Służył w armii austriackiej w tym przez 3 lata podczas I wojny światowej na obszarze Wołynia, Rumunii i Siedmiogrodu. Od 1896 działał w ruchu ludowym, wchodził w skład licznych organizacji chłopskich między innymi do Mleczarni Spółkowej, Ligi Pomocy Przemysłowej, zasiadał w Zarządzie Głównym Towarzystwa Kółek Rolniczych w Galicji. Od 1900 piastował funkcję członka Wydziału Rady Naczelnej Stronnictwa Ludowego, zaś w latach 1903–1908 był członkiem Rady Naczelnej tej partii (działającej już pod nazwą PSL). Babicza kojarzono z tak zwaną frondą lwowską w PSL, która w 1911 wyodrębniła się z tej partii i utworzyła PSL – Zjednoczenie Niezawisłych Ludowców, Babicz był na krótko zastępcą przewodniczącego Rady Ludowej tego Zjednoczenia, a od września 1913 jej prezesem. Po włączeniu PSL – Zjednoczenia Niezawisłych Ludowców do PSL „Piast” został wiceprezesem Naczelnej Rady Ludowej „Piasta”.
W trakcie swojej kariery politycznej zasiadał także w organach samorządu terytorialnego: Radzie Gminnej w Niedźwiadzie i Radzie Powiatowej w Ropczycach.
Był członkiem Powiatowego Komitetu Narodowego (PKN) w Ropczycach, który po rozbrojeniu austriackiego oddziału i wywieszeniu polskiej flagi na gmachu magistratu ukonstytuował się i przejął władzę z rąk Austriaków.
Do Sejmu Ustawodawczego został wybrany w okręgu nr 43 (Rzeszów) z listy PSL „Piast”. Uczestniczył w pracach komisji robót publicznych i przemysłowo-handlowej.
Od 1922 zasiadał w Zarządzie Głównym Małopolskiego Towarzystwa Rolniczego i pełnił funkcję prezesa Okręgowego Towarzystwa Rolniczego w Ropczycach. W 1923 opuścił PSL „Piast” i wraz z Janem Dąbskim założył PSL „Jedność Ludową”, przez kilka miesięcy 1923 roku był członkiem Zarządu Głównego tej organizacji.
Publicystyka.
Babicz był płodnym publicystą prasy chłopskiej, publikował między innymi w „Gazecie Ludowej”, „Przyjacielu Ludu”, „Piaście” i „Przewodniku Kółek Rolniczych”.
Za swój debiut publicystyczny Babicz uznawał polityczny tekst pt. „Śpiący rycerze”, opublikowany na pierwszej stronie ”Przyjaciela Ludu”, 17 stycznia 1903 roku. Artykuł był alegoryczną odezwą, osnutą na kanwie lokalnej legendy o śpiących w Tatrach rycerzach. Babicz porównał nieświadomych jeszcze społecznie włościan do śpiących rycerzy, wojska zaklętego na koniach od czasów Kazimierza Wielkiego. Obudzenie rycerzy, czyli włościan nastąpi z chwilą uzyskania szerszej świadomości narodowej i społecznej przez chłopów, którzy „nie wiedzą kto rządzi, kto uchwala uchwały, czemu taka sól droga (…). To są widzicie – ci żołnierze śpiący, bo nie wiedzą, co się teraz w kraju dzieje, nie wiedzą, czego nam brakuje i całemu narodowi. Taki nie wie, że Moskal nas prześladuje, Prusak pacierza po polsku nie da mówić, nie wie co to jest konstytucja i na co to ludzie robili powstania. Kto nie zna historii 48-go roku, kto nie zna znaczenia wyborów i historii Polski, ten jest rycerzem śpiącym”.

</doc>
<doc id="1938744" url="https://pl.wikipedia.org/wiki?curid=1938744" title="Sportul Studentesc Kiszyniów">
Sportul Studentesc Kiszyniów



</doc>
<doc id="1938745" url="https://pl.wikipedia.org/wiki?curid=1938745" title="Amocom Kiszyniów">
Amocom Kiszyniów



</doc>
<doc id="1938746" url="https://pl.wikipedia.org/wiki?curid=1938746" title="Rokstarr">
Rokstarr

Rokstarr – drugi studyjny album brytyjskiego muzyka Taio Cruza. Został on wydany 12 października 2009.
Album miał pierwotnie nosić nazwę "T.W.O. (This Way Out)"

</doc>
<doc id="1938747" url="https://pl.wikipedia.org/wiki?curid=1938747" title="Elisabeth Kirchler">
Elisabeth Kirchler

Elisabeth Kirchler (ur. 17 listopada 1963 w Lanersbach) – austriacka narciarka alpejska, wicemistrzyni świata.
Kariera.
Pierwsze punkty do klasyfikacji generalnej Pucharu Świata wywalczyła 8 stycznia 1981 roku w Pfronten, zajmując jedenaste miejsce w zjeździe. Na podium zawodów tego cyklu po raz pierwszy stanęła 6 marca 1981 roku w Aspen, wygrywając rywalizację w tej samej konkurencji. W zawodach tych wyprzedziła Regine Mösenlechner z RFN i Cindy Nelson z USA. Łącznie 13 razy stawała na podium zawodów pucharowych, odnosząc przy tym kolejne trzy zwycięstwa: 8 grudnia 1982 roku w Val d’Isère była najlepsza w kombinacji, a 22 stycznia 1983 roku w Megève i 21 grudnia 1984 roku w Santa Caterina triumfowała w zjazdach. Najlepsze wyniki osiągnęła w sezonie 1982/1983, kiedy zajęła czwarte miejsce w klasyfikacji generalnej, w klasyfikacji kombinacji była druga, a w klasyfikacji zjazdu zajęła trzecie miejsce.
W 1985 roku wystartowała na mistrzostwach świata w Bormio, gdzie wywalczyła srebrny medal w gigancie. Rozdzieliła tam na podium dwie reprezentantki USA: Diann Roffe i Evę Twardokens. Był to jej jedyny medal wywalczony na międzynarodowej imprezie tej rangi. Była też między innymi szósta w zjeździe i ósma w gigancie na rozgrywanych trzy lata wcześniej mistrzostwach świata w Schladming. W 1984 roku wystartowała na igrzyskach olimpijskich w Sarajewie, gdzie była dziewiąta w zjeździe, a rywalizacji w gigancie nie ukończyła. Brała też udział w igrzyskach w Calgary w 1988 roku, zajmując ósmą pozycję w zjeździe i piętnastą w supergigancie.
W 1989 roku zakończyła karierę.

</doc>
<doc id="1938748" url="https://pl.wikipedia.org/wiki?curid=1938748" title="Ulica Smolna w Warszawie">
Ulica Smolna w Warszawie

Smolna – ulica w warszawskiej dzielnicy Śródmieście.
Przebieg.
Opisując jej przebieg zgodnie z rosnącymi numerami posesji, dzisiejsza ulica Smolna zaczyna swój bieg w postaci deptaku w parku Karola Beyera, na przedłużeniu ulicy Czerwonego Krzyża. Znajdują się tu budynki o adresach Smolna 4 i 6. Następnie, schodami wznosi się na skarpę w pobliżu zachodniego wejścia do przystanku kolejowego Warszawa Powiśle. Przed stacją Warszawa Powiśle mija parking i odnogę w lewo dochodzącą do Alei Jerozolimskich, po czym przybiera kształt brukowanej ulicy, biegnącej równolegle do Alei Jerozolimskich, z odnogami w kierunku ul. Foksal, kończąc swój bieg na skrzyżowaniu z Nowym Światem w pobliżu ronda gen. Ch. de Gaulle’a. Na tym odcinku ulica jest jednokierunkowa, w kierunku wschodnim (malejących numerów posesji).
Historia.
Zmiany przebiegu.
Tradycyjnie ulicę opisywano jako zbiegającą w dół od Nowego Światu. W XVIII wieku był to trakt schodzący ze skarpy wśród ogrodów w coraz głębszym wąwozie i tuż pod skarpą skręcający na południe. Przez pewien czas po skarpie do górnej części wiodły drewniane schody. Jako ulica, Smolna otrzymała nazwę w 1771 roku – bądź od nazwiska właścicieli gruntów, Smółków lub Smółkowskich, bądź od zlokalizowanego przy niej magazynu smoły. W XVIII wieku ulica miała 840 metrów długości. Ulicę zabudowano w XIX wieku, a w 1870 roku wyodrębniono ul. Smolną Górną i ul. Smolną Dolną. "Bieg swój rozpoczynała w górnej części miasta, od Nowego Światu podążała równolegle do późniejszej Alei Jerozolimskiej, a następnie skręcając pod kątem prostym, kończyła się u zbiegu ulic Książęcej, Rozbrat i Czerniakowskiej". Tuż po skręcie na południe krzyżowała się z aleją 3 Maja i dalej biegła tuż pod skarpą wzdłuż zabudowań fabryk rządowych, a później Zakładów „Lilpop, Rau i Loewenstein” (Smolna 2 po lewej stronie; po prawej stronie stała tu jedynie kamienica pod adresem Smolna 3) poniżej zabudowań szpitala św. Łazarza w parku „Na Książęcem” po prawej stronie, dochodząc do ulicy Książęcej w jej dolnym odcinku, w pobliżu skrzyżowania z ulicą Rozbrat, tuż przy parkowym stawie.
Pod koniec XIX wieku w górnym odcinku Smolnej stworzono krótką odnogę w kierunku ulicy Foksal, którą nazwano ulicą Wysoką. Jeszcze przed I wojną światową uznano ją za część ulicy Smolnej i ujednolicono numerację. Nazwa wywarła jednak trwały wpływ, gdyż okoliczni mieszkańcy fragment ten nazywali „Wysoką Smolną”.
W 1914 roku otworzono wiadukt mostu Poniatowskiego i podniesiono poziom Alei Jerozolimskich. Te działania oddzieliły od siebie dwa fragmenty Smolnej. Ulica została skrócona i straciła znaczenie komunikacyjne.
Smolna Górna w trochę zmienionym kształcie istnieje do dziś. Administracyjnie należą do niej również nieliczne budynki w parku Karola Beyera. Smolna Dolna, oddzielona skarpą wiślaną, znajdowała się na Powiślu, a jej śladem są dwa wspomniane budynki (Smolna 4 i 6) w parku Beyera (po północnej stronie Alei Jerozolimskich) oraz chodnik w Parku Marszałka Edwarda Rydza-Śmigłego (między Alejami Jerozolimskimi i ul. Książęcą).
Dzieje ulicy.
W XVIII wieku Smolna była mało zabudowana i nie miała bruku (dolna jej część nie była utwardzona przez większą część XIX wieku). Przy Nowym Świecie znajdował się obszerny, drewniany dwór, a w dolnej części kilka domów.
Na początku XIX wieku w miejscu drewnianego dworu Wojciech Kiciński wystawił murowaną trzypiętrową kamienicę, zaprojektowaną przez Antonia Corazziego. Był to w tym czasie najwyższy warszawski budynek. Po przeciwnej stronie kasztelan Ksawery Lewicki zbudował pałac, który potem stał się własnością Branickich. W dolnym odcinku Smolnej w 1817 roku powstała Rządowa Fabryka Dywanów i Kobierców, a w 1826 roku Rządowa Fabryka Machin Żelaznych. Nowoczesne maszyny wykorzystywane w drugiej z nich stanowiły w tamtych czasach atrakcję turystyczną. Inne posesje przy ulicy Smolnej były zaniedbane, a ich granice niewidoczne. Dlatego w roku 1858 Magistrat opracował plan regulacji ulicy Smolnej. Na Smolnej Górnej położono bruk i zaczęto budować kamienice. W 1870 roku powstał Instytut Oftalmiczny (najbliższy skarpy budynek przy ulicy: Smolna 8) zaprojektowany przez Henryka Marconiego (spalony podczas powstania warszawskiego). Ten wysoki renesansowy gmach miał bardzo nowoczesne wyposażenie.
Na początku XX wieku nastąpiła intensywna zabudowa górnej części Smolnej. Zmieniła się ona w elegancką, wielkomiejską ulicę. Większość domów była dziełem architektów Konstantego Wojciechowskiego (kamienice pod nr 23 i 25) i Bronisława Brochwicza-Rogoyskiego (szereg kamienic należących do Branickich pod nr 32–40), zaś dom pod nr 17 o modernistycznej fasadzie projektował Juliusz Nagórski. Mieszkania były ładne i świetnie nasłonecznione. W tym czasie przy Smolnej 30 powstało też gimnazjum generała Pawła Chrzanowskiego (dzisiejsze liceum im. Jana Zamoyskiego).
W czasie powstania warszawskiego ul. Smolna nie została obsadzona przez powstańców. Jednak 3 sierpnia, po ostrzelaniu przez nieznany oddział z wysokości południowej strony ul. Smolnej samochodu przed Muzeum Narodowym, Niemcy spalili niemal całą ulicę.
Po wojnie odbudowano część domów, a na części terenu urządzono zieleniec. W 1955 roku zaś na ul. Smolnej wyburzono większość domów o numerach nieparzystych (z wyjątkiem dwóch: Smolnej 11 i 13), aby zapewnić dużo miejsca na manifestację z okazji Światowego Festiwalu Młodzieży i Studentów. Na powstałym w ten sposób terenie powstał skwer.
Historia kamienic.
Na przełomie XIX/XX wieku nastąpił stopniowy rozwój infrastruktury otoczenia. Po nieparzystej stronie ulicy powstały liczne budowle nadające jej charakter wielkomiejski. Niektóre z domów prezentowały się bardzo okazale, posiadały od frontu oryginalne otwarte dziedzińce. W budynku pod numerem 25 na trzech piętrach znajdowały się sześciopokojowe mieszkania, również poselstwo Szwajcarii (1925-1938), na czwartym zaś pokoje kawalerskie. Dom zaopatrzony został w wodociągi ze zbiornikami na poddaszu, w rury gazowe, w zlewy i w kanalizację. Największy udział w nadaniu nowoczesnego kształtu ulicy Smolnej miał architekt Konstanty Wojciechowski.
Architektura stopniowo rozwijała się, powstawały budynki w stylu wczesnomodernistycznym z ozdobną dekoracją neorokokową oraz zwykłe, nie wyróżniające się spośród innych, kamienice. Obecnie lokatorzy kamienic korzystają ze skromnych wejść od ulicy Smolnej, natomiast wielkie, ozdobne wejścia frontowe są zamknięte ze względu na bezpieczeństwo mieszkańców oraz z powodów sanitarno-higienicznych (sąsiedztwo pubów i restauracji). W posesji o numerze 9, projektu Emila Falkowskiego, powstała pierwsza fabryka aparatów telefonicznych B. Petscha.
W latach 80. XIX wieku pod numerem 5 powstała oryginalna rezydencja zaprojektowana przez Karola Kozłowskiego. Był to niespotykany piętrowy pałacyk z tarasem i ogródkiem, na rogu ulicy Smolnej i Alei Jerozolimskich budynek ten miał zaokrąglony narożnik. Niestety po wojnie budynek ten został zburzony.
Po parzystej stronie ulicy Smolnej architekt Bronisław Brochwicz-Rogoyski wydzielił sześć placów z frontami od Smolnej, z których cztery środkowe były nieco mniejsze. Cztery kamienice o numerach 32-38 realizowały pomysłową koncepcję dwóch par domów będących swoim lustrzanym odbiciem. Ich fasady nieco różniły się detalami, natomiast wnętrza stanowiły tą samą kopię. Cechą charakterystyczną tych budynków było pokrycie fasad okładziną ceramiczną. Kamienice te należały do rodziny Branickich, podobnie jak piąty dom o numerze 40, wyróżniający się bogactwem ozdób, gdyż miał być zajmowany przez samego hrabiego.
W latach 80. XIX wieku Witold Lanci zaprojektował trzypiętrowy dom narożny za gimnazjum Pawła Chrzanowskiego (obecnie liceum im. Jana Zamoyskiego). Najbardziej wyróżniał się narożny budynek z numerem 14. Posiadał on charakterystyczne wieżowe zwieńczenie. W kolejnych latach dokonywano stopniowych zmian powstałych już budynków, co wpłynęło na zanik unikalności ich pierwotnego wyglądu.
Najwięcej zmian w wyglądzie ulicy dokonało się po jej prawej stronie, m.in. do numeru 9 dostawiono „dobudówkę”, w której niegdyś mieściła się kawiarenka Rarytas. Obecnie na miejscu domów o numerach od 17 do 25 znajduje się niewielki plac z alejkami, przy których stoją ozdobne latarnie.

</doc>
<doc id="1938750" url="https://pl.wikipedia.org/wiki?curid=1938750" title="Carlo Magini">
Carlo Magini

Carlo Magini (ur. 1720 w Fano, w regionie Marche, zm. 1806 tamże) – włoski malarz, specjalizujący się w malarstwie portretowym i martwych naturach.
Niektóre obrazy podpisywał w języku francuskim: „Charles Magini-peintre-Fano”
Niektóre obrazy Maginiego przypisywano mylnie Paolo Antonio Barbieriemu (1603–1649) i innym dawnym mistrzom. 
W zbiorach Muzeum Narodowego w Warszawie znajduje się jego obraz zatytułowany „Martwa natura z wazą”.

</doc>
<doc id="1938752" url="https://pl.wikipedia.org/wiki?curid=1938752" title="Plac Maxa Borna we Wrocławiu">
Plac Maxa Borna we Wrocławiu

Plac Maxa Borna, plac Maksa Borna – jeden z placów Wrocławia, położony w centrum miasta, na osiedlu Nadodrze. Upamiętnia niemieckiego fizyka, noblistę Maksa Borna.
Plac od zachodu i południa ograniczony jest zakolem koryta Odry, od północy ulicą Dubois i Mieszczańską (na tym odcinku niezabudowanymi). Od wschodu zamyka go kilka budynków: niepubliczna przychodnia oraz jeden nowy blok mieszkalny (z wejściem od Cybulskiego). W 2009 i 2010 centralna część placu jest ogrodzona i zajęta przez parking samochodowy. Na plac wychodzi tylko jedna ulica – Wojciecha Cybulskiego. Plac posiada nawierzchnię wykonaną z granitowej kostki brukowej, część placu przykryta jest trawnikami.
Historia.
Do schyłku XVIII wieku na terenie obecnego placu znajdowały się ogrody i tereny zielone, według niektórych źródeł również strzelnica bractwa kurkowego istniejąca tu od XVI w aż do 1772 roku. W czasie rozbudowy fortyfikacji wokół Wrocławia (od 1772) rejon ten wchodził w skład fortyfikacji "Schiesswerder-Schanze". Po zburzeniu umocnień wokół miasta (w 1807 i latach późniejszych) na terenie obecnego placu zbudowano duże magazyny soli (widoczne na planach z 1831 i 1853, istniejące do 1870) i wytyczono ulicę "Salzgasse" (dzisiejsza Cybulskiego), która dochodziła tu do Odry, a jej odgałęzienie – krótki końcowy odcinek skręcający na północ – obramiał magazyny od wschodu. Odcinek ten, będący dziś wschodnim krańcem placu Borna, około 1875 wydzielono z "Salzgasse" i włączono do "Schiesswerder Strasse" (dziś Kurkowej). Zachodni, nadbrzeżny kraniec dzisiejszego placu stanowiła "Wilhelmsufer" („nabrzeże Wilhelma”, od imienia cesarza Wilhelma I), biegnąca wzdłuż Odry i widoczna na planie z 1875. Wkrótce potem cały rejon został zabudowany czteropiętrowymi kamienicami czynszowymi, co jest widoczne na pocztówkach z epoki i na planach miasta. Około 1936 zbudowano wedle projektu Rudolfa Kühna utrzymany zasadniczo w formach modernistycznych ze wpływami reprezentacyjnej architektury III Rzeszy istniejący do dziś ciąg budynków użyteczności publicznej między Cybulskiego a Odrą, obejmujący również duży, istniejący do dziś, gmach przy placu Borna. W ciągu tym, do roku 1945 znajdował się urząd pracy "Arbeitsamt" – urząd skarbowy i celny. W czasie oblężenia Wrocławia w 1945 ciąg ten nie uległ zburzeniu, natomiast pozostała zabudowa na terenie wyznaczonym przez plac, leżąca bliżej "Wilhembrücke" (Mostu Mieszczańskiego), była zniszczona w bardzo znacznym procencie (65-100%) i została w późniejszych latach rozebrana, co doprowadziło do powstania nienazwanego wówczas placu. Dawne "Wilhelmsufer" przemianowano na Wybrzeże Zawiszy Czarnego. W 1956 na miejscu ulicy Wybrzeże Zawiszy Czarnego, zachodniego krańca ulicy Cybulskiego, dochodzącego do Odry, południowego krańca ulicy Kurkowej i dawnych budynków leżących między nimi, oficjalnie powstał plac, nazwany imieniem Dąbrowszczaków, pod którą nazwą funkcjonował do końca 1 stycznia 1992 roku, kiedy zyskał obecne miano. Wychodzącą na plac część wspomnianego wyżej ciągu z 1936 objął w 1948 r. Komitet Wojewódzki PZPR, który mieścił się tu do 1989 roku. Następnie budynek przejął Uniwersytet Wrocławski, przeznaczając go na potrzeby Instytutów Fizyki Teoretycznej i Doświadczalnej oraz Instytutu Nauk Geologicznych. W 1996 r. ukończono dobudowany do przedwojennego kompleksu postmodernistyczny gmach ze szklaną rotundą mieszczący biblioteki naukowe fizyki i geologii, duże audytorium i stołówkę akademicką, całość projektu Ewy Frankiewicz.

</doc>
<doc id="1938754" url="https://pl.wikipedia.org/wiki?curid=1938754" title="Bullingdon Club">
Bullingdon Club



</doc>
<doc id="1938755" url="https://pl.wikipedia.org/wiki?curid=1938755" title="Aleksandra Popławska (aktorka)">
Aleksandra Popławska (aktorka)

Aleksandra Popławska (ur. 17 marca 1976 w Zabrzu) – polska aktorka.
Życiorys.
Absolwentka wrocławskiego Wydziału Aktorskiego krakowskiej PWST (2000). Aktorka TR Warszawa w latach 2000–2007 i od 1 sierpnia 2018 roku.
Życie prywatne.
Jej młodszą siostrą jest Magdalena Popławska, również aktorka. Jej partnerem życiowym jest aktor Marek Kalita, mają córkę Antoninę.

</doc>
<doc id="1938758" url="https://pl.wikipedia.org/wiki?curid=1938758" title="Klub Bullingdonu">
Klub Bullingdonu



</doc>
<doc id="1938760" url="https://pl.wikipedia.org/wiki?curid=1938760" title="Corona 87">
Corona 87

Corona 87 – amerykański satelita rozpoznawczy do wykonywania zdjęć powierzchni Ziemi. Dwunasty statek serii KeyHole-4A tajnego programu CORONA. Misja powiodła się częściowo. W drugiej połowie czasu trwania misji orbita statku stała się niestabilna, co wymusiło wcześniejszy powrót kapsuł na Ziemię. Kapsułę nr 1 (SRV 651) przechwycono w powietrzu nad Oceanem Spokojnym 20 października 1964. Kapsułę nr 2 wyłowiono z Pacyfiku 23 października.

</doc>
<doc id="1938762" url="https://pl.wikipedia.org/wiki?curid=1938762" title="Pojmanie Chrystusa (obraz Caravaggia)">
Pojmanie Chrystusa (obraz Caravaggia)

Pojmanie Chrystusa (znany również jako Pocałunek Judasza) – obraz olejny namalowany przez włoskiego artystę barokowego Caravaggia.
Proweniencja.
Obraz powstał w 1602 roku podczas pobytu artysty w Rzymie, w pałacu kardynała Ciriaca Mattei, który był zleceniodawcą kilku innych obrazów Caravaggia, m.in. "Wieczerzy w Emmaus". Hipotezę tę potwierdza dokument odnaleziony w archiwach rodziny Mattei przez dwie studentki Uniwersytetu w Rzymie, Francescę Cappelletti i Laurę Testa. Dotyczył on płatności za obraz i był przechowywany w piwnicy pałacu w niewielkiej miejscowości Recanati. Za pomysłodawcę tematu i układu płótna uchodzi brat Ciriaca, kardynał Gerolamo Mattei.
Płótno zaginęło już w XVIII wieku i przez kolejne stulecia nie było o nim żadnych wzmianek. Dopiero w 1993 zostało odnalezione na ścianie jadalni klasztoru jezuitów; odkrywcą był Sergio Benedetti, włoski historyk sztuki pracujący w Irlandii w National Gallery of Ireland. Później udało się prześledzić losy obrazu, który do początku XIX wieku znajdował się w zbiorach rodziny Mattei. Z czasem zapomniano jego autora i uważano go za kopię pędzla holenderskiego caravaggionisty Gerrita van Honthorsta. W 1802 obraz został sprzedany Williamowi Hamiltonowi Nisbetowi, który umieścił go w swoim domu w Szkocji. Po 1921 właścicielką dzieła została irlandzka lekarka Marie Lea-Wilson, która po zamordowaniu przez bojowników IRA jej męża, podarowała obraz jezuitom z Dublina w podziękowaniu za wsparcie. Pokryte wielowiekowym brudem i pożółkłym lakierem "Pojmanie Chrystusa" wisiało w jadalni zakonników przez 60 lat (1930–1990). Dopiero gruntowna konserwacja w latach 90. XX wieku pozwoliła rozwiać wątpliwości co do autorstwa. Obecnie atrybucja dzieła nie jest kwestionowana. Obraz pozostaje własnością jezuitów, jednak stale eksponowany jest w National Gallery of Ireland.
Znanych jest kilka wersji dzieła, z których jedna, przechowywana w Muzeum Sztuki Zachodu i Wschodu w Odessie, uważana była za autorską kopię. Obraz z Odessy został utracony w 2008 roku, gdy stał się łupem złodziei. 28 czerwca 2010 roku odzyskano dzieło w Berlinie, gdzie złodzieje: trzech Ukraińców i Rosjanin usiłowali sprzedać obraz.
Opis obrazu.
Caravaggio przedstawił opisaną w Nowym Testamencie scenę pojmania Jezusa Chrystusa w Ogrójcu. Było to miejsce w Jerozolimie, w którym Jezus przebywał na czuwaniu modlitewnym razem z Apostołami, w wieczór przed pojmaniem.
Obraz jest bardzo ciemny, posiada czarne tło bez jakichkolwiek szczegółów. Obok czerni dominują głębokie odcienie czerwieni, poprzecinane refleksami odbitego światła. Kompozycja jest zwarta i dynamiczna, autor ciasno umieścił siedem postaci, ukazując jedynie trzy czwarte ich sylwetek. Całość oświetlona jest silnym strumieniem światła z niewidocznego źródła, które uwydatnia tylko najistotniejsze detale. "Pojmanie Chrystusa" to klasyczny przykład techniki chiaroscuro, preferowanej przez malarza.
Uwaga widza koncentruje się na postaciach Jezusa i Judasza Iskarioty. Chrystus jest spokojny i obojętny, jedynie dramatycznie załamane palce złożonych do modlitwy rąk świadczą o napięciu i wewnętrznych emocjach. Judasz gwałtownie popycha Zbawiciela, starając się pocałować Go w policzek, by tym samym dać znać żołnierzom, kogo mają zatrzymać. Artysta nie ukrywa swojej niechęci do Judasza, przedstawia go jako człowieka o odpychającej, plebejskiej fizjonomii, podkreśla jego gwałtowność i determinację, akcentuje chciwość i zaślepienie. Nad głowami Jezusa i Judasza widoczny jest fragment czerwonego płaszcza, którego kolor jednoznacznie przypomina o zbliżającym się męczeństwie.
Z prawej strony Caravaggio przedstawił trzech anonimowych żołnierzy; są oni zakuci w czarne zbroje i zdecydowanie wyciągają ręce, by zatrzymać więźnia. Pomiędzy nimi, z tyłu, widoczna jest twarz młodzieńca, ciekawie przyglądającego się scenie i starającego się oświetlić ją nikłym światłem lampy. Według tradycji to autoportret autora.
Scenę uzupełnia samotna postać uciekającego ucznia. Ostatni z towarzyszących Jezusowi Apostołów pochwycony za płaszcz krzyczy z przerażenia. Jedna z jego uniesionych rąk ma dramatycznie rozpostarte palce, druga ręka znika za ramą obrazu, co podkreśla dynamikę sceny. W postaci uciekającego ucznia, którego połeć czerwonego płaszcza powiewa nad głowami Chrystusa i Judasza, Caravaggio prawdopodobnie przedstawił św. Jana, postać może też jednak przedstawiać św. Marka.
Interpretacje i nawiązania.
Motyw pojmania Jezusa, a szczególnie pocałunku Judasza, pojawiał się w ikonografii chrześcijańskiej od średniowiecza. Malowali go Giotto i Cimabue, znane są obrazy Hieronima Boscha i Hansa Holbeina (młodszego) oraz grafiki Albrechta Dürera. Również następcy Caravaggia sięgali po ten temat m.in. Gerard Douffet i Matthias Stomer.
Nowatorstwo Caravaggia najbardziej dotyczy technicznej strony wykonania, opartej na skrajnie ostrym wykorzystaniu efektów światłocieniowych. Również typowy dla Caravaggia naturalizm, szczególnie widoczny w przedstawieniu postaci Judasza, wyprzedzał epokę, w której powstał obraz. Pewien dysonans w kompozycji budzi zbyt krótka lewa ręka Judasza, którą przytrzymuje on Chrystusa za ramię. Obecnie trudno ustalić, czy jest to błąd artysty, czy świadome uproszczenie mające na celu skrócenie odległości do Jezusa i nadanie dynamiki scenie.
Znaczną popularnością wśród krytyków cieszy się drugoplanowa postać młodzieńca z lampą. Najczęściej uważa się, że jest to autoportret Caravaggia, który tym samym stara się przekazać, iż wszyscy ludzie, także on, ponoszą odpowiedzialność za śmierć Chrystusa. Umieszczona z lewej strony postać św. Jana (lub św. Marka) ma ręce uniesione do góry w geście rozpaczy. Podobny gest wykonuje Maria Magdalena przedstawiona na innym obrazie Caravaggia "Złożenie do grobu".
Historia odnalezienia obrazu "Pojmania Jezusa" jest tematem opartej na faktach powieści Jonathana Harra "The Lost Painting: The Quest for a Caravaggio Masterpiece" z 2005 (polskie wydanie pt. "Zaginiony obraz. W poszukiwaniu arcydzieła Caravaggia" ukazało się nakładem Wydawnictwa Dolnośląskiego we Wrocławiu w 2007).
Eksperymentalna grupa muzyczna M.I.M.E.O. w 2002 wspólnie z pianistą Johnem Tilbury wydała album "The Hands of Caravaggio" inspirowany twórczością malarza. Na okładce znalazł się fragment obrazu przedstawiający złożone ręce Jezusa.

</doc>
<doc id="1938767" url="https://pl.wikipedia.org/wiki?curid=1938767" title="Pocałunek Judasza (obraz Caravaggia)">
Pocałunek Judasza (obraz Caravaggia)



</doc>
<doc id="1938769" url="https://pl.wikipedia.org/wiki?curid=1938769" title="Front zachodni (I wojna światowa)">
Front zachodni (I wojna światowa)

Front zachodni – wraz z wybuchem I wojny światowej w 1914 roku, niemiecka armia jako pierwsza utworzyła front zachodni atakując neutralny Luksemburg oraz neutralną Belgię, następnie przejmując kontrolę nad ważnymi okręgami przemysłowymi w północnej Francji. Niemieckie postępy na froncie zostały dramatycznie zatrzymane na skutek bitwy pod Marną. W rezultacie obie strony osadziły się w wzdłuż meandrujących linii ufortyfikowanych okopów, ciągnących się od Morza Północnego do granicy szwajcarsko–francuskiej. Linia ta w zasadzie nie ulegała większym zmianom przez większość czasu trwania działań wojennych.
Pomiędzy rokiem 1915 a 1917, na froncie tym przeprowadzono wiele wielkich ofensyw, z użyciem zmasowanego ognia artyleryjskiego i szturmów piechoty na dużą skalę. Jednakże, kombinacje okopów, gniazd karabinów maszynowych, drutów kolczastych i artylerii, wciąż na nowo powodowały ciężkie straty zarówno strony atakującej, jak i wśród kontratakujących obrońców. W rezultacie, nie poczyniono żadnych znaczących postępów.
W związku z próbami przełamania impasu na froncie, wprowadzono i użyto po raz pierwszy wiele nowych technologii wojskowych, jak gazy bojowe, samoloty i czołgi. Ale tylko za sprawą wprowadzania nowych rodzajów taktyki odzyskany został pewien stopień mobilności.
Pomimo generalnej stagnacji jaka miała miejsce na froncie, okazał się on decydującym. Nieubłagany postęp armii państw Ententy w 1918 roku uświadomił niemieckiemu dowództwu że porażka jest nieuchronna, a rząd niemiecki zmuszony był prosić o warunki zawieszenia broni.
Rok 1914 – niemiecka inwazja na Francję i Belgię.
Na początku działań wojennych pierwszej wojny światowej, niemiecka armia (składająca się na zachodzie z siedmiu armii polowych) wykonała zmodyfikowaną wersję planu Schlieffena, opracowanego do szybkiego zaatakowania Francji poprzez terytorium neutralnej Belgii (w celu uniknięcia przedzierania się przez silne umocnienia graniczne – System Séré de Rivières’a, zbudowany przez Francuzów na granicy z Niemcami pod koniec XIX wieku), a następnie skręceniu na południe w celu okrążenia wojsk francuskich na granicy niemieckiej. Armie pod dowództwem niemieckich generałów Alexandra von Klucka oraz Karla von Bülowa zaatakowały Belgię 4 sierpnia 1914 roku. Luksemburg został zajęty bez stawiania oporu w dniu 2 sierpnia. Pierwszą bitwą na terenie Belgii było oblężenie miasta Liège, które trwało od 5 do 16 sierpnia. Liège było dobrze ufortyfikowane i zaskoczyło niemiecką armię von Bülowa swoim stopniem oporu. Jednakże, niemiecka ciężka artyleria zdołała zniszczyć kluczowe elementy belgijskich fortyfikacji w przeciągu kilku dni. Wraz z upadkiem Liège, większość belgijskiej armii wycofała się do Antwerpii i Namur. Jakkolwiek niemiecka armia ominęła Antwerpię, to belgijska armia zgrupowana w tym mieście pozostawała zagrożeniem dla ich skrzydła. Następnie oblegano miasto Namur w dniach 20–23 sierpnia.
Z kolei Francuzi posiadali pięć armii rozlokowanych na swojej granicy. Przedwojenny plan francuskiej ofensywy, tzw. Plan XVII, polegał na zajęciu Alzacji-Lotaryngii od razu po rozpoczęciu działań wojennych. W dniu 7 sierpnia VII Korpus zaatakował Alzację w celu zajęcia Miluzy i Colmar. Główna ofensywa rozpoczęła się 14 sierpnia, kiedy to 1 i 2 armia zaatakowały nieodległy Sarrebourg-Morhange w Lotaryngii. Zgodnie z założeniami Planu Schlieffena, Niemcy cofali się powoli zadając poważne straty Francuzom. 3 i 4 armia francuska posuwały się naprzód w kierunku rzeki Saara z zamiarem zajęcia Saarburgu. Zdołały zaatakować Briey i Neufchateau nim zostały zmuszone do odwrotu. Francuski VII Korpus, po krótkiej walce, 7 sierpnia zajął Miluzę, lecz niemieckie oddziały rezerwowe w wyniku przeprowadzonego kontrnatarcia w dniach 7-10 sierpnia (bitwa pod Mülhausen) zmusiły Francuzów do wycofania się.
Rok 1915 – patowa sytuacja na froncie.
Pomiędzy wybrzeżem a Wogezami znajdowało się wybrzuszenie linii frontu, które nosiło nazwę Noyon, od zdobytego tam przez Niemców miasta. Był to najdalszy punkt zasięgu wojsk cesarskich w pobliżu Compiègne. Plan opracowany przez Joffre'a przewidywał uderzenie w to najsłabsze miejsce z obydwu skrzydeł i odcięcie. Brytyjczycy mieli nacierać z północy i posuwać się w kierunku na Artois, podczas gdy Francuzi mieli zaatakować Szampanię.
19 stycznia odbył się pierwszy nalot bombowy niemieckich sterowców na Wielką Brytanię.
10 marca w akcji będącej częścią większej ofensywy w obszarze Artois, armia brytyjska uderzyła na Neuve Chapelle próbując zdobyć wzniesienie Aubers. Atak wykonywały 4 dywizje na froncie o szerokości 3 km. Poprzedził go gwałtowny ostrzał artyleryjski trwający ponad pół godziny. Pierwsze uderzenie osiągnęło duże sukcesy i zdobyło wioskę w przeciągu 4 godzin. Jednak natarcie zostało spowolnione ze względu na problemy z komunikacją i z zaopatrzeniem. To dało Niemcom czas na ściągnięcie rezerw i wykonanie kontrataku, dzięki któremu udało się zapobiec zdobyciu wzgórza Aubers. Gen. John French winił za niepowodzenie operacji braki w zaopatrzeniu w amunicję artyleryjską (mimo tego, że Brytyjczycy zużyli tylko jedną trzecią wszystkich pocisków, a początkowy atak zakończył się sukcesem).
Niemcy starali się utrzymać niezmienioną sytuacją na froncie i jednocześnie przygotowywali ofensywę w rejonie miasta Ypres, które Brytyjczycy zdobyli w listopadzie 1914 w czasie pierwszej bitwy w tym rejonie (zob. I bitwa pod Ypres). Uderzenie to miało na celu odwrócenie uwagi od głównego ataku, który miał zostać wykonany na froncie wschodnim oraz przeszkodzenie wprowadzeniu w życie planów francusko-brytyjskich, a także przetestowanie nowej broni. Po dwudniowym bombardowaniu, 22 kwietnia 1915 wojska niemieckie wypuściły gaz chlorowy, który został zaniesiony z wiatrem nad okopy brytyjskie. Zielono-żółta chmura zaczęła dusić obrońców; jednostki tyłowe rzuciły się do panicznej ucieczki, co spowodowało wytworzenie się 3-kilometrowej luki w liniach alianckich. Jednak Niemcy nie mieli wystarczających sił, aby wykorzystać okazję. Szybko przerzuceni w ten rejon Kanadyjczycy opanowali sytuację i zahamowali postępy przeciwnika. Ta bitwa była pierwszym użyciem na masową skalę gazów bojowych (Niemcy użyli 168 ton trujących substancji tylko w tym konkretnym przypadku), które spowodowały śmierć 5 tys. ludzi.
Atak chemiczny został powtórzony dwa dni później i spowodował cofnięcie się linii alianckiej o 2 km. Ale i ta okazja nie została wykorzystana. Później alianci nie dali się już zaskoczyć. Nowe metody obronne przeciwko atakom chemicznym zostały z powodzeniem zastosowane 27 kwietnia, 40 km na południe od Ypres w bitwie pod Hulluch, gdzie 16. irlandzka dywizja piechoty wytrwała na swoich pozycjach pomimo oparów gazu.
Na jesieni 1915 na niebie nad polami bitew coraz częściej zaczęły się pojawiać się samoloty. Alianci samoloty niemieckie zwali „Plagą Fokkera”; alianckie zwiadowcze dwupłaty zostały prawie wyparte przez siły przeciwnika. Do tej pory samoloty były głównie używane do obserwacji i fotografowania pozycji nieprzyjacielskich; teraz myśliwce niemieckie zdobyły ogromną przewagę nad maszynami brytyjskimi i francuskimi, bo mogły strzelać z karabinów maszynowych umieszczanych najpierw za stanowiskiem drugiego pilota, następnie zaś za śmigłem.
We wrześniu 1915 alianci przeprowadzili nową ofensywę, w której Francuzi zaatakowali w Szampanii, a Brytyjczycy w Loos. Oddziały francuskie spędziły całe lato na przygotowaniach do ataku, przy czym Brytyjczycy, aby zwolnić większą liczbę francuskich wojsk, obsadzili dłuższy odcinek frontu. Ostrzał artyleryjski pozycji niemieckich był prowadzony według zdjęć z rozpoznania lotniczego i rozpoczął się 22 września. Główne uderzenie zostało przeprowadzone 25 września. Na początku czyniono duże postępy, ale Niemcy przewidywali możliwość takiego ataku i dobrze się do niego przygotowali; za główną linią okopów zbudowali dodatkowe pozycje obronne sięgające nawet 3 km w głąb. To pozwoliło im na powstrzymanie Francuzów, którzy próbowali ponawiać natarcia aż do listopada.
25 września zostało przeprowadzone natarcie brytyjskie na Loos, mające jedynie na celu wsparcie głównego uderzenia francuskiego. Atak ten został poprzedzony czterodniowym przygotowaniem artyleryjskim, w czasie którego wystrzelono 250 tys. pocisków oraz ponad 5 tys. pojemników z gazem chlorowym. Główne siły uderzenia stanowiły 2 korpusy ponadto dwa dodatkowe korpusy przeprowadzały ataki pozorujące na Ypres. Brytyjczycy ponieśli tu bardzo ciężkie straty, głównie w wyniku ognia karabinów maszynowych i osiągnęli bardzo małe postępy. Nowe natarcie poprowadzone 13 października przyniosło już zdecydowanie lepsze efekty.
Rok 1916 – wojna na wyczerpanie.
Niemiecki szef sztabu – Erich von Falkenhayn twierdził, że przełamanie linii frontu jest niemożliwe, ale uważał, że jeżeli Francuzi w dalszym ciągu będą ponosić tak olbrzymie straty, to może to doprowadzić do całkowitego ich wyczerpania i kapitulacji. Wychodząc z takiego założenia podjął dwie decyzje: pierwsza dotyczyła nieograniczonej wojny podwodnej, a druga zadawania jak największych strat aliantom bez osiągania wyższych celów strategicznych. Zamierzał przeprowadzić atak, który miał spowodować jak największe ubytki w oddziałach francuskich; celem były pozycje, z których Francuzi nie mogli ustąpić ze względu na ich ważne znaczenie strategiczne i prestiżowe, co miało sprawić, że armia francuska – z braku możliwości odwrotu – znajdzie się w pułapce. Wszystkie kryteria spełniało Verdun, ważna twierdza, otoczona pierścieniem fortów, leżąca blisko linii niemieckich i chroniąca bezpośrednią drogę do Paryża. Operacja niemiecka nosiła kryptonim Gericht (niem. sąd).
Falkenhayn ograniczył pas natarcia do 4–6 km, aby skoncentrować w tym miejscu jak największą siłę ognia i zapobiec przełamaniu linii niemieckich przez ewentualną kontrofensywę. Utrzymywano także ścisłą kontrolę nad rezerwami, które były zgromadzone w takiej liczbie, aby cały czas podtrzymywać atak. Podczas przygotowania uderzenia, stosunkowo dużą rolę odegrało lotnictwo niemieckie, które w początkowej fazie zniszczyło większość samolotów alianckich, co pozwoliło na uzyskanie panowania w powietrzu nad twierdzą i swobodne operowanie niemieckich bombowców i samolotów obserwacyjnych. Dzięki temu ostrzał artyleryjski atakujących był w miarę dokładny. Jednak w maju na niebie nad Verdun pojawiły się francuskie eskadry pościgowe (fran. escadrilles de chase) z nowoczesnymi myśliwcami typu Nieuport. Utarczki powietrzne przerodziły się w bitwę lotniczą o niespotykanej dotychczas skali. Każda ze stron usiłowała zdobyć panowanie w powietrzu, aby bez przeszkód dokonywać zwiadu lotniczego i bombardować pozycje przeciwnika.
Bitwa pod Verdun zaczęła się 21 lutego 1916 z dziewięciodniowym opóźnieniem spowodowanym burzami śnieżnymi. Po 8-godzinnym ostrzale artyleryjskim do boju ruszyły tyraliery niemieckie, ale ku ich zaskoczeniu Francuzi zawzięcie utrzymywali się na swoich pozycjach, z których nie mogły ich wymieść nawet miotacze ognia. Jednak po pewnym czasie przewaga oddziałów niemieckich zaczęła być coraz bardziej widoczna i Francuzi utracili prawie wszystkie forty czołowe, łącznie z wielkim fortem Douaumont. Pomimo tego, dzięki alianckim posiłkom 28 lutego udało się zatrzymać postępy wojsk cesarskich.
Teraz Niemcy skupili swą uwagę na wzgórzu Le Mort Homme na północy, skąd operowała francuska artyleria. Po jednych z najbardziej zaciętych szturmów tej kampanii wzgórze zostało zdobyte w końcu maja. Po zmianie we francuskim sztabie generalnym Philippe Pétain – preferujący taktykę defensywną – zastąpił ofensywnie nastawionego Roberta Nivelle'a i zdecydował się na odbicie fortu Douaumont, jednak uderzenie to zostało odparte. Niemcy tymczasem osiągnęli następny sukces w postaci zdobycia fortu Vaux 7 czerwca i przy użyciu nowego gazu o nazwie fosgen zbliżyli się znacznie do ostatniego wzgórza przed Verdun. Jednak 23 czerwca ich siły się zatrzymały. W trakcie lata Francuzi rozwinęli nową taktykę przy ostrzale artyleryjskim, która polegała na stopniowym przedłużaniu pola ostrzału dając tym samym atakującym siłom osłonę ogniową, która przesuwała się do przodu wraz z przesuwaniem się nacierających żołnierzy. Dzięki temu aliantom udało się odzyskać fort Vaux i w końcu grudnia 1916 odepchnąć Niemców na ponad kilometr od fortu Douaumont.
Na wiosnę dowódcy alianccy stanęli przed poważnym problemem utrzymania Francuzów na swoich pozycjach. W celu dania odpoczynku oddziałom francuskim zaplanowano atak brytyjski, który miał zmniejszyć presję na francuski odcinek frontu, a także pomóc oddziałom rosyjskim, które także ponosiły duże straty na froncie wschodnim. 1 lipca Brytyjczycy przystąpili do natarcia nad Sommą (zob. bitwa nad Sommą), wspierani na prawym skrzydle przez pięć francuskich dywizji. Atak został poprzedzony 7-dniowym ciężkim bombardowaniem artyleryjskim. Doświadczone oddziały francuskie zdołały osiągnąć duże postępy, ale Brytyjczycy poważnie ucierpieli w wyniku własnego ognia osłonowego, który ani nie zniszczył drutów kolczastych ani niemieckich okopów.
Alianci wyciągnęli nauczkę ze starć pod Verdun i opracowali nowe typy samolotów, które miały operować na niebie nad Sommą. Ich ofensywa powietrzna osiągnęła duże sukcesy i zmusiła Niemców do reorganizacji swoich sił lotniczych. Od tego czasu w walkach brały udział duże formacje samolotów, a nie jak poprzednio pojedyncze maszyny.
Po przegrupowaniu sił, walki w rejonie Sommy toczyły się nadal w lipcu i sierpniu. Brytyjczycy osiągnęli pewne postępy mimo wzmocnienia linii niemieckich nowo przybyłymi oddziałami. W sierpniu alianci zmienili taktykę poprzez użycie małych grup uderzeniowych, które jednak nie były w stanie przełamać pozycji przeciwnika. W efekcie doszło do wzmocnienia odcinka frontu obsadzonego przez Brytyjczyków, co uważano za konieczne w celu przygotowania zmasowanego ostrzału artyleryjskiego i mającego nastąpić głównego ataku.
Ostatnią faza bitwy nad Sommą była także pierwszym w historii epizodem, w którym użyte zostały czołgi. Alianci przygotowywali ofensywę, w której miała brać udział 13. dywizja Commonwealthu oraz 4. korpus francuski. Jej postępy były jednak niewielkie, także czołgi nie były w stanie zmienić sytuacji z uwagi na ich małą liczbę oraz częste psucie się na polu walki. Decydujące starcia nad Sommą miały miejsce w październiku i na początku listopada. Ich wynikiem były niewielkie przesunięcia linii frontu oraz ogromne straty po obu stronach (Alianci stracili 600 tys. ludzi, a Niemcy 460 tys.).
W sierpniu 1916 nastąpiła zmiana w dowództwie niemieckim, gdzie po rezygnacji Falkenhayna dowodzenie przejęli przybyli z frontu wschodniego Hindenburg i Ludendorff. Dwaj nowi dowódcy stwierdzili po przybyciu, że bitwy pod Verdun i nad Sommą znacząco uszczupliły potencjał ofensywny armii niemieckiej na całym froncie. Z tego też powodu zdecydowali o pozostaniu w strategicznej defensywie na zachodzie, natomiast pozostałe siły państw centralnych miały uderzać w innych miejscach.
W czasie trwania bitwy nad Sommą i podczas zimy Niemcy przystąpili do budowy nowych pozycji obronnych poza główną linią frontu, co zostało nazwane „Linią Hindenburga”. Miało to na celu skrócenie niemieckiego frontu i wydzielenie pewnej liczby żołnierzy do nowych zadań. Nowe fortyfikacje biegły od Arras do St. Quentin. Brytyjski zwiad lotniczy dostarczył pierwszych informacji o budowie linii Hindenburga w listopadzie 1916.
Rok 1917 – przyłączenie się Stanów Zjednoczonych.
Operacja polegająca na przejściu sił niemieckich na linię Hindenburga została nazwana operacją „Alberich”. Zaczęła się 9 lutego, a zakończyła 5 kwietnia 1917; pozostawiła za sobą całkowicie zniszczony obszar szybko zajęty przez aliantów. Cofnięto się na odległość sięgającą od 10 do 50 km od pierwotnej linii frontu. Ten krok armii niemieckiej sprawił, że nie mogło być już mowy o uderzeniu francuskim na występ Noyon, bowiem ten przestał istnieć. Jedynie Brytyjczycy kontynuowali swoje natarcie, bowiem brytyjskie dowództwo chciało wykorzystać straty zadane Niemcom podczas bitwy nad Sommą.
6 kwietnia Stany Zjednoczone wypowiedziały wojnę Niemcom. Po zatopieniu transatlantyku „Lusitania” w 1915, Niemcy wstrzymali swoją strategię nieograniczonej wojny podwodnej na Atlantyku właśnie z uwagi na to że mogłoby to spowodować wciągnięcie USA do wojny. Teraz, wraz z rosnącym niezadowoleniem niemieckiej opinii publicznej, w lutym 1917 sztab postanowił wznowić ataki na wszystkie statki zmierzające do portów alianckich. Myślano, że dzięki temu uda się zmusić Anglię do co najmniej 6-miesięcznej przerwy w wojnie, podczas gdy siły amerykańskie potrzebowałyby co najmniej roku na stanie się znaczącą siłą na froncie zachodnim. Początkowo okręty podwodne zbierały ogromne żniwo wśród statków handlowych, później jednak, ze względu na wprowadzenie przez aliantów systemu konwojowego, straty zostały wyraźnie zmniejszone.
W kwietniu 1917 oddziały brytyjskie i kolonialne przeprowadziły atak, który dał początek bitwie pod Arras. Pomimo sukcesów korpusu kanadyjskiego i 5. dywizji brytyjskiej, nie potrafiono wyzyskać tej okazji z powodu dużych strat poniesionych w starciach na południu.
W tym miesiącu generał Robert Nivelle rozkazał przeprowadzenie nowej ofensywy na Aisne. Ofensywa, w której brało udział 1,2 miliona żołnierzy, została poprzedzona tygodniowym ostrzałem artyleryjskim, ponadto wsparcie miały jej zapewnić czołgi. Jednak mimo tak dużych sił i środków zaangażowanych w uderzenie nie zdołało ono osiągnąć założonych celów, było to spowodowane głównie trudnym terenem, w którym przyszło działać oddziałom alianckim. Ponadto Niemcy uzyskali panowanie w powietrzu, co utrudniało samolotom francuskim i brytyjskim dokonywanie rekonesansu i wspomaganie tym samym działania artylerii. Z tego powodu baterie dział stawiały ogień zaporowy zbyt daleko od czoła natarcia. W ciągu zaledwie tygodnia poległo 100 tys. żołnierzy francuskich. Pomimo ciężkich strat Nivelle postanowił kontynuować ofensywę także w maju.
3 maja skrajnie wyczerpana 2. dywizja francuska (składająca się z weteranów spod Verdun) odmówiła wykonania rozkazu. Oficerowie nie wiedzieli jak ukarać żołnierzy za to nieposłuszeństwo i nie wyciągnięto żadnych konsekwencji. Wkrótce bunt armii francuskiej ogarnął także 54. dywizję, z której zdezerterowało kilka tysięcy ludzi. Zamiast stosowania kar zaapelowano do żołnierzy o patriotyczną postawę i wypełnienie obowiązków wobec ojczyzny, co wywarło pewien wpływ, bo buntownicy wrócili do okopów, ale odmówili udziału w ataku. Francuzi pozostawali odtąd cały rok w defensywie, a ciężar ataków przypadł na Brytyjczyków i ich wojska kolonialne.
W czasie zimy 1917 Niemcy zaczęli stosować nową taktykę w walce powietrznej (otwarto szkołę lotniczą w Valenciennes, wprowadzono także podwójne, zespolone karabiny maszynowe). Rezultatem były ogromne straty wśród maszyn alianckich, w szczególności brytyjskich, które były przestarzałe i miały słabo wyszkolonych pilotów. Nie powtórzyły się sukcesy znad Sommy, a Niemcy wychodzili zwycięsko z większości starć. W czasie ataku na Arras alianci stracili 316 maszyn w porównaniu do 114 niemieckich.
7 lipca Brytyjczycy dokonali kolejnej ofensywy na wzgórza Messines, na południe od Ypres, w celu odzyskania terenu utraconego w pierwszej bitwie pod Ypres w 1914. Od 1915 angielscy inżynierowie wykonywali podkopy i tunele pod umocnieniami. Następnie w tak wykonanych wykopach umieszczono 455 ton materiałów wybuchowych. Po czterodniowym bombardowaniu artyleryjskim odpalono ładunki w 19 miejscach; w wyniku wielkiej eksplozji śmierć poniosło 10 tys. żołnierzy niemieckich. Pomimo ponownego ostrzału artyleryjskiego, przeprowadzone następnie uderzenie nie zdołało wyprzeć wojsk cesarskich z ich linii. Ofensywa zatrzymała się w martwym punkcie ze względu na błotnisty teren (który uniemożliwiał transport) oraz ze względu na duże straty.
11 lipca 1917 Niemcy zastosowali nowy sposób walki z użyciem gazu, mianowicie pojemniki z chemikaliami były teraz wystrzeliwane przez artylerię. Nowa technika wymusiła na Niemcach wynalezienie bardziej szkodliwego gazu, do tego celu świetnie nadawał się gaz musztardowy, który już w małych ilościach powodował poważne obrażenia w postaci poparzeń. Artyleria umożliwiała koncentrację chemikaliów na niewielkim obszarze w ściśle wyznaczonych celach i była mniej zależna od kierunku wiatru. Ponadto nowy gaz mógł zalegać w tym samym miejscu nawet przez kilka dni, co miało poważne skutki demoralizujące u żołnierzy przeciwnika. Nowy gaz razem z fosgenem był używany na szeroką skalę przez obie strony konfliktu; alianci również zaczęli zwiększać produkcję gazu na potrzeby wojny chemicznej.
Od 25 czerwca do Francji zaczęły przybywać pierwsze oddziały amerykańskie, które zaczęto formować w Amerykański Korpus Ekspedycyjny. Jednak żołnierze nie brali udziału w walce aż do października, ponieważ potrzebne było ich przeszkolenie oraz wyposażenie. Jednak już sama obecność tych oddziałów podniosła morale aliantów.
W październiku doszło do ponownych starć w rejonie Ypres; rozpoczęła się bitwa pod Passchendaele. Kanadyjscy weterani walk o wzgórze Vimy oraz o wzgórze 70 odciążyli znajdujące się tam siły brytyjskie. Następnie 30 października zajęli wioskę Passchendaele pomimo ciężkich ulew, które utworzyły olbrzymie rozlewiska na polu bitwy. Mimo dużych strat postępy były niewielkie. Ziemia nasiąknięta wodą została jeszcze rozorana kraterami po wybuchach pocisków, co bardzo utrudniało komunikację i zaopatrzenie. Obie strony straciły w tej bitwie łącznie 0,5 miliona ludzi.
20 listopada Brytyjczycy dokonali pierwszego w tej wojnie ataku z użyciem bardzo dużej liczby czołgów (była to bitwa pod Cambrai). Do uderzenia przeznaczono 324 wozy oraz 12 dywizji piechoty przeciwko tylko dwóm dywizjom niemieckim. Aby uzyskać efekt zaskoczenia zrezygnowano z wcześniejszego przygotowania artyleryjskiego, postawiono jedynie zasłonę dymną. Na czołgach została umieszczona faszyna, która miała zostać użyta do zasypywania głębokich rowów wykopanych przez Niemców.
Jedynie 51. szkocka dywizja górska, nie zdołała osiągnąć swoich celów; reszta oddziałów poczyniła znaczne postępy. Brytyjskie siły wdarły się w pozycje nieprzyjaciela (w ciągu zaledwie 6 godzin) głębiej niż w czasie trzeciej bitwy pod Ypres w okresie 4 miesięcy i przy stratach zaledwie 4000 zabitych. Jednak szybka ofensywa sprawiła, że w liniach brytyjskich wytworzyło się wybrzuszenie, co natychmiast wykorzystali Niemcy i przeprowadzili 30 listopada kontrofensywę, która zepchnęła Brytyjczyków z powrotem na pozycje wyjściowe. Pomimo tego niepowodzenia atak uznano za udany, bo pokazał on możliwość przełamania umocnień złożonych z okopów przy użyciu czołgów. W bitwie tej po raz pierwszy Niemcy użyli do natarcia oddziałów specjalnych zwanych grupami szturmowymi.
W roku 1917 zaczęły też powstawać – i wchodzić do akcji – pierwsze jednostki polskie, które później (w 1919) zostały przerzucone transportem kolejowym z Francji przez Niemcy do Polski (jako tzw. Błękitna Armia pod dowództwem generała Hallera), wzięły udział w wojnie polsko-bolszewickiej roku 1920.
Rok 1918 – ostatnia ofensywa.
Po uznanej za udaną ofensywie alianckiej i spenetrowaniu obrony niemieckiej w rejonie Cambrai (bitwa pod Cambrai), Ludendorff jedyną szansę upatrywał w decydującym ataku na całym odcinku frontu zachodniego na wiosnę, zanim Amerykanie staną się znaczącą siłą. W międzyczasie 3 marca 1918 Niemcy podpisały z bolszewicką Rosją traktat pokojowy w Brześciu, w wyniku którego ta ostatnia ogłosiła jednostronne wycofanie z wojny. Miało to ogromne znaczenie, bo pozwalało przerzucić na zachód 44 dywizje niemieckie. Teraz alianci dysponowali 173 dywizjami przeciwko 192 niemieckim. Armia niemiecka z powodzeniem wdrożyła także nową taktykę walki, wypróbowaną na froncie wschodnim. Alianci cierpieli ponadto na problemy związane z brakiem jednolitego dowództwa, niskim morale w szeregach i niedostatkiem nowych żołnierzy.
Ludendorff zamierzał wykonać zmasowany atak na Brytyjczyków i oddzielić ich od wojsk francuskich oraz odciąć połączenie z portami morskimi na północy, skąd dochodziło amerykańskie zaopatrzenie. Ofensywa miała polegać na uderzaniu grup szturmowych, zmasowanym wykorzystaniu lotnictwa oraz na niespotykanym dotychczas ostrzale artyleryjskim, łącznie z użyciem gazów bojowych. Operacja, nazwana przez Niemców „Michael”, doprowadziła do odrzucenia Francuzów i Brytyjczyków daleko na zachód. Niemcy w ciągu zaledwie 8 dni przesunęli linię frontu o 100 kilometrów. Tym samym, po raz pierwszy od 1914, mieli możność bezpośredniego ostrzału Paryża.
Na skutek niepowodzeń alianci wreszcie zdecydowali się na utworzenie zunifikowanego dowództwa, na czele którego stanął marszałek Ferdinand Foch – będący od teraz naczelnym dowódcą sił sprzymierzonych na terenie Francji. Dzięki temu znacząco poprawiła się współpraca pomiędzy armią francuską, amerykańską i brytyjską.
Oddziały amerykańskie odniosły swoje pierwsze zwycięstwo pod Cantigny. W ciągu lata co miesiąc do Francji przybywało 300 tys. żołnierzy z USA i w końcu listopada armia amerykańska osiągnęła liczebność ponad 2 milionów. Zwiększająca się obecność Amerykanów na polach bitew w dużym stopniu pokrzyżowała niemiecką operację przegrupowania sił.
W lipcu Foch zapoczątkował ofensywę skierowaną przeciwko niemieckim pozycjom wysuniętym na linii rzeki Marny. Atak ten powiódł się i doprowadził do całkowitej likwidacji wybrzuszenia na linii frontu. Druga główna ofensywa miała miejsce dwa dni później i dotarła do Amiens na północy. Użyto tu potężnych sił, z 600 czołgami i 800 samolotami. Hindenburg nazwał dzień natarcia 8 sierpnia – „czarnym dniem w historii armii niemieckiej”. We wrześniu I Armia Amerykańska dowodzona przez gen. Pershinga dokonała uderzenia w sile 500 tys. ludzi, co dało początek bitwie pod Saint-Mihiel. Obok tej ofensywy wykonano także uderzenie na Meuse-Argonne. Dzięki tym dwóm operacjom odzyskano teren o łącznej powierzchni 500 km².
Armia niemiecka w ciągu 4 lat walk została poważnie osłabiona; występowały poważne braki w materiale wojennym. Ponadto społeczeństwo było już bardzo zmęczone przedłużającą się wojną. Ofensywa stu dni nie powiodła się, a po niej nastąpiła seria dotkliwych porażek. Nawet duże oddziały niemieckie zaczęły się poddawać, nie wykazując najmniejszej ochoty do walki. W momencie gdy alianci, przy dużych stratach własnych, przełamali obronę niemiecką, doszło do całkowitego rozpadu Cesarstwa Niemieckiego, ponadto ze stanowisk ustąpili dwaj główni dowódcy niemieccy – Paul von Hindenburg i Erich Ludendorff. Mimo to w dalszym ciągu toczyły się walki na froncie. Kres położyła im dopiero rewolucja w Niemczech, której efektem było powołanie nowego rządu w Berlinie, który szybko zawarł z aliantami zawieszenie broni (rozejm w Compiègne) 11 listopada 1918.

</doc>
<doc id="1938771" url="https://pl.wikipedia.org/wiki?curid=1938771" title="Starfish Prime">
Starfish Prime

Starfish Prime – amerykański test bomby termojądrowej przeprowadzony na dużej wysokości 9 lipca 1962 roku, w ramach operacji Fishbowl. Wyniesiona za pomocą rakiety Thor termonuklearna głowica jądrowa (wyprodukowana przez Los Alamos National Laboratory) eksplodowała na wysokości 400 kilometrów, w odległości 31 kilometrów na południowy zachód od wyspy Johnston.
Rzeczywista moc bomby była bardzo zbliżona do zaprojektowanej. Różne źródła podają wartości od 1,4 do 1,45 megaton.
Przebieg i skutki.
Rakieta Thor niosąca głowicę Starfish Prime osiągnęła maksymalną wysokość około 1100 km i po opadnięciu na wysokość 400 km została zdetonowana. Głowica atomowa wybuchła 13 minut i 41 sekund po starcie rakiety Thor z wyspy Johnston Island. W wyniku wybuchu Starfish Prime powstał impuls elektromagnetyczny, który był znacznie większy niż się spodziewano - przyrządom pomiarowym zabrakło skali i nie można było uzyskać dokładnych pomiarów. Impuls elektromagnetyczny wywołał uszkodzenia urządzeń elektrycznych na Hawajach oddalonych o około 1445 km. Zgasło około 300 lamp ulicznych, włączyło się wiele alarmów antywłamaniowych, zostały uszkodzone mikrofalowe linie telefoniczne. Zostały przerwane połączenia telefoniczne między Kauaʻi a innymi wyspami hawajskimi.
Skutki testu Starfish Prime okazały się być bardziej długotrwałe. Eksplozja wprowadziła do magnetosfery Ziemi dużą ilość cząstek naładowanych, które ziemskie pole magnetyczne rozciągnęło wokół planety, tworząc sztuczny pas radiacyjny. Doprowadziło to do uszkodzenia kilku satelitów krążących na niskiej orbicie okołoziemskiej i zwiększenia zagrożenia promieniowaniem podczas załogowych lotów kosmicznych.

</doc>
<doc id="1938773" url="https://pl.wikipedia.org/wiki?curid=1938773" title="Sylvia Eder">
Sylvia Eder

Sylvia Eder (ur. 24 sierpnia 1965 w Leogang) – austriacka narciarka alpejska, trzykrotna medalistka mistrzostw świata.
Kariera.
Pierwszy raz na arenie międzynarodowej pojawiła się w 1982 roku, startując podczas mistrzostw świata juniorów w Auron. Zdobyła tam srebrny medal w kombinacji, zajmując ponadto czwarte miejsce w zjeździe, siódme w slalomie i ósme w gigancie.
Pierwsze punkty w zawodach Pucharu Świata wywalczyła 8 lutego 1981 roku w Zwiesel, gdzie zajęła 15. miejsce w kombinacji. Pierwszy raz na podium zawodów pucharowych stanęła 18 stycznia 1982 roku w Bad Gastein, kończąc rywalizację w zjeździe na trzeciej pozycji. W zawodach tych wyprzedziły ją jedynie Holly Flanders z USA i Austriaczka Lea Sölkner. W kolejnych startach jeszcze dziesięciokrotnie stawała na podium zawodów PŚ, odnosząc przy tym dwa zwycięstwa: 19 stycznia 1982 roku w Bad Gastein i była najlepsza w zjeździe, a 3 grudnia 1994 roku w Vail triumfowała w supergigancie. Najlepsze wyniki osiągnęła w sezonie 1992/1993, kiedy zajęła 16. miejsce w klasyfikacji generalnej. Ponadto w sezonie 1987/1988 była druga w klasyfikacji supergiganta.
W 1985 roku wystąpiła na mistrzostwach świata w Bormio zdobyła srebrny medal w kombinacji. Rozdzieliła tam Erikę Hess ze Szwajcarii i Tamarę McKinney z USA. Wynik ten powtórzyła podczas rozgrywanych dwa lata później mistrzostwach świata w Crans-Montana, ponownie plasując się między Hess i McKinney. Ponadto zajęła drugie miejsce w supergigancie na mistrzostwach świata w Morioce w 1993 roku, rozdzielając Niemkę Katję Seizinger i Astrid Lødemel z Norwegii. W 1984 roku wystartowała na igrzyskach olimpijskich w Sarajewie, zajmując 13. miejsce w zjeździe i 34. miejsce w gigancie. Na rozgrywanych cztery lata później igrzyskach w Calgary zajęła 12. miejsce w kombinacji i 25. miejsce w supergigancie. Najlepszy wynik olimpijski osiągnęła podczas igrzysk olimpijskich w Albertville w 1992 roku, gdzie była dziewiąta w gigancie. Brała też udział w igrzyskach w Lillehammer w 1994 roku, zajmując 14. miejsce w gigancie i 15. miejsce w supergigancie.
Jej młodsza siostra, Elfi, również była narciarką alpejską.

</doc>
<doc id="1938774" url="https://pl.wikipedia.org/wiki?curid=1938774" title="Edward Clancy">
Edward Clancy

Edward Clancy (ur. 12 marca 1985 w Barnsley) – brytyjski kolarz torowy i szosowy, trzykrotny mistrz olimpijski, wielokrotny medalista mistrzostw świata i trzykrotny medalista mistrzostw Europy.
Kariera.
Pierwszy sukces w karierze Ed Clancy osiągnął w 2006 roku, kiedy został mistrzem Europy U-23 w drużynowym wyścigu na dochodzenie. W 2007 roku wystartował na mistrzostwach świata w Palma de Mallorca, gdzie wspólnie z Geraintem Thomasem, Paulem Manningiem i Bradleyem Wigginsem zdobył złoty medal w tej samej konkurencji. Drużyna brytyjska w tym samym składzie powtórzyła ten sukces także podczas rozgrywanych rok później mistrzostw świata w Manchesterze oraz igrzyskach olimpijskich w Pekinie. W 2010 roku brał udział w mistrzostwach świata w Kopenhadze, razem z Andrew Tennantem, Benem Swiftem i Stevenem Burke zdobył srebrny medal w drużynowym wyścigu na dochodzenie, a w omnium był najlepszy, bezpośrednio wyprzedzając Leigh Howarda z Australii i Taylora Phinneya z USA. W drużynowym wyścigu na dochodzenie Ed zdobył również złote medale na mistrzostwach Europy w Pruszkowie w 2010 roku i rok później na mistrzostwach Europy w Apeldoorn. Podczas mistrzostw świata w Apeldoorn w 2011 roku drużyna Wielkiej Brytanii w składzie: Steven Burke, Peter Kennaugh, Andrew Tennant, Geraint Thomas i Edward Clancy zajęła trzecie miejsce w drużynówce na dochodzenie. Kolejny medal wywalczył w 2012 roku, na mistrzostwach świata w Melbourne, gdzie Burke, Kennaugh, Clancy, Thomas i Tennant zwyciężyli w drużynowym wyścigu na dochodzenie. W podobnym składzie (bez Tennanta) Brytyjczycy zwyciężyli także podczas igrzysk olimpijskich w Londynie w 2012 roku. Na mistrzostwach świata w Mińsku w 2013 roku reprezentacja Wielkiej Brytanii w składzie: Steven Burke, Edward Clancy, Samuel Harrison i Andrew Tennant zdobyła kolejny srebrny medal.

</doc>
<doc id="1938777" url="https://pl.wikipedia.org/wiki?curid=1938777" title="Christelle Guignard">
Christelle Guignard

Christelle Guignard (ur. 27 września 1962 w Les Deux Alpes) – francuska narciarka alpejska, wicemistrzyni świata.
Kariera.
Pierwsze punkty do klasyfikacji generalnej Pucharu Świata wywalczyła 14 grudnia 1983 roku w Sestriere, zajmując piętnaste miejsce w slalomie. Na podium zawodów tego cyklu po raz pierwszy stanęła blisko rok później, 9 grudnia 1984 roku w Davos, wygrywając rywalizację w tej samej konkurencji. W zawodach tych wyprzedziła Szwajcarkę Erikę Hess i swą rodaczkę, Hélène Barbier. Jeszcze dwa razy stanęła na podium zawodów pucharowych: 14 grudnia 1984 roku w Madonna di Campiglio była trzecia, a 11 stycznia 1985 roku w Bad Kleinkirchheim ponownie pierwsza w slalomie. Najlepsze wyniki osiągnęła w sezonie 1984/1985, kiedy zajęła czternaste miejsce w klasyfikacji generalnej, a w klasyfikacji slalomu była siódma.
Jej największym sukcesem jest srebrny medal w slalomie wywalczony podczas mistrzostw świata w Bormio w 1985 roku. Rozdzieliła tam na podium inną Francuzkę, Perrine Pelen i Włoszkę Paolettę Magoni. Był to jej jedyny medal wywalczony na międzynarodowej imprezie tej rangi. Była też między innymi jedenasta w kombinacji na rozgrywanych sześć lat później mistrzostwach świata w Saalbach. W 1984 roku wystartowała na igrzyskach olimpijskich w Sarajewie, gdzie po pierwszym przejeździe slalomu znajdowała się na prowadzeniu. Drugiego przejazdu jednak nie ukończyła i ostatecznie nie była klasyfikowana. Na rozgrywanych cztery lata później igrzyskach w Calgary była dziesiąta w gigancie, a slalomu ponownie nie ukończyła. Brała też udział w igrzyskach olimpijskich w Albertville w 1992 roku, gdzie była czternasta w slalomie, a giganta nie ukończyła.
W 1993 roku zakończyła karierę.

</doc>
<doc id="1938779" url="https://pl.wikipedia.org/wiki?curid=1938779" title="Agro-Goliador Kiszyniów">
Agro-Goliador Kiszyniów

Agro-Goliador Kiszyniów (mołd. Fotbal Club Agro-Goliador Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Chronologia nazw:
Drużyna piłkarska Constructorul Kiszyniów została założona w mieście Kiszyniów w 1990.
Po uzyskaniu niepodległości Mołdawii w 1992 debiutował w Wyższej Ligi Mołdawii, w której występował do 2004. W sezonie 1992/93 nazywał się Constructorul-Agro Kiszyniów, a potem zmienił nazwę na Agro Kiszyniów. W sezonach 1996/97 i 1997/98 zajmował przedostatnie miejsce w Divizia Naţională, ale w barażach utrzymał się w lidze. W sezonie 2003/2004 zajął ostatnie 8. miejsce i spadł do Divizia A. W sezonie 2004/2005 z nową nazwą Agro-Goliador Kiszyniów startował w Divizia A, w której zajął przedostatnie 15. miejsce i spadł do trzeciej ligi. Przed startem nowego sezonu został rozwiązany.

</doc>
<doc id="1938781" url="https://pl.wikipedia.org/wiki?curid=1938781" title="Celebrate the nun">
Celebrate the nun



</doc>
<doc id="1938782" url="https://pl.wikipedia.org/wiki?curid=1938782" title="Teatr Wielki w Moskwie">
Teatr Wielki w Moskwie



</doc>
<doc id="1938783" url="https://pl.wikipedia.org/wiki?curid=1938783" title="Agro Kiszyniów">
Agro Kiszyniów



</doc>
<doc id="1938784" url="https://pl.wikipedia.org/wiki?curid=1938784" title="Constructorul-Agro Kiszyniów">
Constructorul-Agro Kiszyniów



</doc>
<doc id="1938785" url="https://pl.wikipedia.org/wiki?curid=1938785" title="Archidiecezja bagdadzka">
Archidiecezja bagdadzka

Archidiecezja bagdadzka (łac.: "Archidioecesis Bagdathensis Latinorum") – katolicka archidiecezja Kościoła rzymskokatolickiego w Iraku, obejmująca swoim zasięgiem cały kraj. Siedziba arcybiskupa znajduje się w katedrze św. Józefa w Bagdadzie.
Podział administracyjny.
W skład archidiecezji bagdadzkiej wchodzą 3 parafie.

</doc>
<doc id="1938788" url="https://pl.wikipedia.org/wiki?curid=1938788" title="Tekla Justyna Krzyżanowska">
Tekla Justyna Krzyżanowska



</doc>
<doc id="1938794" url="https://pl.wikipedia.org/wiki?curid=1938794" title="Serrallonga">
Serrallonga



</doc>
<doc id="1938796" url="https://pl.wikipedia.org/wiki?curid=1938796" title="Trinity And Beyond">
Trinity And Beyond

Trinity and Beyond: The Atomic Bomb Movie - amerykański film w reżyserii Petera Kurana, z narracją Williama Shatnera. W filmie wykorzystano odnowione archiwalne materiały filmowe, które przedstawiają tworzenie i testowanie broni atomowej od pierwszego wybuchu jądrowego - testu Trinity do pierwszej eksplozji dokonanej przez Chińską Republikę Ludową w 1964 roku.
Wywiady.
W filmie wywiadów udzielili:

</doc>
<doc id="1938799" url="https://pl.wikipedia.org/wiki?curid=1938799" title="Abell 3627">
Abell 3627

Abell 3627 ("Gromada w Węgielnicy", "ACO 3627") – gromada galaktyk znajdująca się w konstelacji Węgielnicy. Gromada Abell 3627 łączy Supergromadę w Pawiu-Indianinie z Supergromadą w Centaurze tworząc ścianę galaktyk.
Gromada ta w większej swojej części przez długi czas pozostawała niezbadana, gdyż znajduje się w miejscu przesłoniętym przez pył dysku Drogi Mlecznej. Pył ten pochłania większość pochodzącego z Abell 3627 światła widzialnego. Badania prowadzone przez zespół astronomów kierowany przez Renee Kraan-Korteweg z Obserwatorium Paryskiego wykazały, że ta gromada galaktyk znajduje się niedaleko centrum gigantycznego zgrupowania masy nazwanego Wielkim Atraktorem. Dowodem na to są dokładne pomiary rozmiarów oraz odległości do gromady Abell 3627.

</doc>
<doc id="1938800" url="https://pl.wikipedia.org/wiki?curid=1938800" title="Joan Sala i Ferrer">
Joan Sala i Ferrer

Joan Sala i Ferrer, znany też jako Serrallonga (ur. 23 kwietnia 1594 w Viladrau, zm. 8 stycznia 1634 w Barcelonie) – kataloński rozbójnik, działający głównie w należącej do Hiszpanii Katalonii.
Joan Sala i Ferrer jeszcze za życia cieszył się dużą popularnością wśród miejscowej ludności (podobnie jak Janosik czy angielski Robin Hood), która wiązała jego osobę z walką z obcą (hiszpańską) władzą oraz z feudałami. Gdy Serrallonga został pojmany i publicznie stracony w Barcelonie w 1634 r., jego legenda przybrała na sile i zachowała się do dnia dzisiejszego.
Serralonga jest bohaterem licznych katalońskich pieśni oraz kilku powieści i innych utworów literackich oraz filmów.

</doc>
<doc id="1938807" url="https://pl.wikipedia.org/wiki?curid=1938807" title="Grégory Baugé">
Grégory Baugé

Grégory Baugé (ur. 31 stycznia 1985 w Maisons-Laffitte) – francuski kolarz torowy, trzykrotny medalista olimpijski, wielokrotny medalista mistrzostw świata oraz wicemistrz Europy.
Kariera.
Specjalizuje się w sprincie. Startował w igrzyskach olimpijskich w 2008 w Pekinie, zdobywając razem z Kevinem Sireau i Arnaudem Tournantem srebrny medal w drużynowym wyścigu w tej konkurencji i siódme miejsce w keirinie. Czterokrotnie drużynowy (2007–2011) i dwukrotnie indywidualny (2009, 2011) mistrz świata w sprincie.
W styczniu 2012 został zdyskwalifikowany na rok za opuszczenie testu dopingowego oraz pozbawiony medali z mistrzostw świata w Apeldoorn.

</doc>
<doc id="1938808" url="https://pl.wikipedia.org/wiki?curid=1938808" title="Lapidarium UAM w Poznaniu">
Lapidarium UAM w Poznaniu

Lapidarium UAM w Poznaniu – lapidarium należące do Wydziału Geografii i Geologii UAM w Poznaniu, przy ul. Dzięgielowej (Osiedle Różany Potok). Lapidarium i budynki uniwersyteckie stanowią część Kampusu Morasko. Wstęp bezpłatny.
Zbiory.
Na terenie lapidarium zgromadzono różnorodne obiekty naturalne, jak i przetworzone kulturowo. Do tych pierwszych należą głazy narzutowe ("eratyki") i fragmenty skał, a do drugich – różne elementy budynków, pomników, kamienie młyńskie, czy inne obiekty budowlane. Wszystkie z nich zgromadzono przed budynkiem Instytutu Geologii i opisano stosownymi tabliczkami informacyjnymi. W lapidarium znajdują się m.in.:

</doc>
<doc id="1938809" url="https://pl.wikipedia.org/wiki?curid=1938809" title="Gregory Bauge">
Gregory Bauge



</doc>
<doc id="1938810" url="https://pl.wikipedia.org/wiki?curid=1938810" title="Wikariat apostolski Arabii Południowej">
Wikariat apostolski Arabii Południowej

Wikariat apostolski Arabii Południowej (łac. "Vicariatus Apostolicus Arabiae Meridionalis") – katolicka jednostka podziału administracyjnego Kościoła katolickiego, obejmująca swoim zasięgiem 3 państwa: Jemen, Oman, Zjednoczone Emiraty Arabskie. Siedziba wikariusza apostolskiego znajduje się w Katedrze św. Józefa w Abu Zabi.
Historia.
W 1840 papież Grzegorz XVI erygował prefekturę apostolską Dżuddy. Dotychczas wierni z tych terenów należeli do wikariatu apostolskiego Egiptu i Arabii (obecnie wikariat apostolski Aleksandrii). W 1841 zmieniono nazwę na "prefektura apostolska Adenu".
4 maja 1888 prefekturę apostolską Adenu podniesiono do rangi wikariatu apostolskiego. 28 czerwca 1889 zmieniono jego nazwę na "wikariat apostolski Arabii".
29 czerwca 1953 z wikariatu apostolskiego Arabii odłączono prefekturę apostolską Kuwejtu (obecnie wikariat apostolski Arabii Północnej).
30 maja 2011 zmieniono nazwę na "wikariat apostolski Arabii Południowej".
Podział administracyjny.
W skład wikariatu apostolskiego wchodzi 20 parafii zorganizowanych w 1 dekanat.

</doc>
<doc id="1938816" url="https://pl.wikipedia.org/wiki?curid=1938816" title="94th Aero Squadron">
94th Aero Squadron

94th Aero Squadron - 94 Aero – jednostka United States Army Air Service z okresu I wojny światowej.
I wojna światowa.
Jednostka została utworzona 20 sierpnia 1917 roku w Kelly Field w Teksasie. 30 września 1917 roku 2 oficerów i około 150 podoficerów i żołnierzy jednostki zostało skierowanych na terytorium Francji, do kilku różnych jednostek lotniczych oraz paru fabryk lotniczych w celu przeszkolenia w pilotażu i serwisie samolotów Nieuport. W kwietniu 1918 roku na lotnisku Toul-Croix De Metz Airfield wówczas "Gengault Aerodrome" koło Toul nastąpiło ponowne połączenie jednostki, która stała się pierwszą czynnie uczestniczącym w wojnie eskadrą myśliwską. Jednostka weszła w skład pierwszych eskadr dywizjonu 1st Pursuit Group.
14 kwietnia Douglas Campbell i Alan Winslow zestrzelili dwa samoloty niemieckie - były to pierwsze zwycięstwa powietrzne odniesione przez jednostkę amerykańską.
Piloci eskadry latali głównie na samolotach Nieuport 28 oraz SPAD XIII
94th Aero Squadron w całym okresie wojny odniosła 67 zwycięstw, 54 nad samolotami i 13 nad balonami obserwacyjnymi.
Łącznie w jednostce w czasie I wojny światowej służyło przeszło 8 asów myśliwskich m.in.: 
Okres międzywojenny.
W okresie międzywojenny 8 kwietnia 1924 roku jednostka została połączona z 103th Aero Squadron.

</doc>
<doc id="1938819" url="https://pl.wikipedia.org/wiki?curid=1938819" title="Kościół Przenajświętszego Sakramentu w Łowiczu">
Kościół Przenajświętszego Sakramentu w Łowiczu

Kościół pod wezwaniem Przenajświętszego Sakramentu w Łowiczu – świątynia mariawicka, siedziba parafii Przenajświętszego Sakramentu w Łowiczu, położonej w diecezji śląsko-łódzkiej Kościoła Starokatolickiego Mariawitów w RP. 
Kościół Przenajświętszego Sakramentu znajduje się w Łowiczu przy Alejach Henryka Sienkiewicza, w powiecie łowickim w województwie łódzkim. 
Świątynia wybudowana w 1910 w stylu neogotyckim typu bazylikowego, powstała na planie krzyża łacińskiego. Kościół murowany z cegły ceramicznej w wątku kowadełkowym. Dach dwuspadowy, kryty dachówką. Od południa pięcioboczny, przepruty ostrołukowym arkadowaniem przedsionek. Front kościoła zdobi wysoka neogotycka wieża oraz para pinakli. Nawa główna o sklepieniu krzyżowo-kolebkowym jest znacznie wyższa niż boczne, wsparte na 8 kolumnach. Wyposażenie kościoła jest bardzo skromne. W ołtarzu głównym znajduje się Chrystus Ukrzyżowany, na prawo od ołtarza ikona Matki Boskiej Nieustającej Pomocy, po stronie lewej – ambona metalowa, koszowa z 1910. Na antepedium ołtarza widnieje herb Łowicza. Nad ołtarzem znajduje się pozłacana konfesja. W 2002 kościół wpisano do rejestru zabytków. Nabożeństwa w kościele odbywają się 3 razy w miesiącu. 
4 września 1910, w nowo zbudowanym kościele odbyła się konsekracja biskupia kapłanów: Romana Marii Jakuba Próchniewskiego i Leona Marii Andrzeja Gołębiowskiego. Sakry udzielił biskup Jan Maria Michał Kowalski przy współudziale biskupów Gerarda Gula i Jakuba van Thiela.
Kościół wpisano do rejestru zabytków 15 kwietnia 2002 pod nr A/3.

</doc>
<doc id="1938823" url="https://pl.wikipedia.org/wiki?curid=1938823" title="Joseph Ebuya">
Joseph Ebuya

Joseph Ebuya (ur. 20 czerwca 1987 w Nyahururu) – kenijski lekkoatleta specjalizujący się w biegach długich.
Dwa razy stawał na podium mistrzostw świata juniorów w roku 2006. Czterokrotny złoty medalista mistrzostw świata w przełajach.

</doc>
<doc id="1938827" url="https://pl.wikipedia.org/wiki?curid=1938827" title="Masayuki Okano">
Masayuki Okano

 – japoński piłkarz, reprezentant kraju grający na pozycji napastnika.
Kariera klubowa.
Okano swoją przygodę z futbolem rozpoczął w 1994 w zespole Urawa Red Diamonds. Podczas siedmioletniej przygody w klubie rozegrał 211 spotkań, w których 36 razy pokonywał bramkarzy rywali. W połowie sezonu 2001 dołączył do Vissel Kobe. Grał w tej drużynie do końca 2003, po czym powrócił do Urawy.
Okano był ważną częścią sukcesów odnoszonych przez Urawę. Drużyna z nim w składzie zdobyła mistrzostwo J1 League w sezonie 2006. Dwukrotnie sięgnęła także po Puchar Cesarza w latach 2005 i 2006 oraz do Superpuchar Japonii w 2006. Urawa zwyciężyła także w rozgrywkach Azjatyckiej Liga Mistrzów w 2007 i zajęła 3. miejsce w Klubowych mistrzostwach świata 2007. Przez 5 sezonów Okano wystąpił w 58 spotkaniach, w których dwukrotnie pokonywał bramkarzy rywali.
W połowie sezonu 2008/09 dołączył do grającego w Hongkongu TSW Pegasus. Od 2009 roku grał w klubie Gainare Tottori, z którym w sezonie 2010 zwyciężył w rozgrywkach Japan Football League. Po sezonie 2013 zakończył karierę piłkarską.
Kariera reprezentacyjna.
Po raz pierwszy Okano w kadrze narodowej Japonii zagrał 20 września 1995 w przegranym 1:2 spotkaniu z Paragwajem. W tym samym roku znalazł się w zespole na Puchar Konfederacji 1995, jednak cały turniej przesiedział na ławce rezerwowych.
W 1996 został powołany na Puchar Azji. Podczas turnieju zagrał w czterech spotkaniach z Syrią, Uzbekistanem, Chinami i Kuwejtem. Drużyna Japonii zakończyła Puchar na fazie ćwierćfinału.
Dwa lata później znalazł się w drużynie na Mistrzostwa Świata 1998. Podczas mundialu wystąpił w przegranym 0:1 meczu z Chorwacją. Ostatnim meczem Okano w drużynie narodowej był rozgrywany w ramach Copa América 1999, zremisowany 1:1 mecz z Boliwią. Łącznie w latach 1995–1999 Okano wystąpił w 25 spotkaniach reprezentacji Japonii, w których strzelił 2 bramki.
Sukcesy.
Urawa Red Diamonds
Gainare Tottori

</doc>
<doc id="1938834" url="https://pl.wikipedia.org/wiki?curid=1938834" title="HMS Illustrious (R87)">
HMS Illustrious (R87)



</doc>
<doc id="1938835" url="https://pl.wikipedia.org/wiki?curid=1938835" title="HMS Indomitable (R92)">
HMS Indomitable (R92)



</doc>
<doc id="1938837" url="https://pl.wikipedia.org/wiki?curid=1938837" title="Operacja Sandstone">
Operacja Sandstone

Operation Sandstone – trzecia seria amerykańskich prób z bronią atomową. Zostały one przeprowadzone wiosną 1948 na atolu Eniwetok.
Próby zostały zatwierdzone 27 czerwca 1947 roku, a Atol Eniwetok został wybrany na ich miejsce 11 października tego samego roku. 140 mieszkańców zostało przesiedlonych na atol Ujelang w grudniu 1947.

</doc>
<doc id="1938839" url="https://pl.wikipedia.org/wiki?curid=1938839" title="Wikariat apostolski Arabii Północnej">
Wikariat apostolski Arabii Północnej

Wikariat apostolski Arabii Północnej (łac. "Vicariatus Apostolicus Arabiae Septentrionalis") – katolicka jednostka podziału administracyjnego Kościoła katolickiego, obejmująca swoim zasięgiem Kuwejt, Bahrajn, Katar i Arabię Saudyjską. Siedziba wikariusza apostolskiego znajduje się w prokatedrze Świętej Rodziny w Kuwejcie. 
Historia.
Wikariat apostolski Arabii Północnej powstał 29 czerwca 1953 roku jako prefektura apostolska Kuwejtu wydzielona z Wikariatu Apostolskiego Arabii decyzją papieża Piusa XII. 2 grudnia 1954 roku została ona przekształcona w wikariat apostolski Kuwejtu. Ostatnia zmiana miała miejsce w 31 maja 2011 roku, kiedy to zmieniono nazwę na wikariat apostolski Arabii Północnej. Rok później miało miejsce przeniesienie siedziby wikariatu z Kuwejtu do Bahrajnu, co spowodowane było bliższym sąsiedztwem do Arabii Saudyjskiej, gdzie znajduje się większość katolików zamieszkujących wikariat oraz łagodniejsza polityka wizowa.
Obecna sytuacja chrześcijan w wielu krajach wikariatu, zwłaszcza w Arabii Saudyjskiej jest bardzo trudna. Zabrania się budować nowe kościoły i zabrania się nawracania muzułmanów na katolicyzm. Papież Benedykt XVI i król Arabii Saudyjskiej Abdullah bin Abd al-Aziz zaczęli w 2007 roku dialog na temat otwarcia pierwszego kościoła katolickiego w tym państwie.

</doc>
<doc id="1938841" url="https://pl.wikipedia.org/wiki?curid=1938841" title="Związki mineralne">
Związki mineralne



</doc>
<doc id="1938844" url="https://pl.wikipedia.org/wiki?curid=1938844" title="INFP">
INFP

INFP (ang. "Introverted Intuitive Feeling Perceiving" – Introwertyk Intuicyjny Uczuciowiec Obserwator) – skrót stosowany przy jednym z szesnastu typów Myers-Briggs Type Indicator (MBTI) oraz w innych jungowskich testach osobowości.
INFP to typ introwertywny z przewagą uczuć, intuicyjny, obserwujący. Osoby o tym typie osobowości cechuje introwersja, kierowanie percepcji i działań na własne myśli, emocje. Podejście uczuciowe nakierowane jest na wnętrze.
INFP są niezwykle lojalne i oddane wobec najbliższych im ludzi. Będące „wrażliwcami” szukającymi za wszelką cenę jedności z drugim człowiekiem i reagującymi na emocje innych, wykazują jednak silne pragnienie posiadania mocnego systemu wartości oraz sensu we własnym życiu. Osobowości INFP nie mogą obyć się bez życiowych priorytetów, którym mogłyby się oddać i za które mogłyby walczyć. Skrajni idealiści, przez co nie mogą szybko podjąć decyzji i często doznają rozczarowań z powodu swych zbyt dużych oczekiwań.
Kolejną cechą, którą INFP zawdzięcza intuicji i zmysłowi obserwatora, jest ogromna wyobraźnia i otwarty umysł. Są bardzo kreatywne i wyrozumiałe – wielu artystów posiada właśnie ten typ osobowości. Często bywają indywidualistami i same bez problemów tolerują inność wśród ludzi, o ile nie kłóci się ona z wyznawanymi przez nie wartościami. Na ogół wykazują szczególne talenty językowe i z reguły są bardzo dobrymi pisarzami.
Zalecane zawody dla INFP to: aktor, muzyk, rysownik, malarz, pisarz, poeta, fotograf, socjolog, dziennikarz, działacz społeczny, psycholog czy producent filmowy.

</doc>
<doc id="1938845" url="https://pl.wikipedia.org/wiki?curid=1938845" title="Shōji Jō">
Shōji Jō

 – japoński piłkarz, reprezentant kraju grający na pozycji napastnika.
Kariera klubowa.
Jō urodził się w Muroran na wyspie Hokkaido. Profesjonalną karierę rozpoczął w 1994 w zespole JEF United Ichihara Chiba. W debiutanckim sezonie w barwach tej drużyny zagrał w 33 spotkaniach, w których zdobył 12 bramek. Po trzech latach gry dla JEF United, w 1997 został zawodnikiem Yokohama F. Marinos. W sezonach 1997-1999 zdobywał kolejno 12, 25 i 18 bramek, co zwróciło uwagę europejskich drużyn. Wiosną 2000 roku hiszpański Real Valladolid wypożyczył Jō. Po rozegraniu 15 spotkaniach, w których zdobył tylko 2 bramki, powrócił do zespołu Marinos. Po powrocie do Japonii zdobył puchar J League Cup w 2001 roku. Łącznie w 116 spotkaniach dla zespołu Marinos strzelił 59 bramek. Sezon 2002 spędził w Vissel Kobe, po czym w 2003 zasilił szeregi drużyny Yokohama FC. Pomógł drużynie w zdobyciu mistrzostwa J2 League w sezonie 2006. Po tym sukcesie zakończył karierę piłkarską. 
Kariera reprezentacyjna.
Karierę reprezentacyjną rozpoczął 20 września 1995 w meczu przeciwko reprezentacji Paragwaju, przegranym 1:2. Uczestnik Igrzysk Olimpijskich 1996, podczas których zagrał w 3 spotkaniach: z Brazylią, Węgrami oraz Nigerią. W tym samym roku wziął udział w Pucharze Azji, w których zagrał w dwóch spotkaniach z Chinami i Kuwejtem. 
Był ważnym zawodnikiem reprezentacji podczas eliminacji do Mistrzostw Świata 1998, zakończonych awansem do turnieju. Po otrzymaniu powołania na turniej finałowy zagrał w trzech meczach grupowych z Argentyną, Chorwacją i Jamajką. 
Powołany był także na Copa América 1999, gdzie wystąpił w trzech spotkaniach fazy grupowej z Peru, Paragwajem i Boliwią. Po raz ostatni w reprezentacji zagrał 24 marca 2001 w meczu przeciwko Francji, przegranym 0:5. Łącznie Shōji Jō w latach 1995–2001 wystąpił w 35 spotkaniach, w których strzelił 7 bramek.
Sukcesy.
Yokohama F. Marinos
Yokohama FC

</doc>
<doc id="1938850" url="https://pl.wikipedia.org/wiki?curid=1938850" title="Eisuke Nakanishi">
Eisuke Nakanishi

 – japoński piłkarz, reprezentant kraju grający na pozycji obrońcy.
Kariera klubowa.
Jako piłkarz grał w takich klubach jak JEF United Ichihara Chiba i Yokohama F. Marinos. Karierę zakończył w 2006.
Kariera reprezentacyjna.
Karierę reprezentacyjną rozpoczął w 1997. Został powołany na MŚ 1998. Po raz ostatni w reprezentacji zagrał w 2002, dla której wystąpił w 14 spotkaniach.

</doc>
<doc id="1938852" url="https://pl.wikipedia.org/wiki?curid=1938852" title="Operacja Wigwam">
Operacja Wigwam

Operation Wigwam – amerykański test broni atomowej dokonany na Pacyfiku 14 maja 1955 w celu sprawdzenia podatności okrętów podwodnych na atak nuklearny.
Ładunek próbny umieszczono na głębokości 610 metrów pod powierzchnią lustra wody. Wokół strefy wybuchu rozmieszczone zostały okręty podwodne wraz z umieszczonymi na pokładzie kamerami i urządzeniami rejestrującymi.

</doc>
<doc id="1938854" url="https://pl.wikipedia.org/wiki?curid=1938854" title="Eamon Ryan">
Eamon Ryan

Eamon Ryan, irl. Éamon Ó Riain (ur. 28 lipca 1963 w Dublinie) – irlandzki polityk, Teachta Dála, w latach 2007–2011 oraz od 2020 minister, od 2011 lider Partii Zielonych.
Życiorys.
Stworzył i prowadził własne firmy związane z turystyką rowerową. Eamon Ryan jest żonaty, ma czwórkę dzieci.
W 1997 bez powodzenia ubiegał się o miejsce w Seanad Éireann. W wyborach samorządowych w 1999 został wybrany na radnego Rathmines, w 2002 po raz pierwszy zdobył mandat posła do Dáil Éireann, w 2007 z powodzeniem ubiegał się o reelekcję. 14 czerwca 2007, po wejściu Zielonych do koalicji rządowej z Fianna Fáil i Progresywnymi Demokratami otrzymał stanowisko ministra komunikacji, energii i zasobów naturalnych. Opuścił gabinet 23 stycznia 2011, gdy Zieloni zerwali koalicję, co było częścią szerszego kryzysu gabinetowego w Irlandii. W wyborach parlamentarnych w 2011 nie udało mu się uzyskać poselskiej reelekcji.
W tym samym roku został liderem irlandzkich Zielonych. W 2016 powrócił do niższej izby irlandzkiego parlamentu (reelekcja w 2020). Po wyborach parlamentarnych w 2020 jego ugrupowanie współtworzyło zawarło porozumienie koalicyjne z Fianna Fáil i Fine Gael, które w czerwcu tegoż roku zostało zaaprobowane przez działaczy wszystkich trzech ugrupowań. 27 czerwca 2020 Eamon Ryan wszedł w skład gabinetu Micheála Martina, w którym został ministrem środowiska, klimatu i sieci komunikacyjnych oraz ministrem transportu. Pozostał na tych stanowiskach w grudniu 2022, gdy na czele rządu zgodnie z porozumieniem koalicyjnym stanął Leo Varadkar.

</doc>
<doc id="1938857" url="https://pl.wikipedia.org/wiki?curid=1938857" title="Operacja Sedan">
Operacja Sedan



</doc>
<doc id="1938862" url="https://pl.wikipedia.org/wiki?curid=1938862" title="Alaksandr Hutar">
Alaksandr Hutar

Alaksandr Piatrowicz Hutar (biał. Аляксандр Пятровіч Гутар, ros. Александр Петрович Гутор, "Aleksandr Pietrowicz Gutor"; ur. 18 kwietnia 1989 w Mińsku) – białoruski piłkarz, grający na pozycji bramkarza, reprezentant Białorusi.
Kariera piłkarska.
Kariera klubowa.
W 2006 rozpoczął karierę piłkarską w BATE Borysów. W 2013 przeszedł do Dynamy Mińsk. Latem 2016 zasilił skład rosyjskiego FK Orenburg. W lipcu 2017 przeniósł się do FK Tosno. 5 września 2017 został zawodnikiem Czornomorca Odessa. 12 grudnia 2017 za obopólną zgodą kontrakt z klubem został anulowany.

</doc>
<doc id="1938868" url="https://pl.wikipedia.org/wiki?curid=1938868" title="Wikariat apostolski Aleppo">
Wikariat apostolski Aleppo

Wikariat apostolski Aleppo (łac. "Apostolicus Vicariatus Aleppensis") − rzymskokatolicki wikariat apostolski ze stolicą w Aleppo, w Syrii.
Wikariat apostolski Aleppo jest jedyną jednostką Kościoła rzymskokatolickiego w Syrii. W tym państwie rozbudowaną strukturę i dużą liczbę wiernych mają wschodnie Kościoły katolickie (czyli pozostające w jedności ze Stolicą Apostolską).
Wikariat apostolski Aleppo nie wchodzi w skład żadnej metropolii, lecz podlega bezpośrednio Stolicy Apostolskiej.
Historia.
W 1645 została utworzona łacińska archidiecezja Aleppo, została zlikwidowana w 1659. W dniu 27 kwietnia 1760 erygowany został wikariat apostolski Aleppo. Od 1817 pod nazwą wikariatu apostolskiego Syrii, Egiptu, Arabii i Cypru, zaś w 1839 powrócił do pierwotnej nazwy.

</doc>
<doc id="1938870" url="https://pl.wikipedia.org/wiki?curid=1938870" title="Joanna Maria Rybczyńska">
Joanna Maria Rybczyńska

Joanna Maria Rybczyńska (ur. 24 września 1960 w Pruszkowie, zm. 29 grudnia 2014) – polska malarka współczesna, polska artystka fotograf uhonorowana tytułami Artiste FIAP (AFIAP) oraz Excellence FIAP (EFIAP). Członkini i Artysta Fotoklubu Rzeczypospolitej Polskiej Stowarzyszenia Twórców (AFRP). Członkini Zarządu Fotoklubu RP.
Życiorys.
Joanna Maria Rybczyńska związana z warszawskim środowiskiem fotograficznym – mieszkała, pracowała, tworzyła w Warszawie. W latach 1979–1981 pracowała jako plastyk i grafik w Niemieckim Instytucie Kultury w Warszawie (obecnie Instytut Goethego). W latach 80. XX wieku była plastykiem i grafikiem w Staromiejskim Domu Kultury w Warszawie. Od 1985 roku skoncentrowała się na malarstwie (malarstwo sztalugowe, akwarela, pastel). Pod koniec lat 80. XX wieku rozpoczęła równolegle twórczość fotograficzną. Od 2003 roku fotografowała w technice cyfrowej, zajmowała się również fotografią otworkową. 
W 2008 roku została przyjęta w poczet członków rzeczywistych Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymała dyplom potwierdzający kwalifikacje do wykonywania zawodu artysty fotografa, fotografika (legitymacja nr 234). Na "III Walnym Zjeździe" członków rzeczywistych, w 2009 roku powierzono jej funkcję sekretarza Zarządu Krajowego Fotoklubu RP. W 2009 roku zaprojektowała i redagowała (do 2012) oficjalną witrynę internetową Fotoklubu Rzeczypospolitej Polskiej. W 2010 roku otrzymała tytuł Artiste FIAP (AFIAP) oraz w 2011 roku tytuł Excellence FIAP (EFIAP) – tytuły przyznane przez Międzynarodową Federację Sztuki Fotograficznej FIAP, z siedzibą w Luksemburgu.
Joanna Maria Rybczyńska była żoną fotoreportera Andrzeja Rybczyńskiego, pracującego dla Centralnej Agencji Fotograficznej oraz dla Polskiej Agencji Prasowej.
Twórczość.
Joannę Marię Rybczyńską interesowało wiele tematów – od architektury i pejzażu, po tematykę związaną bezpośrednio z człowiekiem, w tym także portret. Nie stroni też od obrazów abstrakcyjnych w malarstwie, jak i od fotografii abstrahującej. Jednak pośród wszystkich przedmiotów jej działań, tematy związane z człowiekiem, jego egzystencją, a jeszcze bardziej – przeżyciami wewnętrznymi – były dla niej najbardziej pociągające.
Kładła nacisk na indywidualną interpretację zagadnień. Każdy składnik czynności tworzenia, a nawet każdy szczegół w obrazie, wspierał zamysł dotyczący całości – czy to na zasadzie współdziałania, czy też na zasadzie kontrastu. W jej obrazach każdy element spełnia jakąś, przydzieloną mu przez artystkę, symboliczna rolę. Wiąże i harmonizuje użyte rozwiązania formalne z koncepcją idei jakie chce przekazać, nie stroniąc od zastosowania przy tym pewnych działań związanych z eksperymentem.
Joanna Maria Rybczyńska starała się uniknąć jednoznacznego przedstawiania tematów, pozostawiając odbiorcy możliwość uruchomienia własnej wyobraźni i osobistej interpretacji jej obrazów malarskich i fotograficznych. W efektach jej działań znajdują się elementy napięcia, cechy wieloznaczności oraz tajemniczy, trochę magiczny klimat. Tak konstruowana twórczość nie jest gestem kokieterii skierowanym do odbiorcy, lecz chęcią pokazania świata takim jakim go postrzega – dziwnym, pełnym zagadek i tajemnic, które mimo upływu lat – wciąż są dla niej nieodgadnione.
Malarstwo.
Jej malarstwo można było oglądać na wystawach indywidualnych w Warszawie (Galeria Brama 2001, Galeria Brama 2002, Wiśniowy Business Park 2002) oraz na prestiżowych Międzynarodowych Wystawach Współczesnych Pastelistów Europejskich Europastel we Włoszech (2002) i Rosji (2003) – odbywających się pod patronatem UNESCO. 
Wiele prac artystki znajduje się w zbiorach prywatnych w kraju i za granicą (m.in. w Austrii, Kanadzie, Niemczech, Stanach Zjednoczonych, Szwecji).
Fotografia.
Fotografie eksponowane były w Warszawie na wystawach indywidualnych (Teatr Ochoty 2004, Galeria Van Golik 2009, Galeria Sztuki Zapiecek 2009) oraz na wielu zbiorowych wystawach krajowych, a także poza granicami kraju – na międzynarodowych salonach fotografii artystycznej w USA, Argentynie, Kanadzie, Australii, Chinach, Republice Południowej Afryki, Indiach oraz 20 krajach Europy. Ogółem w latach 2006–2010 jej fotografie wzięły udział w ponad 100 wystawach zbiorowych, a jej nazwisko znalazło się w PSA Who's Who in Photography w roku 2008, 2009 oraz 2010. 
W 2010 otrzymała od Photographic Society of America prestiżowe zaproszenie do wzięcia udziału w projekcie Top's in Photography, którego celem jest propagowanie w USA fotografii na najwyższym poziomie. Fotografie Joanny Marii Rybczyńskiej wystawiane były na aukcjach fotografii kolekcjonerskiej Domu Aukcyjnego Rempex. Jej prace znajdują się m.in. w zbiorach Musée de l'Elysee w Lozannie (Szwajcaria).
Nagrody (wybór).
Źródło.

</doc>
<doc id="1938873" url="https://pl.wikipedia.org/wiki?curid=1938873" title="Memoriał Alfreda Smoczyka 2010">
Memoriał Alfreda Smoczyka 2010

LX Memoriał Alfreda Smoczyka odbył się 28 marca 2010. Zwyciężył po raz drugi w Memoriale Jarosław Hampel.
Wyniki.
Uwaga: Jacek Rempała zastąpił Grega Hancocka, który miał zastąpić awizowanego wcześniej wychowanka leszczyńskiego klubu – Krzysztofa Kasprzaka.
 Bieg po biegu 

</doc>
<doc id="1938878" url="https://pl.wikipedia.org/wiki?curid=1938878" title="Lippisch P.13a">
Lippisch P.13a

Lippisch P.13a – eksperymentalny myśliwiec przechwytujący ze skrzydłem w układzie delta, napędzany silnikiem strumieniowym. Został zaprojektowany w 1944 r. przez Alexandra Lippischa. Choć pełny samolot nigdy nie powstał, próby z modelami w tunelu aerodynamicznym wykazały, że samolot był bardzo stabilny nawet przy prędkościach dochodzących do Mach = 2,6.
Samolot ten jest zaliczany do tak zwanego "Luftwaffe 46" - pojazdów powietrznych (oraz ich planów, projektów i prototypów), które mogłyby wejść do uzbrojenia Luftwaffe, gdyby wojna przeciągnęła się do 1946 r.
Projekt i rozwój.
W 1944 Luftwaffe trapił poważny brak paliwa lotniczego. Lippisch zasugerował, że P.13a mógłby być zasilany koksem. W początkowej fazie projektu zaproponował, aby zbiornik paliwa (druciany kosz z koksem) zainstalować zaraz za wlotem powietrza, umieszczonym w nosie. Przeprowadzono testy w tunelu aerodynamicznym, poprawiając samolot tak, by uzyskać równiejsze i bardziej wydajne spalanie paliwa.
Ustalono, że koks powinien mieć formę małych granulatów, a nie nieregularnych grudek, zaś kosz zastąpiono bębnem obracającym się z prędkością 60 obrotów na minutę. Silnik miał zostać włączony po osiągnięciu prędkości 320 km/h. Przy starcie samolot korzystał z dodatkowego napędu rakietowego. Przepływające przez silnik powietrze miało porywać gazy spalinowe z płonącego koksu do komory sprężania, gdzie miały się mieszać z (pobranym z innego wlotu) powietrzem, a następnie zostać wyrzucone z tyłu samolotu, tworząc siłę odrzutu. Silnik (system zapłonu i bęben paliwowy) został zbudowany i przetestowane przez ekipę projektantów w Wiedniu pod koniec wojny.
Nie wiadomo, jakie uzbrojenie miałby nosić samolot. Sugerowane działka MK 103 okazały się za ciężkie dla tak małego samolotu, dlatego można przypuszczać, że w razie wprowadzenia P.13a do służby użyto by ciężkich karabinów maszynowych.
Do końca wojny udało się (choć nie całkowicie) zbudować prototypowy szybowiec - DM-1, który przechwyciły nacierające na III Rzeszę siły amerykańskie. Po przyłączeniu się do aliantów ekipa Lippischa dokończyła szybowiec i został on przetestowany. Według świadków, wynik testu był bardzo udany i NASA wykorzystała niektóre z elementów samolotu do budowy własnych maszyn w latach 50.
Na filmie uchwycono jedynie model (w zmniejszonej skali) użyty podczas testów szybowcowych w maju 1944 pod Spitzbergiem niedaleko Wiednia.
Po wojnie Lippisch współpracował z Convairem. Pewne elementy Lippischa P.13a wykorzystał w samolocie eksperymentalnym Convair XF-92. Projekt ten dał później początek takim maszynom jak Convair F-102 i Convair F-106.

</doc>
<doc id="1938879" url="https://pl.wikipedia.org/wiki?curid=1938879" title="Ihar Szytau">
Ihar Szytau

Ihar Szytau (biał. Ігар Шытаў, ros. Игорь Шитов, "Igor Szytow"; ur. 24 października 1986 w Połocku) – białoruski piłkarz grający na pozycji obrońcy, reprezentant Białorusi.

</doc>
<doc id="1938880" url="https://pl.wikipedia.org/wiki?curid=1938880" title="Wodozbiór w Łazienkach Królewskich">
Wodozbiór w Łazienkach Królewskich

Wodozbiór w Łazienkach Królewskich – dawny zbiornik wody znajdujący się w Łazienkach Królewskich w Warszawie.
Opis.
Budynek był przeznaczony na zbiornik wody, jednak znajdowały się w nim także pomieszczenia mieszkalne otwierające się na niewielki dziedziniec. Dawniej w miejscu, w którym stoi, gromadzono wodę spływającą z okolicznych źródeł i drewnianymi rurami odprowadzano ją do fontanny oraz łaźni. 
Jego architektoniczna obudowa w formie walca powstała w 1777. Na dziedzińcu znajdowała się studnia, z której woda wypływała do kanału odprowadzającego ją do północnego stawu.
W 1827 budynek został udekorowany według projektu Piotra Aignera na wzór grobowca Cecylii Metelli przy Via Appia pod Rzymem. Architekt dodał mu dwukolumnowy portyk oraz gzyms ozdobiony motywem wolich czaszek.
W 2019 zakończono remont budynku, podczas którego przywrócono jego historyczne wnętrza, m.in. odtworzono polichromie i odsłonięto drewnianą rynnę oprowadzającą wodę z dziedzińca.

</doc>
<doc id="1938881" url="https://pl.wikipedia.org/wiki?curid=1938881" title="Nowopawłowsk">
Nowopawłowsk

Nowopawłowsk (ros. Новопавловск) – miasto w Kraju Stawropolskim w Rosji. Zostało założone w roku 1777. Miasto jest położone na lewym brzegu rzeki Kura. Populacja to 23,235 osób (spis z 2002 r.).

</doc>
<doc id="1938886" url="https://pl.wikipedia.org/wiki?curid=1938886" title="94 Aero">
94 Aero



</doc>
<doc id="1938887" url="https://pl.wikipedia.org/wiki?curid=1938887" title="Ecdysozoa">
Ecdysozoa



</doc>
<doc id="1938893" url="https://pl.wikipedia.org/wiki?curid=1938893" title="Kamienica Jakuba Fontany w Warszawie">
Kamienica Jakuba Fontany w Warszawie

Kamienica Jakuba Fontany, także pałac Mokronowskich – budynek znajdujący się na rogu ul. Zakroczymskiej 2 i ulicy Kościelnej 12 w Warszawie. 
W 1944 kamienica została w znacznej mierze zburzona, zachowały się jednak mury konstrukcyjne i elewacje, dzięki czemu mogła zostać zrekonstruowana.
W kamienicy mieszczą się Biblioteka, Muzeum i Archiwum Warszawskiego Towarzystwa Muzycznego im. Stanisława Moniuszki. Są tutaj przechowywane autografy utworów z XIX wieku (m.in. Stanisława Moniuszki, Fryderyka Chopina, Józefa Elsnera i Karola Kurpińskiego).
Historia.
Właściciele nieruchomości
Architektura.
Kamienica Jakuba Fontany była jedynym budynkiem frontowym w mieście o 11-osiowej fasadzie z arkadowymi podcieniami w parterze. Na tyłach miała dwa obudowane oficynami dziedzińce, co było dość wyjątkowym rozwiązaniem jak na ówczesne czasy. W 1806 roku podcienia zamurowano, fasada według projektu została przekształcona i zaakcentowana trójosiowym ryzalitem środkowym (proj. Fryderyk A. Lessel). Okna na obu kondygnacjach otrzymały skromny wystrój w postaci opasek, gzymsów parapetowych i wąskich poziomych naczółków. Profilowany gzyms koronujący podkreślony był szerokim pasem fryzu. W XIX wieku, w ramach przebudowy, na zapleczu budynku frontowego wzniesiono zespoły wielopiętrowych oficyn w układzie dwupodwórzowym. Dzięki tym unowocześnieniom cały budynek pełnił funkcje kamienicy dochodowej.
W wyniku działań wojennych kamienica uległa znacznemu zniszczeniu. Około 1953 roku zrezygnowano z rekonstrukcji fasady z czasów F. A. Lessla i wybudowano od fundamentów gmach będący wizją Kamienicy Jakuba Fontany w jego pierwotnej postaci. Do pierwowzoru nawiązuje wysunięcie budynku w stosunku do sąsiednich gmachów, gabaryt, liczba osi oraz obecność 11-przęsłowego krużganka o arkadowych otworach. Filarom międzyprzęsłowym o piaskowcowych bazach i profilowanych głowicach odpowiadają toskańskie pilastry elewacji w podcieniu. Triadę środkowych osi uzupełniają drzwi w kamiennych opaskach. Okna dwuskrzydłowe na piętrze otrzymały profilowane opaski oraz gzymsy parapetowe. Kondygnacje dzieli gzyms kordonowy, a całość zakończona jest profilowanym gzymsem koronującym, ponad którym, z wyjątkiem osi skrajnych, w dachy osadzono wystawki. Do skrzydła przyulicznego dobudowano od tyłu trzy skrzydła dwutraktowe wokół wewnętrznego dziedzińca, nawiązujące do dwupodwórzowego układu z XVIII i XIX wieku, ale zaprojektowanego od nowa.

</doc>
<doc id="1938894" url="https://pl.wikipedia.org/wiki?curid=1938894" title="Lotna">
Lotna



</doc>
<doc id="1938898" url="https://pl.wikipedia.org/wiki?curid=1938898" title="Siarhiej Bubnau">
Siarhiej Bubnau

Siarhiej Bubnau (ros. Сергей Бубнов, "Siergiej Bubnow"; ur. 13 kwietnia 1989 w Borysowie) – białoruski piłkarz, grający na pozycji napastnika.

</doc>
<doc id="1938901" url="https://pl.wikipedia.org/wiki?curid=1938901" title="Sebastián Rambert">
Sebastián Rambert

Sebastián Pascual Rambert (ur. 30 stycznia 1974 w Bernal) – argentyński piłkarz występujący podczas kariery na pozycji napastnika.
Kariera klubowa.
Sebastián Rambert pochodzi z rodziny o piłkarskich tradycjach. Jego ojciec Ángel Rambert był piłkarzem Lanus Buenos Aires i Olympique Lyon. Podczas gry w Lyonie występował w reprezentacji Francji. Karierę piłkarską Sebastián Rambert rozpoczął w klubie CA Independiente w 1992 roku. W Independiente grał do 1995 roku. Podczas tego okresu wywalczył mistrzostwo Argentyny Clausura w 1994 roku, Supercopa Sudamericana 1994 oraz Recopa Sudamericana 1995.
Latem 1995 roku wyjechał do włoskiego Interu Mediolan. Przygoda z Interem był nieudana. Rambert nie zadebiutował w Serie A, zaliczając jedynie dwa mecze w barwach Interu z AC Lugano w Pucharze UEFA oraz US Fiorenzuola w Pucharze Włoch. W listopadzie 1995 Rambert został sprzedany do Realu Saragossa. W 1996 roku powrócił do Argentyny do Boca Juniors. Rok później przeszedł do największego rywala Boca Juniors – River Plate, stając się jednym z nielicznych piłkarzy, którzy grali w trzech najbardziej utytułowanych argentyńskich klubach: Independiente, Boca i River Plate.
W River Plate grał przez 3 lata i zdobył w tym czasie trzykrotnie mistrzostwo Argentyny w mistrzostwach Argentyny Apertura 1997, mistrzostwach Argentyny Apertura 1999 i mistrzostwach Argentyny Clausura 2000 oraz zdobył Supercopa Sudamericana 1997. W 2000 powrócił na sezon do Independiente, po czym po raz drugi wyjechał do Europy do greckiego Iraklisu Saloniki. Ostatnim etapem kariery był Arsenal Sarandí, gdzie zakończył karierę w 2003 roku.
Kariera reprezentacyjna.
W reprezentacji Argentyny Sebastián Rambert zadebiutował 16 listopada 1994 roku w wygranym 3-0 towarzyskim meczu z Chile w Santiago. Był to udany debiut, gdyż Rambert strzelił bramkę już w 5 min. meczu. W 1995 roku został powołany przez selekcjonera Daniela Passarellę do kadry na Puchar Konfederacji. Tam był podstawowym zawodnikiem i wystąpił w spotkaniach z Japonią (bramka), Nigerią i przegranym finale z Danią. Ostatni raz w kadrze "albicelestes" zagrał 14 lutego 1995 w wygranym 4-1 meczu z Bułgarią, w którym zdobył dwie bramki. Ogółem Rambert rozegrał w kadrze narodowej 8 meczów i strzelił 4 bramki.
Rambert występował w młodzieżowej reprezentacji Argentyny U-23, z którą zdobył złoty medal Igrzysk Panamerykańskich odbywających się w Mar del Plata w 1995 roku.

</doc>
<doc id="1938904" url="https://pl.wikipedia.org/wiki?curid=1938904" title="Czillen Am Grillen">
Czillen Am Grillen

Czillen Am Grillen – drugi album słubickiego zespołu Smagalaz. Ukazał się 1 kwietnia 2010 nakładem wytwórni Wielkie Joł.

</doc>
<doc id="1938906" url="https://pl.wikipedia.org/wiki?curid=1938906" title="Bobby Boswell">
Bobby Boswell

Robert Allen „Bobby” Boswell (ur. 15 marca 1983 w Austin) – amerykański piłkarz występujący na pozycji obrońcy.
Życiorys.
Kariera klubowa.
Bobby Boswell profesjonalna karierę rozpoczynał w drużynie D.C. United. W sezonie 2005 wystąpił 26-krotnie na boiskach Major League Soccer. W kolejnym 31 razy. W roku 2007 występował już jako zawodnik Houston Dynamo.
Następnie występował w klubach: ponownie D.C. United i Atlanta United FC.
Kariera reprezentacyjna.
Boswell zadebiutował w reprezentacji Stanów Zjednoczonych 19 lutego 2006 w wygranym 4:0 meczu z Gwatemalą. W 2007 roku został powołany na Copa América 2007.

</doc>
<doc id="1938909" url="https://pl.wikipedia.org/wiki?curid=1938909" title="Ludwik Pociej">
Ludwik Pociej



</doc>
<doc id="1938913" url="https://pl.wikipedia.org/wiki?curid=1938913" title="Parafia Imienia Maryi Panny w Ostrowcu Świętokrzyskim">
Parafia Imienia Maryi Panny w Ostrowcu Świętokrzyskim

Parafia Imienia Maryi Panny w Ostrowcu Świętokrzyskim – parafia Kościoła Polskokatolickiego w RP, położona w dekanacie kieleckim diecezji krakowsko-częstochowskiej. 
Historia.
Parafia Imienia Maryi Panny w Ostrowcu Świętokrzyskim powstała w 1932. Jeszcze przed II wojną światową wyznawcy pobudowali ze składek drewnianą świątynię zniszczoną w czasie wojny. W 1947 zbudowano z funduszu misyjnego nową kaplicę i drewnianą plebanię. Parafia nie miała stałej obsady duszpasterskiej, posiadała zaś własny cmentarz. W 1952 liczyła 150 wiernych, w 1959 – 50, a 5 lat później już 200 wiernych i 150 sympatyków. W 90% byli to robotnicy. 
W latach 1975–2005 trwała budowa nowej świątyni, którą 24 września 2005 poświęcił ks. bp prof. dr hab. Wiktor Wysoczański; towarzyszyli mu ordynariusz diecezji krakowsko-częstochowskiej bp mgr Jerzy Szotmiller oraz bp dr Hans Gerny z Kościoła Chrześcijańskokatolickiego w Szwajcarii, a także liczne duchowieństwo.

</doc>
<doc id="1938914" url="https://pl.wikipedia.org/wiki?curid=1938914" title="Zaklęci w czasie (film)">
Zaklęci w czasie (film)

Zaklęci w czasie – amerykański dramat Sci-Fi z 2009 w reżyserii Roberta Schwentke. Scenariusz filmu powstał na podstawie powieści Audrey Niffenegger pod tym samym tytułem z 2003 r.
Opis fabuły.
Film opowiada historię Henry'ego, który posiada zdolność podróży w czasie. Jego skoki temporalne zdarzają się całkowicie przypadkowo - bohater filmu nie ma żadnej możliwości ich kontrolowania, nie wie kiedy nastąpi, ani dokąd zostanie przeniesiony podczas następnego napadu. Henry najczęściej przenosi się w przedziale czasowym swojego życia: spotyka siebie, swoją przyszłą żonę i matkę. W pewnym momencie swoich podróży odkrywa, że zostanie postrzelony i prawdopodobnie umrze, jednak pomimo swojego daru nie jest w stanie nic zmienić w swojej linii czasu. Podczas skoku Henry powoli znika, pozostaje ubranie, a jego nagie ciało doznaje przeniesienia do innego czasu w przeszłości lub przyszłości. Pojedyncza podróż najczęściej trwa od kilku do kilkudziesięciu minut, jednak w życiu Henry'ego zdarzają się również przeskoki trwające kilkanaście dni.

</doc>
<doc id="1938922" url="https://pl.wikipedia.org/wiki?curid=1938922" title="Diecezja San Marino-Montefeltro">
Diecezja San Marino-Montefeltro

Diecezja San Marino-Montefeltro (łac. "Dioecesis Sammarinensis-Feretrana") – katolicka diecezja w San Marino, obejmująca swoim zasięgiem cały kraj oraz część Włoch. Siedziba biskupa znajduje się w katedrze Świętego Bartłomieja w Pennabilli (Prowincja Rimini we Włoszech).
Historia.
Diecezja Montefeltro powstała w IX wieku, 22 lipca 1977 jej nazwa została zmieniona na Diecezję San Marino-Montefeltro.
Podział administracyjny.
Diecezja San Marino-Montefeltro składa się z 81 parafii, w tym 12 na terytorium San Marino.
Patroni.
Patronami diecezji są święci: Maryn i Leon.

</doc>
<doc id="1938923" url="https://pl.wikipedia.org/wiki?curid=1938923" title="Ludwik Pociej (zm. 1771)">
Ludwik Pociej (zm. 1771)

Ludwik Pociej herbu Waga (ur. ok. 1726, zm. 1771) – strażnik wielki litewski 1748–1771, oboźny wielki litewski 1744–1748, starosta rohaczewski, żyżmorski i olkienicki, wójt Simna, dyrektor trockiego sejmiku deputackiego 1747 i 1750 roku.
Życiorys.
Poseł trocki na sejm 1744 roku. Poseł z powiatu kowieńskiego na sejm 1748 roku. Był posłem na sejm 1750 roku. Poseł z powiatu trockiego na sejm 1752 roku. Był posłem na sejm 1750 roku. Był posłem z powiatu rzeczyckiego na sejm 1754 roku. Poseł mścisławski na sejm 1756 roku. Poseł na sejm 1762 roku. Był posłem na sejm konwokacyjny (1764). Jako poseł województwa trockiego na sejm elekcyjny 1764 roku był elektorem Stanisława Augusta Poniatowskiego z województwa trockiego.
Był posłem konfederacji radomskiej do Katarzyny II w 1767 roku.
W 1757 odznaczony Orderem Orła Białego.
Pochowany w kaplicy grobowej Pociejów w kościele dominikanów Św. Ducha w Wilnie.

</doc>
<doc id="1938925" url="https://pl.wikipedia.org/wiki?curid=1938925" title="Mistrzostwa Świata w Łyżwiarstwie Szybkim w Wieloboju Kobiet 1974">
Mistrzostwa Świata w Łyżwiarstwie Szybkim w Wieloboju Kobiet 1974

32. mistrzostwa świata w łyżwiarstwie szybkim w wieloboju kobiet odbyły się w dniach 23 - 24 lutego 1974 roku w holenderskim Heerenveen. Zawodniczki startowały na sztucznym torze na IJsstadion Thialf. Łyżwiarki startowały na czterech dystansach: 500 m, 1000 m, 1500 m, 3000 m. Po raz czwarty najlepsza była Holenderka Atje Keulen-Deelstra. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 29 łyżwiarek z 13 krajów. Wszystkie zostały sklasyfikowane.

</doc>
<doc id="1938928" url="https://pl.wikipedia.org/wiki?curid=1938928" title="Petrocub Hîncești">
Petrocub Hîncești

Petrocub Hîncești (mołd. Fotbal Club Petrocub Sărata-Galbenă) – mołdawski klub piłkarski z siedzibą w Hîncești.
Historia.
Chronologia nazw:
Klub piłkarski Spicul Sarata-Galbena został założony w miejscowości Sarata-Galbena w 1994 roku. W sezonie 1995/1996 debiutował w Divizia A. W 1995 zmienił nazwę na Spicul Sarata-Galbena, w 1998 na Petrocub-Spicul Sarata-Galbena, a w 2000 na Petrocub-Condor Sarata Galbena. Po zakończeniu sezonu 2001/02, w którym zajął trzecie miejsce, w barażach z klubem Haiduc-Sporting-USM Hînceşti zdobył awans do Divizia Naţională. Przed rozpoczęciem sezonu 2001/02 klub przeniósł się do Hînceşti (klub reprezentujący miasto w pierwszej lidze akurat spadł do niższej ligi i przeniósł się do Kiszyniowa) i zmienił nazwę na FC Hînceşti. W pierwszym sezonie klub zajął piąte miejsce, ale w sezonie 2002/03 po 14 kolejce zrezygnował z dalszych występów a wyniki meczów zostały anulowane. Od 2004 uczestniczył w rozgrywkach Pucharu Mołdawii. W 2005 wrócił do Sarata-Galbena i przyjął nazwę Petrocub Sărata-Galbenă. W sezonie 2006/07 zajął drugie miejsce w Divizia "B" Nord i wrócił do Divizia A. W następnym sezonie uplasował się na czwartej pozycji w drugiej lidze, ale już w sezonie 2008/09 nie wystartował w rozgrywkach zawodowych.
Po kilku lat nieobecności, dopiero w sezonie 2013/14 jako Rapid-2 Petrocub Sărata-Galbenă ponownie startował w Divizia "B" Seria Sud, gdzie zwyciężył w swojej grupie. W następnym sezonie był drugim w klasyfikacji Divizia A i awansował do Divizia Naţională. Latem 2015 ponownie przeniósł się na większy stadion do Hîncești, w związku z czym zmienił nazwę na Petrocub Hîncești. Sezon 2015/16 zakończył na 8. lokacie.
Skład.
Stan na 24 listopada 2021.

</doc>
<doc id="1938929" url="https://pl.wikipedia.org/wiki?curid=1938929" title="Petrocub-Condor Sarata Galbena">
Petrocub-Condor Sarata Galbena



</doc>
<doc id="1938931" url="https://pl.wikipedia.org/wiki?curid=1938931" title="Petrocub-Spicul Sarata Galbena">
Petrocub-Spicul Sarata Galbena



</doc>
<doc id="1938932" url="https://pl.wikipedia.org/wiki?curid=1938932" title="Spicul Sarata Galbena">
Spicul Sarata Galbena



</doc>
<doc id="1938933" url="https://pl.wikipedia.org/wiki?curid=1938933" title="Mistrzostwa Świata w Biegach Przełajowych 2010 – bieg seniorek na 8 km">
Mistrzostwa Świata w Biegach Przełajowych 2010 – bieg seniorek na 8 km

Bieg przełajowy seniorek na 8 km – jedna z konkurencji rozegranych podczas 38. Mistrzostw Świata w Biegach Przełajowych, których areną był Leśny Park Kultury i Wypoczynku Myślęcinek w Bydgoszczy. Do rywalizacji zgłoszono 86 zawodniczek, które reprezentowały 27 państw. Biegaczki miały do pokonania cztery okrążenia trasy, z których każde liczyło 2 kilometry.

</doc>
<doc id="1938936" url="https://pl.wikipedia.org/wiki?curid=1938936" title="FC Hîncesti">
FC Hîncesti



</doc>
<doc id="1938937" url="https://pl.wikipedia.org/wiki?curid=1938937" title="Gandawa-Wevelgem 2010">
Gandawa-Wevelgem 2010

72. edycja kolarskiego wyścigu Gandawa-Wevelgem odbyła się 28 marca 2010 roku. Trasa tego belgijskiego, jednodniowego wyścigu zaliczanego do ProTour liczyła 219 km ze startem w Gandawie i metą w Wevelgem. Wystartowało 194 zawodników, a wyścig ukończyło 118. Nie startowali Polacy.
Zwyciężył Austriak Bernhard Eisel z grupy Team HTC-Columbia, dla którego był to największy sukces w karierze.

</doc>
<doc id="1938942" url="https://pl.wikipedia.org/wiki?curid=1938942" title="Powracająca fala">
Powracająca fala

Powracająca fala – jedno z bardziej rozbudowanych opowiadań w spuściźnie Bolesława Prusa, powstałe w roku 1880.
Czas i miejsce akcji.
Opowiadanie dotyczy wydarzeń współczesnych autorowi, związanych z rozwojem przemysłu włókienniczego w Królestwie Kongresowym przy udziale kapitału zagranicznego, głównie niemieckiego. Miejsce akcji nie zostało dokładnie określone, ale można śmiało przypuszczać, że są to okolice Łodzi, gdzie rozwijała się ta gałąź przemysłu.
Kompozycja.
Z powodu niemałych rozmiarów utworu można w nim wyróżnić kilka znaczących wątków, które ściśle się łącząc zapewniają liczne zwroty akcji i prowadzą do wyrazistego zakończenia, nadającego kompozycji charakter zamknięty.
Opis fabuły.
Pastor Marcin Bőhme oraz Gotlieb Adler byli przyjaciółmi z lat dzieciństwa spędzonych w Brandenburgii. Po ukończeniu przyfabrycznej szkoły ich drogi się rozeszły tak, że późniejszy wielebny studiował, a Adler został robotnikiem. Mniej inteligentny, acz silniejszy fizycznie Gotlieb, wykazywał duże skłonności do pijatyk i nic nie wskazywało na to, że może stać się majętnym i poważanym człowiekiem. Niespodziewanie zarobione pieniądze (nagroda w wysokości 300 talarów za uratowanie ludzi z pożaru w fabryce) przemieniły go w skąpca, który nader wszystko pragnął posiadać majątek. W wieku około 40 lat przeniósł się do Polski, gdzie założył fabrykę i zaczął zbijać fortunę z myślą o jedynym, samotnie wychowanym synu, Ferdynandzie. Wtedy też ponownie spotkał się z pastorem i od tej chwili panowie pozostawali nierozłączni. Pierworodny fabrykanta odziedziczył po nim główne cechy osobowości, takie jak pycha, egoizm i zawężone horyzonty. Ojciec dobrodusznie pragnął, aby syn użył życia za niego, gdyż sam pędząc za pieniądzem nie pozwalał sobie na przyjemności. Marzył o zbiciu milionowej fortuny, sprzedaży dobrze prosperującej fabryki i wyjeździe z Ferdynandem za granicę, gdzie mógłby wreszcie odetchnąć. Młody Adler przebywając za granicą trwonił pieniądze ojca, ostatecznie zadłużając się na około 58 tysięcy rubli przy rocznym „kieszonkowym” w wysokości 10 tysięcy. Zdenerwowany fabrykant z żalem zapłacił długi i nakazał natychmiastowy powrót syna do domu, choć wciąż akceptował jego tryb życia.
Nadprogramowy wydatek odbił się na sytuacji w fabryce. Był to początek wielkich oszczędności, które jawiły się zmniejszeniem niewysokich już pensji, zaostrzeniem rygoru, zwolnieniem lekarza, a nawet felczera. Wyróżniającą się na tle robotników postacią był majster ślusarski i kowalski Kazimierz Gosławski. Wykształcony, pomysłowy, zdolny i pokorny stanowił podporę fabryki. Chcąc spełnić marzenie o własnym warsztacie spędzał w fabryce długie godziny. Pewnej nocy, na moment stracił czujność i włożył rękę w tokarkę. Jego kończyna została urwana, co w połączeniu z brakiem jakiejkolwiek pomocy lekarskiej i obojętnością szefostwa, musiało niechybnie doprowadzić do śmierci.
Wypadek wzburzył opinię publiczną przeciw rodzinie Adlerów. Starszy starał się nawet wykorzystać sytuację karząc jakiekolwiek przejawy buntu. Młodszy w wyniku nagonek prasowych, częstych docinek i stanowczych reakcji rodziców jego przyjaciół, utracił wiele znajomości i starał się pokazać małomiasteczkowej społeczności swoją pozycję. Podczas jarmarku wykupił w gospodzie wszystkie obiady, zapraszając każdego chętnego. Niespodziewanie zjawił się tam sędzia gminny, Zapora – mądry, prawy i doświadczony ziemianin, otwarcie sprzeciwiający się polityce Adlerów. Doszło do słownej przepychanki między Zaporą i Ferdynandem, w wyniku której sędzia został wyzwany na pojedynek. Bez wiedzy ojca Ferdynand przystąpił do pojedynku. Ciężko ranny został przewieziony do domu, gdzie zmarł. Gotlieb oszalał z rozpaczy, zwyzywał każdego, na kogo się natknął, włączając w to pocieszającego go pastora. Ostatecznie podpalił fabrykę i zginął w płomieniach lub pod stertami gruzu.
Problematyka i znaczenie tytułu.
Opowiadanie traktuje o problemie kapitalistycznego wyzysku na ziemiach polskich. Był to doskonały teren do ulokowania kapitału, ponieważ obfitował w tanią siłę roboczą, podatną na wyzysk, co z kolei było spowodowane brakiem wykształcenia oraz alternatywnych źródeł zarobku.
Tytułowa powracająca fala odnosi się do spirali zła, która raz zapoczątkowana dotyka każdego i niechybnie prowadzi do zguby. W temacie utworu można by się też doszukiwać odwołania do motywu zbrodni i kary, choć Prus nie wykazuje większej wiary w możliwość istnienia sprawiedliwości na świecie.

</doc>
<doc id="1938943" url="https://pl.wikipedia.org/wiki?curid=1938943" title="Happy End Camenca">
Happy End Camenca

Happy End Camenca (mołd. Fotbal Club Happy End Camenca) – mołdawski klub piłkarski z siedzibą w Camenca.
Historia.
Drużyna piłkarska Happy End Camenca została założona w mieście Camenca w 1999. W sezonie 1999/2000 klub startował w trzeciej lidze, w której zajął pierwsze miejsce. W następnym sezonie debiutował w Divizia A. Po zakończeniu sezonu 2001/02 zajął drugie miejsce i zdobył awans do Divizia Naţională. Debiut wydał się nieudanym - ostatnie 8 miejsce i spadek do Divizia A. Ale przed startem nowego sezonu wycofał się z rozgrywek i został rozwiązany.

</doc>
<doc id="1938944" url="https://pl.wikipedia.org/wiki?curid=1938944" title="Haiducul Sporting Hîncesti">
Haiducul Sporting Hîncesti



</doc>
<doc id="1938946" url="https://pl.wikipedia.org/wiki?curid=1938946" title="Karolina Sobańska">
Karolina Sobańska

Karolina Rozalia Tekla Sobańska z domu Rzewuska (ur. 25 grudnia 1795 w Pohrebyszczu, zm. 21 lipca 1885 w Paryżu) – polska hrabina, agentka rosyjskiej policji carskiej, kochanka Aleksandra Puszkina i Adama Mickiewicza, szwagierka Honoré de Balzaca.
Życiorys.
Karolina Rzewuska urodziła się magnackiej polskiej rodzinie Rzewuskich, którzy żyli pod zaborem rosyjskim. Była córką Adama Wawrzyńca Rzewuskiego, byłego polskiego posła, a następnie rosyjskiego senatora, a jej rodzeństwem byli Ewelina Hańska, Adam, generał rosyjski i Henryk, powieściopisarz, autor "Pamiątek Soplicy". Była bratanicą jednego z przywódców konfederackiej targowickiej Seweryna Rzewuskiego. Rodzina Rzewuskich posiadała tytuł hrabiowski w Imperium Rosyjskim.
Po zakończeniu edukacji w Wiedniu Karolina wyszła za mąż za starszego od niej Hieronima Sobańskiego, ziemianina prowadzącego interesy w Odessie, choć spędzającego dużo czasu poza miastem. W 1818 poznała generała Iwana Osipowicza de Witte vel. Jana de Witte, wsławionego później okrucieństwem i bezwzględnością wobec powstańców listopadowych, który został jej kochankiem. 
Uczestniczyła w życiu towarzyskim miasta, a w 1823 w towarzyskim kręgu znalazł się zesłany tu Aleksander Puszkin. Puszkinowi udało się rozkochać w sobie Sobańską, ale także żonę hrabiego Michaiła Woroncowa, gubernatora Odessy, za co Puszkin został wkrótce wydalony z miasta.
Następnym znanym zesłańcem, który znalazł się w otoczeniu Witta i Sobańskiej był Adam Mickiewicz. Prawdopodobnie z inspiracji Witta, który zlecił Sobańskiej inwigilacje poety, doszło do romansu Mickiewicza z Karoliną, choć wbrew oczekiwaniom generała znajomość przerodziła się w przyjaźń. Sobańska znana była jako zdrajczyni, lecz przyjmowana była na odeskich salonach z rezerwą i strachem, albowiem jeden jej raport mógł zadecydować o karierze. Do niektórych domów jednak wstępu nie miała jak na przykład do odeskiej rezydencji Olgi Potockiej. Pomiędzy 19 sierpnia a 27 października 1825 Mickiewicz i Sobańscy uczestniczyli w wyprawie gen. Witta na Krym, który to stał się inspiracją do "Sonetów krymskich", zadedykowanych „towarzyszom podróży krymskiej”, a opublikowanych w 1826 wraz z miłosnymi "" adresowanymi do D. D., za którymi to inicjałami kryła się najprawdopodobniej Karolina. 
Po powrocie Woroncew załatwił Mickiewiczowi przeniesienie do Moskwy, lecz jego wyjazd zbiegł się ze śmiercią cara Aleksandra I i powstaniem dekabrystów. W 1829 Mickiewicz prawdopodobnie dzięki niej opuścił Rosję i udał się do Niemiec na pokładzie angielskiego parowca. W tym czasie Sobańska miała swój udział w dekonspiracji spisku dekabrystów.
Po wybuchu powstania listopadowego w Polsce generał Witt mianowany został wojennym gubernatorem Warszawy, a wraz z nim jesienią 1831 do Warszawy przybyła właśnie owdowiała Karolina Sobańska. Chcąc zdobyć zaufanie Polaków, Witt posłużył się Sobańską w roli „anioła opatrzności”, jakoby za jej wstawiennictwem wypuszczając przesłuchiwanych na wolność. Następnie wysłał ją do Drezna z zadaniem przeniknięcia do kierownictwa polskich działaczy niepodległościowych w Saksonii. Udało jej się zdobyć zaufanie emigrantów i przekazywać cenne informacje do Moskwy.
Pomimo tych zasług car Mikołaj I nie dowierzał lojalności Rzewuskiej, co przekazał listownie Wittowi. W 1836 Witt pozbył się swojej kochanki, ta zaś z rozpaczy wyszła za mąż za Stefana Cerkovicia, Serba, byłego współpracownika Witta i oficera armii rosyjskiej, który zasłynął z okrucieństwa w czasie tłumienia powstania listopadowego w Warszawie. Niedługo potem Cerkovic zmarł, a Karolina przeniosła się do Paryża i wyszła za mąż za tłumacza dzieł Szekspira na francuski Jules’a Lacroix.
W 1850 do Paryża przybyła siostra Karoliny, Ewelina (jako żona Honoré de Balzaca, ślub wzięli w Berdyczowie, 14 marca 1850, pięć miesięcy przed jego śmiercią). Po śmierci pisarza Ewelina została z długami męża, które to dzięki Karolinie udało się jej w końcu spłacić. Po śmierci Balzaca Karolina zrezygnowała z intryg politycznych.
Władysław, syn Adama Mickiewicza, spalił wszystkie jego listy do Sobańskiej, nieznane są szczegóły ich wieloletniej znajomości.

</doc>
<doc id="1938947" url="https://pl.wikipedia.org/wiki?curid=1938947" title="Picander">
Picander

Picander, właśc. Christian Friedrich Henrici (ur. 14 stycznia 1700 w Stolpen, zm. 10 maja 1764) – niemiecki poeta i librecista wielu kantat Johanna Sebastiana Bacha napisanych w Lipsku. Studiował prawo w Wittenberdze i Lipsku, najprawdopodobniej pracując później w zawodzie.
Przedmowa do jednego z tomów poetyckich wskazuje, że cały zbiór posłużył jako tekst do Bachowskich kompozycji w 1729 roku, choć do dnia dzisiejszego zachowało się jedynie dziewięć kantat opartych na tych utworach. Biorąc pod uwagę, że Bach wykorzystywał teksty Picandra do wielu spośród najważniejszych swoich kompozycji, m.in. Kantaty o kawie (BWV 211, 1732-1734), Pasji według św. Mateusza (BWV 244, 1727) oraz Oratorium na Boże Narodzenie (BWV 248, 1734), informacja ta może oznaczać, że zaginęły istotne dzieła ze spuścizny Bacha.
Na cześć poety nazwana została planetoida 12540.

</doc>
<doc id="1938949" url="https://pl.wikipedia.org/wiki?curid=1938949" title="Christian Friedrich Henrici">
Christian Friedrich Henrici



</doc>
<doc id="1938952" url="https://pl.wikipedia.org/wiki?curid=1938952" title="Friedrich Henrici">
Friedrich Henrici



</doc>
<doc id="1938953" url="https://pl.wikipedia.org/wiki?curid=1938953" title="Pałac Mokronowskich">
Pałac Mokronowskich



</doc>
<doc id="1938955" url="https://pl.wikipedia.org/wiki?curid=1938955" title="Wąż liścionosy">
Wąż liścionosy



</doc>
<doc id="1938957" url="https://pl.wikipedia.org/wiki?curid=1938957" title="Organika Budowlani Łódź">
Organika Budowlani Łódź



</doc>
<doc id="1938958" url="https://pl.wikipedia.org/wiki?curid=1938958" title="N (gra komputerowa)">
N (gra komputerowa)

N – darmowa gra komputerowa dwuwymiarowa działająca w Adobe Flash wyprodukowana przez Metanet Software. Powstała również wersja N+ na konsole (Nintendo DS, Xbox 360 oraz PSP).
Gra.
W grze, gracz wciela się w rolę ninji, który ma za zadanie dostać się do wyjścia, jednocześnie unikając przeszkód i zbierając złoto. Do gry potrzebna jest tylko klawiatura. Podstawowymi kontrolerami są strzałka w lewo, strzałka w prawo i klawisz skoku (domyślnie Shift). Dobra kombinacja tych klawiszy pozwala na różne "ewolucje", takie jak wspinanie lub skakanie po ścianach.
W wersji 1.4, gracz ma do dyspozycji 100 epizodów (ponumerowanych od 00 do 99). W każdym epizodzie znajduje się 5 części (map), ponumerowanych od 0 do 4. Na przejście jednego epizodu gracz ma 90 sekund. Czas ten można zwiększyć poprzez zbieranie złota.
W wersji 2.0 gracz ma do dyspozycji 120 epizodów, w tym : 100 zwykłych i 20 stworzonych przez graczy (inaczej Legacy). Zwykłe ponumerowane są od 00 do 99, Legacy są oznaczone literami : a i b.
Gra również posiada swój edytor poziomów. Jest on jednak skomplikowany i trudny do opanowania.
Dodatkowe funkcje gry.
"Practice mode".
Wraz z wersją 1.4, do gry został wprowadzony tryb do ćwiczeń. Podczas tego trybu, wyniki nie będą wysyłane do internetu. Epizody będą mogły być odblokowane, lecz będą zaznaczone białą obwódką. Zrobiono tak, gdyż ukończenie w normalnym trybie każdej kolumny epizodów skutkuje nagrodą. Funkcje trybu do ćwiczeń:
Tworzenie poziomów.
Gra ma również wbudowany edytor map. Jest on skomplikowany w obsłudze, chociaż można się szybko nauczyć jego interfejsu. Metanet Software zapewnia, że w następnej wersji N korzystanie z niego zostanie ułatwione. Do edytora można wejść z poziomu menu, naciskając klawisz "~" tylda), "|" (rura) lub "/" (ukośnik). Kiedy mapa jest już ukończona, można ją wysłać na serwer map (NUMA - N User Map Archive), skąd każdy może ją ściągnąć. Zrobioną mapę można tam również oceniać i komentować.
Niektórzy edytorzy opanowali tak dobrze tworzenie map, że potrafią stworzyć rzeczy, których normalnie się nie da, na przykład teleportery (na podstawie wyrzutni). Istnieje też wiele błędów i bugów w grze (np. przeskakiwanie przez one-way skierowany w dół), które często są wykorzystywane przez twórców, a czasami nawet są na nich opierane całe mapy, głównie te z gatunku puzzle.
Gatunki map.
Wytworzyło się kilka gatunków map:
"N-Game".
Na różnych serwisach z grami online gra ta występuje pod nazwą "N-Game". Dostępne tam jest jedynie 30 pierwszych epizodów (od 00 do 29). Nie ma za to żadnych nagród.
NReality.
NReality to modyfikacja gry stworzona w 2007 przez gracza pod pseudonimem "Unreality". NReality pozwala na dodawanie obrazków do map, tworzenie nowych przeciwników, modyfikowanie grawitacji, wielkości obiektów, a także funkcję "underclock", czyli rozszerzenie funkcji "overclock", pozwalającą na spowolnienie gry i rozszerzenie przedziału prędkości z 0 - 10 do -500 - 20. Posiada także tryb "speedrun" dla szybkich rozgrywek bez zbierania całego złota. Zawiera 100 dodatkowych epizodów (100-199) stworzonych przez 6 użytkowników (blue_tetris i wówczas pięcioosobowy, już nieistniejący zespół The Legacy Team) i pozwala na korzystanie z tabel highscore dla map będących na NUMA. NReality korzysta z nowszego silnika Adobe Flash, co pozwala na powiększenie gry do pełnego ekranu i opcje zoomu.
Przyszłość.
Metanet Software ogłosiło, że w niedalekiej przyszłości wyda najnowszą wersję N (wersja 2.0). Pod adresem jest dostępna publiczna wersja beta, która cały czas jest aktualizowana i poprawiana. Większość dotychczasowych poziomów została zastąpiona przez nowe, co bywa obiektem krytyki. Po przejściu całej gry ma być dostępna dodatkowa kolumna z mapami stworzonymi przez fanów. Metanet Software zapewnia umieścić w oficjalnej wersji następujące poprawki:

</doc>
<doc id="1938961" url="https://pl.wikipedia.org/wiki?curid=1938961" title="Maja Kleszcz">
Maja Kleszcz

Maja Kleszcz (ur. 13 lipca 1985 w Warszawie) – polska wokalistka, muzyk, producentka muzyczna, autorka muzyki teatralnej i filmowej. Była członkini zespołu Kapela ze Wsi Warszawa. Wraz z Wojciechem Krzakiem założycielka projektu incarNations.
Życiorys.
Córka Włodzimierza Kleszcza, dziennikarza Polskiego Radia zwanego ojcem polskiego world music, autora fuzji Jamajczyków Twinkle Brothers i górali Trebunie-Tutki.
Wraz z Kapelą ze Wsi Warszawa zdobywczyni wielu nagród i wyróżnień m.in. 3 Fryderyki, 2 Machinery, Nagrodę Radia BBC, i Grand Prix Europejskiej Unii Radiowej. Jako duet IncarNations współpracowała z wieloma artystami z kraju oraz Ukrainy, Senegalu, Gambii, Norwegii, Iranu, Szwecji (m.in.: Andriej Sun Zaporożec – 5’nizza, Haddy Nije, Becaye Aw, i DJ Feel-X).
W 2008 wraz z Wojciechem Krzakiem jako IncarNations wyprodukowała oraz skomponowała czwarty studyjny album Kapeli ze Wsi Warszawa – "Infinity". Album nagrodzony nagrodą „Fryderyk” w kategorii „album roku folk i muzyka świata”.
W marcu 2010 została laureatką wyróżnienia konkursu 31 Przeglądu Piosenki Aktorskiej we Wrocławiu.
Wraz z zespołem incarNations w 2010 wydała album "Radio Retro" (album roku tygodnika „Polityka”), następnie w 2012 album "Odeon", za który otrzymała nominację do nagrody „Fryderyk” w kategorii „wokalistka roku” oraz "Romantyczność" (2016). W 2017 do tekstów Agaty Dudy-Gracz skomponowała płytę "Dudzie-Graczowi" będącą wyrazem hołdu temu artyście. 
W marcu 2015 podczas 36 Przeglądu Piosenki Aktorskiej we Wrocławiu miała miejsce premiera solowego spektaklu-performance artystki pt. „Eremita”.
Jest autorką muzyki teatralnej i filmowej oraz występuje w spektaklach. W grudniu 2015 podczas Międzynarodowego Festiwalu Teatralnego „Boska Komedia” w Krakowie, zdobyła główną nagrodę w kategorii „najlepsza muzyka” za kompozycję do spektaklu „Podróż zimowa” Teatru Polskiego we Wrocławiu. Muzyka skomponowana wraz z Wojciechem Krzakiem do spektaklu „Makbet” w 2019 była nominowana do nagrody „Fryderyk” w kategorii „najlepsza muzyka ilustracyjna”. 
W 2019 została laureatką Nagrody im. Aleksandra Bardiniego i otrzymała z rąk Kapituły Dyplom Mistrzowski za całokształt pracy kompozytorsko-aktorskiej.
Członkini Rady Artystycznej Przeglądu Piosenki Aktorskiej.

</doc>
<doc id="1938962" url="https://pl.wikipedia.org/wiki?curid=1938962" title="Joanna Rybczyńska">
Joanna Rybczyńska



</doc>
<doc id="1938966" url="https://pl.wikipedia.org/wiki?curid=1938966" title="L’esprit de l’escalier">
L’esprit de l’escalier

L’esprit de l’escalier (wym. , alt. esprit d’escalier, z fr., myśl, pomysł, dowcip na schodach) – doświadczenie, kiedy niezwykle błyskotliwa riposta (odpowiedź na inteligentne, śmieszne czy obraźliwe uwagi lub komentarze) przychodzi danej osobie do głowy zbyt późno ("na schodach", po wyjściu z miejsca dyskusji), wtedy, gdy jest już bezużyteczna, co zazwyczaj łączy się z uczuciem zawodu.

</doc>
<doc id="1938967" url="https://pl.wikipedia.org/wiki?curid=1938967" title="Emily Chebet">
Emily Chebet

Emily Chebet (ur. 18 lutego 1986 w Bomet) – kenijska lekkoatletka specjalizująca się w biegach długich.
Pięciokrotna złota medalistka mistrzostw świata w przełajach. W 2006 roku sięgnęła po brązowy krążek mistrzostw Afryki, osiem lat później została mistrzynią tego kontynentu. 
W 2015 została zdyskwalifikowana przez krajową federację na 4 lata za stosowanie niedozwolonych środków dopingujących.

</doc>
<doc id="1938968" url="https://pl.wikipedia.org/wiki?curid=1938968" title="Karl Alpiger">
Karl Alpiger

Karl Alpiger (ur. 27 kwietnia 1961 w Wildhaus) – szwajcarski narciarz alpejski, dwukrotny medalista mistrzostw świata.
Kariera.
Pierwsze punkty w zawodach w zawodach Pucharu Świata zdobył 27 lutego 1982 roku w Whistler, zajmując 15. miejsce w zjeździe. Na podium zawodów tego cyklu po raz pierwszy stanął 14 lutego 1985 roku w Bad Kleinkirchheim, gdzie wygrał rywalizację w tej samej konkurencji. W zawodach tych wyprzedził swego rodaka Petera Müllera i Austriak Stefana Niederseera. Łącznie jedenaście razy stawał na podium zawodów PŚ, odnosząc przy tym kolejne cztery zwycięstwa: 16 i 18 sierpnia 1985 roku w Las Leñas, 20 marca 1988 roku w Åre i 17 lutego 1989 roku w Aspen był najlepszy w zjeździe. Najlepsze wyniki osiągnął w sezonie 1986/1987, kiedy to zajął jedenaste miejsce w klasyfikacji generalnej. Ponadto w sezonie 1984/1985 zajął trzecie miejsce w klasyfikacji zjazdu.
W 1987 roku wystąpił na mistrzostwach świata w Crans-Montana, gdzie zdobył brązowy medal w zjeździe. Wyprzedzili go jedynie dwaj inni Szwajcarzy: Peter Müller i Pirmin Zurbriggen. Na tej samej imprezie zajął też 21. miejsce w supergigancie. Na rozgrywanych dwa lata później mistrzostwach świata w Vail ponownie był trzeci w zjeździe. Tym razem lepsi okazali się Hans-Jörg Tauscher z RFN i Peter Müller. Nigdy nie wystąpił na igrzyskach olimpijskich. W 1986 roku był mistrzem kraju w zjeździe.
W 1991 roku zakończył karierę. Prowadzi sklep ze sprzętem sportowym "Karl Alpiger Sport" oraz bar WildHouse Schirmbar.

</doc>
<doc id="1938970" url="https://pl.wikipedia.org/wiki?curid=1938970" title="Julian Auleytner">
Julian Auleytner



</doc>
<doc id="1938972" url="https://pl.wikipedia.org/wiki?curid=1938972" title="Wolność i Solidarność">
Wolność i Solidarność

Wolność i Solidarność (słow. "Sloboda a Solidarita", SaS) – słowacka partia polityczna o profilu liberalnym i eurosceptycznym. Partia należy do Partii Europejskich Konserwatystów i Reformatorów.
Historia.
Partia została powołana do życia 28 marca 2009. Na jej czele stanął ekonomista Richard Sulík, jego zastępcami zostali Jozef Mihál i Juraj Miškov.
Nazwa ugrupowania nawiązuje do dwóch filarów, na jakich oparło swój program: partia domaga się z jednej strony „respektowania wolności jednostki”, z drugiej zaś „solidarności społeczeństwa w okresie ciężkich sytuacji życiowych”. W połowie 2009 partia wystąpiła z projektem referendum, w którym społeczeństwo wypowiedziałoby się na temat obniżenia podatków, ograniczenia immunitetu poselskiego, zmniejszenia liczby posłów, wprowadzenia maksymalnej ceny rządowych pojazdów, wyborów przez Internet, a także zmian w prawie prasowym.
Partia wystawiła swoją listę w wyborach do Parlamentu Europejskiego w 2009, uzyskując 4,7% głosów. W wyborach prezydenckich poparła Ivetę Radičovą. W wyborach samorządowych ugrupowanie uzyskało jeden mandat w sejmiku kraju bratysławskiego. Partia wzięła udział w wyborach w 2010, uzyskując 12,1% głosów i 22 mandaty. 4 z nich przypadły przedstawicielom konserwatywnego ruchu obywatelskiego Zwyczajni Ludzie, który wkrótce zerwał współpracę z SaS. Przedstawiciele Wolności i Solidarności współtworzyli powołany w 2010 rząd Ivety Radičovej, który upadł w 2012.
W przedterminowych wyborach w 2012 ugrupowanie otrzymało 5,9% głosów i 11 miejsc w Radzie Narodowej. Znalazło się w opozycji, zaś część posłów opuściła to ugrupowanie (Jozef Kollár i Daniel Krajcer dołączyli do partii NOVA). W wyborach europejskich w 2014 SaS poparło 6,7% głosujących, a Richard Sulík został wybrany na europosła.
W 2016 ugrupowanie zajęło drugie miejsce, otrzymało 12,1% głosów i 21 mandatów w Radzie Narodowej. W wyborach w 2019 partia uzyskała dwa mandaty w Europarlamencie IX kadencji. W wyborach krajowych w 2020 SaS poparło 6,2% głosujących, co przełożyło się na 13 mandatów poselskich. Kilkanaście dni po tych wyborach partia podpisała porozumienie o utworzeniu nowej koalicji celem powołania rządu Igora Matoviča.
W marcu 2021 doszło do kryzysu w koalicji, w jego trakcie sześciu członków rządu (w tym wszyscy przedstawiciele SaS) podało się do dymisji. Ostatecznie dotychczasowi koalicjanci uzgodnili utworzenie nowego gabinetu na czele z Eduardem Hegerem. We wrześniu 2022 partia opuściła koalicję rządową.

</doc>
<doc id="1938973" url="https://pl.wikipedia.org/wiki?curid=1938973" title="Sfîntul Gheorghe Suruceni">
Sfîntul Gheorghe Suruceni

Sfîntul Gheorghe Suruceni (mołd. Fotbal Club Sfîntul Gheorghe) – mołdawski klub piłkarski z siedzibą w Suruceni.
Historia.
Drużyna piłkarska Sfîntul Gheorghe Suruceni została założona w miejscowości Suruceni 11 lipca 2003. Na początku klub pracował z dziećmi. Dopiero w sezonie 2008/09 debiutował w Divizia A, w której zajął 11 miejsce. Pomimo faktu iż klub nie wywalczył awansu do pierwszej ligi, dzięki bazie technicznej i materialnej, przeszedł licencjonowanie i otrzymał miejsce w najwyższej klasie rozgrywkowej. W sezonie 2009/10 zadebiutował w Divizia Naţională.
W kwietniu 2008 klub podpisał umowę o współpracę z witryną Moldfootball.com, a w czerwcu 2009 jako pierwszy mołdawski klub przekazał prawo na teletransmisje kanałowi N4.

</doc>
<doc id="1938974" url="https://pl.wikipedia.org/wiki?curid=1938974" title="Sfîntul Gheorghe">
Sfîntul Gheorghe



</doc>
<doc id="1938975" url="https://pl.wikipedia.org/wiki?curid=1938975" title="Armin Bittner">
Armin Bittner

Armin Bittner (ur. 28 listopada 1964 w Garmisch-Partenkirchen) – niemiecki narciarz alpejski reprezentujący też barwy RFN, dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się w 1982 roku, startując na mistrzostwach świata juniorów w Auron. Zajął tam 40. miejsce w zjeździe i dwunaste w slalomie.
Pierwsze punkty w zawodach w zawodach Pucharu Świata zdobył 23 lutego 1986 roku w Åre, zajmując 12. miejsce w slalomie. Na podium zawodów tego cyklu po raz pierwszy stanął 21 grudnia 1986 roku w Hinterstoder, gdzie wygrał rywalizację w tej samej konkurencji. W zawodach tych wyprzedził Bojana Križaja z Jugosławii i Włocha Oswalda Tötscha. Łącznie 19 razy stawał na podium zawodów pucharowych, odnosząc przy tym siedem zwycięstw: 21 grudnia 1986 roku w Hinterstoder, 21 grudnia 1988 roku w St. Anton, 15 stycznia 1989 roku w Kitzbühel, 12 sierpnia 1989 roku w Thredbo, 7 stycznia 1990 roku w Kranjskiej Gorze, 12 stycznia 1990 roku w Schladming i 4 marca 1990 roku w Veysonnaz triumfował w slalomach. Najlepsze wyniki osiągnął w sezonie 1989/1990, kiedy to zajął czwarte miejsce w klasyfikacji generalnej, a w klasyfikacji slalomu zdobył Małą Kryształową Kulę. W klasyfikacji slalomu był też najlepszy w sezonie 1988/1989 oraz trzeci w sezonie 1986/1987.
W 1987 roku wystąpił na mistrzostwach świata w Crans-Montana, gdzie zdobył brązowy medal w slalomie. Wyprzedzili go jego rodak Frank Wörndl i Austriak Günther Mader. Podczas rozgrywanych dwa lata później mistrzostw świata w Vail wywalczył srebrny medal w tej konkurencji, rozdzielając na podium Austriaka Rudolfa Nierlicha i Marca Girardellego z Luksemburga. Był też między innymi szósty na mistrzostwach świata w Saalbach w 1991 roku. W 1988 roku wystartował na igrzyskach olimpijskich w Calgary, gdzie był między innymi jedenasty w kombinacji. Na rozgrywanych cztery lata później igrzyskach w Albertville wystąpił w gigancie i slalomie, jednak obu konkurencji nie ukończył. Brał też udział w igrzyskach olimpijskich w Lillehammer w 1994 roku, ponownie nie kończąc slalomu.
Jego żona, Regine Mösenlechner, również uprawiała narciarstwo alpejskie.

</doc>
<doc id="1938977" url="https://pl.wikipedia.org/wiki?curid=1938977" title="Obwodnica północna Opola">
Obwodnica północna Opola



</doc>
<doc id="1938979" url="https://pl.wikipedia.org/wiki?curid=1938979" title="Lycophidion capense">
Lycophidion capense

Lycophidion capense – gatunek jajorodnego, niejadowitego węża, zamieszkujący Afrykę Subsaharyjską.
W obrębie gatunku wyróżnia się obecnie następujące podgatunki:
Dawniej za podgatunki "Lycophidion capense" uznawane były: "Lycophidion jacksoni", "Lycophidion multimaculatum" i "Lycophidion pembanum".
Osobniki tego gatunku osiągają rozmiary od 30 do 50 centymetrów. Najdłuższa zanotowana samica mierzyła 55,8 centymetra, samiec 44 centymetry. Węże te dni spędzają w ukryciu, polują po zmierzchu. "Lycophidion capense" żywi się przeważnie jaszczurkami, które kąsa i zabija poprzez uduszenie. Samica w lecie składa 3 do 9 jaj wielkości 22 x 10 mm, młode węże mierzące 12 cm wykluwają się po 51 dniach.

</doc>
<doc id="1938980" url="https://pl.wikipedia.org/wiki?curid=1938980" title="Haiduc-Sporting Hîncesti">
Haiduc-Sporting Hîncesti



</doc>
<doc id="1938981" url="https://pl.wikipedia.org/wiki?curid=1938981" title="Caleb Ndiku">
Caleb Ndiku

Caleb Mwangangi Ndiku (ur. 9 października 1992 w Machakos) – kenijski lekkoatleta specjalizujący się w biegach długich.
W 2009 roku sięgnął po srebrny medal mistrzostw świata juniorów młodszych. Dwukrotny złoty medalista mistrzostw świata w przełajach, które w 2010 gościła Bydgoszcz. Mistrz świata juniorów z Moncton (2010) w biegu na 1500 metrów. W 2011 wygrał bieg na 1500 metrów podczas igrzysk afrykańskich. Podczas rozgrywanych w Pekinie mistrzostwach świata wywalczył srebrny medal.

</doc>
<doc id="1938983" url="https://pl.wikipedia.org/wiki?curid=1938983" title="Petrocub-Condor Sarata-Galbena">
Petrocub-Condor Sarata-Galbena



</doc>
<doc id="1938984" url="https://pl.wikipedia.org/wiki?curid=1938984" title="Regine Mösenlechner">
Regine Mösenlechner

Regine Mösenlechner (ur. 1 kwietnia 1961 w Inzell) – niemiecka narciarka alpejska reprezentująca też RFN, brązowa medalistka mistrzostw świata.
Kariera.
Pierwsze punkty do klasyfikacji generalnej Pucharu Świata wywalczyła 4 stycznia 1975 roku w Garmisch-Partenkirchen, zajmując siódme miejsce w slalomie. Na podium zawodów tego cyklu po raz pierwszy stanęła 6 marca 1981 roku w Aspen, kończąc rywalizację w zjeździe na drugiej pozycji. W zawodach tych rozdzieliła na podium Austriaczkę Elisabeth Kirchler i Cindy Nelson z USA. Łącznie osiem razy stawała na podium zawodów pucharowych, odnosząc przy tym jedno zwycięstwo: 2 grudnia 1989 roku w Vail triumfowała w supergigancie. Najlepsze wyniki osiągnęła w sezonie 1978/1979, kiedy zajęła dwunaste miejsce w klasyfikacji generalnej. Ponadto w sezonie 1987/1988 była trzecia w klasyfikacji supergiganta.
W 1987 roku wystartowała na mistrzostwach świata w Crans-Montana, gdzie wywalczyła brązowy medal w zjeździe. Wyprzedziły ją tam tylko dwie Szwajcarii: Maria Walliser i Michela Figini. Był to jej jedyny medal wywalczony na międzynarodowej imprezie tej rangi. Była też między innymi piąta w zjeździe na mistrzostwach świata w Bormio oraz w supergigancie podczas mistrzostw świata w Vail cztery lata później. W 1980 roku wystartowała na igrzyskach olimpijskich w Lake Placid, gdzie nie ukończyła rywalizacji w gigancie i slalomie. Na rozgrywanych cztery lata później igrzyskach w Sarajewie zajęła 17. miejsce w supergigancie. Najlepsze wyniki olimpijskie osiągnęła podczas igrzysk w Calgary w 1988 roku, gdzie była siódma w zjeździe i czwarta w supergigancie. W drugiej z tych konkurencji walkę o podium przegrała z Kanadyjką Karen Percy o 0,04 sekundy. Brała też udział w igrzyskach olimpijskich w Albertville w 1992 roku, zajmując 14. miejsce w supergigancie.
W 1992 roku zakończyła karierę.
Jej mężem jest Armin Bittner.

</doc>
<doc id="1938986" url="https://pl.wikipedia.org/wiki?curid=1938986" title="Most-Híd">
Most-Híd

Most (słow. "Most", węg. "Híd", Most-Híd) – słowacka partia polityczna o profilu konserwatywno-liberalnym, działająca na rzecz współpracy słowacko-węgierskiej na Słowacji. Funkcjonowała w latach 2009–2021. Należała do Europejskiej Partii Ludowej.
Historia.
Partia została założona 30 czerwca 2009 przez byłych działaczy Partii Węgierskiej Koalicji (m.in. Bélę Bugára, Gábora Gála, László Nagya, Tibora Bastrnáka). Na czele ugrupowania stanął były przewodniczący Partii Węgierskiej Koalicji Béla Bugár, zaś jego zastępcą został m.in. Słowak Rudolf Chmel. Większość osób w zarządzie objęły osoby pochodzenia węgierskiego.
Partia opowiedziała się za pojednaniem Słowaków i Węgrów, tolerancją i otwartością wobec wspólnot narodowych żyjących na Słowacji, którą chce widzieć jako „kraj wielonarodowy, wielojęzyczny i multikulturowy”. Wśród swoich celów wymieniła obronę i rozwój demokracji oraz praw jednostki, blokowanie ustaw ograniczających prawa obywatelskie, solidarność społeczną, politykę prorodzinną i równościową, a także współpracę z sąsiadami.
Partia wzięła udział w wyborach w 2010, uzyskując 8,1% głosów i 14 mandatów. Poparli ją również wyborcy w regionach niezamieszkanych przez mniejszość węgierską. Wśród 14 parlamentarzystów ugrupowania znalazło się 7 Węgrów i 7 Słowaków, z których 4 było wówczas członkami Obywatelskiej Partii Konserwatywnej.
Przedstawiciele Most-Híd współtworzyli powołany w 2010 rząd Ivety Radičovej, który upadł w 2012. W przedterminowych wyborach w 2012 ugrupowanie otrzymało 6,9% głosów i 13 miejsc w Radzie Narodowej, po czym znalazło się w opozycji. W wyborach europejskich w 2014 partia dostała 5,8% głosów i 1 mandat europosła, który zdobył József Nagy.
W 2016 ugrupowanie otrzymało 6,5% głosów i 11 mandatów w Radzie Narodowej. Most-Híd dołączył następnie do koalicji tworzącej trzeci rząd Roberta Fica i zdominowanej przez partię SMER, obsadzając dwa resorty w ramach nowego gabinetu. W 2018 współtworzył nowy koalicyjny gabinet premiera Petera Pellegriniego. W wyborach europejskich w 2019 partia z wynikiem 2,6% nie przekroczyła wyborczego progu. W wyborach do Rady Narodowej w 2020 Most-Híd dostał 2,1% głosów, tracąc swoją poselską reprezentację. W konsekwencji Béla Bugár ogłosił swoją rezygnację z funkcji przewodniczącego. W maju 2020 na czele partii stanął László Sólymos.
Partia funkcjonowała do października 2021, kiedy to zjednoczyła się m.in. z Partią Społeczności Węgierskiej, współtworząc nowe ugrupowanie pod nazwą Sojusz.

</doc>
<doc id="1938994" url="https://pl.wikipedia.org/wiki?curid=1938994" title="Kazimirs Špoģis">
Kazimirs Špoģis

Kazimirs Špoģis (ur. 28 marca 1927 w gminie Vārkava, zm. 25 marca 2010) – łotewski wykładowca i polityk, rektor Łotewskiej Akademii Rolniczej, minister rolnictwa i wicepremier Łotewskiej SRR. 
Życiorys.
W latach 1976–1980 sprawował funkcję rektora Łotewskiej Akademii Rolniczej. W 1992 uzyskał stopień doktora habilitowanego w dziedzinie nauk rolniczych. Od 1980 do 1984 pełnił obowiązki ministra rolnictwa Łotewskiej SRR, następnie wiceprzewodniczącego Rady Ministrów. W 1990 uzyskał mandat deputowanego Rady Najwyższej jako niezależny kandydat, głosował za deklaracją o odnowieniu niepodległości Republiki Łotewskiej. Był wiceprzewodniczącym Komisji Gospodarki. Odznaczony Orderem Trzech Gwiazd III klasy.

</doc>
<doc id="1938996" url="https://pl.wikipedia.org/wiki?curid=1938996" title="Roswitha Steiner">
Roswitha Steiner

Roswitha Stadlober z d. Steiner (ur. 14 czerwca 1963 w Radstadt) – austriacka narciarka alpejska, wicemistrzyni świata.
Kariera.
Pierwsze punkty do klasyfikacji generalnej Pucharu Świata wywalczyła 12 marca 1980 roku w Val d’Isère, zajmując trzynaste miejsce w gigancie. Na podium zawodów tego cyklu po raz pierwszy stanęła blisko trzy lata później, 8 marca 1983 roku w Waterville Valley, wygrywając rywalizację w slalomie. W zawodach tych wyprzedziła na podium Tamarę McKinney z USA i Hanni Wenzel z Liechtensteinu. Łącznie 14 razy stawała na podium zawodów pucharowych, odnosząc przy tym kolejne siedem zwycięstw: 17 grudnia 1983 roku w Piancavallo, 18 marca 1984 roku w Jasnej, 8 grudnia 1985 roku w Sestriere, 5 stycznia 1986 roku w Mariborze, 26 stycznia 1986 roku w St Gervais, 18 marca 1986 roku w Waterville Valley i 6 marca 1988 roku w Aspen triumfowała w slalomach. Najlepsze wyniki osiągnęła w sezonie 1987/1988, kiedy zajęła trzynaste miejsce w klasyfikacji generalnej, a w klasyfikacji slalomu zdobyła Małą Kryształową Kulę. Najlepsza w klasyfikacji slalomu była też w sezonie 1985/1986, a w sezonie 1983/1984 była w niej druga.
W 1982 roku wystartowała na mistrzostwach świata w Schladming, gdzie zajęła siódme miejsce w slalomie i dziesiąte w gigancie. Podczas rozgrywanych pięć lat później mistrzostw świata w Crans-Montana wywalczyła srebrny medal w slalomie, rozdzielając na podium Szwajcarkę Erikę Hess i Mateję Svet z Jugosławii. Był to jej jedyny medal wywalczony na międzynarodowej imprezie tej rangi. W 1984 roku wystartowała na igrzyskach olimpijskich w Sarajewie, gdzie zajęła 27. miejsce w gigancie i czwarte w slalomie. W drugiej z tych konkurencji walkę o podium przegrała Ursulą Konzett z Liechtensteinu o 0,34 sekundy. Taki sam wynik osiągnęła na rozgrywanych cztery lata później igrzyskach w Calgary. Po pierwszym przejeździe zajmowała dziesiąte miejsce, tracąc do prowadzącej Vreni Schneider 1,62 sekundy. W drugim przejeździe uzyskała drugi czas, co dało jej czwarty łączny czas. Tym razem walkę o brązowy medal przegrała z Christą Kinshofer z RFN o 0,37 sekundy.
W 1988 roku zakończyła karierę.
Jej mężem jest były biegacz narciarski Alois Stadlober, ich córką jest Teresa Stadlober.

</doc>
<doc id="1938998" url="https://pl.wikipedia.org/wiki?curid=1938998" title="Šingliarova priepasť">
Šingliarova priepasť

Šingliarova priepasť (też: "Zbojnícka priepasť", "Genčská jaskyňa", "Janošíkova priepasť"; pol. "Šingliarova Przepaść") – jaskinia krasowa na terenie Krasu Słowacko-Węgierskiego, w Wewnętrznych Karpatach Zachodnich na Słowacji.
Położenie.
Jaskinia znajduje się u północno-wschodnich podnóży Gerlašskiej Skały, na samym północnym skraju Płaskowyżu Pleszywskiego. Jej wylot znajduje się na wysokości 680 m n.p.m. przy leśnej ścieżce, wyprowadzającej na płaskowyż z położonej u jego podnóży wsi Honce. Znajduje się na terenie katastralnym wsi Honce.
Geneza i morfologia.
Šingliarova Przepaść jest jaskinią typu szczelinowo-zawaliskowego, przy czym najgłębsze części jaskini posiadają rzeźbę świadczącą o modelowaniu ich przez płynącą wodę. Pierwszy odcinek jaskini stanowi ciąg trzech stromo opadających, wysokich komór, sięgających do poziomu –26,5 m. Drugi odcinek to właściwa przepaść – studnia krasowa o głębokości 22 m, której dno zajmuje podziemne jeziorko. Prawdopodobnie w przeszłości jaskinia była dostępna jedynie po wylot tej przepaści, który niesie ślady sztucznego poszerzenia. Nawiązujące do niej wielkie komory, których wysokość sięga 10–15 m, opadają jeszcze niżej, dając jaskini sumaryczną głębokość 65 m. Dno jaskini wyznacza tzw. Trzecie Jeziorko, zakończone zwężającym się syfonem. Jaskinia ma bogatą szatę naciekową.
Do 2003 r. literatura podawała dla jaskini głębokość 72 m, co wynikało z niedokładnego oszacowania głębokości drugiego odcinka ciągu jaskiniowego przez Viliama Rozložníka w 1956 r.
Historia eksploracji.
Jaskinia jest od dawna znana miejscowej ludności, która wiąże ją z podaniem o skarbie, ukrytym przez zbójników w jej czeluściach, do którego dostęp ma się otwierać tylko raz w roku, w noc świętojańską. Przypadkowi poszukiwacze odwiedzali jaskinię co najmniej od początku XX w., a może i jeszcze wcześniej, jak świadczą o tym napisy na ścianach.
Do piśmiennictwa wprowadził jaskinię pod nazwą "Zbojníkova diera" (pol. "Zbójnicka Dziura") w 1912 r. Gábor Strömpl. Z upoważnienia Komisji do Badania Jaskiń przy ówczesnym Węgierskim Towarzystwie Geologicznym prowadził on badania jaskiń Krasu Słowacko-Węgierskiego, jednak Šingliarovej Przepaści dokładnie nie pomierzył. 23 sierpnia 1934 r. byli na jej dnie na głębokości 55 m M. Gallo i K. Szontagh ze Štítnika, jak o tym świadczy napis na ścianie w centralnej części jaskini. W 1956 r. jaskinię eksplorował wspomniany wyżej V. Rozložník z towarzyszami. Sporządził on pierwsze plany jaskini, obarczone jednak błędami dotyczącymi głębokości przepaści.
W 1997 r. do badań jaskini włączyli się speleologowie z grupy Speleo Rožňava, którzy wraz ze speleologami z Liberca odkryli tzw. Drugie Jezioro (w zawale, tworzącym ograniczenie pierwszego jeziora). Od 2001 r. kompleksowe badania jaskini podjęli członkowie speleoklubu „Minotaurus” (Z. Jerg, V. Kóňa i J. Stankovič), którzy pokonali zawał w dotychczas znanym dnie jaskini i odkryli Trzecie Jeziorko o głębokości ok. 4 m. Zakończenie eksploracji jaskini miało miejsce w zimie 2003/2004, kiedy udało się obniżyć poziom wody w Trzecim Jeziorku i stwierdzić, że zamyka je syfon, zakończony szczeliną o wymiarach 40x10 cm.
Jaskinia nie jest udostępniona do zwiedzania. Wejście do jaskini jest zamknięte.
Flora i fauna jaskini.
W Šingliarovej Przepaści znaleziono niewielkiego pajęczaka z rzędu zaleszczotków, "Neobisium (Blothrus) slovacum", który jest jedynym jak dotąd jaskiniowym zaleszczotkiem znanym z Karpat Zachodnich. Z rzadka spotykane są nietoperze, m.in. nocek ostrouchy ("Myotis blythii").
Ochrona jaskini.
Jaskinia leży na terenie Parku Narodowego Kras Słowacki, na terenie rezerwatu przyrody Gerlachovské skaly.

</doc>
<doc id="1939000" url="https://pl.wikipedia.org/wiki?curid=1939000" title="Milsami Orgiejów">
Milsami Orgiejów

Fotbal Club Milsami Orgiejów () – mołdawski klub piłkarski z siedzibą w Orgiejowie.
Historia.
Chronologia nazw:
Drużyna piłkarska Viitorul Step-Soci została założona w miejscowości Step-Soci w 1997. Na początku klub występował w niższych ligach. Dopiero w sezonie 2007/08 debiutował w Divizia A, w której zajął 7 miejsce. W następnym sezonie zajął 1 miejsce i awansował do Divizia Naţională. Latem 2009 klub przeniósł siedzibę do Orgiejowa i zadebiutował w najwyższej lidze. Latem 2010 zmienił nazwę na Milsami Orhei.
W sezonie 2014/2015 Milsami po raz pierwszy w swojej historii zdobył mistrzostwo kraju.
Skład.
Stan na 15 października 2021.

</doc>
<doc id="1939011" url="https://pl.wikipedia.org/wiki?curid=1939011" title="Chajim Nachman Bialik">
Chajim Nachman Bialik

Chajim/Chaim Nachman Bialik (; ur. 9 stycznia 1873 w chutorze Rady pod Żytomierzem na Wołyniu, zm. 4 lipca 1934 w Wiedniu) – żydowski poeta tworzący w języku hebrajskim oraz jidysz, nazywany „odnowicielem poezji hebrajskiej”; narodowy wieszcz Izraela; prozaik, tłumacz, eseista, wydawca.
Życiorys.
Chajim Nachman Bialik był synem biznesmena Icchaka Josefa Bialika i Diny, z domu Priwe. Pierwszych 6 lat życia spędził w Radach, później rodzina Bialików przeniosła się do Żytomierza, gdzie ojciec założył szynk. Po śmierci ojca (1880) Chajim Nachman wychowywał się w Żytomierzu u bardzo religijnego dziadka, Jaakowa Mosze Bialika. Otrzymał tradycyjne żydowskie wykształcenie, a także zaczął poznawać literaturę europejską. W wieku 17 lat rozpoczął naukę w wołożyńskiej jesziwie (dzisiejsza Białoruś). Liczył na zdobycie w niej nie tylko wykształcenia talmudycznego, ale i ogólnego. W wyniku rozczarowania programem nauczania, a także w związku z panującym w jesziwie konfliktem między tradycjonalistami a zwolennikami Haskali, Bialik opuścił szkołę i udał się do Odessy, ówczesnego centrum nowoczesnej kultury żydowskiej. Tam uczył się języka rosyjskiego i niemieckiego, a utrzymywał się z nauczania hebrajskiego. Wstąpił też do Chowewej Cijon. W 1893 poślubił Manię Awerbuch. Przez pewien czas pracował u swojego teścia w Korosteszowie niedaleko Kijowa. W 1897 przeniósł się do Sosnowca, będącego wówczas pod zaborem rosyjskim. Znudzony prowincjonalnym życiem, w 1900 wrócił do Odessy.
Przez kolejne dwie dekady Bialik kontynuował działalność literacką i polityczną (w kręgach syjonistycznych). Czas ten nazywany jest jego „złotym okresem”. Powstały wówczas takie utwory, jak "W mieście mordu" ("Be-ir ha-harega") o pogromie w Kiszyniowie czy hebrajski przekład "Dybuka" Szymona An-skiego. Publikował w czasopismach, redagował dzieła Ibn Gabirola, pisał nowoczesne komentarze do Miszny.
W 1921 r., w związku z niesprzyjającą sytuacją polityczną w ZSRR, Bialik przeniósł się do Berlina. Tam zajmował się pracą w założonym wraz z kilkoma innymi literatami wydawnictwie Dwir. W 1922 r., za namową lekarza, przeniósł się na około dwa lata do miasta Bad Homburg. W 1924 r. Bialik emigrował do Palestyny i zamieszkał w Tel Awiwie. Natychmiast został tam uznany za osobowość literacką o wielkim wpływie na nowoczesną kulturę żydowską. Jednakże prawie nie pisał już wówczas poezji. Przywiązany do aszkenazyjskiej wymowy hebrajskiego z akcentem paroksytonicznym (na przedostatnią sylabę), nie potrafił pisać dla odbiorców erec-izraelskich, wymawiających po sefardyjsku z akcentem oksytonicznym (na ostatnią sylabę wyrazu).
Zmarł w Wiedniu w wyniku ataku serca. Został pochowany na telawiwskim Cmentarzu Trumpeldor.
Wpływ na współczesny język hebrajski.
Bialik wprowadził do hebrajszczyzny poetyckiej zwroty potoczne oraz stworzone przez siebie. Pisał wiersze dla dzieci, nawiązywał do poezji ludowej. W swoich utworach odwoływał się zarówno do tradycji judaizmu rabinicznego, jak i do idei syjonizmu. Wprowadził do poezji hebrajskiej miarę sylabotoniczną.
Przede wszystkim jednak Bialik, wraz z innymi żydowskimi literatami i publicystami jego pokolenia, przyczynił się do rewernakularyzacji języka hebrajskiego (przywrócenia hebrajszczyźnie funkcji języka potocznego, języka używanego nie tylko w liturgii i poezji, ale we wszystkich sferach życia).

</doc>
<doc id="1939012" url="https://pl.wikipedia.org/wiki?curid=1939012" title="Chaim Nachman Bialik">
Chaim Nachman Bialik



</doc>
<doc id="1939013" url="https://pl.wikipedia.org/wiki?curid=1939013" title="Quasi-geoida">
Quasi-geoida

Quasi-geoida – teoretyczna powierzchnia aproksymująca swobodny poziom mórz i oceanów w systemie wysokości normalnych. Jest to praktyczna generalizacja geoidy, stanowiąca powierzchnię pomocniczą przy określaniu modelu Ziemi.
Powierzchnia ta została opracowana i zdefiniowana po raz pierwszy w latach 50. XX wieku przez rosyjskiego uczonego Michaiła Mołodienskiego (1909–1991), w związku z nieokreślonym kształtem geoidy, gdy nie jest znany rozkład gęstości i położenie mas leżących na zewnątrz geoidy. W przeciwieństwie do geoidy, quasi-geoida nie jest powierzchnią ekwipotencjalną – można ją jednoznacznie wyznaczyć.
Na morzu quasi-geoida Mołodieńskiego pokrywa się z geoidą. Na lądach odstępy w stosunku do geoidy nie przekraczają dwóch metrów – quasi-geoida przebiega nad geoidą. Na obszarach równinnych odstępy w stosunku do geoidy nie przekraczają kilku centymetrów. W Polsce na obszarach lądowych położonych do 750 m n.p.m. odstępy te wynoszą od 1 do 3 cm, a na obszarach położonych wyżej od 5 do 10 cm.

</doc>
<doc id="1939015" url="https://pl.wikipedia.org/wiki?curid=1939015" title="Kilian Katzenberger">
Kilian Katzenberger

Kilian Katzenberger (Kazenberger, ur. 19 października 1681 w Zellingen, zm. 18 maja 1750 w Dettelbach) – bawarski franciszkanin. Znany przede wszystkim jako autor komentarzy do franciszkańskich zakonnych tekstów prawnych, także jako filozof i autor pism dotyczących duchowości. Jako filozof był przedstawicielem franciszkańskiego skotyzmu.
Zgodnie z ortografią historyczną, nazwisko zapisuje się Kazenberger, współcześnie jednak raczej Katzenberger. Pochodził z Bawarii, działał głównie w Bambergu, Salzburgu, Egerze, Passawie i Augsburgu. Do franciszkanów wstąpił w 1698 w Bambergu, należał do prowincji franciszkańskiej Strasbourga (Górnych Niemiec).
Był nauczycielem filozofii, prawa kanonicznego i teologii w konwentach w Egerze i Passawie. Nauczanie w Egerze poświadcza manuskrypt z 1710. Następnie uzyskał tytuł "lector jubilatus" teologii. Był też w latach 1729-1732 i 1738-1741 prowincjałem Górnych Niemiec oraz definitorem swojej prowincji (pośw. 1739). 

</doc>
<doc id="1939018" url="https://pl.wikipedia.org/wiki?curid=1939018" title="Język waray waray">
Język waray waray



</doc>
<doc id="1939019" url="https://pl.wikipedia.org/wiki?curid=1939019" title="Lyin’ King">
Lyin’ King

Lyin’ King – pierwszy singiel amerykańskiego rapera Nine’a promujący album Cloud 9, wydany 23 lipca 1996 nakładem wytwórni Profile Records. Utwór wyprodukował Rob Lewis.
Lista utworów.
Opracowano na podstawie źródła
Sample.
Opracowano na podstawie źródła.

</doc>
<doc id="1939026" url="https://pl.wikipedia.org/wiki?curid=1939026" title="Harry Andrews">
Harry Andrews

Harry Andrews, właśc. Harry Fleetwood Andrews (ur. 10 listopada 1911 w Tonbridge, zm. 6 marca 1989 w Salehurst) – brytyjski aktor filmowy i teatralny.
Życiorys.
Od 1933 grywał na deskach teatrów w Londynie i w Nowym Jorku. W czasie II wojny światowej służył w Królewskiej Artylerii (odznaczony Orderem Imperium Brytyjskiego). W kinie zadebiutował w 1953 roku w filmie wojennym pt."The Red Beret". Ze względu na wyjątkowo szpetną aparycję nie wróżono mu wielkiej kariery. Sławę i uznanie krytyki przyniosła mu rola bezwzględnego sierżanta w filmie "The Hill" ("Wzgórze") za którą został wraz z Seanem Connerym nominowany do "National Board of Review Award." Zagrał w blisko 90 filmach i dziś uważany jest za jednego za najwybitniejszych aktorów drugoplanowych w kinematografii brytyjskiej. Zapamiętany został głównie z ról mundurowych, zwłaszcza twardzieli i despotów.
Życie osobiste.
Był biseksualistą a jego wieloletnim partnerem życiowym był aktor Basil Hoskins. Pozostawił syna Davida Andrewsa.
Filmografia.
W wypadku emisji w Polsce podano tytuł pod jakim film był pokazywany.

</doc>
<doc id="1939036" url="https://pl.wikipedia.org/wiki?curid=1939036" title="Demetrios I Poliorketes">
Demetrios I Poliorketes



</doc>
<doc id="1939039" url="https://pl.wikipedia.org/wiki?curid=1939039" title="Merkurofilina">
Merkurofilina

Merkurofilina – połączenie organiczne rtęci farmakologicznie odznaczające się bardzo silnym działaniem moczopędnym. Diuretyk rtęciowy mający dawniej zastosowanie w lecznictwie. Obecnie praktycznie nie używany, z wyjątkiem uzasadnionych, bardzo rzadkich wskazań (w lecznictwie zamkniętym). Stosowany był powszechnie w Polsce do połowy lat 70. XX wieku.
Zagrożenia.
Merkurofilina jest trująca przy podawaniu podskórnym, dootrzewnowym i dożylnym. Przy podawaniu dożylnym może powodować arytmię serca.

</doc>
<doc id="1939041" url="https://pl.wikipedia.org/wiki?curid=1939041" title="Świątynia Ateny Nike">
Świątynia Ateny Nike

Świątynia Ateny Nike (Św. Nike Apteros, Św. Nike Bezskrzydłej, Św. Nike) – niewielka świątynia (amfiprostylos) w typie attycko-jońskiego tetrastylosu na Akropolu, na prawo od Propylejów, w południowo-zachodniej części wzgórza. Świątynię postawiono w V w p.n.e., choć jej zalążki sięgają okresu archaicznego. Projektantem był prawdopodobnie Kallikrates. Oddawano tam kult Atenie Zwycięskiej. Najlepiej zachowana świątynia jońska, trzykrotnie rekonstruowana.
Nazwa.
Określenie "Nike" w Atenach nie było imieniem osobnej bogini, lecz funkcjonowało jedynie jako przydomek Ateny. Pierwotnie świątynię poświęcono Atenie Nike, czyli Atenie Zwycięskiej. Z czasem posąg znajdujący się w przybytku zaczęto nazywać Nike Apteros, czyli Nike Bezskrzydłą, by odróżnić go od innych posągów Nike, stojących na Akropolu. Według legendy Ateńczycy oderwali bogini skrzydła, aby pozostała na zawsze w mieście.
Historia.
Okres archaiczny.
W miejscu, gdzie postawiono świątynię, pierwotnie znajdował się dawny bastion mykeński (XIII w. p.n.e.). Ok. 550 r. p.n.e. oddawano tam kult Atenie Zwycięskiej. Za czasów Pizystrata wzniesiono skromne sanktuarium, które zburzono w 480 r. p.n.e. podczas oblężenia przez Persów.
Okres klasyczny.
Odbudowa zaczęła się w 478 r. p.n.e. od postawienia nowego ołtarza. W 448 r. p.n.e. cypel, na którym stała świątynia, obudowano porosem. Wkrótce prace wstrzymano, a cały wysiłek budowlany przerzucono na Partenon i Propyleje. W 445 r. p.n.e. taras świątynny obniżono do poziomu Propylejów i pokryto płytami. Ok. 432 r. p.n.e. prace wznowiono. Budowę samej świątyni zakończono w roku 421 p.n.e., prace zdobnicze trwały jeszcze do 413 r. p.n.e.
Okres nowożytny.
W XIV w. Nerio I Accioiuoli, władca Księstwa Aten, wykorzystując część Propylejów i część św. Nike, wybudował wysoką, kwadratową wieżę zwaną Wieżą Franków. Wieża ta stanęła obok pałacu w stylu włoskim, w który przekształcone zostały Propyleje.
W XVIII w., z powodu budowy przez Turków bastionu na Akropolu, świątynię całkowicie rozebrano. Odbudowano ją w 1835 r. przy użyciu oryginalnych elementów i materiałów. W latach 1936-1940 dokonano gruntownej naprawy fundamentów, przy okazji ponownie rozbierając i dokładniej niż poprzednio rekonstruując samą świątynię.
Renowację świątyni przeprowadzono ponownie w latach 2000–2010, w sposób najdokładniejszy w jej historii, aby naprawić błędy poprzednich konserwacji. Wykorzystano oryginalne fragmenty przez zastosowanie anastylozy będącej metodą konserwacji zabytków. Do uzupełnienia ubytków użyto białego marmuru pentelickiego, pochodzącego z tego samego źródła co w starożytności. Nowością w skali światowej było zastosowanie nieinwazyjnego lasera do czyszczenia marmuru z wielowiekowych zabrudzeń.
Bryła świątyni.
Wejście na taras świątyni (pyrgos) stanowiły małe schody po prawej stronie Propylejów. Górna część pyrgosu była zdobiona i stanowiła miejsce zawieszania wotów. W fundamentach od strony Propylejów umieszczono dwie nisze wotywne.
Świątynię wybudowano z marmuru pentelickiego. Zaprojektował ją jeden z architektów Peryklesa, zapewne Kallikrates, w porządku attycko-jońskim jako czterokolumnowy amfiprostylos (tetrastylos). Posiada trzystopniową marmurową krepidomę. Odległości między kolumnami były jednakowe, co było charakterystyczne dla małych świątyń. Stylobat ma wymiary 8,27 × 5,64 m, cella natomiast 3,26 × 4,19 m. Wejście do celli, zamykane drzwiami, znajdowało się pomiędzy dwoma filarami. Przestrzeń między filarami a ścianami bocznymi chroniły metalowe kraty. Świątynię krył dwuspadowy dach.
Zdobienia.
Posąg bogini.
W celli znajdował się posąg Ateny Nike. Pierwotny posąg z czasów archaicznych spłonął w 480 r. p.n.e., jednak po odbudowaniu świątyni, został odtworzony. Bogini trzymała w prawej ręce owoc granatu, natomiast w lewej – hełm.
Fryz.
Ponad architrawem umieszczono fryz ciągły. Na podstawie techniki i stylu szat, jego powstanie datuje się na rok ok. 421 p.n.e. Reliefy zachowały się w złym stanie, dlatego ich interpretacja pozostaje niepewna. Relief centralny (wschodni) we frontonie świątyni przedstawia zebranie bogów, przyglądającym się wojnie (m.in. Atenę, Zeusa, Posejdona, Afrodytę, Ganimedesa). Reliefy południowy i zachodni opowiadały o walkach z Persami (przy czym południowy prawdopodobnie o bitwie pod Platejami). Płaskorzeźby północnej elewacji dotyczą bliżej nie sprecyzowanego konfliktu bądź z Persami, bądź wewnątrzgreckiego.
Balustrada.
Od strony urwiska plac świątynny otoczony był balustradą, podtrzymującą kratę, ozdobioną reliefami z wyobrażeniami Nike. Reliefy znajdowały się po zewnętrznej stronie balustrady i ustawione zostały ku czci zwycięstwa Alkibiadesa nad Spartanami. Tematem było składanie ofiary dziękczynnej oraz przemarsz z trofeami. Najsłynniejszą płaskorzeźbą tego cyklu jest przedstawienie "Nike rozwiązującej sandał" (obecnie w Muzeum Akropolis w Atenach).
Autorstwo dzieł nie jest jasne. Przyjmuje się, iż w pracach nad nim brało udział kilku rzeźbiarzy. Najczęściej wymienia się Alkamenesa, Kallimachosa i Pajonisa.
Posąg Hekate.
Przy schodach na pyrgos stał posąg bogini Hekate Epipyrgida (Hekate-strażniczki) dłuta Alkamenesa. Rzeźbę ustawiono po 432 r. p.n.e. Pewne pojęcie o jej wyglądzie daje kopia, znajdująca się w Wiedniu. Była to potrójna herma, wzbogacona w dolnej części trzema tańczącymi Charytami. Charakteryzuje ją celowa archaizacja przedstawienia i hieratyczny uśmiech.

</doc>
<doc id="1939043" url="https://pl.wikipedia.org/wiki?curid=1939043" title="Jefunne">
Jefunne



</doc>
<doc id="1939045" url="https://pl.wikipedia.org/wiki?curid=1939045" title="Nike Apteros">
Nike Apteros



</doc>
<doc id="1939047" url="https://pl.wikipedia.org/wiki?curid=1939047" title="Spektroheliograf">
Spektroheliograf

Spektroheliograf – astronomiczny instrument optyczny do rejestracji obrazu Słońca w wąskim przedziale widma elektromagnetycznego. Spektroheliograf jest zmodyfikowanym spektrohelioskopem, a zarejestrowane przez niego obrazy to spektroheliogramy.
Spektroheliograf skonstruowali, w latach 1889-1894, niezależnie od siebie, George Ellery Hale w Ameryce i Henri-Alexandre Deslandres we Francji. Do czasu wynalezienia filtrów polaryzacyjno-interferencyjnych, spektroheliograf znajdował szerokie zastosowanie w badaniach Słońca. Montowany był w teleskopach wieżowych. 
Zasada działania.
W spektrografie szczelinowym, pryzmatycznym lub dyfrakcyjnym o dużej zdolności rozszczepiania światła, w miejscu, w którym rejestruje się widmo, umieszcza się drugą szczelinę, wydzielającą z tego widma promieniowanie o bardzo wąskim przedziale fali odpowiadającej szerokości (lub jej fragmentu) linii wodoru serii Balmera (Hα) lub linii K zjonizowanego wapnia. Za drugą szczeliną znajduje się materiał światłoczuły, na którym możemy zarejestrować obraz z wydzielonej z widma linii spektralnej lub jej części. Jeżeli obraz Słońca będzie przesuwany z pewną prędkością przed pierwszą szczeliną, a za drugą szczeliną będzie przesuwana klisza fotograficzna z tą samą prędkością, to powstanie monochromatyczny obraz Słońca w wydzielonej przez spektrograf długości fali.

</doc>
<doc id="1939050" url="https://pl.wikipedia.org/wiki?curid=1939050" title="Orkiestra Kameralna Polskiego Radia Amadeus">
Orkiestra Kameralna Polskiego Radia Amadeus

Orkiestra Kameralna Polskiego Radia Amadeus – orkiestra kameralna, założona w Poznaniu w 1968 roku przez Agnieszkę Duczmal, która od tego czasu pełni funkcję dyrektora artystycznego i dyrygenta orkiestry. Od 2009 Anna Duczmal-Mróz (Anna Mróz), córka Agnieszki Duczmal jest drugim dyrygentem orkiestry. 1 czerwca 2014 Orkiestra Kameralna Polskiego Radia Amadeus stała się instytucją kultury prowadzoną przez samorząd województwa wielkopolskiego i współfinansowaną przez Polskie Radio S.A. Od kwietnia 2018 r. instytucją współprowadzącą Orkiestrę jest także Ministerstwo Kultury i Dziedzictwa Narodowego.
Historia.
Orkiestra Kameralna Polskiego Radia Amadeus została założona przez Agnieszkę Duczmal w 1968 roku w Poznaniu. W latach 1968-1977 występowała pod nazwą Pro Musica.
Pierwszy koncert orkiestra dała w auli Państwowej Wyższej Szkoły Muzycznej, na zjeździe laryngologów. Wykonała wówczas utwory Arcangela Corellego i Wolfganga Amadeusa Mozarta.
Początkowo orkiestra działała pod patronatem „Jeunesses Musicales”, a później Poznańskiego Towarzystwa Muzycznego. Już od pierwszych lat swojej działalności orkiestra często koncertowała zarówno w kraju, jak i za granicą. Przełomowym momentem w działalności zespołu było zdobycie w roku 1976 na Międzynarodowych Spotkaniach Młodych Orkiestr w Berlinie Zachodnim Srebrnego Medalu Herberta von Karajana.
Przekształcona w 1977 w etatowy zespół Polskiego Radia i Telewizji, od 1988 występuje jako Orkiestra Kameralna Polskiego Radia Amadeus pod dyrekcją Agnieszki Duczmal w większości krajów europejskich oraz Stanach Zjednoczonych, Kanadzie, Meksyku, Brazylii, Kuwejcie, Tajwanie i Japonii, często ze znakomitej sławy solistami (takimi jak Maurice André, Gary Karr, Henryk Szeryng, Malcolm Messiter, Martha Argerich, Mischa Maisky, Gheorghe Zamfir, Håkan Hardenberger, Alexandre Rabinovitch, Michala Petri, Guy Touvron, Jeremy Menuhin, Kevin Kenner, Steven Isserlis, Vadim Repin, Krzysztof Jakowicz, Konstanty Andrzej Kulka, Krzysztof Szmyt, Jadwiga Rappé), Wynton Marsalis.
Dorobek.
Do 2013 orkiestra pod batutą Duczmal nagrała dla Polskiego Radia ponad 10000 minut muzyki obejmującej repertuar od baroku do współczesności i wykonała setki koncertów transmitowanych przez Polskie Radio. Zespół zarejestrował 110 koncertów i programów dla Telewizji Polskiej oraz 5 godzin muzyki dla Télévision Française 1. Orkiestra nagrała również ponad 50 płyt. W dorobku artystycznym zespołu znajduje się wiele prawykonań, m.in. pierwsze światowe nagranie Wariacji Goldbergowskich J.S. Bacha w opracowaniu J. Kofflera na orkiestrę kameralną. Orkiestra współpracuje także z radiofoniami zagranicznymi, m.in.: niemieckimi NDR, WDR, SFB oraz BBC w Londynie, CBC w Montrealu i radiofonią meksykańską, dla których nagrywa przede wszystkim muzykę polską.
Odbyła liczne tournée po krajach Europy, obu Ameryk, Bliskiego i Dalekiego Wschodu. Koncertowała m.in. w Concertgebouw w Amsterdamie, Filharmonii Berlińskiej, filharmoniach w Kolonii, Monachium, Petersburgu, lipskim Gewandhausie, wiedeńskim Musikvereinsaal, Pollack Hall w Montrealu, Queen Elizabeth Hall w Londynie, mediolańskim Teatro alla Scala, Tokyo Opera City Concert Hall i Toppan Hall oraz w wiedeńskim Konzerthaus. Orkiestra regularnie bierze udział w licznych europejskich festiwalach muzycznych.
W Polsce występowała m.in.
Coraz częściej za pulpitem dyrygenckim Amadeusa staje córka Agnieszki Duczmal, Anna Mróz, która debiutowała w tej roli w 2003 roku. Od 2009 pełni ona oficjalnie funkcję drugiego dyrygenta tejże orkiestry.
W 2014 odbył się dwuczęściowy koncert wielkanocny „Czas pokuty i radości” z udziałem mezzosopranistki Małgorzaty Walewskiej. Orkiestrze towarzyszył pianista Martina Palmeri na fortepianie, Mario Stefano Pietrodarchi na bandoneonie oraz Chór Kameralny Uniwersytetu im. Adama Mickiewicza w Poznaniu pod dyrekcją Krzysztofa Szydzisza. Pierwszą część „Czas pokuty” orkiestra wykonała pod batutą Anny Mróz, drugą nazwaną „Czas radości” Agnieszki Duczmal.
Z okazji jubileuszu 45-lecia Orkiestry Kameralnej Polskiego Radia Amadeus oraz 45-lecia pracy artystycznej jej założycielki i dyrektora, Agnieszki Duczmal odbyły się dwa koncerty: "Per la Maestra" podczas którego orkiestrę poprowadziła jej córka, Anna Mróz oraz "Per la Orchestr", którym dyrygowała jubilatka. Koncert uświetnił występ zwyciężczyni XIV Międzynarodowego Konkursu Skrzypcowego im. H. Wieniawskiego Soyoung Yoon z Korei Południowej.
W 2017 orkiestra obchodziła 50. złoty jubileusz istnienia. Sezon jubileuszowy zainaugurowała 3 października 2017 koncertem, w którym zabrzmiały utwory: w pierwszej części "Koncert podwójny na skrzypce, wiolonczelę i orkiestrę" Jana Radzyńskiego z dedykacją kompozytora „Dla Agnieszki Duczmal i jej wspaniałej Orkiestry Amadeus”, w drugiej "I koncert fortepianowy e-moll Fryderyka Chopina" w wykonaniu Ingolfa Wundera oraz trzeciej "Souvenir de Florence" Piotra Czajkowskiego w ar. A. Duczmal.
Skład Orkiestry.
Skład orkiestry pozostaje prawie niezmienny od początku jej istnienia. Tworzą ją muzycy:
Byli członkowie:
Nagrody, odznaczenia i wyróżnienia.
W 2008 nagranie Orkiestry Kameralnej Polskiego Radia Amadeus utworu "Trzy utwory w dawnym stylu" Henryka Mikołaja Góreckiego znalazło się na drugim miejscu listy rankingowej ”The UK’s classical favourites 2008” ogłoszonej przez Phonographic Performance Limited, w jubileuszowym siedemdziesiątym piątym roku swego istnienia. Lista jest zestawem 20 najczęściej słuchanych utworów muzyki klasycznej w Wielkiej Brytanii.
Problemy lokalowe.
Pomimo znaczących zasług orkiestra od wielu lat boryka się z problemami lokalowymi. W 1977 roku, kiedy Orkiestra Kameralna Agnieszki Duczmal stała się orkiestrą radiową, jej siedzibą było studio radiowe przy ulicy Berwińskiego. Od 1992 zajmuje pomieszczenia w wymagającym gruntownego remontu studiu „Giełda” przy al. Marcinkowskiego na który brak środków. Na próby orkiestra wynajmuje studio od Radia Poznań, a na koncerty i do nagrań aulę Uniwersytetu im. Adama Mickiewicza w Poznaniu.
Po kilku latach rozmów, 1 czerwca 2014 orkiestra została przekształcona w samorządową instytucję kultury finansowaną wspólnie przez: wielkopolski samorząd i Polskie Radio, ale kwestia siedziby nadal nie została rozwiązana.

</doc>
<doc id="1939051" url="https://pl.wikipedia.org/wiki?curid=1939051" title="Biczowanie Chrystusa (obraz Caravaggia)">
Biczowanie Chrystusa (obraz Caravaggia)

Biczowanie Chrystusa – dwa obrazy włoskiego malarza Caravaggia.
Motyw biczowania Chrystusa pochodzi z Nowego Testamentu i został opisany przez trzy ewangelie: Mateusza, Marka i Jana. Epizod przedstawiany był również pod innymi nazwami – "Koronowanie cierniem" lub "Naigrywanie". Opisywane wydarzenia rozegrały się w poranek Wielkiego Piątku, już po skazaniu Jezusa przez Piłata. Wielu malarzy ten etap Męki Pańskiej przedstawiało w formie cyklu lub wybierało poszczególne epizody. Najczęściej było to biczowanie lub koronowanie cierniem i Chrystus przy słupie. Rzadziej przedstawiano sceny bicia, policzkowania czy wyszydzania.
Historia i opis obrazu.
Caravaggio namalował kilka obrazów nawiązujących do wydarzeń Wielkanocnych. W latach 1602–1603 powstało "Złożenie do grobu", a w 1605 "Ecce Homo". W 1607 powstał jeszcze jeden obraz "Cierniem koronowanie".
Obrazy przedstawiające biczowanie Chrystusa pochodzą z tego samego okresu i powstały podczas pierwszego pobytu malarza w Neapolu. Zostały namalowane na zlecenie neapolitańczyka Tommasa Franchiego do kaplicy w kościele San Domenico Maggiore w Neapolu. Dzieła nawiązują do własnych przeżyć autora dotyczących okresu rzymskiego. Według włoskiego historyka sztuki Roberta Longhiego jest to jeden z najbardziej wzruszających obrazów: 
Epizod biczowania Caravaggio przedstawił na tle pustej sali z jedną kolumną pośrodku. Postać Chrystusa otaczają trzej oprawcy (wersja z Neapolu), odtworzeni w realistyczny, charakterystyczny dla artysty sposób. Twarz Jezusa, choć cierpiąca, przepełniona jest szlachetnością i kontrastuje z brutalną mimiką jednego z katów. Światło było jednym z podstawowych narzędzi Caravaggia, a jego efekty światłocieniowe nadawały postaciom i scenom swoistej wyrazistości. W "Biczowaniu" światło pada z lewej strony i uwypukla poszczególne elementy i detale. Z anatomiczną precyzją ukazane zostały ramię pochylającego się oprawcy oraz bark mężczyzny podtrzymującego Jezusa. Caravaggio wykorzystał również kolory dla skontrastowania czystej bieli płótna okrywającego biodro Jezusa z brudną białą koszulą i brązową szatą oprawcy.
Obraz i przedstawione postacie nawiązują do wcześniejszych dzieł malarza, m.in. do "Męczeństwa św. Mateusza" lub do motywu z "Ostrzącego noże" z Museo Archeologico we Florencji.
Motyw biczowania u innych malarzy.
Chrystus przy kolumnie.
Sceny wielkanocne należały do najczęściej malowanych motywów przez malarzy wszystkich epok. Malarze ci przedstawiali też moment bezpośrednio poprzedzający wymierzenie kary: Chrystusa stojącego przy słupie. Chwilę przygotowania Jezusa uwiecznił m.in. Donato Bramante. Postać Chrystusa ozdobiona jest już koroną cierniową i przywiązana do słupa. Odsłonięty tors nie jest jeszcze skalany ranami po biczowaniu. Na twarzy widoczne jest cierpienie Jezusa, a umięśnione ciało, zaznaczone ściągniętym sznurem na muskułach u lewej ręki, mówi o sile i gotowości do złożenia siebie w ofierze, by zbawić świat. Sposób ujęcia sceny odbiega od przyjętego stereotypu. Nie ma na nim postaci towarzyszących, a w lewym górnym rogu widoczny jest przez otwarte okno pejzaż zasłonięty częściowo przez wazę stojącą na parapecie. Obraz w 1915 trafił do Pinakoteki Brera. Wcześniej znajdował się w opactwie Chiaravalle w okolicy Mediolanu, w kościele na ołtarzu w drugiej kaplicy prawego ramienia transeptu. Po raz pierwszy dzieło było wspomniane w traktacie Giovanniego Paola Lomazzo z 1590 jako dzieło Bramantego.
Inne środki wyrazu w przedstawieniu Chrystusa przy słupie zastosował caravaggionista Giovanni Battista Caracciolo (Battistello). Wpływy Caravaggia na jego obrazie widoczne są na pierwszy rzut oka. Postać Jezusa i oprawcy oświetlone są częściowo, przy czym widoczna jest jedynie cierpiąca twarz Mesjasza i muskularne plecy kata. Obraz bezpośrednio nawiązuje do "Biczowania Chrystusa", które było jego pierwowzorem. Battistello zamiast trzech umieścił tylko jednego oprawcę. Kolumna stanowi u niego mało ważny element i jest prawie niewidoczna, podczas gdy u Caravaggia pełni ona ważną rolę kompozycyjną.
Biczowanie.
Do ciekawszych obrazów przedstawiających samo biczowanie należy obraz stworzony przez Lukę Signorelliego w latach 1475–1480. Został namalowany na desce topolowej i wraz z "Matką Boską karmiącą" pierwotnie stanowił część drewnianego sztandaru procesyjnego. Obraz nawiązywał do obowiązku biczowania się bractwa dei Raccomandati, dla którego został prawdopodobnie wykonany. Jest to pierwszy obraz Signorelliego, na którym umieścił on swoją sygnaturę: "Opus Luce Cortonensis" („dzieło Łukasza z Cortony”).
Biczowanie malowali również m.in. Antoon van Dyck, William-Adolphe Bouguereau i Jacopo Tintoretto (1585–1590).

</doc>
<doc id="1939053" url="https://pl.wikipedia.org/wiki?curid=1939053" title="Adolf Froelich">
Adolf Froelich

Adolf Froelich (ur. 24 grudnia 1887 w Łaziskach, zm. w listopadzie 1943 w Warszawie) – polski wynalazca, dentysta i uczestnik wojny polsko-bolszewickiej. Syn Rajnolda Froelicha (zarządca ziemski) i Antoniny Wilhelminy Józefiny Froelich zd. Majewska.
Życiorys.
Adolf Froelich od 1912 roku studiował browarnictwo na Wydziale Techniki Browarniczej Królewskiej Akademii Nauk Monachijskiego Uniwersytetu Technicznego we Freisingu. Poza tym studiował stomatologię. Uprawnienia lekarskie uzyskał w 1918 roku. Jako dentysta pracował m.in. w Jędrzejowie.
Adolf Froelich wynalazł w 1932 roku podwójne śmigło. Był oficerem w stopniu ppor. Wojska Polskiego. Brał udział w wojnie polsko-bolszewickiej w 9 Dywizji Piechoty jako lekarz dentysta.
Podwójne śmigło.
Adolf Froelich 21 października 1932 r. zgłosił podwójne śmigło do Urzędu Patentowego Rzeczypospolitej Polskiej. Opisał on swój wynalazek między innymi następująco:
"Podwójne śmigło według niniejszego wynalazku może być stosowane do helikopterów i do samolotów i specjalnie jest obliczone na lot w ośrodkach rzadszych. Wynalazek polega na tym, że na jednym wale umieszczono dwa śmigła, z których przednie zaopatrzone jest w płaszcz. Śmigło to, obracając się razem z płaszczem, pędzi poza siebie powietrze zgęszczone na umieszczone z tyłu drugie śmigło, które wskutek tego, pracuje już w ośrodku gęstszym, zatem wydajniej. W przednim śmigle muszą być śmigła umieszczone z przodu płaszcza; główną myślą jest tu zastosowanie płaszcza, a podrzędną, czy śmigło jest wbudowane w płaszcz lub nie, gdyż o ile tylko śmigło jest umieszczone z przodu, to działanie w obu wypadkach jest analogiczne, mianowicie w płaszczu będzie się zgęszczać powietrze, wskutek czego tylne śmigło będzie pracować w gęstszym ośrodku. Śmigło podwójne może być i bez płaszcza; w tym wypadku przednie śmigło jest krótsze od tylnego, umieszczonego na tym samym wale napędowym, przy czym tylne śmigło ustawione jest w stosunku do przedniego pod kątem prostym." (Froelich 1933)

</doc>
<doc id="1939055" url="https://pl.wikipedia.org/wiki?curid=1939055" title="SV Janek Krasicki">
SV Janek Krasicki



</doc>
<doc id="1939061" url="https://pl.wikipedia.org/wiki?curid=1939061" title="Giorgio Zancanaro">
Giorgio Zancanaro

Giorgio Zancanaro (ur. 9 maja 1939 w Weronie) – włoski śpiewak operowy, baryton.
Debiutował w 1982 roku Metropolitan Opera jako Renato w Balu maskowym Verdiego, uznany za jedną z jego najlepszych ról.

</doc>
<doc id="1939067" url="https://pl.wikipedia.org/wiki?curid=1939067" title="Bitwa pod Dunkierką">
Bitwa pod Dunkierką

Zobacz też:

</doc>
<doc id="1939070" url="https://pl.wikipedia.org/wiki?curid=1939070" title="Shoji Jo">
Shoji Jo



</doc>
<doc id="1939086" url="https://pl.wikipedia.org/wiki?curid=1939086" title="Jaz zastawkowy">
Jaz zastawkowy

Jaz zastawkowy, stawidło – rodzaj jazu wyposażonego w zamknięcia płaskie, na tyle duże, że do ich przemieszczania niezbędne jest zastosowanie prostego mechanizmu, napędzanego najczęściej ręcznie. Stosowane jest przemieszczanie zamknięcia za pośrednictwem listew palczastych, łańcuchów, kół zębatych i ślimaków. Obsługa takiego zamknięcia wykonywana jest ręcznie za pomocą korby, rzadziej stosuje się napęd elektryczny. Jako zamknięcie tego rodzaju jazu stosuje się płaskie zastawki drewniane, zespolone kształtownikami stalowymi, lub zasuwy całkowicie stalowe. Stosowane są również zasuwy dwudzielne dla większych wysokości zamknięcia. Jaz zastawkowy jest więc stopniem wodnym większym od zastawki, w której niewielka wielkość zamknięcia pozwala na ręczne zakładanie i otwieranie zamknięcia, i mniejszym od innych jazów z zamknięciami, w których wielkość zamknięcia wymusza konieczność stosowania odpowiednich siłowników.
"Stawidło" to nazwa zwyczajowa funkcjonująca potocznie, w nomenklaturze związanej z hydrotechniką stosuje się określenie "jaz zastawkowy".
W Polsce opracowano katalog obiektów typowych BIPROMEL, w którym zaprojektowano zamknięcie metalowe jazów zastawkowych z blachą opierzającą i kształtownikami rozmieszczonymi w ten sposób, że parcie wody na zamknięcie rozkłada się w sposób równomiernie obciążający poszczególne dźwigary zasuwy.

</doc>
<doc id="1939087" url="https://pl.wikipedia.org/wiki?curid=1939087" title="Stawidło">
Stawidło



</doc>
<doc id="1939088" url="https://pl.wikipedia.org/wiki?curid=1939088" title="Vision Tower">
Vision Tower

Vision Tower (hebr. מגדל החזון) – drapacz chmur w strefie przemysłowej Kirjat Atidim, w mieście Tel Awiw w Izraelu.
Jeden z najwyższych wieżowców w Izraelu, wyraźnie dominujący nad północno-wschodnią dzielnicą Tel Awiwu. Budynek powstał według projektu biura architektonicznego Zarhy Architects z przeznaczeniem pod centrum biznesowe.
Dane techniczne.
Wieżowiec ma 42 kondygnacje i wysokość 149,8 metrów.
Budynek posiada dwa luksusowe wejścia położone na parterze. Każde piętro zajmuje powierzchnię 1911 m², na których urządzono 12 przestronnych pokoi biurowych. Stworzono tutaj unikatowy ekologiczny system klimatyzacji, który nie zanieczyszcza powietrza ani wód podziemnych. Całość budynku obsługuje 11 szybkobieżnych wind oraz dodatkowe windy towarowe.
Wieżowiec posiada pięciokondygnacyjny podziemny parking o powierzchni 110 000 m², mogący pomieścić 1500 samochodów. Parking posiada swoje własne 3 przeszklone windy. Dwie kondygnacje zajmuje centrum handlowe.
Gospodarka.
W budynku swoje siedziby mają następujące firmy: Arenson Ltd., Malibu Israel Ltd., ESL – Eng. S. Lustig Consulting Engineers Ltd., Ben Avraham Engineers Ltd, Dagesh Engineering – Road and Traffic Planning Ltd., Nizan Inbar Project Management Ltd., Landman Aluminium Ltd., RTLD Lighting Design, David David Engineers Ltd., Israel David, M.G. Acoustic Consultants Ltd., Brener – Patael, Zvi Ronen Air Conditioning, A. Papish &amp; Co. Engineers Ltd., A. Papish &amp; Co. Engineers Ltd., Galtal Safety Engineering Ltd., Bitelman Architects Ltd., KAMN Ltd., Y. Greenfeld, Access Israel – Accessibility Consulting, Lihu Suzzana Landscape Architect, Technosoft Datentechnik, E.S.H.L Environmental &amp; Acoustics Ltd.

</doc>
<doc id="1939090" url="https://pl.wikipedia.org/wiki?curid=1939090" title="Jean Rémy Bitana">
Jean Rémy Bitana

Jean Rémy Bitana (ur. 5 maja 1983 w Gisenyi) - rwandyjski piłkarz grający na pozycji obrońcy.
Kariera klubowa.
Karierę piłkarską Bitana rozpoczął w klubie Etincelles FC z rodzinnego miasta Gisenyi. W 1999 roku zadebiutował w jego barwach w pierwszej lidze rwandyjskiej. W 2000 roku odszedł do Rayon Sports FC ze stolicy kraju Kigali. W 2002 i 2004 roku wywalczył z nim mistrzostwo kraju, a w 2005 roku zdobył Puchar Rwandy.
Kariera reprezentacyjna.
W reprezentacji Rwandy Bitana zadebiutował w 2003 roku. W 2004 roku został powołany do kadry na Puchar Narodów Afryki 2004. Tam wystąpił w jednym spotkaniu, z Gwineą (1:1).

</doc>
<doc id="1939091" url="https://pl.wikipedia.org/wiki?curid=1939091" title="Jean Remy Bitana">
Jean Remy Bitana



</doc>
<doc id="1939095" url="https://pl.wikipedia.org/wiki?curid=1939095" title="Pandanus">
Pandanus



</doc>
<doc id="1939097" url="https://pl.wikipedia.org/wiki?curid=1939097" title="Pandanus odoratissimus">
Pandanus odoratissimus



</doc>
<doc id="1939099" url="https://pl.wikipedia.org/wiki?curid=1939099" title="Abell 1656">
Abell 1656

Abell 1656 ("Gromada Warkocza Bereniki" lub "Gromada Coma") – gromada galaktyk znajdująca się w konstelacji Warkocza Bereniki w odległości około 320 mln lat świetlnych od Ziemi.
"Abell 1656" jest jedną z najgęstszych spośród wszystkich znanych gromad. Zawiera ona tysiące galaktyk. W porównaniu z innymi gromadami znajduje się stosunkowo blisko. Jest to również ogromna gromada rozciągająca się w przestrzeni przez miliony lat świetlnych. Większość galaktyk należących do "Abell 1656" to galaktyki eliptyczne, w odróżnieniu od samotnych galaktyk, które głównie stanowią galaktyki spiralne. Jako źródło emisji promieniowania rentgenowskiego gromady "Abell 1656" w dalszym ciągu jest jeszcze badana.
Do największych członków tej grupy galaktyk zaliczamy: "NGC 4874", "NGC 4884" ("NGC 4889"), "NGC 4860" i "NGC 4858".
"Abell 1656" jest obok gromady w Lwie ("Abell 1367") głównym składnikiem Supergromady w Warkoczu.

</doc>
<doc id="1939103" url="https://pl.wikipedia.org/wiki?curid=1939103" title="Forecasting">
Forecasting



</doc>
<doc id="1939108" url="https://pl.wikipedia.org/wiki?curid=1939108" title="Jean-Claude Ndagijimana">
Jean-Claude Ndagijimana

Jean-Claude Ndagijimana (ur. 26 listopada 1984) - rwandyjski piłkarz grający na pozycji bramkarza.
Kariera klubowa.
W swojej karierze piłkarskiej Ndagijimana grał w klubie Rayon Sports FC ze stolicy kraju Kigali. W 2003 roku zadebiutował w jego barwach w pierwszej lidze rwandyjskiej. W 2004 roku wywalczył z nim mistrzostwo kraju, a w 2005 roku zdobył Puchar Rwandy.
Kariera reprezentacyjna.
W 2004 roku Ndagijimana został powołany do reprezentacji Rwandy na Puchar Narodów Afryki 2004. Tam był rezerwowym bramkarzem dla Ramadhaniego Nkunzingomy i nie rozegrał żadnego spotkania.

</doc>
<doc id="1939109" url="https://pl.wikipedia.org/wiki?curid=1939109" title="Zabudowania fabryki wyrobów metalowych &quot;Metalik&quot;">
Zabudowania fabryki wyrobów metalowych &quot;Metalik&quot;



</doc>
<doc id="1939111" url="https://pl.wikipedia.org/wiki?curid=1939111" title="Piekarnia Teodora Reicherta">
Piekarnia Teodora Reicherta



</doc>
<doc id="1939112" url="https://pl.wikipedia.org/wiki?curid=1939112" title="2MASS-GC01">
2MASS-GC01

2MASS-GC01 (również "Hurt 1") – gromada kulista znajdująca się w odległości około 11,7 tys. lat świetlnych od Ziemi w kierunku konstelacji Strzelca. Została odkryta w 2000 roku przez zespół astronomów pod kierownictwem R.J. Hurta w programie 2MASS.
Gromada kulista 2MASS-GC01 została zauważona w podczerwieni. Jest ona niewidoczna w świetle widzialnym, ponieważ na niebie znajduje się w pobliżu jądra Drogi Mlecznej. 2MASS-GC01 znajduje się w odległości 14,7 tys. lat świetlnych od centrum naszej Galaktyki.

</doc>
<doc id="1939113" url="https://pl.wikipedia.org/wiki?curid=1939113" title="Patrick Mbeu">
Patrick Mbeu

Patrick Mbeu (ur. 9 marca 1986 w Kigali) – rwandyjski piłkarz grający na pozycji bramkarza.
Kariera klubowa.
Karierę piłkarską Mbeu rozpoczął w klubie APR FC ze stolicy kraju Kigali. W 2004 roku zadebiutował w jego barwach w pierwszej lidze rwandyjskiej. W debiutanckim sezonie zdobył z APR CECAFA Clubs Cup, a w 2005 roku wywalczył mistrzostwo kraju. W latach 2005-2007 był zawodnikiem czwartoligowego francuskiego Racing Club de France z Paryża.
Kariera reprezentacyjna.
W reprezentacji Rwandy Mbeu zadebiutował w 2003 roku. W 2004 roku został powołany do reprezentacji Rwandy na Puchar Narodów Afryki 2004. Tam był rezerwowym bramkarzem dla Ramadhaniego Nkunzingomy i nie rozegrał żadnego spotkania.

</doc>
<doc id="1939115" url="https://pl.wikipedia.org/wiki?curid=1939115" title="Jean-Paul Habyarimana">
Jean-Paul Habyarimana

Jean-Paul Habyarimana(ur. 17 sierpnia 1982 w Bużumburze) - rwandyjski piłkarz grający na pozycji pomocnika.
Kariera klubowa.
Karierę piłkarską Habyarimana rozpoczął w klubie APR FC ze stolicy kraju Kigali. W jego barwach zadebiutował w pierwszej lidze rwandyjskiej. Wraz z APR wywalczył zarówno tytuły mistrza kraju, jak i zdobył Puchary Rwandy i CECAFA Club Cup.
Kariera reprezentacyjna.
W reprezentacji Rwandy Habyarimana zadebiutował w 2003 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał jedno spotkanie, z Demokratyczną Republiką Konga (1:0).

</doc>
<doc id="1939116" url="https://pl.wikipedia.org/wiki?curid=1939116" title="2MASS-GC02">
2MASS-GC02

2MASS-GC02 (również "Hurt 2") – gromada kulista znajdująca się w odległości około 16 tys. lat świetlnych od Ziemi w kierunku konstelacji Strzelca. Została odkryta w 2000 roku przez Joselino Vasqueza, a potwierdzona przez zespół astronomów pod kierownictwem R.J. Hurta w programie 2MASS.
Gromada kulista 2MASS-GC02 jest niewidoczna w świetle widzialnym, lecz została zauważona w podczerwieni. Znajduje się ona w odległości 10,4 tys. lat świetlnych od jądra Drogi Mlecznej.

</doc>
<doc id="1939117" url="https://pl.wikipedia.org/wiki?curid=1939117" title="Michel Kamanzi">
Michel Kamanzi

Michel Kamanzi (ur. 29 września 1979 w Bużumburze) - rwandyjski piłkarz grający na pozycji pomocnika.
Kariera klubowa.
Większą część swojej kariery piłkarskiej Kamanzi spędził w Niemczech. W latach 2003-2004 był piłkarzem SG 06 Betzdorf, a w latach 2004-2006 grał w TuRu 1880 Düsseldorf z Oberligi. W latach 2006-2007 występował w belgijskim trzecioligowcu Union Royale Namur, a latem 2007 przeszedł do niemieckiego szóstoligowego TuSpo Richrath. W 2008 roku spadł z nim do siódmej ligi.
Kariera reprezentacyjna.
W reprezentacji Rwandy Kamanzi zadebiutował w 2000 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał 2 spotkania: z Gwineą (1:1) i z Demokratyczną Republiką Konga (1:0).

</doc>
<doc id="1939123" url="https://pl.wikipedia.org/wiki?curid=1939123" title="Medal Dickina">
Medal Dickina



</doc>
<doc id="1939127" url="https://pl.wikipedia.org/wiki?curid=1939127" title="João Elias">
João Elias

João Henriette Rafael Elias Manamana (ur. 12 grudnia 1973 w Kabindzie) – rwandyjski piłkarz pochodzenia angolskiego grający na pozycji pomocnika.
Kariera klubowa.
Elias urodził się w Angoli, ale karierę piłkarską rozpoczął w Belgii, w klubie Beerschot Antwerpia. W 1992 roku zadebiutował w jego barwach w drugiej lidze belgijskiej, a w 1993 roku odszedł do innego zespołu z tej ligi, KV Kortrijk. Z kolei w 1994 roku ponownie zmienił klub i przeszedł do AC Hemptinne-Eghezée, z którym w 1995 roku awansował z czwartej do trzeciej ligi. Od 1996 do 2003 roku był zawodnikiem KV Mechelen. W 1997 roku spadł z nim z pierwszej do drugiej ligi, a w 2000 roku powrócił z Mechelen do ekstraklasy. W 2001 roku ponownie spadł z tym klubem do drugiej ligi. W 2003 roku wrócił do KV Kortrijk i grał w nim przez 2 lata.
W 2005 roku Elias grał w rwandyjskim APR FC ze stolicy kraju Kigali. W tamtym roku wywalczył z APR mistrzostwo Rwandy. Następnie do 2006 roku grał w czwartoligowym belgijskim RRFC Montegnée, a sezon 2006/2007 spędził w greckim trzecioligowcu OF Ierapetra. Latem 2007 wrócił do Belgii i został zawodnikiem czwartoligowego RJS Bas-Oha.
Kariera reprezentacyjna.
W reprezentacji Rwandy Elias zadebiutował w 2003 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał 2 spotkania: z Tunezją (1:2 i gol 2 32. minucie) i z Gwineą (1:1).

</doc>
<doc id="1939128" url="https://pl.wikipedia.org/wiki?curid=1939128" title="Joao Elias">
Joao Elias



</doc>
<doc id="1939129" url="https://pl.wikipedia.org/wiki?curid=1939129" title="Palomar 4">
Palomar 4

Palomar 4 – gromada kulista znajdująca się w odległości około 354,4 tys. lat świetlnych od Ziemi w kierunku konstelacji Wielkiej Niedźwiedzicy. Została odkryta w 1949 roku przez Edwina Hubble′a oraz niezależnie w 1955 roku przez Alberta Wilsona. Jest położona w odległości 362,5 tys. lat świetlnych od centrum Galaktyki.
Początkowo istniały wątpliwości, czy klasyfikować ten obiekt jako gromadę kulistą. Ze względu na rozkład gwiazd Palomar 4 uznawano tymczasowo za przechwyconą przez Drogę Mleczną eliptyczną lub sferoidalną galaktyką karłowatą. Jako galaktyka karłowata Palomar 4 została nazwana "Karłem Wielkiej Niedźwiedzicy". Ostatecznie Karłem Wielkiej Niedźwiedzicy nazwano galaktykę karłowatą odkrytą przez zespół astronomów kierowany przez Beth Willman w 2005 roku.

</doc>
<doc id="1939132" url="https://pl.wikipedia.org/wiki?curid=1939132" title="Wzgórza we Wrocławiu">
Wzgórza we Wrocławiu

Wzgórza we Wrocławiu obejmują wzniesienia znajdujące się w obszarze administracyjnym miasta Wrocław. Są to usypiska i pagórki o stosunkowo niewielkiej wyniosłości. Brak jest we Wrocławiu, który położony jest w obszarze Niziny Śląskiej (w szczególności Pradoliny Wrocławskiej (318.52) i mniejszym stopniu Równiny Wrocławskiej (318.532) i Równiny Oleśnickiej (318.56)), znaczących wzniesień czy wzgórz (najwyżej położonym, naturalnym punktem Wrocławia jest Kota 148 m n.p.m. w Lesie Mokrzańskim). Istnieją niewysokie wydmy pochodzenia eolicznego: w Lesie Osobowickim (127 m n.p.m.), w Lesie Rędzińskim – forma wałowa i owalna (112 m n.p.m., wybitność 2–3 m ponad teren).
Większość wrocławskich wzniesień to nasypy powstałe podczas odgruzowywania miasta po zniszczeniach wojennych lub wysypiska odpadów komunalnych bądź przemysłowych. Wśród wzniesień znajdują się także kopce poświęcone pamięci bądź stanowiące miejsce pochówku i uhonorowania określonych osób lub upamiętnienia określonych wydarzeń. Ich wybitność nie przekracza zwykle 15–20 m ponad otaczający teren, najwyższym takim wzniesieniem jest zrekultywowane składowisko odpadów komunalnych – Wzgórze Maślickie o wybitności 44 m. 
Oprócz wyżej wspomnianych wzniesień występuje także wiele wyniosłości terenu stanowiących nasypy budowlane linii kolejowych, wałów przeciwpowodziowych i grobli oraz niewielkich górek parkowych i osiedlowych, czy też położonych na wydzielonych terenach przedszkoli i żłobków.
Część z wrocławskich wzgórz oceniana jest jako cenna przyrodniczo i ekologicznie. Stanowią one siedliska rzadkich roślin i zwierząt. Stawiane są postulaty ochrony tych siedlisk, np. poprzez tworzenie w oparciu o dane wzgórze użytku ekologicznego (np. Wzgórze Gajowe). Natomiast nie udało się jak dotąd zrealizować żadnego z planów dotyczących zagospodarowania wybranych wzgórz dla potrzeb budowy stoków narciarskich oraz ośrodków sportów zimowych. Takie plany wysuwane były oraz stworzono odpowiednie koncepcje między innymi wobec Wzgórza Gajowego i Wzgórza Kilimandżaro.

</doc>
<doc id="1939133" url="https://pl.wikipedia.org/wiki?curid=1939133" title="Elisabeth Fritzl">
Elisabeth Fritzl



</doc>
<doc id="1939134" url="https://pl.wikipedia.org/wiki?curid=1939134" title="Doña Bárbara">
Doña Bárbara

Doña Bárbara (hiszp. "Doña Bárbara") – kolumbijska telenowela z 2008 roku. Wyprodukowana przez wytwórnię Telemundo.
Telenowela została wyemitowana m.in. w Stanach Zjednoczonych przez kanał Telemundo.

</doc>
<doc id="1939137" url="https://pl.wikipedia.org/wiki?curid=1939137" title="Palomar 5">
Palomar 5

Palomar 5 – gromada kulista znajdująca się w odległości około 75,6 tys. lat świetlnych od Ziemi w kierunku konstelacji Węża. Została odkryta w 1950 roku przez Waltera Baadego oraz niezależnie w 1955 roku przez Alberta Wilsona.
Albert Wilson nazwał tę gromadę "Gromadą kulistą Węża", jednak w gwiazdozbiorze tym znajdują się również 4 inne gromady kuliste, w tym słynna Messier 5. Ze względu na rozkład gwiazd Palomar 5 tymczasowo uznawano za przechwyconą przez Drogę Mleczną eliptyczną lub sferoidalną galaktyką karłowatą. Jako galaktyka karłowata Palomar 5 został nazwany "Karłem Węża".
Stwierdzono, że Palomar 5 znajduje się obecnie w trakcie procesu zakłóceń pływowych przez grawitację Drogi Mlecznej rozrywającej gromadę. Wiele gwiazd gromady oddala się od niej, tworząc ogon skierowany w przeciwnych kierunkach. Ogon ten istnieje już kilka miliardów lat i rozciąga się na długości ponad 13 tys. lat świetlnych. Ogon ten jest nazywany "Strumieniem Palomar 5".
Gromada Palomar 5 znajduje się 60,6 tys. lat świetlnych od jądra naszej Galaktyki.

</doc>
<doc id="1939140" url="https://pl.wikipedia.org/wiki?curid=1939140" title="Kirjat Atidim Tower">
Kirjat Atidim Tower

Kiryat Atidim Tower – wieżowiec w strefie przemysłowej Kirjat Atidim, w mieście Tel Awiw w Izraelu.
Budynek powstał z przeznaczeniem na centrum biznesowe.
Dane techniczne.
Wieżowiec ma 19 kondygnacje i wysokość 76 metrów.
Budynek posiada luksusowe wejście położone na parterze. Przy wejściu są zlokalizowane kawiarnie oraz małe restauracje. Na końcu każdego korytarza znajdują się windy. Przy budynku jest parking.
W budynku swoje siedziby mają następujące firmy: Solel Boneh Ltd., Bank HaPoalim, M.G. Acoustic Consultants Ltd..

</doc>
<doc id="1939144" url="https://pl.wikipedia.org/wiki?curid=1939144" title="Ramadhani Nkunzingoma">
Ramadhani Nkunzingoma

Ramadhani Nkunzingoma (ur. 2 września 1977 w Gomie) – rwandyjski piłkarz pochodzenia kongijskiego grający na pozycji bramkarza.
Kariera klubowa.
Nkunzingoma urodził się w Zairze, ale karierę piłkarską rozpoczął w Rwandzie, w klubie Etincelles FC z miasta Gisenyi. W jego barwach zadebiutował w rwandyjskiej pierwszej lidze. W 2003 roku przeszedł do APR FC ze stolicy kraju Kigali. W swojej karierze trzykrotnie zostawał mistrzem kraju w latach 2003, 2005 i 2006. Jeden raz zdobył Puchar Rwandy w 2006 roku i jeden raz CECAFA Clubs Cup w 2004 roku.
W 2006 roku Nkunzingoma przeszedł do FC Saint Eloi Lupopo z Demokratycznej Republiki Konga. Natomiast na początku 2007 roku odszedł do TP Mazembe, z którym w tamtym roku został mistrzem kraju. W 2008 roku zakończył karierę piłkarską.
Kariera reprezentacyjna.
W reprezentacji Rwandy Nkunzingoma zadebiutował w 2002 roku. W 2004 roku został powołany do reprezentacji Rwandy na Puchar Narodów Afryki 2004. Tam był pierwszym bramkarzem i rozegrał 3 spotkania: z Tunezją (1:2), z Gwineą (1:1) i z Demokratyczną Republiką Konga (1:0).

</doc>
<doc id="1939145" url="https://pl.wikipedia.org/wiki?curid=1939145" title="Sin Senos no hay Paraiso">
Sin Senos no hay Paraiso

Sin Senos no hay Paraiso - kolumbijska telenowela z 2008 roku. Wyprodukowana przez telewizję Telemundo.
Serial został wyemitowany m.in.:w Stanach Zjednoczonych przez kanał Telemundo.
Obsada.
Pozostałe role

</doc>
<doc id="1939146" url="https://pl.wikipedia.org/wiki?curid=1939146" title="Fundacja Rozwoju Kardiochirurgii im. prof. Zbigniewa Religi">
Fundacja Rozwoju Kardiochirurgii im. prof. Zbigniewa Religi

Fundacja Rozwoju Kardiochirurgii im. prof. Zbigniewa Religi – organizacja pożytku publicznego (OPP), siedziba Fundacji mieści się w Zabrzu.
Działalność Fundacji.
Fundacja prowadzi działalność naukowo – badawczą w zakresie protez serca i zastawek serca oraz biocybernetyki, bioinżynierii i biotechnologii. Główne kierunki badawcze to prace protezami serca i zastawek serca oraz badania w zakresie biotechnologii i bioinżynierii. W Fundacji funkcjonuje również bank tkanek, w którym opracowywane są zastawki serca, rogówki, ścięgna i opatrunki ze skóry. Fundacja realizuje również program szkoleniowo – stypendialny dla kadr medycznych z polski i zagranicy. Fundacja od 2004 posiada status organizacji pożytku publicznego umożliwiający przekazywanie przez podatników 1% podatku PIT. Fundacja była także koordynatorem Programu Wieloletniego „Polskie Sztuczne Serce 2007–2012”.
Historia.
Fundacja została założona w 1991 z inicjatywy prof. Zbigniewa Religi. Misją Fundacji jest wspieranie rozwoju polskiej kardiochirurgii oraz wprowadzanie do praktyki klinicznej nowoczesnych technik i technologii w zakresie leczenia serca.
Wśród najważniejszych wydarzeń w historii Fundacji można wymienić:
Koncerty „Serce za serce”.
Misja Fundacji jest realizowana dzięki środkom pochodzącym z dotacji, subwencji, grantów naukowo-badawczych oraz darowizn od osób, firm i instytucji nieobojętnego serca, którym bliski jest rozwój polskiej kardiochirurgii. Dla uhonorowania najhojniejszych darczyńców, od 1992, w Domu Muzyki Tańca w Zabrzu, organizowane są koncerty „Serce za serce”, w trakcie których najwięksi sprzymierzeńcy Fundacji otrzymują prestiżowe statuetki zaprojektowane przez znanego krakowskiego rzeźbiarza Bronisława Chromego. Ceremonia odbywa się w atrakcyjnej oprawie artystycznej, z udziałem gwiazd najwyższego formatu.

</doc>
<doc id="1939147" url="https://pl.wikipedia.org/wiki?curid=1939147" title="Savyonei Ramat Aviv 1 (Tel Awiw)">
Savyonei Ramat Aviv 1 (Tel Awiw)

Savyonei Ramat Aviv 1 – mieszkalny drapacz chmur w osiedlu mieszkaniowym Kochav haTzafon, w mieście Tel Awiw w Izraelu.
Budynek powstał z przeznaczeniem pod apartamenty mieszkaniowe. Wieżowiec znajduje się na wzgórzu, dzięki czemu sprawia wrażenie wyższego, niż jest w rzeczywistości. Rozciąga się stąd widok na całe miasto Tel Awiw, Morze Śródziemne i Park ha-Jarkon.
Dane techniczne.
Wieżowiec ma 23 kondygnacje i wysokość 81 metrów.
Tuż obok znajduje się parking.

</doc>
<doc id="1939151" url="https://pl.wikipedia.org/wiki?curid=1939151" title="I bitwa pod Homs">
I bitwa pod Homs



</doc>
<doc id="1939152" url="https://pl.wikipedia.org/wiki?curid=1939152" title="Agnieszka Dmochowska">
Agnieszka Dmochowska

Agnieszka Dmochowska (ur. 18 stycznia 1999 we Wrocławiu) – polska szachistka.
Kariera szachowa.
Zasady gry w szachy poznała w wieku 3-4 lat. Mając niespełna 6 lat rozpoczęła regularne treningi, a jej pierwszym trenerem został Piotr Dobrowolski. W 2006 r, zdobyła w Rybniku tytuł mistrzyni Polski przedszkolaków. W 2007 r. zadebiutowała na arenie międzynarodowej, reprezentując Polskę na mistrzostwach świata juniorek do 8 lat, rozegranych w Kemerze (w turnieju tym zajęła XIV miejsce). Dwukrotnie zdobyła medale Pucharu Polski juniorek do 10 lat (Ustroń 2008 – brązowy, Łeba 2009 – srebrny). W 2009 r. odniosła największy sukces w dotychczasowej karierze, zdobywając w Fermo brązowy medal mistrzostw Europy juniorek do 10 lat (za wynik ten otrzymała tytuł kandydatki na mistrzynię FIDE). W tym samym roku na mistrzostwach świata do 10 lat w Kemerze zajęła VII miejsce. W 2010 r. zdobyła tytuł wicemistrzyni Polski do 12 lat. W 2012 r. zdobyła w Solinie tytuł wicemistrzyni Polski do 14 lat, sukces ten powtarzając w 2013 r. w Wałbrzychu.
Reprezentuje klub MUKS MDK "Śródmieście" Wrocław.

</doc>
<doc id="1939155" url="https://pl.wikipedia.org/wiki?curid=1939155" title="Parafia św. Jakuba Apostoła w Budziszewku">
Parafia św. Jakuba Apostoła w Budziszewku

Parafia Świętego Jakuba Apostoła w Budziszewku – rzymskokatolicka parafia w Budziszewku, należy do dekanatu rogozińskiego archidiecezji gnieźnieńskiej. Powstała w XIV wieku. Obecny kościół wybudowany w 1755 z drewna.

</doc>
<doc id="1939158" url="https://pl.wikipedia.org/wiki?curid=1939158" title="Królowie Tracji">
Królowie Tracji

Królowie Odrysów.
"Dynastia odryska"
Astejscy królowie Tracji.
"Dynastia astejsko-odryska"
Sapejscy królowie Tracji.
"Dynastia sapejska"

</doc>
<doc id="1939160" url="https://pl.wikipedia.org/wiki?curid=1939160" title="Kotys II (król Traków)">
Kotys II (król Traków)

Kotys II (gr.: Κότυς, Kótys) – król trackich Odrysów w latach ok. 300 – ok. 280 p.n.e. Syn Seutesa III, króla Odrysów. 
Nie wiadomo, czy Kotys II panował jako król. Znany jest tylko dzięki ateńskiej inskrypcji honorowej jego brata Rebulasa z roku 331/330. Następstwo po ojcu Seutesie III pozostaje niejasne. Pod koniec jego panowania lub po jego śmierci, żona Berenike i jej czterech synów (nie włączając Kotysa II i jego brata Rebulasa) zawarli traktat z dwoma innymi trackimi królami: Spartokosem z Kabyle i Epimenesem; drugi z trackimi królami: Skokoskosem II i Kersibaulosem.

</doc>
<doc id="1939162" url="https://pl.wikipedia.org/wiki?curid=1939162" title="Otto Toporczyk (wojewoda sandomierski)">
Otto Toporczyk (wojewoda sandomierski)



</doc>
<doc id="1939164" url="https://pl.wikipedia.org/wiki?curid=1939164" title="Lycée Louis-le-Grand">
Lycée Louis-le-Grand

Lycée Louis-le-Grand – znana publiczna szkoła średnia w Paryżu, założona przez jezuitów w 1563 roku jako Collège Clermont. Liceum mieści się w Dzielnicy Łacińskiej (części 5. dzielnicy Paryża) przy rue Saint-Jacques pod numerem 123.
Liceum jest otoczone prestiżowymi instytucjami – dzieli dziedziniec z Collège de France, znajduje się naprzeciwko Sorbony i kilkadziesiąt metrów od Lycée Henri-IV, innego ważnego paryskiego liceum. 
Obecnie (2010 r.) dyrektorem szkoły jest Joël H. Vallat (były kierownik liceum francuskiego w Nowym Jorku). Uczy się tam ok. 1800 młodych ludzi –  850 z nich w liceum jako takim, i 950 w "classes préparatoires" – klasach przygotowawczych do tzw. grandes écoles.

</doc>
<doc id="1939167" url="https://pl.wikipedia.org/wiki?curid=1939167" title="Kotys VIII">
Kotys VIII

Kotys VIII lub Kotys III, właśc. Gajusz Juliusz Kotys VIII (gr.: Κότυς, Kótys) (zm. 18 n.e.) – król Tracji od 12. Syn króla Tracji, Gajusza Juliusza Remetalkesa I i królowej Pytodoris I.
Rządy.
Kotys VIII należał do trackiej dynastii sapejskiej. Między 1 a 10 r. otrzymał prestiżową godność publiczną. Była nim funkcja eponimicznego archonta w Atenach. Po śmierci ojca objął tron Tracji razem ze stryjem Reskuporisem III, młodszym bratem Remetalkesa I. Po dokonaniu podziału Tracji przez cesarza rzymskiego Oktawiana Augusta, objął lepszą ziemię na południe od Hemus (dziś Stara Płanina), czyli „południowe” królestwo. Znajdowało się tam większość miast. Stryj natomiast otrzymał Ripe Thraciae (Tracki brzeg). Respuporis III nie był zadowolony z otrzymanego działu, ponieważ jego ziemia była uboższa oraz zagrożona najazdami plemion z północy. Wstrzymywał się od jawnego buntu w stosunku do Kotysa VIII. Dopiero po śmierci Oktawiana Augusta, postanowił przejąć kontrolę nad państwem bratanka po roku 14. Rzym postanowił interweniować dyplomatycznie, ale bez skutku. Reskuporis dawał bowiem fałszywe oznaki pojednania. W 18 r. porwał znienacka Kotysa VIII i kazał go zabić. W tym czasie przybył propretor Mezji Latiniusz Panduza z wezwaniem przed obliczem cesarza Tyberiusza w Rzymie. Obawiał się najgorszego. W 19 r. został pojmany i po otrzymaniu kary wygnania w Rzymie zginął zamordowany. Trację podzielono pomiędzy jego syna Remetalkesa II oraz niepełnoletnie dzieci Kotysa VIII. Opiekunem tych ostatnich był rzymski prokurator Trebellenus Rufus, znawca spraw trackich.
Charakterystyka.
Tacyt, historyk rzymski, opisał Kotysa, jako człowieka łagodnego charakteru, dobrej natury i zwyczajów. Rzymski poeta Owidiusz, napisał list zaadresowany do niego. Wspominał w nim o jego kulturalnym smaku do literatury, zażądał od niego względów i ochrony jako brat poety.
Rodzina.
Przed 12 r. Kotys VIII poślubił Antonię Tryfenę, księżniczkę pontyjską, córkę króla Pontu i Bosporu Marka Antoniusza Polemona I Eusebesa Sotera i królowej Pontu Pytodoris Filometor. Matka Tryfeny była córką Pytodorosa z Tralles i Antonii, córki triumwira rzymskiego Marka Antoniusza i jego drugiej żony Antonii Hybrydy.
Posiadał z żoną Antonią Tryfeną czworo dzieci (trzech synów i dwie córki):
Antonia Tryfena po śmierci matki rządziła Pontem od 33 do 55 r. Dopuściła do rządów swojego syna Polemona II w 38 r.

</doc>
<doc id="1939168" url="https://pl.wikipedia.org/wiki?curid=1939168" title="Clontarf (Sydney)">
Clontarf (Sydney)

Clontarf – geograficzna nazwa dzielnicy "(przedmieścia)", położonej na terenie samorządu lokalnego Manly, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1939169" url="https://pl.wikipedia.org/wiki?curid=1939169" title="Kotys VII">
Kotys VII

Kotys VII (gr.: Κότυς, Kótys) (zm. 18 p.n.e.) – astejski król Tracji od 31 p.n.e. Syn astejskiego króla Tracji Sadalasa II oraz Polemokracji.
Kotys należał do dynastii astejsko-odryskiej. Objął tron po śmierci starszego brata Sadalasa III w 31 r. Panował nad częścią Odrysów jako sprzymierzeniec rzymski.
Tracja i linia Dunaju były terenem ciągłego konfliktu z powodu buntów plemion trackich osiadłych na południe od rzeki lub z powodu najazdów z północy. W r. 29/28 p.n.e. Rzymianie pod wodzą Marka Licyniusza Krassusa, namiestnika Macedonii wyruszyli przeciwko, Bastarnom, którzy przekroczyli Dunaj i plądrowali ziemie Tryballów i Dardanów. Rzymianom udało zmusić ich do wycofania się za rzekę. W czasie trwania kampanii Krassus spotkał się z wrogim nastawieniem trackich Medów i Sardów, uchodzących za sojuszników. Wykorzystał okazję, by ujarzmić Bessów w Rodopach. Wojna była prowadzona w trudnych warunkach. Rzymianie mogli liczyć tylko na Odrysów przebywających w południowo-wschodniej części Tracji. Odrysowie byli jednak osłabieni wewnętrznymi problemami. W ich łonie bowiem trwał konflikt między liniami dynastycznymi astejsko-odryską (Kotys VII) i sapejską (Remetalkes I).
Po śmierci Kotysa VII w r. 18 p.n.e. nowym królem został syn Reskuporis II, panujący do 11 p.n.e.

</doc>
<doc id="1939173" url="https://pl.wikipedia.org/wiki?curid=1939173" title="Zeszyty don Rigoberta">
Zeszyty don Rigoberta

Zeszyty don Rigoberta (z hiszp. "Los cuadernos de Don Rigoberto") – powieść współczesnego peruwiańskiego pisarza Mario Vargasa Llosy, wydana w 1997 r. W Polsce pierwsze wydanie ukazało się w roku 1999, w przekładzie Filipa Łobodzińskiego, natomiast drugie – w roku 2004.
Powieść jest kontynuacją losów bohaterów "Pochwały macochy". Mario Vargas Llosa znów zalewa czytelnika ogromem erotyzmu, pruderii i fantazji. Książka napisana stylem i językiem typowym dla tego peruwiańskiego autora.
Po rozstaniu don Rigoberta i Lukrecji, następującym wskutek niesfornego zachowania Fonsito (chłopiec ma zaledwie 10 lat, jednak słownictwem związanym z seksualnością i podstępami w tej materii dorównuje dorosłym), któremu udało uwieść macochę (jego przebiegłe zachowanie i anielski wygląd powodują, iż Lukrecja nie jest w stanie mu się oprzeć), nadchodzi czas tęsknoty. Wygnana z domu Lukrecja pisze do męża liczne listy miłosne. Fonsito nękany przez sumienie rozpoczyna serię intryg, by na nowo połączyć zwaśnionych kochanków. W intrygę wciąga również służącą Justynianę. Chce, by macocha na nowo z nimi zamieszkała.

</doc>
<doc id="1939175" url="https://pl.wikipedia.org/wiki?curid=1939175" title="Fairlight (Sydney)">
Fairlight (Sydney)

Fairlight – geograficzna nazwa dzielnicy "(przedmieścia)", położonej na terenie samorządu lokalnego Manly, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1939182" url="https://pl.wikipedia.org/wiki?curid=1939182" title="Pustynna miłość">
Pustynna miłość

Pustynna miłość (hiszp. "El Clon", 2010) – kolumbijsko-amerykańsko-brazylijska telenowela wyprodukowana przez kanał telewizyjny Telemundo we współpracy z Rede Globo oraz RTI Colombia. Jest to remake brazylijskiej telenoweli z 2001 roku pt. Klon.

</doc>
<doc id="1939186" url="https://pl.wikipedia.org/wiki?curid=1939186" title="Cudzysłowy">
Cudzysłowy



</doc>
<doc id="1939189" url="https://pl.wikipedia.org/wiki?curid=1939189" title="Wieża ciśnień w Bydgoszczy">
Wieża ciśnień w Bydgoszczy

Wieża ciśnień w Bydgoszczy – zabytkowa wieża ciśnień należąca do kompleksu Wodociągów Miejskich w Bydgoszczy.
Położenie.
Wieża ciśnień znajduje się w parku Henryka Dąbrowskiego, na krawędzi Zbocza Bydgoskiego.
Historia.
W 1881 r. przystąpiono w Bydgoszczy do prac nad budową nowej sieci wodociągowej i kanalizacyjnej, której najistotniejszym elementem, umożliwiającym utrzymanie właściwego ciśnienia, była wieża ciśnień. Właściwe prace budowlane przeprowadzono w latach 1898-1899.
W 1900 r. na całość wodociągów składało się 20 studni głębinowych w Lesie Gdańskim, z których woda tłoczona była systemem pomp o napędzie gazowym do sieci oraz wieży ciśnień. Znajdował się w niej zbiornik wodny o pojemności 1260 m³ służący do gromadzenia wody w okresie minimalnego poboru, jak również uzupełniający braki w sieci w godzinach szczytu poboru wody.
Wieża została wzniesiona w latach 1899-1900 według projektu Franza Marschalla. Prace budowlane prowadziła firma „ Wilhelm Rothe und Cie”.
Budowla wzniesiona w atrakcyjnym miejscu, w parku Henryka Dąbrowskiego, na skraju zbocza, ponad Starym Miastem, pełniła również funkcję miejskiego punktu widokowego. Na stożkowym dachu wykonano galerię widokową, na którą można było wejść za opłatą 10 pfenigów, a za czasów polskich 10 groszy.
W okresie powojennym obok wieży wybudowano przepompownię, która umożliwiała dostarczenie wody na górny taras miasta (osiedla Błonie, Szwederowo, Wzgórze Wolności, Wyżyny, Kapuściska). W tym czasie zaniechano udostępniania wieży jako punktu widokowego, a wyłączono z eksploatacji ostatecznie w 1990 r..
W 1991 r. obiekt zaadaptowało na swoją siedzibę Stowarzyszenie Artystyczne „Wieża Ciśnień” zrzeszające artystów, historyków sztuki, krytyków i inne osoby związane z miejskim życiem kulturalnym. Wieża stała się miejscem spotkań twórców i publiczności oraz dyskusji nad granicami sztuki. Urządzono w niej także m.in. galerię sztuki.
Obecnie wieża należy do spółki „Miejskie Wodociągi i Kanalizacja” w Bydgoszczy. Przedsiębiorstwo wyremontowało i zaadaptowało wieżę na muzeum historii bydgoskich wodociągów. Zabytek stał się jednym z kilku punktów nowej ścieżki edukacyjnej prowadzącej od stacji pomp w Lesie Gdańskim. W wieży ciśnień zobaczyć można m.in. drewniane rury wodociągowe, żetony na wodę, elementy wyposażenia dawnych łazienek i toalet, archiwalne zdjęcia i dokumenty. Do dyspozycji zwiedzających są również multimedialne infokioski, z cyfrowo zapisanymi informacjami o wodzie i wodociągach. Cały obiekt jest efektownie iluminowany. Jeden z poziomów wieży przeznaczony został na wystawy.
Galeria obserwacyjna położona na szczycie wieży znajduje się około 60 m wyżej od Starego Miasta. Otwarcie muzeum nastąpiło 30 października 2012.
Architektura.
Wieża posiada cechy neogotyckie. Jest wzniesiona na planie koła, z nieznacznym ryzalitem, w którym od północy umieszczono wejście. Bryła przykryta jest dachem stożkowym z latarnią. Dolna kondygnacja uskokowo przechodzi w nadwieszony bęben części zbiornikowej, zdobiony dołem i górą ażurowym fryzem oraz zwieńczony pseudokrenelażem. Elewacje oddzielone są ceglanymi fryzami, oraz tynkowanymi blendami i płycinami. Specyficzną cechą bydgoskiej wieży jest to, iż w odróżnieniu od większości budowli tego typu jej część podzbiornikowa jest węższa od średnicy części zbiornikowej.
Wewnątrz zachowała się część wystroju: ściany z drewnianą boazerią, a w oknach kolorowe witraże.
Inne wieże.
Budowla jest najokazalszą, lecz nie jedyną wieżą ciśnień w Bydgoszczy. Pozostałe obiekty na terenie miasta to:

</doc>
<doc id="1939191" url="https://pl.wikipedia.org/wiki?curid=1939191" title="Manly (Sydney)">
Manly (Sydney)

Manly – geograficzna nazwa dzielnicy "(przedmieścia)", położonej na terenie samorządu lokalnego Manly, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1939194" url="https://pl.wikipedia.org/wiki?curid=1939194" title="Karim Kamanzi">
Karim Kamanzi

Karim Kamanzi (ur. 18 marca 1983 w Kigali) - rwandyjski piłkarz grający na pozycji napastnika. Mierzy 185 cm wzrostu.
Kariera klubowa.
Karierę piłkarską Kamanzi rozpoczął w klubie SC Kiyovu Sport ze stolicy kraju Kigali. W jego barwach zadebiutował w 1997 roku w rwandyjskiej pierwszej lidze. W 1998 roku przeszedł do innego stołecznego klubu, APR FC. Natomiast w latach 1999-2000 grał w Rayon Sports FC, także z Kigali.
W 2000 roku Kamanzi przeszedł do belgijskiego KAS Eupen z drugiej ligi. W 2001 roku odszedł z niego do piątoligowego R Battice FC, gdzie spędził rok. Z kolei w latach 2002-2006 występował w trzecioligowym CS Visé. W 2006 roku grał w Wietnamie, w Đà Nẵng FC, a w 2008 roku został zawodnikiem trzecioligowego greckiego zespołu Alexandroupoli Enosi.
Kariera reprezentacyjna.
W reprezentacji Rwandy Kamanzi zadebiutował w 2002 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał dwa spotkania: z Gwineą (1:1 i gol w 90. minucie) i z Demokratyczną Republiką Konga (1:0).

</doc>
<doc id="1939195" url="https://pl.wikipedia.org/wiki?curid=1939195" title="Wałerij Choroszkowśkyj">
Wałerij Choroszkowśkyj



</doc>
<doc id="1939196" url="https://pl.wikipedia.org/wiki?curid=1939196" title="Jimmy Rushing">
Jimmy Rushing

Jimmy Rushing, właśc. James Andrew Rushing (ur. 26 sierpnia 1902 w Oklahoma City, zm. 8 czerwca 1972 w Nowym Jorku) – amerykański wokalista bluesowy.
W latach 1935-1948 współpracował z big bandem Counta Basiego. Śpiewał i nagrywał z wybitnymi artystami jazzu, m.in. Bennym Goodmanem, Eddiem Condonem, Zootem Simsem.
Z racji potężnej sylwetki zwany był Mr. Five by Five.
Najpopularniejsze nagrania: "Going to Chicago", "Every Day I Have the Blues", "Baby Don't Tell on Me", "Blues in the Dark", "Sent for You Yesterday", "I Surrender Dear".

</doc>
<doc id="1939197" url="https://pl.wikipedia.org/wiki?curid=1939197" title="Parafia Najświętszej Maryi Panny Królowej Świata i św. Małgorzaty w Parkowie">
Parafia Najświętszej Maryi Panny Królowej Świata i św. Małgorzaty w Parkowie

Parafia Najświętszej Maryi Panny Królowej Świata i św. Małgorzaty w Parkowie – rzymskokatolicka parafia w Parkowie, należy do dekanatu rogozińskiego archidiecezji gnieźnieńskiej. Powstała w XIV wieku. Obecny kościół wybudowany w latach 1780-1802.
Historia.
Parafia została erygowana w XIV wieku. W 1835 roku decyzją prymasa Polski arcybiskupa Marcina Sulgustowskiego Dunina do parafii została włączona parafia w Słomowie. 15 maja 1974 roku parafie ponownie stały się samodzielne. W 2019 roku decyzja prymasa ponownie je połączono.

</doc>
<doc id="1939202" url="https://pl.wikipedia.org/wiki?curid=1939202" title="Parafia św. Katarzyny w Potulicach">
Parafia św. Katarzyny w Potulicach

Parafia Świętej Katarzyny w Potulicach – rzymskokatolicka parafia w Potulicach, należy do dekanatu rogozińskiego archidiecezji gnieźnieńskiej. Powstała w XIV wieku. Obecny kościół wybudowany w 1728 z drewna, kryty gontem, z wieżą o barokowym hełmie. Wewnątrz rokokowy ołtarz główny z około 1778 roku, 2 ołtarze późnobarokowe i kamienna chrzcielnica barokowa z 2 połowy XVII wieku. Od północy przylega do kościoła murowana kaplica grobowca Biegańskich z około 1856 roku. Obok kościoła znajduje się plebania z 1 połowy XIX wieku. Proboszczem parafii jest ks. wicedziekan Tomasz Kubiak. Proboszczami w ostatnich latach byli: ks. kan. Kazimierz Flotyński, ks. kan. Edward Tomaszewski, ks. Jan Kasztelan. Z parafii pochodzą: ks.dr Antoni Klupczyński, brat Grzegorz Makowski CSSp, ks. Paweł Rybak.

</doc>
<doc id="1939203" url="https://pl.wikipedia.org/wiki?curid=1939203" title="Nescafé">
Nescafé

Nescafé – marka kaw rozpuszczalnych pochodząca ze Szwajcarii i należąca do Nestlé od roku 1938. Nazwa jest połączeniem dwóch wyrazów: „Nestlé” i „café”. Dostępny na rynku w formie produktów takich jak:

</doc>
<doc id="1939204" url="https://pl.wikipedia.org/wiki?curid=1939204" title="2 Kehilat Venezia">
2 Kehilat Venezia

2 Kehilat Venezia – mieszkalny drapacz chmur w osiedlu Ne’ot Afeka, w mieście Tel Awiw w Izraelu.
Budynek powstał z przeznaczeniem pod apartamenty mieszkaniowe.
Dane techniczne.
Wieżowiec ma 19 kondygnacji. Przy wieżowcu znajduje się parking.
Tuż przy nim znajdują się mniejsze wieżowce: "14 Kehilat Saloniki" o 13 piętrach oraz "10 Kehilat Saloniki" o 12 piętrach.

</doc>
<doc id="1939205" url="https://pl.wikipedia.org/wiki?curid=1939205" title="Parafia św. Stanisława Biskupa w Pruścach">
Parafia św. Stanisława Biskupa w Pruścach

Parafia Świętego Stanisława Biskupa w Pruścach – rzymskokatolicka parafia w Pruścach, należy do dekanatu rogozińskiego archidiecezji gnieźnieńskiej. Powstała w 1421. Obecny kościół wybudowany w latach 1869-1871.

</doc>
<doc id="1939207" url="https://pl.wikipedia.org/wiki?curid=1939207" title="Cerkiew św. Serafina z Sarowa w Nowosybirsku">
Cerkiew św. Serafina z Sarowa w Nowosybirsku

Cerkiew św. Serafina z Sarowa – prawosławna cerkiew w Nowosybirsku.
Cerkiew zajmuje zaadaptowane pomieszczenie dawnego przedszkola. Została urządzona na przełomie lat 1995 i 1996 na potrzeby parafii pod tym samym wezwaniem. W świątyni znajduje się kopia Iwerskiej Ikony Matki Bożej napisana w 1909 na górze Athos. 

</doc>
<doc id="1939211" url="https://pl.wikipedia.org/wiki?curid=1939211" title="Parafia Wniebowzięcia Najświętszej Maryi Panny w Słomowie">
Parafia Wniebowzięcia Najświętszej Maryi Panny w Słomowie

Parafia Wniebowzięcia Najświętszej Maryi Panny w Słomowie – rzymskokatolicka parafia w Słomowie, należy do dekanatu rogozińskiego archidiecezji gnieźnieńskiej. Powstała w 1396. Obecny kościół został wybudowany w 1906 roku.

</doc>
<doc id="1939225" url="https://pl.wikipedia.org/wiki?curid=1939225" title="Jean Lomami">
Jean Lomami

Jean Lomami (ur. 27 lipca 1982 w Bużumburze) – rwandyjski piłkarz grający na pozycji napastnika.
Kariera klubowa.
Karierę piłkarską Lomami rozpoczął w klubie APR FC ze stolicy kraju Kigali. W jego barwach zadebiutował w 2001 roku w rwandyjskiej pierwszej lidze. W debiutanckim sezonie wywalczył z APR mistrzostwo Rwandy. W 2002 roku odszedł do zambijskiego Power Dynamos F.C., a w 2003 roku zdobył z nim Puchar Zambii. W 2005 roku trafił do sudańskiego Al-Merreikh Omdurman, z którym zdobył Puchar Sudanu. Jeszcze w tym samym roku został piłkarzem AmaZulu FC z Durbanu i grał w nim do połowy 2007 roku.
Kolejnym klubem w karierze Rwandyjczyka stał się Rayon Sports FC z Kigali, gdzie grał do końca 2007 roku. W 2008 roku grał w Bukavu Dawa z Demokratycznej Republice Konga, a latem tamtego roku wrócił do Rwandy i został zawodnikiem ATRACO FC, z którym w 2009 roku zdobył CECAFA Club Cup. W 2012 grał w National Assembly, a w 2013 trafił do Roan United.
Kariera reprezentacyjna.
W reprezentacji Rwandy Lomami zadebiutował w 2003 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał 2 spotkania: z Tunezją (1:2) i z Gwineą (1:1).

</doc>
<doc id="1939226" url="https://pl.wikipedia.org/wiki?curid=1939226" title="Aleksandr Gendre">
Aleksandr Gendre



</doc>
<doc id="1939228" url="https://pl.wikipedia.org/wiki?curid=1939228" title="WISP (Internet)">
WISP (Internet)



</doc>
<doc id="1939232" url="https://pl.wikipedia.org/wiki?curid=1939232" title="I liga chilijska w piłce nożnej (2001)">
I liga chilijska w piłce nożnej (2001)

I liga chilijska w piłce nożnej (2001)
Mistrzem Chile został klub Santiago Wanderers, natomiast wicemistrzem Chile - CD Universidad Católica.
Do Copa Libertadores w roku 2002 zakwalifikowały się następujące kluby:
Do Copa Mercosur w roku 2001 zakwalifikowały się następujące kluby:
Do II ligi spadły 2 kluby:
Do I ligi awansowały 2 kluby:
Primera División de Chile 2001.
Końcowa tabela sezonu 2001.
Do II ligi spadły dwa kluby - CD O’Higgins i Puerto Montt. Na ich miejsce awansował mistrz II ligi, Temuco, oraz wicemistrz II ligi, CD Cobresal.
Liguilla Pre-Libertadores.
Celem turnieju było wyłonienie trzeciego klubu, który miał reprezentować Chile w turnieju Copa Libertadores 2002. W turnieju udział wzięły 4 kluby - trzeci w mistrzostwach Chile oraz najlepsze zespoły w trzech etapach rozgrywek ligowych.
W Copa Libertadores udział zapewniły sobie: mistrz Santiago Wanderers oraz wicemistrz CD Universidad Católica. W turnieju "Liguilla" wziął udział trzeci w tabeli klub Club Universidad de Chile.
W pierwszym etapie (kolejki 1-10) najlepszym klubem był Universidad de Chile, a drugi Santiago Wanderers, więc do turnieju "Liguilla" zakwalifikował się trzeci w tym etapie klub CD Palestino.
W drugim etapie (kolejki 11-20) najlepszy był klub Universidad Católica, toteż do turnieju "Liguilla" zakwalifikował się drugi w tym etapie klub Cobreloa.
W trzecim etapie (kolejki 21-30) najlepszy był klub Santiago Wanderers, drugi był Universidad Católica, więc do turnieju "Liguilla" zakwalifikował się trzeci w tym etapie klub CD Huachipato.
Finał.
Trzecim klubem reprezentującym Chile w Copa Libertadores w 2002 roku został klub Cobreloa.

</doc>
<doc id="1939234" url="https://pl.wikipedia.org/wiki?curid=1939234" title="Moldova-Gaz Kiszyniów">
Moldova-Gaz Kiszyniów

Moldova-Gaz Kiszyniów (mołd. Fotbal Club Moldova-Gaz Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Chronologia nazw:
Drużyna piłkarska Moldova Kiszyniów została założona w mieście Kiszyniów. 
W rozgrywkach Mistrzostw Mołdawii występował w niższych ligach. W sezonie 1995/1996 debiutował w Divizia A, w której zajął 14. miejsce. Latem 1996 połączył się z klubem Sindicat Kiszyniów, który akurat awansował z trzeciej ligi, i otrzymał nazwę Sindicat Moldova-Gaz Kiszyniów. W sezonie 1996/1997 zajął pierwsze miejsce i zdobył awans do Divizia Naţională. Latem 1997 skrócił nazwę na Moldova-Gaz Kiszyniów i debiutował w Divizia Naţională, w której zajął 5 miejsce. W sezonie 1999/00 klub zajął 8 miejsce i spadł z powrotem do Divizia A. Ale przed startem nowego sezonu wycofał się z rozgrywek i został rozwiązany.

</doc>
<doc id="1939237" url="https://pl.wikipedia.org/wiki?curid=1939237" title="Diecezja Visby">
Diecezja Visby

Diecezja Visby (szw. "Visby stift") – diecezja Kościoła Szwecji z siedzibą w Visby obejmująca trzy wyspy Gotlandia, Fårö i Gotska Sandön. Dzieli się na trzy dekanaty (szw. "kontrakt").
W skład diecezji wchodzi, m.in. 92 średniowiecznych kościołów parafialnych zbudowanych między rokiem 1100 a 1350, wszystkie nadal aktywne (msza święta przynajmniej raz w tygodniu).

</doc>
<doc id="1939246" url="https://pl.wikipedia.org/wiki?curid=1939246" title="Młodzi i Film">
Młodzi i Film



</doc>
<doc id="1939248" url="https://pl.wikipedia.org/wiki?curid=1939248" title="Michaił Mołodienski">
Michaił Mołodienski

Michaił Siergiejewicz Mołodienski, ros.: Михаил Сергеевич Молоденский (ur. , zm. 12 listopada 1991) – sowiecki uczony z zakresu geofizyki, grawimetrii i geodezji. Od 1946 członek korespondencyjny Akademii Nauk ZSRR.
Absolwent Uniwersytetu Moskiewskiego (1936). Opracował teorię pomiaru ziemskiego pola grawitacyjnego na potrzeby geodezji. Jako pierwszy w ZSRR skonstruował grawimetr. Opracował pierwszy model quasigeoidy. Opracował popularną trzyparametrową transformację pomiędzy układami współrzędnych umożliwiającą przeliczanie współrzędnych z dokładnością 0,03” w wypadku współrzędnych geograficznych (φ, λ) oraz 0,5 m w przypadku wysokości h. W oparciu o quasigeoidę Mołodienskiego zdefiniowano układ wysokościowy Kronsztad, będący częścią państwowego systemu odniesień przestrzennych w Polsce.

</doc>
<doc id="1939249" url="https://pl.wikipedia.org/wiki?curid=1939249" title="Michaił Siergiejewicz Mołodieński">
Michaił Siergiejewicz Mołodieński



</doc>
<doc id="1939253" url="https://pl.wikipedia.org/wiki?curid=1939253" title="System Fibonacciego">
System Fibonacciego

System Fibonacciego to binarny, pozycyjny system liczbowy, w którym poszczególnym pozycjom odpowiadają kolejne liczby Fibonacciego.
W zapisie liczby nie używa się pierwszych dwóch liczb z ciągu Fibonacciego (czyli zera i pierwszej z dwóch występujących w nim jedynek).
Zaczynającemu się od 1 ciągowi cyfr 0 i 1 (tylko takich się używa) anan-1...a2
odpowiada liczba
an⋅Fn+an-1⋅Fn-1 + ... + a2⋅F2.
Na przykład liczba zapisana w systemie Fibonacciego jako 1000F oznacza piątą liczbę w ciągu Fibonacciego czyli 5,
Taki sposób zapisu liczb nie byłby jednoznaczny (np. 100F=11F), więc dodaje się wymaganie, by kolejne dwie liczby nie były jednocześnie jedynkami (dwie jedynki zastępujemy jedną na wcześniejszym miejscu …011…= …100…). W ten sposób otrzymujemy jednoznaczny zapis każdej liczby naturalnej.
Modyfikacje.
Kompresja.
W systemie Fibonacciego jedynkę zawsze poprzedza zero (z wyjątkiem pierwszego wyrazu) możemy zatem dopisać na początku zero i zastąpić pary cyfr 01 przez 1. Skracamy w ten sposób zapis liczby o tyle cyfr ile było jedynek poza pierwszą w standardowym kodzie.
Kod Fibonacciego.
W systemie Fibonacciego nigdy dwie jedynki nie występują na kolejnych miejscach, możemy zatem kolejne dwie jedynki uznać za dodatkowy symbol końca liczby. Daje nam to sposób zapisu ciągu liczb. W kodzie Fibonacciego liczby zapisujemy w porządku odwrotnym niż w systemie Fibonacciego i każdą z liczb kończymy jedynką. Przy odczytywaniu drugą z jedynek w parze traktujemy jako znak końca liczby.
Przykład.
"Odwracamy liczby" i otrzymujemy:
Dopisujemy jedynki:
Łączymy i otrzymujemy binarny ciąg 0001110100011010010011 kodujący ciąg liczb 5,25,44

</doc>
<doc id="1939259" url="https://pl.wikipedia.org/wiki?curid=1939259" title="Polichóralność">
Polichóralność

Polichóralność (inaczej: technika "cori spezzati", technika polichóralna, technika wielochórowa, styl polichóralny) – technika kompozytorska stosowana głównie w okresie renesansu i baroku, polegająca na dialogowaniu między sobą dwóch lub więcej chórów (a cappella lub z towarzyszeniem zespołów instrumentalnych).
Technika ta powstała wśród kompozytorów szkoły weneckiej na przełomie XVI i XVII wieku, a jej rozwój związany jest z układem architektonicznym Bazyliki św. Marka w Wenecji, posiadającej dwoje organów w przeciwległych miejscach.
Za prekursora tej techniki uważa się Adriana Willaerta, choć istnieją przesłanki, że wcześniej pojawiła się już w Padwie i Weronie. W "szkole weneckiej" rozwinęli ją Andrea Gabrieli i Giovanni Gabrieli, w "szkole rzymskiej" Orazio Benevoli (uprawiał ją też Mikołaj Zieleński), następnie już w okresie baroku uprawiali ją m.in. Michael Praetorius, Heinrich Schütz, Philipp Dulichius, Jan Sebastian Bach, Georg Friedrich Händel.

</doc>
<doc id="1939266" url="https://pl.wikipedia.org/wiki?curid=1939266" title="FIAPF">
FIAPF

FIAPF – Fédération Internationale des Associations de Producteurs de Films (pol.: "Międzynarodowe Stowarzyszenie Federacji Producentów Filmowych") – organizacja z siedzibą w Paryżu, założona w 1983 roku, zrzeszająca 38 członków z 31 krajów z 5 kontynentów. Do zadań organizacji należy m.in. nadawanie festiwalom statusów.
Festiwale akredytowane.
Poniżej zamieszczono 15 najważniejszych festiwali zaliczanych do grupy „międzynarodowych festiwali konkursowych” (dawniej „kategoria A”).

</doc>
<doc id="1939279" url="https://pl.wikipedia.org/wiki?curid=1939279" title="Vienna Vikings">
Vienna Vikings

Vienna Vikings – austriacki klub futbolu amerykańskiego z Wiednia. Założony w 1983 roku, gra w Austrian Football League.
Historia.
Wikingowie wygrali Eurobowl w latach 2004–2007 i w 2013 roku, 15 razy zdobywali mistrzostwo kraju. Vikings są najbardziej utytułowanym klubem futbolu amerykańskiego w Europie.
Sukcesy.
Sukcesy

</doc>
<doc id="1939288" url="https://pl.wikipedia.org/wiki?curid=1939288" title="Krzyż Walecznych (film)">
Krzyż Walecznych (film)

Krzyż Walecznych – polski film dramatyczny w reżyserii Kazimierza Kutza, zrealizowany według opowiadań Józefa Hena. Film składa się z trzech niezależnych od siebie nowel: "Krzyż", "Pies" i "Wdowa". Ich pierwowzory literackie nosiły tytuły: "Krzyż Walecznych", "Kłopot z psem" i "Wdowa po Joczysie". Ich akcja toczy się w czasie II wojny światowej lub bezpośrednio po niej. Bohaterami są żołnierze I Armii Wojska Polskiego.
Fabuła.
„Krzyż”.
Prostolinijny Franek Socha, zwany w swej rodzinnej wsi Wyskrobkiem, otrzymuje Krzyż Walecznych za odwagę. Po prawie 5 latach wojennej tułaczki Franek jedzie na krótki urlop w rodzinne strony. Nie może się doczekać pochwalenia się odznaczeniem, zwłaszcza, że był uważany przez fajtłapę i wyśmiewany za pójście do wojska. Na miejscu zastaje pogorzelisko. Od jedynego ocalałego mieszkańca wsi – Bartłomieja Kowala dowiaduje się, że wszystkich wymordowali Niemcy. Po powrocie na front Frankowi odechciewa się jakiejkolwiek walki. 
„Pies”.
Oddział żołnierzy przygarnia do siebie bezpańskiego owczarka niemieckiego. Po drodze biorą dwóch oswobodzonych jeńców obozu koncentracyjnego, kierujących się do Katowic. Tam w psie, nazwanym przez strzelca Sypniewskiego Reks, rozpoznają go jako wyszkolonego psa przez SS do pilnowania jeńców w Oświęcimiu. Kapral Buśko wyzywający Reksa od „hitlerowskich hien” chce się go pozbyć, czemu sprzeciwia się Sypniewski najmocniej związany z psem. Gdy Sypniewski jest nieobecny z powodu otrzymania zadania bojowego, Buśko i starszy strzelec Florczak wychodzą z Reksem na spacer, bo go zabić. Jednak wiedząc, że Reks jako zwierzę nie rozumie ludzkich ideologii, nie mają odwagi go zabić i decydują się jedynie na porzucenie.
„Wdowa”.
Społeczność miasteczka Luborz na Ziemiach Odzyskanych wita z pompą Małgorzatę Joczysową, wdowę po bohaterskim kapitanie Joczysie, który osiedlił się w tym miejscu. Joczysowa, będąca młodą kobietą, zatrudnia się na poczcie i ani myśli pogrążać się w żałobie po mężu, a także mierzwi ją wiernopoddańcze traktowanie jej przez luborzan. Do Luborza przyjeżdża również warszawski zootechnik Więcek. Pomiędzy nim a Joczysową rodzi się uczucie, co nie podoba się luborzanom, gdyż w ich ocenie Więcek szarga legendę kapitana Joczysa. Porucznik rezerwy Ołdak służący pod Joczysem udaje się do Joczysowej z prośbą o uroczystą przemowę podczas uczczeniem domu kultury imieniem jej męża. Kłamie też, że Więcek wyjechał rzekomo na swój ślub. Następnego dnia Ołdak i ksiądz odkrywają, że Joczysowa opuściła Luborza na zawsze. 
Obsada.
Krzyż
Pies
Wdowa

</doc>
<doc id="1939294" url="https://pl.wikipedia.org/wiki?curid=1939294" title="Port lotniczy Kalinino">
Port lotniczy Kalinino

Port lotniczy Kalinino (ICAO: UD19) – port lotniczy położony w mieście Taszir (dawniej Kalinino). Jest szóstym co do wielkości portem lotniczym w Armenii.

</doc>
<doc id="1939299" url="https://pl.wikipedia.org/wiki?curid=1939299" title="Kokornak powojnikowaty">
Kokornak powojnikowaty



</doc>
<doc id="1939300" url="https://pl.wikipedia.org/wiki?curid=1939300" title="Zespół Muzyki Dawnej Perfugium">
Zespół Muzyki Dawnej Perfugium

Zespół Muzyki Dawnej "Perfugium" powstał w 1997 r.
Chór wykonuje wokalna muzykę dawną – religijną przede wszystkim z czasów średniowiecza, renesansu i baroku. Występy chóru odbywają się przede wszystkim w kościele św. Marka, oraz w kościele oo. Dominikanów w Krakowie. Kierownikiem zespołu jest Mateusz Kowalski.
Założyła go grupa młodych ludzi śpiewających w scholi dominikańskiego duszpasterstwa szkół średnich Przystań w Krakowie. Chór koncertował następnie w kościele św. Idziego a od 2002 w kościele św. Marka.
Zespół tworzył oprawę mszy w sanktuarium Bożego Miłosierdzia w Łagiewnikach podczas obchodów Tygodnia Misyjnego i mszy transmitowanej przez Telewizję Kraków, brał udział w liturgii ks. kardynała Franciszka Macharskiego w katedrze na Wawelu, śpiewał w kościele Opactwa Benedyktynów w Tyńcu, w Pustelni Błogosławionej Salomei w podkrakowskim Grodzisku, w kościele Pijarów w Krakowie, w Lipnicy Murowanej podczas konkursu Palm Wielkanocnych.
Perfugium od kilku lat tworzy oprawę muzyczną obchodów Dni Islamu i Dni Judaizmu, ostatnio w 2010 roku w bazylice Ojców Franciszkanów podczas nabożeństwa sprawowanego przez kard. Dziwisza.

</doc>
<doc id="1939301" url="https://pl.wikipedia.org/wiki?curid=1939301" title="Port lotniczy Dżalalabad (Kirgistan)">
Port lotniczy Dżalalabad (Kirgistan)

Port lotniczy Dżalal-Abad (Kirgistan) (ICAO: UAFJ) – port lotniczy położony w mieście Dżalalabad, w Kirgistanie, w obwodzie dżalalabadzkim.

</doc>
<doc id="1939302" url="https://pl.wikipedia.org/wiki?curid=1939302" title="Dan Bentley">
Dan Bentley

Dan Bentley (ur. 15 sierpnia 1984 w Chelmsford) – brytyjski niepełnosprawny sportowiec, uprawiający boccię. Mistrz paraolimpijski z Pekinu w 2008 roku.

</doc>
<doc id="1939306" url="https://pl.wikipedia.org/wiki?curid=1939306" title="Puchar Narodów Afryki 2012 (kwalifikacje)">
Puchar Narodów Afryki 2012 (kwalifikacje)

W eliminacjach do Pucharu Narodów Afryki 2012 wzięły udział 44 afrykańskie reprezentacje państwowe. W kwalifikacjach nie grali gospodarze: Gabon i Gwinea Równikowa. Pierwotnie nie miało grać także Togo, które zdyskwalifikowano w 2010 roku z udziału w dwóch kolejnych edycjach turnieju (jako karę za rezygnację z udziału w PNA 2010). Tamtejszy związek odwołał się jednak od decyzji CAF do Sportowego Sądu Arbitrażowego i udało mu się wygrać. Reprezentację Toga dokooptowano ostatecznie do Grupy K. 30 czerwca, po słabym wyniku Nigerii na Mundialu, prezydent tego kraju, Goodluck Jonathan zawiesił reprezentację na dwa lata, co oznaczało, iż Nigeria nie zagra w eliminacjach i w grupie B będą rywalizowały tylko trzy zespoły. Jednak 5 lipca, pod wpływem gróźb ze strony FIFA, Jonathan odwołał swoją decyzję. Przed rozpoczęciem rozgrywek wycofała się jeszcze Mauretania.
Podział na koszyki.
CAF podzieliła afrykańskie reprezentacje na cztery koszyki, każdy koszyk po jedenaście zespołów. W koszyku 1 znalazły się drużyny, które osiągnęły najlepszy wynik w 27 Pucharze Narodów Afryki (ćwierćfinaliści + trzy najlepsze zespoły w rundzie grupowej), do pozostałych trzech koszyków przydzielono na podstawie rankingu FIFA. W eliminacjach, oprócz drużyn wspomnianych na początku artykułu, nie uczestniczyły także:
Gabon znalazłby się w koszyku 1, Gwinea Równikowa 4, a Togo 2.
Format rozgrywek.
Drużyny z koszyków rozlosowano 21 lutego 2010, w Lumumbashi w Demokratycznej Republice Konga, do jedenastu (A - K) grup, każda po cztery zespoły. Do Pucharu Narodów Afryki mieli awansować zwycięzcy grup oraz dwa najlepsze zespoły z drugich miejsc grup od A do J i drugi zespół grupy K. Pierwotnie miały awansować trzy najlepsze drużyny z tych pozycji, ale ponieważ po dołączeniu Toga jedna z grup była większa, zdecydowano, iż jej wicelider awansuje bez konieczności uzyskiwania jednego z trzech najlepszych wyników.
Rozgrywki.
Eliminacje rozpoczęły się w lipcu 2010, a zakończyły w październiku 2011.
Grupa F.
 wycofała się z rywalizacji jeszcze przed startem rozgrywek.
Grupa K.
Objaśnienia:
Strzelcy.
6 goli
5 goli
4 gole
3 gole
9 zawodników
2 gole
47 zawodników
1 gol
148 zawodników
Gole samobójcze

</doc>
<doc id="1939309" url="https://pl.wikipedia.org/wiki?curid=1939309" title="David Smith (boccia)">
David Smith (boccia)

David Smith (ur. 2 marca 1989 w Eastleigh) - brytyjski niepełnosprawny sportowiec, uprawiający boccię. Mistrz paraolimpijski z Pekinu i dwukrotny medalista z 2012 roku (Londyn). David Smith wygrał również złoty medal na indywidualnych zawodach bocci Rio 2016.

</doc>
<doc id="1939310" url="https://pl.wikipedia.org/wiki?curid=1939310" title="Zoe Robinson">
Zoe Robinson

Zoe Robinson (ur. 30 listopada 1989) - brytyjski niepełnosprawny sportowiec, uprawiający boccię. Mistrz paraolimpijski z Pekinu w 2008 roku.
Medale Igrzysk Paraolimpijskich.
2008.
 

</doc>
<doc id="1939318" url="https://pl.wikipedia.org/wiki?curid=1939318" title="Bitwy o Janów, Wereszycę i Hołosko">
Bitwy o Janów, Wereszycę i Hołosko



</doc>
<doc id="1939323" url="https://pl.wikipedia.org/wiki?curid=1939323" title="Mistrzostwa Świata w Łyżwiarstwie Szybkim w Wieloboju Kobiet 1975">
Mistrzostwa Świata w Łyżwiarstwie Szybkim w Wieloboju Kobiet 1975

33. mistrzostwa świata w łyżwiarstwie szybkim w wieloboju kobiet odbyły się w dniach 22 - 23 lutego 1975 roku w holenderskim Assen. Zawodniczki startowały na sztucznym torze De Smelt. Łyżwiarki startowały na czterech dystansach: 500 m, 1000 m, 1500 m, 3000 m. Pierwsze złoto dla NRD wywalczyła Karin Kessow. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 30 łyżwiarek z 13 krajów. Wszystkie zostały sklasyfikowane.

</doc>
<doc id="1939324" url="https://pl.wikipedia.org/wiki?curid=1939324" title="Antonio Marques">
Antonio Marques

Antonio Marques (ur. 25 sierpnia 1963) - portugalski niepełnosprawny sportowiec, uprawiające boccię. Mistrz paraolimpijski z Aten w 2004 roku. Dwukrotny srebrny medalista paraolimpijski z Pekinu w 2008 roku.

</doc>
<doc id="1939326" url="https://pl.wikipedia.org/wiki?curid=1939326" title="Replay (album Iyaza)">
Replay (album Iyaza)

Replay – debiutancki album Iyaza, wydany w czerwcu 2010 roku.

</doc>
<doc id="1939330" url="https://pl.wikipedia.org/wiki?curid=1939330" title="Derlis Florentín">
Derlis Florentín

Derlis Javier Florentín Noguera (ur. 9 stycznia 1984 – zm. 28 marca 2010) był paragwajskim piłkarzem występującym na pozycji napastnika.
Kariera klubowa.
Florentín rozpoczął swoją karierę w klubie Humaitá Asunción.
Kariera reprezentacyjna.
W 2001 (U-17) i w 2003 (U-20) roku wraz z młodzieżową reprezentacją Paragwaju zdobył puchar Milk Cup.
Śmierć.
Florentín zginął w wypadku samochodowym. O północy 28 marca 2010 roku jego samochód zderzył się z ciężarówką na autostradzie Cordillera Highway, 54 kilometry od Asunción. Potem jeszcze auto zderzyło się z przydrożnym słupem. Piłkarz szybko został przewieziony do pobliskiego szpitala, lecz zmarł wkrótce potem. Jeden z jego towarzyszy, Aléxis Afonso, również poniósł śmierć.

</doc>
<doc id="1939331" url="https://pl.wikipedia.org/wiki?curid=1939331" title="Grigorios Polichronidis">
Grigorios Polichronidis

Grigorios Polichronidis (ur. 13 sierpnia 1981 w Batumi w Gruzji) - grecki niepełnosprawny sportowiec, uprawiający boccię. Mistrz paraolimpijski z Londynu w 2012 roku oraz srebrny medalista z Pekinu w 2008 roku.

</doc>
<doc id="1939333" url="https://pl.wikipedia.org/wiki?curid=1939333" title="Ursus C-330-3P">
Ursus C-330-3P

Ursus C-330-3P – prototyp ciągnika rolniczego skonstruowanego w ZPC na bazie ciągnika Ursus C-330.
Opis modelu.
Z powodu problemów finansowych i technicznych we wdrażaniu do produkcji rodziny ciągników na licencji firmy Massey Ferguson, zdecydowano o zaadaptowaniu silników Perkins w dotychczasowych modelach. W prototypowym modelu C-330-3P główną zmianą w stosunku do Ursusa C-330 było wprowadzenie trzycylindrowego silnika "Perkins AD3.152" o mocy 38 KM. Zmiana jednostki napędowej wymusiła zmianę miejsca mocowania filtra powietrza i powiększenie obudowy sprzęgła. W silniku zastosowano alternator z FSO Poloneza zamiast prądnicy. Wprowadzone zostały także inne mniejsze zmiany: deska rozdzielcza została przystosowana do zastosowania wskaźników z modelu MF-235. Przekładnię kierowniczą zamontowano z Ursusa C-360. Produkcji seryjnej tego modelu nie podjęto.

</doc>
<doc id="1939339" url="https://pl.wikipedia.org/wiki?curid=1939339" title="Zanskar">
Zanskar

Zanskar – jednostka administracyjna (tahsil) w ramach dystryktu Kargil w indyjskim stanie Dżammu i Kaszmir. Stolicą jest miasto Padum. Zanskar stanowi terytorium sporne pomiędzy Indiami a Pakistanem.
Geografia.
Tahsil Zanskar obejmuje ponad 7000 km² trudno dostępnego górzystego obszaru o wysokości od 3500 do 7000 m n.p.m. 
Kultura.
Liczba ludności wynosi niespełna 14 tysięcy osób, w większości (około 95%) wyznaje buddyzm tybetański.

</doc>
<doc id="1939341" url="https://pl.wikipedia.org/wiki?curid=1939341" title="Kazimierz Dymel">
Kazimierz Dymel

Kazimierz Dymel (ur. 4 marca 1943 w Chełmie zm. 7 września 2005 w Lublinie) – polski dziennikarz, pisarz. Absolwent wydziału filologii polskiej Uniwersytetu Marii Curie-Skłodowskiej w Lublinie (1965). Do 1971 roku redaktor dwutygodnika "Głos Budowlanych", w latach 1971-1981 dziennikarz rozgłośni Polskiego Radia w Lublinie, reportażysta, laureat wielu krajowych i międzynarodowych konkursów radiowych. Do najbardziej znanych utworów jego autorstwa należą: "Wiejskie wesele", "Święto narodzin", "Usłyszałem krzyk życia", "Jedna jest tylko synogarlica moja, czyli Marii i Jerzego Kuncewiczów sztuka życia", "Po tamtej stronie taśmy".

</doc>
<doc id="1939343" url="https://pl.wikipedia.org/wiki?curid=1939343" title="Julian Gralka">
Julian Gralka

Julian Gralka (ur. 18 lutego 1947) – polski szachista i trener szachowy, mistrz FIDE od 1983 roku.
Kariera szachowa.
Pierwszy znaczący sukces odniósł w 1966 r. w Polanicy-Zdroju, zdobywając brązowy medal mistrzostw Polski juniorów do 20 lat. Na przełomie 1966 i 1967 reprezentował Polskę w rozegranym w Groningen turnieju o Puchar Niemeyera (nieoficjalne mistrzostwa Europy juniorów do 20 lat), zajmując II miejsce w finale B (co odpowiadało X miejscu w Europie). W 1974 r. podzielił I-IV miejsce (wspólnie z Januszem Szuksztą, Jakowem Estrinem i Henrykiem Doboszem) w otwartym turnieju w Augustowie. W latach 1975–1979 pięciokrotnie z rzędu startował w finałach indywidualnych mistrzostw Polski, najlepszy wynik osiągając w 1978 r. w Krakowie, gdzie zajął XI miejsce (przed m.in. olimpijczykami Zbigniewem Dodą i Stefanem Witkowskim). W turnieju tym, rozegranym kołowym, był jednym z dwóch szachistów, którzy pokonali zdobywcę złotego medalu, Adama Kuligowskiego. Pozostałe cztery finały odbyły się w formule otwartej, spośród tych edycji najlepszy wynik osiągnął w 1977 r. w Piotrkowie Trybunalskim, gdzie podzielił XV-XXII miejsce.
Do innych indywidualnych sukcesów Juliana Gralki należą m.in. dwukrotnie dz. I m. w turniejach "Jantar Bałtyku" w Rowach (2007, 2008) oraz II m. w jednej z grup festiwalowych memoriału Akiby Rubinsteina w 2009 roku.
Jest sześciokrotnym medalistą drużynowych mistrzostw Polski, w barwach klubów "Pocztowiec" Poznań (1969 – brąz, 1971 – brąz), "Łączność" Bydgoszcz (1974 – brąz) oraz "Chemik" Bydgoszcz (1982 – brąz, 1983 – brąz, 1984 – srebro). Był również dwukrotnie złotym (1972, 1974) oraz dwukrotnie brązowym (1968, 1970) medalistą drużynowych mistrzostw Polski w szachach błyskawicznych.
Najwyższy ranking w karierze osiągnął 1 lipca 1982 r., z wynikiem 2380 punktów dzielił wówczas 14-18. miejsce wśród polskich szachistów.

</doc>
<doc id="1939347" url="https://pl.wikipedia.org/wiki?curid=1939347" title="Kod Fibonacciego">
Kod Fibonacciego



</doc>
<doc id="1939349" url="https://pl.wikipedia.org/wiki?curid=1939349" title="Karl Demelhuber">
Karl Demelhuber



</doc>
<doc id="1939351" url="https://pl.wikipedia.org/wiki?curid=1939351" title="Roma Bielce">
Roma Bielce

Roma Bielce (mołd. Fotbal Club Roma Bălţi) - mołdawski klub piłkarski z siedzibą w Bielcach.
Historia.
Drużyna piłkarska Roma Bielce została założona w mieście Bielce w 1994.
W sezonie 1995/1996 klub startował w Divizia B. Po zajętym pierwszym miejscu w sezonie 1996/1997 debiutował w Divizia A, w której zajął 2. miejsce i zdobył awans do Divizia Naţională. Latem 1997 debiutował w Divizia Naţională, w której zajął 8 miejsce. W sezonie 1999/00 klub zajął 8 miejsce i spadł z powrotem do Divizia A. Po zakończeniu sezonu 2000/01 zajął 11 miejsce, ale przed startem nowego sezonu wycofał się z rozgrywek i został rozwiązany w 2002.

</doc>
<doc id="1939354" url="https://pl.wikipedia.org/wiki?curid=1939354" title="Rozgrywka improwizacji teatralnej">
Rozgrywka improwizacji teatralnej

Rozgrywka improwizacji teatralnej (z ang. "improsport", mecz improwizacji) – forma rozgrywek improwizacji teatralnych, zainicjowana 12 września 1977 roku w Quebecu, pod przewodnictwem Experimental Theater of Montreal Roberta Gravela, który eksperymentując nowymi formami teatralnymi, chciał zbliżyć przedstawienie do publiczności. Zespoły aktorów rywalizowały ze sobą w prezentowaniu improwizowanych scenek na zadany temat. W ramach przerwania elitarności, aktorzy teatru postanowili nadać pokazom formułę występującą w zawodach sportowych, parodiując hokej na lodzie (podobne dekoracje i zasady gry). Pomysł ten dość szybko rozpowszechnił się głównie w świecie francuskojęzycznym. Obecnie istnieją ligi improwizacji na całym świecie, zarówno w języku angielskim w Stanach Zjednoczonych lub hiszpańskim w Argentynie i Hiszpanii. W Polsce ta forma gry teatralnej nie posiada oficjalnie obowiązującej nazwy.
Rozgrywki improwizacji teatralnej mają swoje źródło we współczesnym teatrze improwizowanym.
Przebieg rozgrywki.
Dwa zespoły każdy składający się z 7 osób (3 zawodników, 3 zawodniczek i jednego trenera) rywalizują na zminiaturyzowanej wersji boiska do hokeja zbudowanego z drewna (ok. 5m na 6m) w jednolitych strojach (np. czarne spodnie, T-shirt, tenisówki). Rozgrywka jest prowadzona przez mistrza ceremonii (MC). Muzyka stanowi tło rozgrywki, wypełnia czas zespołowych konsultacji. Podliczanie punktów i egzekwowanie przepisów leżą w gestii głównego sędziego i dwóch jego asystentów. Są oni ubrani w mundury sędziowskie typowe dla hokeja.
Sędzia wyciąga losowo tematy (nieznane graczom) z cylindra i formę prezentacji:
Po przeczytaniu kartki, drużyny mają 20 sekund czasu na "skonsultowanie się" (częścią którą sędzia często nazywa „caucus”), w ramach improwizację porównawczej, asystent sędziego, sprawdza, czy drużyna, która występuje w drugiej kolejności, nie prowadzi rozmów między sobą (aby zachować równość szans między drużynami). W tym celu kładzie kawałek wstążki na rogu boiska, który może podnieść, jeżeli druga drużyna konsultuje się podczas improwizacji pierwszego zespołu.
Punktacja.
Publiczność aktywnie uczestniczy w grze. Drużyna zwycięska w głosowaniu publiczności otrzymuje jeden punkt. Widownia może także wyrażać swoje niezadowolenie, przerywając występ aktorom. Jeśli zawodnicy złamią którąś z 16 ustalonych zasad, sędzia odgwizduje błędy za pomocą mirlitonu. Błąd zostaje odgwizdany, aby ostrzec gracza, że nie radzi sobie z improwizacją, że należy poprawić np.: konstrukcję, postęp historii, użytkowanie przestrzeni, werbalne wyrażanie. Gdy drużyna zbierze trzy punkty karne, przyznawany jest jeden punkt drużynie przeciwnej. Rozgrywka złożona jest z tercji, po 20 do 30 minut każda, zwycięża zespół z największą liczbą punktów.
Mimo to według założeń Roberta Gravela rozgrywka improwizacji musi pozostać spektaklem: choć oparta jest na zasadach sportu, duch konkurencji ma pozostawać jedynie parodiowany. Rozgrywka improwizacji to "gra za pomocą gry".
Rola sędziów.
Skład sędziowski jest zazwyczaj złożony z pięciu członków: trzech sędziów, jednego MC i muzyka. Podstawową rolą pracowników jest kadrowanie gry tak, by odbyła się w jak najlepszy sposób dla zawodników, przedstawienia i publiczności. Sędziowie nie powinni przyciągać uwagi publiczności, komunikując się za pomocą dyskretnych znaków i spojrzeń. Sędziowie są współtwórcami rozgrywki improwizacji, często sami wcielają się rolę (posiadają charakter, tzw. awatar). Sędzia o charakterze irytującym publiczność, motywuje widzów do aktywniejszego włączania się w grę, sprawia, że rozgrywka staje się ciekawsza.
W Polsce.
Prawdopodobnie pierwsza liga improwizacji w Polsce w ogóle rozpoczęła się na jesieni 2009 r., a zakończy się w czerwcu 2010 r. Rozgrywki odbywają się w Zielonej Górze pod okiem Stowarzyszenia "...". Tam wówczas członkowie kabaretów: Nowaki, Jurki, Słuchajcie, Słoiczek po cukrze, Hlynur zorganizowali się w drużyny. Kabarety nie występowały przeciwko sobie, tylko ich członkowie wymieszali się między sobą, tworząc nowe zespoły na okoliczność tego wydarzenia. Sześć drużyn stanęło do rywalizacji w rozgrywkach improwizacji wzorowanych na grach ze znanego amerykańskiego serialu pt.: "Whose line is it anyway". Rozgrywki odbywają się średnio raz w miesiącu.

</doc>
<doc id="1939359" url="https://pl.wikipedia.org/wiki?curid=1939359" title="Leung Yuk Wing">
Leung Yuk Wing

Leung Yuk Wing (, ur. 13 grudnia 1984) - hongkoński niepełnosprawny sportowiec, uprawiający boccię. Mistrz paraolimpijski z Aten w 2004 roku. Srebrny medalista paraolimpijski z Pekinu w 2008 roku.

</doc>
<doc id="1939367" url="https://pl.wikipedia.org/wiki?curid=1939367" title="Yolanda Martín">
Yolanda Martín

Yolanda Martín Franco (ur. 12 maja 1975, San Sebastián) – hiszpańska niepełnosprawna sportsmenka uprawiająca boccię, trzykrotna srebrna medalistka paraolimpijska i wielokrotna medalistka mistrzostw świata w kategoriach C1 i BC3.
Życie.
Urodziła się w San Sebastián. Już przy jej urodzeniu stwierdzono, że ma porażenie mózgowe.
Pracuje jako urzędniczka.
Sport.
Po raz pierwszy zetknęła się z tą dyscypliną w wieku 16 lat.
W 1996 roku wystąpiła na Letnich Igrzyskach Paraolimpijskich, gdzie zdobyła srebrny medal w indywidualnych zawodach w kategorii C1; startowała również w parach (jej partnerem był Santiago Pesquera), jednak nie zdobyła medalu. Na mistrzostwach świata rozegranych rok później, zdobyła srebrny medal indywidualnie i brązowy medal w parze w kategorii BC3. Na mistrzostwach w Nowym Jorku (1998 rok), zdobyła srebro w zmaganiach indywidualnych. Na kolejnych mistrzostwach świata (1999) zdobyła brązowy medal w zawodach w parze; nie powiodło jej się w zmaganiach indywidualnych, w których zajęła 4. miejsce.
W 2000 roku na letniej paraolimpiadzie, startowała w dwóch konkurencjach. Zdobyła srebro w parze (Santiago Pesquera), zaś w zmaganiach indywidualnych nie przeszła fazy grupowej. W 2001 roku, zdobyła złoto (indywidualnie) i srebro (w parze) na Mistrzostwach Europy rozegranych w Czechach. W 2002 na mistrzostwach świata zdobyła złoto w parze i srebro indywidualnie. Na przestrzeni trzech lat, startowała jeszcze w dwóch edycjach mistrzostw świata, gdzie zdobyła: złoto w parach (Christchurch 2003) i brąz w parach (Rio de Janeiro 2006). W 2004 wystąpiła na Igrzyskach Paraolimpijskich w Atenach, gdzie nie zdobyła jednak żadnego medalu (startowała tylko w zawodach indywidualnych, w których to nie przeszła fazy grupowej). W międzyczasie zdobyła także dwa medale na Mistrzostwach Europy w 2005 roku (brąz indywidualnie i srebro w parze). Występowała jeszcze kilkukrotnie na mistrzostwach świata, jednak bez sukcesów.
W 2008 roku wystąpiła po raz kolejny na igrzyskach paraolimpijskich. Ponownie zdobyła srebrny medal w parze; w zawodach indywidualnych nie przeszła fazy grupowej.
Z powodu braku funduszy, nie pojechała na paraolimpiadę do Londynu w 2012 roku.

</doc>
<doc id="1939368" url="https://pl.wikipedia.org/wiki?curid=1939368" title="Santiago Pesquera">
Santiago Pesquera

Santiago Pesquera (ur. 21 kwietnia 1973 w Logroño) - hiszpański niepełnosprawny sportowiec, uprawiający boccię. Dwukrotny srebrny medalista paraolimpijski z Aten w 2004 roku i srebrny medalista paraolimpijski z Pekinu w 2008 roku.

</doc>
<doc id="1939371" url="https://pl.wikipedia.org/wiki?curid=1939371" title="Puchar Narodów Afryki 2012 (kwalifikacje)/Grupa A">
Puchar Narodów Afryki 2012 (kwalifikacje)/Grupa A

W grupie A eliminacji Pucharu Narodów Afryki 2012 grają:

</doc>
<doc id="1939377" url="https://pl.wikipedia.org/wiki?curid=1939377" title="Puchar Narodów Afryki 2012 (kwalifikacje)/Grupa B">
Puchar Narodów Afryki 2012 (kwalifikacje)/Grupa B

W grupie B eliminacji Pucharu Narodów Afryki 2012 grają:

</doc>
<doc id="1939379" url="https://pl.wikipedia.org/wiki?curid=1939379" title="Szuflodziobki">
Szuflodziobki

Szuflodziobki (Machaerirhynchidae) – monotypowa rodzina małych, leśnych ptaków z rzędu wróblowych (Passeriformes). 
Występowanie.
Rodzina obejmuje gatunki występujące w północno-wschodniej Australii, na Nowej Gwinei i kilku sąsiednich wyspach.
Charakterystyka.
Długość ciała 11–15 cm, masa ciała 9–12 g. Występuje dymorfizm płciowy. Samce są żywiej ubarwione niż samice. Swą nazwę zawdzięczają dziobowi, który z profilu przypomina szufelkę. Składają tylko 2 jaja do hamakowatego gniazda z drobnych patyczków. Poza tym zachowują się jak muchołówki.
Systematyka.
Nazewnictwo.
Nazwa rodzajowa jest połączeniem słów z języka greckiego: "makhaira" – „duży nóż, sztylet” oraz "rhunkhos" – „dziób”.
Gatunek typowy.
"Machaerirhynchus flaviventer" 
Podział systematyczny.
Do rodziny należy jeden rodzaj z dwoma gatunkami:
Przed wyróżnieniem rodziny szuflodziobków gatunki te zaliczane były do monarek (Monarchidae).

</doc>
<doc id="1939380" url="https://pl.wikipedia.org/wiki?curid=1939380" title="Fernando Pereira (sportowiec)">
Fernando Pereira (sportowiec)

Fernando Pereira (ur. 25 października 1954) – portugalski niepełnosprawny sportowiec, uprawiające boccię. Srebrny medalista paraolimpijski z Pekinu w 2008 roku.

</doc>
<doc id="1939381" url="https://pl.wikipedia.org/wiki?curid=1939381" title="Fernando Ferreira">
Fernando Ferreira

Fernando Ferreira (ur. 23 września 1971) - portugalski niepełnosprawny sportowiec, uprawiające boccię. Złoty i brązowy medalista z Aten w 2004 roku. Srebrny medalista paraolimpijski z Pekinu w 2008 roku.

</doc>
<doc id="1939382" url="https://pl.wikipedia.org/wiki?curid=1939382" title="Locomotiva Bielce">
Locomotiva Bielce

Locomotiva Bielce (mołd. Clubul Fotbal Locomotiva Bălţi) - mołdawski klub piłkarski z siedzibą w Bielcach.
Historia.
Został założony 10 lipca 1940 roku. W 1946 odrodzony po zakończeniu wojny. Jest najstarszym klubem Mołdawii. W rozgrywkach Mistrzostw Mołdawii występował w niższych ligach. W sezonie 1999/2000 klub startował w Divizia B. Po zajętym czwartym miejscu w następnych sezonach wycofał się z dalszych występów. Dopiero w sezonie 2007/08 ponownie zgłosił się do rozgrywek i debiutował w Divizia A, w której zajął 6. miejsce. W następnym sezonie zajął 3 miejsce.

</doc>
<doc id="1939389" url="https://pl.wikipedia.org/wiki?curid=1939389" title="Kamienica Pod Pelikanem w Warszawie">
Kamienica Pod Pelikanem w Warszawie

Kamienica pod Pelikanem – kamienica znajdująca się przy placu Zamkowym 1/13 na Starym Mieście w Warszawie. Jej nazwa pochodzi od wyrzeźbionego pelikana, który znajduje się na rogu budynku. Od 1 lipca 1965 razem z kamienicą sąsiadującą (przy pl. Zamkowym 13A) jest wpisana do rejestru zabytków (nr 627).
Opis.
Kamienica została wzniesiona w drugiej połowie XVII w. u zbiegu ulic Piwnej i Grodzkiej (obecnie plac Zamkowy). Zastąpiła w tym miejscu inną, starszą kamienicę. W XVIII w. stanowiła własność kupieckiej rodziny Makinich, a potem Karola Fryderyka Pöppelmana, nadwornego architekta Wettinów. 
Pod koniec XVIII w. należała do kupca Michała Roeslera, a następnie była użytkowana przez wspólnych właścicieli z sąsiadującą kamienicą przy placu Zamkowym nr 13A (kamienica Dyndy). Na skutek przebudowy w XIX w. obydwie kamienice zostały ze sobą połączone. W roku 1944 została zburzona do piwnic. Po wojnie, pod koniec lat 50. została odbudowana według projektu Tadeusza Makarskiego, który nawiązuje do wyglądu sprzed zniszczenia z XVIII w.
Jest to pięciokondygnacyjna kamienica, o dwóch osiach od strony placu Zamkowego i sześciu od ulicy Piwnej. Między parterem, a pierwszym piętrem znajduje się drewniany okap. Sgraffito fasady zostało wykonane przez Edmunda Burkego, współprojektanta i współrealizatora polichromii wielu kamienic Starego Miasta.

</doc>
<doc id="1939390" url="https://pl.wikipedia.org/wiki?curid=1939390" title="Puchar Narodów Afryki 2012 (kwalifikacje)/Grupa C">
Puchar Narodów Afryki 2012 (kwalifikacje)/Grupa C

W grupie C eliminacji Pucharu Narodów Afryki 2012 grają:

</doc>
<doc id="1939391" url="https://pl.wikipedia.org/wiki?curid=1939391" title="Bruno Valentim">
Bruno Valentim

Bruno Valentim (ur. 17 sierpnia 1966, Maputo) – portugalski niepełnosprawny sportowiec uprawiający boccię, trzykrotny medalista paraolimpijski i wielokrotny medalista mistrzostw świata w kategorii BC4 (zawodnicy, zwykle w wysokim stopniu niepełnosprawności, którzy mogą samodzielnie wyrzucać kulę z rąk bez pomocy asystentów).
Życiorys.
Urodził się w Maputo, jednak przeniósł się do Portugalii. Kiedy miał około 12–13 lat, zdiagnozowano u niego dystrofię mięśni. W latach późniejszych studiował geologię na uniwersytecie w Porto.
Poza sportem, pracuje też jako nauczyciel. Związany jest z Xaną, z którą ma jednego syna - Bebeto. Zna cztery języki: angielski, francuski, portugalski i hiszpański. Mieszka w Porto.
Sport.
W 2001 roku zdobył srebrny medal mistrzostw Europy indywidualnie i złoty medal w duecie. Rok później został mistrzem świata zarówno w duecie, jak i indywidualnie, a w 2003 roku zwyciężył w obu kategoriach w Pucharze Świata.
W 2004 roku na letniej paraolimpiadzie, startował w dwóch konkurencjach. W indywidualnych zmaganiach w kategorii BC4, zdobył srebrny medal. Wygrał wszystkie mecze grupowe (stosunek punktów 29–4). W półfinale pokonał Słowaka, Martina Streharskiego, jednak w finale uległ Leung Yuk Wingowi z Hongkongu. W zawodach par, również zdobył srebro (jego partnerem był Fernando Pereira). W turnieju wystartowało sześć par, które toczyły mecze systemem każdy z każdym. Portugalczycy wygrali trzy pojedynki, a dwa przegrali. O bezpośrednim zdobyciu przez nich srebrnych medali decydował lepszy stosunek punktów – 30–18 (dwie pozostałe pary miały gorsze bilanse – Słowacy mieli bilans ujemny, natomiast Węgrzy mieli bilans +3).
W 2005 roku został mistrzem Europy indywidualnie i wicemistrzem w duecie. Rok później okazał się najlepszy na świecie w parze i indywidualnie. W 2007 roku zdobył brąz w konkurencji indywidualnej na mistrzostwach świata, a w parze został wicemistrzem globu.
W 2008 roku w Pekinie, wystartował w tych samych konkurencjach, co cztery lata wcześniej. W konkurencji indywidualnej, odpadł po fazie grupowej, pomimo wygrania dwóch pojedynków i jednego przegranego (przegrał ze swoim partnerem deblowym – Fernando Pereirą). Z tym samym zawodnikiem wystąpił w parze podczas kolejnych zawodów. Wyszli z grupy A z drugiego miejsca. W półfinale ograli duet hiszpański (Dueso/Baixauli), jednak w finale pokonał ich duet brazylijski Pinto/Santos.
Valentim był wielokrotnym liderem w światowym rankingu zarówno indywidualnie jak i w duecie.
Valentim nie uprawia już tej dyscypliny, obecnie zajmuje się strzelectwem. Chciał wypełnić minimum kwalifikacyjne na igrzyska w Londynie, jednak ta sztuka mu się nie udała.

</doc>
<doc id="1939392" url="https://pl.wikipedia.org/wiki?curid=1939392" title="Cristina Gonçalves">
Cristina Gonçalves

Cristina Gonçalves (ur. 15 września 1977) – portugalska niepełnosprawna zawodniczka, uprawiająca boccię. Mistrzyni paraolimpijska z Aten w 2004 roku. Srebrna medalistka paraolimpijska z Pekinu w 2008 roku.

</doc>
<doc id="1939393" url="https://pl.wikipedia.org/wiki?curid=1939393" title="Chomiczak szary">
Chomiczak szary

Chomiczak szary ("Nothocricetulus migratorius") – gatunek ssaka z podrodziny chomików (Cricetinae) w obrębie rodziny chomikowatych (Cricetidae).
Zasięg występowania.
Chomiczak szary występuje w Eurazji zamieszkując w zależności od podgatunku:
Nieopisana populacja występuje w Górach Kuramińskich w Uzbekistanie.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1773 roku niemiecki przyrodnik Peter Simon Pallas nadając mu nazwę "Mus migratorius". Holotyp pochodził z dolnego biegu rzeki Ural, w zachodnim Kazachstanie. Jedyny przedstawiciel rodzaju "Nothocricetulus" który opisał w 2018 roku zespół rosyjskich zoologów.
"N. migratorius" we wcześniejszych ujęciach systematycznych zaliczany był do rodzaju "Cricetulus", jednak badania przeprowadzone w 2018 roku w oparciu o dane genetyczne wykazały, że takson ten należy do monotypowego, nowo utworzonego rodzaju "Nothocricetulus". Dane genetyczne wykazały również, że w obrębie gatunku istnieją dwa klady, które można przypisać wyróżnianym podgatunkom, a trzeci klad z Gór Kuramińskich w Uzbekistanie nie została jeszcze nazwany. Autorzy "Illustrated Checklist of the Mammals of the World" rozpoznają dwa podgatunki.
Morfologia.
Długość ciała (bez ogona) 85–150 mm, długość ogona 19–39 mm, długość ucha 15–21 mm, długość tylnej stopy 14–18 mm; masa ciała 20–58 g.
Ekologia.
Zamieszkuje Lasostepy, stepy, mokre tereny, półpustynie i pustynie. Na południu może zamieszkiwać siedziby ludzkie, w szczególności budynki gospodarskie, gdzie ma pod dostatkiem pożywienia.
Chomiczak szary prowadzi nocny tryb życia. Czasami kopie własne nory, choć bardziej lubi mieszkać w tych wykopywanych przez inne gryzonie. W razie niebezpieczeństwa ukrywa się w niej, gdyż tak jak myszy i szczury ma krótkie łapy, które uniemożliwiają szybki bieg. Pożywienie – nasiona trzyma w odległości 100–500 m za norą. Chomiczak nie zapada w sen zimowy ani odrętwienie (jest mało aktywny), dlatego, żeby zapewnić sobie pokarm, przed zimą zbiera do 800 g nasion.

</doc>
<doc id="1939395" url="https://pl.wikipedia.org/wiki?curid=1939395" title="Mistrz z Naumburga">
Mistrz z Naumburga



</doc>
<doc id="1939396" url="https://pl.wikipedia.org/wiki?curid=1939396" title="Apelacja (winiarstwo)">
Apelacja (winiarstwo)

Apelacja − ograniczony obszar, na którym uprawia się winorośl na wino określonego rodzaju. W wielu państwach stawiane są dodatkowe wymagania, by wino mogło być oznaczone nazwą apelacji, dotyczące m.in. używanych szczepów winorośli, sposobu uprawy, przetwarzania winogron i procesu produkcji wina, choć np. amerykańskie apelacje AVA ograniczają się jedynie do miejsca pochodzenia winogron.
Na terenie Unii Europejskiej system apelacji wpisuje się w regulacje dotyczące Chronionej Nazwy Pochodzenia.
Różne kraje winiarskie używają różnych systemów klasyfikacji:

</doc>
<doc id="1939397" url="https://pl.wikipedia.org/wiki?curid=1939397" title="Puchar Narodów Afryki 2012 (kwalifikacje)/Grupa D">
Puchar Narodów Afryki 2012 (kwalifikacje)/Grupa D

W grupie D eliminacji Pucharu Narodów Afryki 2012 grają:

</doc>
<doc id="1939398" url="https://pl.wikipedia.org/wiki?curid=1939398" title="Ivujivik">
Ivujivik

Ivujivik jest najbardziej wysuniętą na północ inuicką osadą wśród kanadyjskich prowincji (powyżej są już tylko osady w obrębie terytoriów). Znajduje się w administracji regionalnej Kativik w regionie administracyjnym Nord-du-Québec. Nazwa osady oznacza „miejsce, w którym lód gromadzi się wskutek silnych prądów” lub „teren kolizji z lodem morskim”. 
Geografia.
Ivujivik znajduje się w Nunavik w północnym Quebecu (Kanada), około 2000 km na północ od Montrealu i 28 km na południowy zachód od przylądku Wolstenholme, wysuniętego najbardziej na północ punktu na półwyspie Ungawaa zarazem w prowincji Quebec.
Ulokowany jest też niedaleko cieśniny Digges, w miejscu gdzie Zatoka Hudsona spotyka się z cieśniną Hudsona. Osada znajduje się na małej, piaszczystej plaży pośród klifów stromo opadających do cieśniny Digges. Bezpośrednio na północ od cieśniny znajdują się wschodnia i zachodnia wyspy Digges, dalej na północ w cieśninie Hudsona znajdują się wyspy Nottingham i Salisbury.
Obszar jest wolny od lodu zaledwie przez 20 dni w roku w okresie letnim. Osada jest niedostępna droga lądową i niemal w całości jest obsługiwana przez lokalne lotnisko.
Historia.
Badania archeologiczne szacują obecność ludzi na tych terenach od trzech tysięcy lat, kiedy to Ludzie Thule, przodkowie dzisiejszych Inuitów przybyli z ziemi Baffina. Przypuszcza się, rejon Ivujivik mógł być miejscem, od którego zaczęła się migracja Inuitów na tereny dzisiejszej prowincji Quebec. Tłumaczy to obecność Inuitów wzdłuż wybrzeża Zatoki Hudsona. Na pobliskiej wyspie Digges miało miejsce pierwsze w historii spotkanie Europejczyków z Inuitami z Nuavik. Miało to miejsce w 1610 roku, podczas ostatniej misji Henry’ego Hudsona.
W 1909 roku Kompania Zatoki Hudsona założyła faktorię handlową w zatoce Eryka, nieopodal przylądka Wolstenholme. W 1938 roku na terenie dzisiejszej osady utworzono misję katolicką, ale oba obiekty działały tylko sezonowo. W 1947, Kompania Zatoki Hudsona przeniosła faktorię z zatoki Eryka do Ivujivik. Było to symboliczny moment, w którym Inuici zaczęli porzucać dotychczasowy, nomadyczny tryb życia na rzecz życia w osadzie. Dopiero w latach sześćdziesiątych dwudziestego wieku rząd Kanady zorganizował w osadzie służbę zdrowia i opiekę społeczną. W 1962 roku Inuici założyli spółdzielnię, która umożliwiła lepszą organizację lokalnej gospodarki i rozwój aktywności takich jak rzeźby, rzemiosła i turystykę zorientowaną na polowania i wędkarstwo. 
W 1975 roku mieszkańcy Ivujivik w 1975 roku odrzucili Porozumienie Zatoki Jamesa i Północnego Quebecu. W ramach protestu utworzyli ruch Inuit Tungavingat Nunamini. Pomimo tego, obecnie Ivujivik jest reprezentowane przez administrację regionalną Kativik.

</doc>
<doc id="1939401" url="https://pl.wikipedia.org/wiki?curid=1939401" title="Gabriel Shelly">
Gabriel Shelly

Gabriel Shelly (ur. 24 października 1968 w Dublinie, Irlandia) - irlandzki niepełnosprawny sportowiec, uprawiający boccię. Mistrz paraolimpijski z Sydney w 2000 roku. Brązowy medalista paraolimpijski z Pekinu w 2008 roku.

</doc>
<doc id="1939403" url="https://pl.wikipedia.org/wiki?curid=1939403" title="Puchar Narodów Afryki 2012 (kwalifikacje)/Grupa E">
Puchar Narodów Afryki 2012 (kwalifikacje)/Grupa E

W grupie E eliminacji Pucharu Narodów Afryki 2012 grają:

</doc>
<doc id="1939405" url="https://pl.wikipedia.org/wiki?curid=1939405" title="Diecezja Hongkongu">
Diecezja Hongkongu

Diecezja Hongkongu (łac.: "Dioecesis Sciiamchiamensis", ang. "Diocese of Hong Kong") – katolicka diecezja w Hongkongu, Siedziba biskupa znajduje się w katedrze Niepokalanego Poczęcia Najświętszej Maryi Panny w Hongkongu. Jest sufraganią archidiecezji kantońskiej. Swoim zasięgiem obejmuje Specjalny Region Administracyjny Chin – Hongkong.

</doc>
<doc id="1939406" url="https://pl.wikipedia.org/wiki?curid=1939406" title="Manuel Ángel Martín">
Manuel Ángel Martín

Manuel Ángel Martín (ur. 30 stycznia 1980) - hiszpański niepełnosprawny sportowiec, uprawiający boccię. Brązowy medalista paraolimpijski z Pekinu w 2008 roku.

</doc>
<doc id="1939407" url="https://pl.wikipedia.org/wiki?curid=1939407" title="Puchar Narodów Afryki 2012 (kwalifikacje)/Grupa F">
Puchar Narodów Afryki 2012 (kwalifikacje)/Grupa F

W grupie F eliminacji Pucharu Narodów Afryki 2012 grają:
Tabela.
 wycofała się z rywalizacji jeszcze przed startem rozgrywek.

</doc>
<doc id="1939412" url="https://pl.wikipedia.org/wiki?curid=1939412" title="Puchar Narodów Afryki 2012 (kwalifikacje)/Grupa G">
Puchar Narodów Afryki 2012 (kwalifikacje)/Grupa G

W grupie G eliminacji Pucharu Narodów Afryki 2012 grają:

</doc>
<doc id="1939421" url="https://pl.wikipedia.org/wiki?curid=1939421" title="Armando Costa">
Armando Costa

Armando Costa (ur. 25 marca 1975) – portugalski niepełnosprawny sportowiec, uprawiające boccię. Mistrz paraolimpijski z Londynu w 2012 roku oraz brązowy medalista z Pekinu w 2008 roku.
Medale Igrzysk Paraolimpijskich.
2008.
 

</doc>
<doc id="1939422" url="https://pl.wikipedia.org/wiki?curid=1939422" title="Mário Peixoto">
Mário Peixoto

Mário Peixoto (ur. 18 lipca 1975) – portugalski niepełnosprawny sportowiec, uprawiający boccię. Brązowy medalista paraolimpijski z Pekinu w 2008 roku.

</doc>
<doc id="1939424" url="https://pl.wikipedia.org/wiki?curid=1939424" title="Pieska miłość">
Pieska miłość

Pieska miłość (hiszp. "Perro Amor") – amerykańska telenowela z 2010 roku. Wyprodukowana przez wytwórnię Telemundo
Telenowela została wyemitowana m.in. w Stanach Zjednoczonych przez kanał Telemundo.

</doc>
<doc id="1939425" url="https://pl.wikipedia.org/wiki?curid=1939425" title="Puchar Narodów Afryki 2012 (kwalifikacje)/Grupa H">
Puchar Narodów Afryki 2012 (kwalifikacje)/Grupa H

W grupie H eliminacji Pucharu Narodów Afryki 2012 grają:

</doc>
<doc id="1939428" url="https://pl.wikipedia.org/wiki?curid=1939428" title="Chrzest Litwy (obraz Jana Matejki)">
Chrzest Litwy (obraz Jana Matejki)

Chrzest Litwy (Dzieje cywilizacji w Polsce, Epoka Jagiellonów, Chrzest Litwy r.p. 1387) – obraz Jana Matejki namalowany w 1888, przedstawiający scenę uroczystego chrztu dostojników i ludu litewskiego. Obecnie przechowywany na Zamku Królewskim w Warszawie jako depozyt Muzeum Narodowego.
Geneza.
W 1385 Korona Królestwa Polskiego i Wielkie Księstwo Litewskie, na mocy porozumienia w Krewie, zawarły unię personalną. Jednym z jej warunków była chrystianizacja Litwy. Król Władysław II Jagiełło, rok po przyjęciu korony polskiej, udał się na ziemie litewskie, by zapoczątkować proces zaprowadzania chrześcijaństwa. Do Wilna przybył w lutym 1387 roku w czasie rozpoczynającego się wielkiego postu. Towarzyszący mu franciszkańscy mnisi podjęli wówczas rekolekcje i nauki o nowej wierze dla litewskich wielmożów, którzy mieli być ochrzczeni w pierwszej kolejności w święta Wielkanocy. Chrystianizacja Litwy odbywała się w latach 1387–1388.
Obraz "Chrzest Litwy" wchodzi w skład cyklu dwunastu prac Jana Matejki pt. "Dzieje cywilizacji w Polsce". Zbiór ten, powstały w latach 1888–1889, stanowi prezentację najważniejszych wydarzeń historycznych narodu polskiego, od początku czasów piastowskich do końca I Rzeczypospolitej.
Opis obrazu.
Dzieło Matejki przedstawia moment uroczystego przyjęcia chrztu przez litewskich książąt i bojarów oraz lud w Wielką Sobotę 1387 roku. W miejscu zburzonej świątyni Perkuna, na skraju dawnego pogańskiego gaju, wzniesiony został krzyż. Na ołtarzu tuż obok niego znajduje się tryptyk z wizerunkiem Matki Boskiej Ostrobramskiej. W obraz wpatruje się królowa Jadwiga, stojąca pod sztandarem Orła Białego i trzymająca w ręku kielich mszalny, przeznaczony dla nowego biskupa Litwy. Przed królową siedzi Jagiełło, który przekazuje pastorał klęczącemu przed nim pierwszemu biskupowi wileńskiemu Andrzejowi Jastrzębcowi. W ceremonii inwestytury uczestniczy również arcybiskup Bodzanta, który pochyla się, błogosławiąc pastorał.
Przed krzyżem klękają litewscy bojarzy i książęta: Wigunt Aleksander, Włodzimierz, Korybut Dymitr, Świdrygiełło, Borys, Korygiełło, Narymunt Gleb. Po lewej stronie obrazu franciszkański mnich błogosławi zgromadzonych otwartą Biblią. Przed nim ukazani są królewscy bracia Skirgiełło (z włócznią) oraz Witold. Pod gajem katoliccy księża głoszą nowym wiernym Słowo Boże. Po prawej stronie obrazu, tuż nad brzegiem Wilii, biskup Radlicz dokonuje zbiorowego chrztu litewskich poddanych.

</doc>
<doc id="1939433" url="https://pl.wikipedia.org/wiki?curid=1939433" title="Puchar Narodów Afryki 2012 (kwalifikacje)/Grupa I">
Puchar Narodów Afryki 2012 (kwalifikacje)/Grupa I

W grupie I eliminacji Pucharu Narodów Afryki 2012 grają:

</doc>
<doc id="1939435" url="https://pl.wikipedia.org/wiki?curid=1939435" title="Ladislav Kratina">
Ladislav Kratina

Ladislav Kratina (ur. 15 maja 1975) - czeski niepełnosprawny sportowiec, uprawiające boccię. Brązowy medalista paraolimpijski z Pekinu w 2008 roku.

</doc>
<doc id="1939436" url="https://pl.wikipedia.org/wiki?curid=1939436" title="Radek Procházka (paraolimpijczyk)">
Radek Procházka (paraolimpijczyk)

Radek Procházka (ur. 9 czerwca 1985) – czeski niepełnosprawny sportowiec uprawiający boccię, startujący w kategorii BC4. Dwukrotny medalista paraolimpijski.
Pochodzi z Kladna. Od najmłodszych lat uprawiał szachy, jednak w 1994 roku został potrącony przez samochód i uległ sparaliżowaniu. Podczas pobytu w szpitalu pierwszy raz zetknął się z boccią (gra w boccię była jednym z elementów rehabilitacji). Dyscyplinę tę zaczął trenować w 2002. Od początku jego trenerami są Jaroslav Hantl i Martina Vránová. Ukończył finanse na uniwersytecie Mendla w Brnie.
Na paraolimpiadzie w Pekinie w 2008 roku występował w zawodach indywidualnych i w parach (podobnie jak w Londynie cztery lata później). W tych pierwszych nie poszło mu najlepiej, gdyż odpadł w fazie grupowej (zwycięstwo z Hiszpanką Maríą Baixauli i dwie porażki z Chinką Qi Cuifang i z Brazylijczykiem Eliseu dos Santosem). Jego partnerem w zawodach par był Ladislav Kratina. Para czeska przegrała w fazie grupowej tylko z Portugalczykami Pereirą i Valentimem i uzyskała awans do półinału. Tam przegrali z późniejszymi mistrzami z Brazylii, czyli parą dos Santos/Pinto. W meczu o brązowy medal pokonali jednak hiszpańską parę Baixauli/Dueso. 
W 1/8 finału w Londynie wygrał z Hiszpanem Dueso, jednak w ćwierćfinale przegrał z Chińczykiem Zhengiem Yuansenem. W turnieju o miejsca 5-8 zajął szóste miejsce. W zawodach par wystąpił tym razem z Leošem Laciną. W fazie grupowej zajęli drugie miejsce, podobnie jak cztery lata temu ulegając parze dos Santos/Pinto. W półfinale pokonali parę kanadyjską Dispaltro/Vandervies, by w finale ponownie przegrać z rywalami z grupy, czyli dos Santosem i Pinto.
Oprócz ojczystego języka czeskiego zna angielski i niemiecki.

</doc>
<doc id="1939437" url="https://pl.wikipedia.org/wiki?curid=1939437" title="GNU Image Manipulation Program">
GNU Image Manipulation Program



</doc>
<doc id="1939438" url="https://pl.wikipedia.org/wiki?curid=1939438" title="Diecezja Makau">
Diecezja Makau

Diecezja Makau (łac.: "Dioecesis Macaonensis", port. "Diocese de Macau") – katolicka diecezja w Makau. Siedziba biskupa znajduje się w katedrze Narodzenia Najświętszej Maryi Panny w Makau. Podlega bezpośrednio pod Stolicę Apostolską. Swoim zasięgiem obejmuje całe terytorium Specjalnego Regionu Administracyjnego Makau.
Historia.
Diecezja została utworzona 23 stycznia 1576 dekretem papieża Grzegorza XIII. Pierwszym biskupem ogłoszono jezuitę, Belchiora Carneiro Leitão.

</doc>
<doc id="1939440" url="https://pl.wikipedia.org/wiki?curid=1939440" title="Państwo totalitarne">
Państwo totalitarne



</doc>
<doc id="1939441" url="https://pl.wikipedia.org/wiki?curid=1939441" title="Radek Prochazka">
Radek Prochazka



</doc>
<doc id="1939443" url="https://pl.wikipedia.org/wiki?curid=1939443" title="Puchar Narodów Afryki 2012 (kwalifikacje)/Grupa J">
Puchar Narodów Afryki 2012 (kwalifikacje)/Grupa J

W grupie J eliminacji Pucharu Narodów Afryki 2012 grają:

</doc>
<doc id="1939447" url="https://pl.wikipedia.org/wiki?curid=1939447" title="Puchar Narodów Afryki 2012 (kwalifikacje)/Grupa K">
Puchar Narodów Afryki 2012 (kwalifikacje)/Grupa K

W grupie K eliminacji Pucharu Narodów Afryki 2012 grają:

</doc>
<doc id="1939455" url="https://pl.wikipedia.org/wiki?curid=1939455" title="Francisco Javier Beltrán">
Francisco Javier Beltrán

Francisco Javier Beltrán (ur. 5 listopada 1972 w Madrycie) - hiszpański niepełnosprawny sportowiec, uprawiający boccię. Brązowy medalista paraolimpijski z Pekinu w 2008 roku.

</doc>
<doc id="1939456" url="https://pl.wikipedia.org/wiki?curid=1939456" title="Pedro Cordero">
Pedro Cordero

Pedro Cordero (ur. 28 stycznia 1972) - hiszpański niepełnosprawny sportowiec, uprawiający boccię. Brązowy medalista paraolimpijski z Aten w 2004 roku i z Pekinu w 2008 roku.

</doc>
<doc id="1939457" url="https://pl.wikipedia.org/wiki?curid=1939457" title="José Vaquerizo">
José Vaquerizo

José Vaquerizo (ur. 10 października 1978 w Walencji) - hiszpański niepełnosprawny sportowiec, uprawiający boccię. Brązowy medalista paraolimpijski z Pekinu w 2008 roku.

</doc>
<doc id="1939458" url="https://pl.wikipedia.org/wiki?curid=1939458" title="KH-7 13">
KH-7 13

KH-7 13 – amerykański satelita rozpoznawczy; trzynasty statek serii KeyHole-7 "GAMBIT" programu CORONA. Jego zadaniem było wykonywanie wywiadowczych zdjęć Ziemi, o rozdzielczości przy gruncie około 46 cm. Kapsuła powrotna z negatywami wróciła na Ziemię pięć dni po starcie. Rezultaty misji nie są znane.
Wyniesiony w kosmos wraz z satelitą Hitchhiker 7.

</doc>
<doc id="1939462" url="https://pl.wikipedia.org/wiki?curid=1939462" title="Futsal Club Siemianowice Śląskie">
Futsal Club Siemianowice Śląskie

Futsal Club Siemianowice Śląskie – polski klub futsalowy, który swoją siedzibę ma w Siemianowicach Śląskich. Sezon 2010/2011 rozpoczął w polskiej ekstraklasie.
Historia.
Początki klubu datuje się na 1996 rok, kiedy powstał klub o nazwie "Zryw Siemianowice Śląskie", który grał bez większych sukcesów w Siemianowickiej Lidze Halowej. Następnie przemianowano klub na "Orange Computers" i zapisano go do Katowickiej Ligi Halowej. W 1997 nazwa klubu po raz kolejny uległa zmianie. W tym samym roku siemianowickiej drużynie udało się odnieść pierwszy poważny sukces – Timemaster Siemianowice wygrał Siemianowicką oraz Katowicką Ligę Halową i Puchar Prezydenta Katowic. W 2000 zespół zwyciężył w SLH, zajął drugie miejsce w KLH oraz wygrał jej puchar.
W sezonie 2001/02 postanowiono zgłosić klub do II ligi ogólnopolskiej, skąd awansował z I miejsca do pierwszej ligi. Rok w I lidze nie był jednak dla klubu udany i Timemaster po przegranych barażach z Holidayem Chojnice spadł do II ligi. W grudniu 2002 klub zajął trzecie miejsce w Młodzieżowych Mistrzostwach Polski.
Od września 2003 r. drużyna zmieniła nazwę na Inpuls Siemianowice Śląskie i zarazem w sezonie 2003/2004 po wygranych barażach z CUPRUM Polkowice, który zapewnił powrót do najwyższej klasy rozgrywkowej, w grudniu 2003 r. zajęła 6 miejsce na Mistrzostwach Młodzieżowych Polski – Nowa Ruda.
W sezonie 2005-2006 drużyna ta zdobyła 3 miejsce w najwyższej klasie rozgrywkowej. W sezonie 2006/2007 nazwa klubu zmieniła się na tę, która istnieje do dzisiaj, czyli Inpuls-Alpol Siemianowice Śląskie. Drużyna zajęła 6 miejsce w Ogólnopolskiej I Lidze Futsalu. W sezonie 2007/2008 rozpoczęła się modernizacja hali (mecze rozgrywano w Chorzowie), Inpuls-Alpol zajął 11 pozycję, spadając z Ogólnopolskiej I Ligi Futsalu.
W sezonie 2008/2009 klub z powodu modernizacji hali rozgrywał swoje mecze w Chorzowie, Dąbrowie Górniczej i Piekarach Śląskich. Zajął 6 pozycje w Ogólnopolskiej Lidze Futsalu grupie I (Dawna II liga). W sezonie 2009/2010 zespół wrócił do Michałkowic po modernizacji hali i zajął 5 pozycje w Ogólnopolskiej I Lidze Futsalu grupie I.
Dzięki reorganizacji Ekstraklasy i kłopotom kilku klubów z uzyskaniem licencji, klubowi udało się awansować do Ekstraklasy, w której rozpoczął sezon 2011/12. W międzyczasie zmieniono nazwę na Futsal Club Siemianowice Śląskie. W styczniu 2012 z powodów finansowych klub wycofał się z rozgrywek ekstraklasy futsalu.
Kibice.
Początki kibicowania michałkowickiemu klubowi sięgają 2005 roku, kiedy to kilkunastu Siemianowiczan zawiązało nieformalną grupkę "Oficial Inpuls-Alpol Siemianowice Ultras Group". Dopingowali oni piłkarzy na meczach u siebie, często też zjawiali się na meczach wyjazdowych. Działalność OIASUG została zakończona w 2007. Już rok później utworzone zostało "Young Ultras '08". Oficjalny debiut grupy miał miejsce 10 października 2009, w meczu czwartej kolejki I ligi, kiedy to Inpuls-Alpol grał mecz z Rodakowskim Tychy. YU'08 jest tworzone przez kilkudziesięciu kibiców, którzy śpiewem oraz oprawami dopingują siemianowicki klub zarówno w meczach u siebie, jak i poza Siemianowicami. Dotychczasowy rekord frekwencji na meczu wyjazdowym wynosi 26 osób. Padł on podczas meczu z Remedium Pyskowice 28 marca 2010.

</doc>
<doc id="1939466" url="https://pl.wikipedia.org/wiki?curid=1939466" title="Zamachy w metrze w Moskwie (2010)">
Zamachy w metrze w Moskwie (2010)

Zamachy w metrze w Moskwie − ataki terrorystyczne z 29 marca 2010 przeprowadzone na dwóch stacjach moskiewskiego metra. W wyniku eksplozji bomb, które zostały zdetonowane przez kobiety-samobójczynie, zginęło co najmniej 39 osób, a 102 zostały ranne. Był to najkrwawszy zamach w Moskwie od ataku z 6 lutego 2004, który również odbył się na stacji metra, w którym życie straciło 41 osób.
Zamachy.
Pierwsza eksplozja nastąpiła o godz. 7:56 czasu moskiewskiego (5:56 czasu polskiego) na stacji Łubianka w stolicy Rosji. Wybuch nastąpił po przybyciu pociągu na stację, gdy pasażerowie wysiadali i wsiadali do wagonu. Kilkadziesiąt minut później, o godz. 8:39 (6:39 czasu polskiego), doszło do drugiego wybuchu: na stacji Park Kultury, także w centrum Moskwy. Po eksplozjach wybuchła panika, a ludzie rzucili się do ucieczki.
Na stacji Łubianka śmierć poniosło co najmniej 25 osób. Na stacji Park Kultury zginęło ok. 12-15 osób.
Według rosyjskich agencji materiały wybuchowe zdetonowano za pomocą telefonów komórkowych, a w obawie przed dalszymi zamachami w centrum Moskwy wyłączono sieć komórkową.
Po atakach zamknięto ruch na większej części linii metra Sokolniczeska, na której doszło do wybuchów. Pasażerów w metrze informowano przez głośniki o zmianach w kursowaniu pociągów "z przyczyn technicznych", zalecając korzystanie z komunikacji naziemnej.
Do przeprowadzenia zamachu użyto 3 kg trotylu.
Kobiety, które zdetonowały bomby, były w wieku 20-25 lat. Po ustaleniach okazało się, że były ubrane w czarne chusty i czarne ubrania. Jedna z nich nosiła długie spodnie, druga czarną długą spódnicę. Na miejscu zamachu znaleziono porozrywane ciała kobiet.
Reakcje.
Po zamachu prezydent Rosji zwołał na Kremlu specjalne posiedzenie.
Ok. 11:00 czasu lokalnego ruszyła Operacja Wulkan, w ramach której patrolowano wszystkie stacje metra w poszukiwaniu możliwych wskazówek w celu odnalezienia sprawcy. Wzmożone środki kontroli były obecne także na lotniskach, dworcach i na drogach dojazdowych. Do akcji skierowano około 700 żołnierzy, w tym 150 dwuosobowych patroli z psami tropiącymi.
Na stacji Łubianka wieczorem 29 marca kwiaty złożył Dmitrij Miedwiediew. Prezydent zapowiedział, że władze zrobią wszystko, by ukarać winnych zamachów. Prezydent zapewnił także, że wszyscy poszkodowani w wybuchach otrzymają pomoc finansową.
Odpowiedzialność za zamachy.
31 marca 2010 przywódca zbrojnej organizacji separatystycznej Emirat Kaukaski, czeczeński komendant Doku Umarow przyznał się do przeprowadzenia zamachów. Umarow poinformował o tym w nagraniu wideo zamieszczonym na stronie internetowej rebeliantów islamskich Kavkazcenter.com. Umarow twierdzi w nim, że osobiście nakazał przeprowadzić ataki. Zapowiedział przy tym, że w Rosji dojdzie do kolejnych zamachów.

</doc>
<doc id="1939467" url="https://pl.wikipedia.org/wiki?curid=1939467" title="Hitchhiker 7">
Hitchhiker 7

Hitchhiker 7 – amerykański satelita wywiadu elektronicznego, serii Subsatellite Ferret (SSF). Wyniesiony z satelitą KH-7 13.
Szczegóły misji pozostają utajnione przez Stany Zjednoczone.

</doc>
<doc id="1939469" url="https://pl.wikipedia.org/wiki?curid=1939469" title="XXXIX Lubuskie Lato Filmowe">
XXXIX Lubuskie Lato Filmowe

39. Lubuskie Lato Filmowe (XXXIX LLF) - najstarszy polski festiwal filmowy (pierwsza edycja w 1969 r.) odbył się, jak co roku w Łagowie w województwie lubuskim, w dniach 20 - 27 czerwca 2010 r.
W ramach otwartego przetargu, ogłoszonego przez Zarząd Województwa Lubuskiego, wyłoniony został organizator konkursu - Klub Kultury Filmowej (KKF) z Zielonej Góry.
Pokazy filmów odbyły się m.in. w kompleksowo wyremontowanym, łagowskim amfiteatrze. 
Budżet.
Budżet festiwalu w roku 2010 wyniósł 665 tys. zł, w tym:
Ponadto wnioski o dofinansowanie "39. LLF" organizator (KKF) złożył do Stowarzyszenia Filmowców Polskich, Telewizji Polskiej SA w Warszawie, Fundacji Współpracy Polsko-Niemieckiej w Warszawie, Visegrad Fund Bratysława oraz ponownie do Polskiego Instytutu Sztuki Filmowej.

</doc>
<doc id="1939473" url="https://pl.wikipedia.org/wiki?curid=1939473" title="Rajd Arktyczny">
Rajd Arktyczny

Rajd arktyczny (oficjalnie Arctic Lapland Rally, dawniej Arctic Rally) — rajd samochodowy organizowany corocznie na pokrytych lodem i śniegiem drogach w okolicach Rovaniemi w Finlandii. 
Organizowany jest nieprzerwanie od 1966 roku. Obecnie wchodzi wyłącznie w skład Rajdowych Mistrzostw Finlandii, ale do 2004 roku stanowił rundę Rajdowych Mistrzostw Europy i "Pucharu FIA Kierowców" Rajdowych Mistrzostw Świata w sezonach 1977 i 1978.
Zwycięzcami rajdu zostało pięciu mistrzów świata WRC: Marcus Grönholm, Tommi Mäkinen, Hannu Mikkola, Timo Salonen oraz Ari Vatanen. W ostatnich latach impreza przyciągnęła kilku kierowców z wyścigów torowych. W 2009 r. na liście znalazło się czterech byłych i ówczesnych kierowców Formuły 1: JJ Lehto ukończył rajd na dziewiątym miejscu w swoim dziesiątym starcie, Kimi Räikkönen był trzynasty w swoim rajdowym debiucie, Mika Häkkinen uplasował się na dziewiętnastym miejscu podczas swoje czwartego startu, a Mika Salo wycofał się ze swojego trzeciego rajdu arktycznego z powodu awarii skrzyni biegów. W 2010 r. Räikkönen zadebiutował w Rovaniemi w barwach Citroën Junior Team w ramach przygotowań do debiutu w WRC.

</doc>
<doc id="1939476" url="https://pl.wikipedia.org/wiki?curid=1939476" title="Pointe-Claire">
Pointe-Claire

Pointe-Claire – miasto w Kanadzie, w prowincji Quebec, w regionie Montreal. Leży w obszarze metropolitarnym Montrealu.
1 stycznia 2002 Pointe-Claire zostało włączone do Montrealu. 20 czerwca mieszkańcy byłego miasta przegłosowali opcję odłączenia, co doprowadziło do odzyskania praw miejskich i odłączenia się od Montrealu 1 stycznia 2006.
W Pointe-Claire istnieje cmentarz weteranów ("Field of Honour"), na którym zostali pochowani żołnierze, w tym polscy wojskowi (m.in. płk Janusz Kapuściński, mjr Stanisław Krzymowski), konsul Piotr Kurnicki.
Demografia.
Liczba mieszkańców Pointe-Claire wynosi 30 161. Język angielski jest językiem ojczystym dla 55,0%, francuski dla 22,4% mieszkańców (2006).

</doc>
<doc id="1939477" url="https://pl.wikipedia.org/wiki?curid=1939477" title="Park Handlowy Matarnia">
Park Handlowy Matarnia

Park Handlowy Matarnia – park handlowy w gdańskim osiedlu Matarnia, przy ul. Złota Karczma 26, otwarty 23 listopada 2005. Od 1998 znajduje w tym miejscu się sklep meblowy IKEA oraz market budowlany OBI.
Park Handlowy Matarnia to drugie pod względem wielkości centrum handlowe w Trójmieście (po CH Riviera) łączące ofertę meblową i modową. Sklepy zlokalizowane są wzdłuż alejek otoczonych zielenią.
Centrum znajduje się przy obwodnicy trójmiejskiej S6, 10 km od centrum Gdańska i 2 km od lotniska.
Położenie.
Park Handlowy Matarnia położony jest pomiędzy następującymi ulicami:
Budynek.
Park handlowy posiada jedną kondygnację naziemną oraz jedną podziemną, przeznaczoną na parking podziemny o pojemności 1300 miejsc. Na powierzchni również znajdują się miejsca parkingowe – jest ich 700.
Handel.
W Parku Handlowym Matarnia znajduje się łącznie ponad 60 sklepów, z ofertą modową i meblową, a także kawiarnie i restauracje.

</doc>
<doc id="1939481" url="https://pl.wikipedia.org/wiki?curid=1939481" title="Dollard-Des Ormeaux">
Dollard-Des Ormeaux

Dollard-Des Ormeaux (również "Dollard-des-Ormeaux") – miasto w Kanadzie, w prowincji Quebec, w regionie Montreal. Leży w obszarze metropolitarnym Montrealu.
1 stycznia 2002 Dollard-Des Ormeaux zostało włączone do Montrealu. 20 czerwca mieszkańcy byłego miasta przegłosowali opcję odłączenia, co doprowadziło do odzyskania praw miejskich i odłączenia się od Montrealu 1 stycznia 2006 roku.
Demografia.
Liczba mieszkańców Dollard-Des Ormeaux wynosi 49 637. Język angielski jest językiem ojczystym dla 43,7%, francuski dla 17,0%, arabski dla 6,3%, włoski dla 3,2%, grecki dla 2,8%, hiszpański dla 2,5%, pendżabski dla 2,4%, tamilski dla 2,0%, tagalog dla 1,7%, rumuński dla 1,3%, ormiański dla 1,2%, polski dla 1,1%, urdu dla 1,1%, rosyjski dla 1,1%, perski dla 1,0% mieszkańców (2011).

</doc>
<doc id="1939482" url="https://pl.wikipedia.org/wiki?curid=1939482" title="Kosmos 48">
Kosmos 48

Kosmos 48 – radziecki satelita rozpoznawczy; statek serii Zenit-2 programu Zenit, którego konstrukcję oparto o załogowe kapsuły Wostok. Misja częściowo udana. Kapsuła z negatywami opadła na terytorium ZSRR już po 6 dniach z powodu usterki układu termoregulacji wnętrza statku, gdzie temperatura wzrosła do 43 °C.

</doc>
<doc id="1939484" url="https://pl.wikipedia.org/wiki?curid=1939484" title="Thomas Schmidt">
Thomas Schmidt

Thomas Schmidt (ur. 18 lutego 1976 w Bad Kreuznach) – niemiecki kajakarz górski, złoty medalista olimpijski z Sydney.
Brał udział w dwóch igrzyskach (IO 00, IO 04). W debiucie triumfował, cztery lata później zajął piąte miejsce. Po Atenach zakończył karierę i zamieszkał w Australii. Na mistrzostwach świata wywalczył dwa medale, złoty w 2002 i brąz rok później (oba w rywalizacji drużynowej).

</doc>
<doc id="1939485" url="https://pl.wikipedia.org/wiki?curid=1939485" title="Ursus C-350">
Ursus C-350



</doc>
<doc id="1939487" url="https://pl.wikipedia.org/wiki?curid=1939487" title="Sep Vanmarcke">
Sep Vanmarcke

Sep Vanmarcke (ur. 28 lipca 1988 w Kortrijk) – belgijski kolarz szosowy.
Jego specjalnością są wyścigi jednodniowe, tzw. klasyczne. Jego największym sukcesem jest zwycięstwo w prestiżowym wyścigu Omloop Het Nieuwsblad (2012). Jego młodszy brat Ken Vanmarcke również jest kolarzem.

</doc>
<doc id="1939489" url="https://pl.wikipedia.org/wiki?curid=1939489" title="Beaconsfield (Kanada)">
Beaconsfield (Kanada)

Beaconsfield – miasto w Kanadzie, w prowincji Quebec, w regionie Montreal. Leży w obszarze metropolitarnym Montrealu.
1 stycznia 2002 Beaconsfield zostało włączone do Montrealu. 20 czerwca mieszkańcy byłego miasta przegłosowali opcję odłączenia, co doprowadziło do odzyskania praw miejskich i odłączenia się od Montrealu 1 stycznia 2006 roku.
Liczba mieszkańców Beaconsfield wynosi 19 505. Język angielski jest językiem ojczystym dla 56,2%, francuski dla 25,1%, włoski dla 2,6%, hiszpański 1,8%, niemiecki dla 1,8%, perski dla 1,3%, arabski dla 1,2%, polski dla 1,1% mieszkańców (2011).

</doc>
<doc id="1939493" url="https://pl.wikipedia.org/wiki?curid=1939493" title="Archidiecezja Strasburga">
Archidiecezja Strasburga

Archidiecezja Strasburga – archidiecezja Kościoła rzymskokatolickiego we wschodniej Francji. Podlega bezpośrednio Stolicy Apostolskiej. Powstała w IV wieku jako diecezja Strasburga. 1 czerwca 1988 decyzją papieża Jana Pawła II została podniesiona do rangi archidiecezji.

</doc>
<doc id="1939497" url="https://pl.wikipedia.org/wiki?curid=1939497" title="Pomnik Stanisława Mikołajczyka w Poznaniu">
Pomnik Stanisława Mikołajczyka w Poznaniu

Pomnik Stanisława Mikołajczyka w Poznaniu – pomnik przedstawiający stojącą postać Stanisława Mikołajczyka, zlokalizowany przed Wielkopolskim Urzędem Wojewódzkim w centrum Poznania przy al. Niepodległości 16.
Geneza.
Starania o posadowienie monumentu w Poznaniu rozpoczęło Towarzystwo im. Stanisława Mikołajczyka w 1994. Proponowano na ten cel następujące miejsca: park J.H.Dąbrowskiego, park Marcinkowskiego, pl. Andersa oraz ul. Karmelicką (skwer). W 1995 podjęto uchwałę o obecnej lokalizacji. Postawienie pomnika poprzedzały liczne dyskusje o jego formie. Zdaniem Komisji Artystycznej Urzędu Miasta winien w tej sprawie zostać rozpisany konkurs, celem uniknięcia sztampowości ujęcia tematu. Jednak członkowie Towarzystwa nalegali na tradycyjną formę rzeźby i ostatecznie przyjęto w pośpiechu zastosowane rozwiązanie, bowiem zbliżała się 95. rocznica urodzin i 30. rocznica śmierci premiera.
Opis.
Rzeźba jest autorstwa Jerzego Sobocińskiego, a całość koncepcji stworzył architekt Józef Iwiański. Rzeźba wykonana jest z brązu i stoi na granitowym cokole. Stanisław Mikołajczyk stoi w lekkim rozkroku, ubrany w długi "płaszcz emigranta" (zwany też "płaszczem-losem"). Według Joanny Figuły-Czech (patrz źródło) pomnik jest melanżem rzeźby dziewiętnastowiecznej i pozy doby komunizmu. Postać robi wrażenie nadętej, schematycznie opracowanej, a jej usytuowanie nie jest optymalne, szczególnie z punktu widzenia osób wychodzących z Urzędu Wojewódzkiego.
Zobacz też.
Pomniki w najbliższej okolicy (nieistniejące i istniejące):

</doc>
<doc id="1939499" url="https://pl.wikipedia.org/wiki?curid=1939499" title="Druciarz (operetka)">
Druciarz (operetka)

Druciarz, także Kotlarz (niem. "Der Rastelbinder") – operetka Franza Lehára w trzech aktach z 1902 roku. Prapremiera miała miejsce w Wiedniu w Carl-Theater. Libretto zostało napisane przez Victora Léon.
Historia powstania utworu.
1 lipca 1901 roku Franz Lehár objął posadę kapelmistrza w Theater an der Wien. Jego nowy dyrektor Wilhelm Karczag, który właśnie kupił podupadający, choć sławny teatr poszukiwał repertuaru na sezon 1902/1903. Lehár postanowił skorzystać z nadarzającej się okazji i już w lutym 1902 roku zaczął rozglądać się za librettem. Nauczony przykrym doświadczeniem swoich wcześniejszych prób scenicznych szukał uznanych fachowców. Zwrócił się więc najpierw do Victora Léona, autora librett dwóch największych ostatnio wydarzeń na scenie operetkowej: "Zemsty nietoperza" Johanna Straussa i "Balu w operze" Heubergera. Przesłał mu wyciąg ze swojej opery "Kukułka" proponując współpracę. Léon nie odpowiedział jednak na propozycję nieznanego szerzej kapelmistrza Theater an der Wien. Lehárowi przyszedł wtedy z pomocą przyjaciel Friedrich Schmiedell, dzięki któremu kompozytor otrzymał libretto "Wiedeńskich kobietek".
W trakcie pracy nad "Wiedeńskimi kobietkami" niespodziewanie zjawił się u Lehára Victor Léon, wykazując zainteresowanie osobą młodego kompozytora. W późniejszych wypowiedziach prasowych Léon twierdził, że to córka Lizzy skłoniła go do odwiedzenia Lehára. Léon mówił, że po przejrzeniu "Kukułki" uznał, że nie warto się angażować we współpracę z tak mało obiecującym kompozytorem. Tymczasem 15-letnia Lizzy często chodząca na ślizgawkę z upodobaniem słuchała orkiestry 26. regimentu, którą dyrygował Lehár, a szczególny jej zachwyt budził skomponowany przez Lehára jeszcze w 1894 roku, w Sarajewie, marsz "Jetzt geht’s los" – "Zaczynajmy". Nuciła go często w domu, grywała na fortepianie, a gdy w końcu powiedziała ojcu kto jest autorem tego tak bardzo wpadającego w ucho utworu, Léon doszedł do wniosku, że być może zbyt pochopnie odrzucił ofertę Lehára. Pragnąc się upewnić przyniósł Lehárowi prolog "Druciarza", proponując aby na próbę napisał doń muzykę. Po przesłuchaniu fragmentu doniósł mu pozostałe trzy akty. Lehár pracował nad partyturą wiosną i latem 1902 roku, pisząc jednocześnie muzykę do "Wiedeńskich kobietek".
Treść.
Akcja operetki rozpoczyna się w słowacko-węgierskiej wiosce, gdzieś pod Trenczynem, w Karpatach. Chłopcy z tej wioski wyruszają w świat, by sprzedawać zabawki, pułapki na myszy, drutować garnki i tym sposobem zarobić na własne gospodarstwo. Aby w wielkim mieście nie zapomnieli o celu swej wyprawy, każdy z nich tradycyjnie, nim odejdzie z wioski musi zaręczyć się z miejscową dziewczyną. Utwór zaczyna się takimi właśnie zaręczynami chłopca i dziewczynki, prawie dzieci, którym asystuje ubogi handlarz cebulą, Żyd Pfefferkorn. Mała Suzy wyprasza u niego srebrnego guldena dla chłopca, chcąc aby jej Janku nie wyruszał w świat z pustymi kieszeniami. Żyd, choć biedny, chętnie daje monetę, gdyż – jak śpiewa – wie, że dobry uczynek zawsze procentuje w życiu.
Minęło 12 lat. Janku osiadł w Wiedniu i jest blacharzem, prawą ręką mistrza Glöppera. Zakochał się w jego córce Mizzi, a o swojej dziecięcej narzeczonej i zaręczynach całkiem już zapomniał. Pamięta jednak o nich stary Żyd Pfefferkorn, który tymczasem doszedł do znacznego majątku (widać srebrny gulden rzeczywiście procentował). Sądząc że Suzy nadal tęskni i czeka na przyrzeczonego jej chłopca, zabiera ją do Wiednia. Odnajduje Janku, ale czekają go niespodzianki – Janku kocha już inną, ale i Suzy od dawna jest zakochana w innym: w Milošu Blačku z Trenczyna, który teraz właśnie odbywa służbę wojskową u ułanów. Mimo woli Pfefferkorn doprowadził do zamieszania i komplikacji, niemniej ostatecznie postarał się o to, aby wszystko skończyło się zgodnie z naturalnym dążeniem serc.
Dalsze losy.
Ponieważ Lehár zwrócił się do Léona szukając libretta dla teatru, w którym został zatrudniony, chciał aby operetka została wystawiona w Teatrze nad Wiednią. Léon natomiast, który był związany z Carl-Theater przeznaczył utwór na tamtejszą scenę, sam też zamierzał go wyreżyserować. Problem rozwiązano polubownie. Karczag, który rozpoczynał działalność w Wiedniu nie chciał na wstępie wchodzić w konflikty z kimkolwiek. Bez trudności zgodził się więc na to, że od Lehára otrzyma "Wiedeńskie kobietki", podczas gdy "Druciarz" zostanie wystawiony u konkurencji.
Dyrektorzy Carl-Theater, nieufni wobec debiutującego Lehára, wstawili jego utwór do repertuaru, jako świąteczne wypełnienie programu, przed zaplanowaną na początek stycznia premierą "Madame Sherry" Hugo Felixa. W związku z tym że w prologu występują dzieci operetka była całkiem bezsensownie reklamowana jako komedia dziecięca. Nie zabrakło też napięć w zespole. Louis Treumann odtwórca głównej roli zwrócił Léonowi tekst, nie chcąc grać postaci starego Żyda w obawie przed antysemickimi reakcjami na widowni. Lehár z kolei namawiał Léona na zmianę tytułu uważając go za zbyt staroświecki. Léon przekonał jednak ostatecznie Lehára do tytułu. Przekonał również Treumanna, że postać starego Żyda poza Girardim może zgrać tylko on i że będzie to z korzyścią zarówno dla sztuki, jak i dla niego samego. Widzowie zapamiętają go o wiele lepiej, oglądając nie kolejnego amanta, ale sceniczną indywidualność.
Premiera miała miejsce 20 grudnia 1902 roku. Publiczność przyjęła ją z entuzjazmem oklaskując nie tylko największe przeboje operetki, ale w ogóle wszystkie walce, polki, marsze i kadryle; po każdym akcie wywoływano Lehára wraz z wykonawcami, a na końcu urządzono ogromną dwudziestominutową owację. "Druciarz" uzyskał w Carl-Theater około 250 przedstawień, a dyrektor Weinberger zadbał o to, by wylansować go również poza Wiedniem. W ciągu roku wystawiono go na niemal wszystkich scenach operetkowych środkowo-wschodniej Europy. Stał się też początkiem świetnej kariery dwójki głównych wykonawców Mizzi Günther i Louisa Treumanna.
Krytyki nie potwierdziły ewidentnego sukcesu utworu. Były co najmniej oziębłe, przy czym atakowały głównie libretto Léona określając je jako niesmaczne (chodziło o postać Pfefferkorna) i niemodne. Pod wrażeniem opinii krytyków Lehár pospieszył się ze sprzedażą praw do "Druciarza" (na szczęście bez tantiem) wydawnictwu Weinbergera za 2 tysiące koron, robiąc jeden z gorszych interesów w życiu. Za nuty wyciągów i piosenek "Druciarza" Weinberger miał zarobić około 160 tysięcy koron.
O operetce.
Libretto dało Lehárowi możliwość pełnego wykorzystania talentu i zdobytej wiedzy. W swoich wędrówkach po monarchii austro-węgierskiej doskonale poznał małe miasteczka i typy jakimi Léon zaludnił scenę. Znał też koloryt przedmieść wiedeńskich. Wszystko to przełożył na język muzyczny z naturalnością i prostotą, a jednocześnie ze znakomitą znajomością warsztatu muzycznego, łagodnie balansując między tonacjami durowymi a molowymi, wrażliwy na każdą zmianę nastroju, niemal na każde drgnienie serca głównych bohaterów. Przy tym wypełnił utwór bogactwem rytmów i melodii. Publiczność gorąco oklaskiwała walce, marsze, polki i kadryle oraz największe przeboje operetki: "Gdy dwoje się kocha", "Czyś nie widział jej" i "Rachunek to przecież prosty".

</doc>
<doc id="1939504" url="https://pl.wikipedia.org/wiki?curid=1939504" title="Kirkland (Kanada)">
Kirkland (Kanada)

Kirkland – miasto w Kanadzie, w prowincji Quebec, w regionie Montreal. Leży w obszarze metropolitarnym Montrealu. Miasto jest rozdzielone na część południową i północną przez autostradę Félix-Leclerc, częścią autostrady "Trans-Canada".
1 stycznia 2002 Kirkland zostało włączone do Montrealu. 20 czerwca mieszkańcy byłego miasta przegłosowali opcję odłączenia, co doprowadziło do odzyskania praw miejskich i odłączenia się od Montrealu 1 stycznia 2006 roku.
Liczba mieszkańców Kirkland wynosi 21 253. Język angielski jest językiem ojczystym dla 44,9%, francuski dla 22,0%, włoski dla 8,5%, arabski dla 3,2%, grecki dla 2,4%, hiszpański dla 1,8%, perski dla 1,4%, niemiecki dla 1,2%, pendżabski dla 1,1%, polski dla 1,1% mieszkańców (2011).

</doc>
<doc id="1939505" url="https://pl.wikipedia.org/wiki?curid=1939505" title="Campeón de Campeones">
Campeón de Campeones

Campeón de Campeones (Mistrz Mistrzów) – coroczny mecz piłkarski rozgrywany w lipcu pomiędzy mistrzami Meksyku z jesiennego sezonu Apertura i wiosennego sezonu Clausura. Jest bardziej prestiżowym z dwóch superpucharów Meksyku (drugim jest Supercopa MX).
W latach 1942–1995 rozgrywki toczyły się podobnie jak w krajach europejskich między aktualnymi mistrzami Meksyku i zdobywcami pucharu Meksyku. Zasady wybierania drużyn zmieniono wraz ze wprowadzeniem półrocznych sezonów w lidze meksykańskiej i likwidacją pucharu Meksyku. Na przestrzeni lat rozgrywki były wielokrotnie zawieszane, zmieniano także ich format; w obecnej postaci superpuchar istnieje od 2015 roku.
Triumfatorzy.
Legenda:
W nawiasie podano, w jaki sposób dany klub zakwalifikował się do rozgrywek:

</doc>
<doc id="1939509" url="https://pl.wikipedia.org/wiki?curid=1939509" title="Airspeed Courier">
Airspeed Courier

Airspeed AS.5 Courier – brytyjski lekki samolot pasażerski i transportowy z okresu dwudziestolecia międzywojennego. Kilka egzemplarzy było używanych przez Royal Air Force podczas II wojny światowej.
Historia.
Airspeed AS.5 Courier został zaprojektowany w 1931 roku przez jednego ze współzałożycieli wytwórni lotniczej Airspeed Ltd., A. H. Tiltmana. Ponieważ nowo powstała firma nie dysponowała odpowiednim kapitałem, prace nad budową prototypu ruszyły dopiero we wrześniu 1932 roku. Oblot pierwszego egzemplarza, napędzanego silnikiem gwiazdowym Armstrong Siddeley Lynx IVC, nastąpił 11 kwietnia 1933 roku.
Airspeed Courier wyróżniał się wśród podobnych konstrukcji z tego okresu chowanym podwoziem, będąc pierwszym produkowanym seryjnie brytyjskim samolotem wyposażonym w tę nowinkę techniczną. Samoloty seryjne odróżniały się od prototypu osłoną silnika w postaci pierścienia Townenda. Produkowano dwie wersje różniące się zastosowanym napędem. Ogółem powstało 16 egzemplarzy AS.5.
W 1934 roku jedna z maszyn została zakupiona przez Royal Air Force jako dyspozycyjna. Pozostałe trafiły do lotnictwa cywilnego jako lekkie samoloty komunikacyjne. W 1934 roku egzemplarz o numerze rejestracyjnym G-ACJL wziął udział w długodystansowym rajdzie lotniczym MacRobertson Air Race z Wielkiej Brytanii do Melbourne w Australii. Po wybuchu II wojny światowej RAF przejął jeszcze dziewięć samolotów cywilnych, używając ich do celów łącznikowych i transportowych. Tylko jeden egzemplarz powrócił po zakończeniu wojny w ręce prywatnych właścicieli i był używany do końca 1947 roku.
Opis konstrukcji.
Airspeed AS.5 Courier był jednosilnikowym, wolnonośnym dolnopłatem konstrukcji drewnianej, krytej sklejką i płótnem. Napęd stanowił silnik gwiazdowy Armstrong Siddeley Lynx IVC o mocy 240 hp (179 kW) w wersji AS.5A lub Armstrong Siddeley Cheetah V o mocy 305 hp (227 kW) w wersji AS.5B. Jedna z maszyn była w celach eksperymentalnych wyposażona w silnik Napier Rapier IV o mocy 325 hp (242 kW). Podwozie było klasyczne, trójpodporowe z płozą ogonową, chowane w locie.

</doc>
<doc id="1939510" url="https://pl.wikipedia.org/wiki?curid=1939510" title="Kapadocja (serial telewizyjny)">
Kapadocja (serial telewizyjny)

Kapadocja (hiszp. "Capadocia" lub pełna nazwa "Capadocia: Un Lugar sin Perdón", 2008-2012) – meksykański serial kryminalny nadawany przez stację HBO Latino od 2 marca 2008. Serial został wyprodukowany przez Argos Producciones. Zdjęcia do serialu kręcono w Meksyku. 
Serial trzykrotnie został nominowany do międzynarodowej Emmy.
Opis fabuły.
Serial opowiada o kilku kobietach przebywających z różnych powodów w więzieniu w Meksyku. Poddawane są tam różnym eksperymentom.
Wersja polska.
Wersja polska: na zlecenie HBO – SDI Media Polska
Tekst: Patrycja Nowicka
Czytał: Jacek Brzostyński

</doc>
<doc id="1939511" url="https://pl.wikipedia.org/wiki?curid=1939511" title="Łubianka (stacja metra)">
Łubianka (stacja metra)

Łubianka (ros. Лубянка) – stacja metra w Moskwie, na linii Sokolniczeskiej. Stacja została otwarta 15 maja 1935 roku. Do 1990 nosiła ona nazwę "Dzierżyńska". Obecna nazwa pochodzi od Placu Łubiańskiego pod którym ulokowana jest stacja.
29 marca 2010 roku dokonano na niej zamachu terrorystycznego. Zamachowcy zdetonowali ładunek w pociągu, o godzinie 7:57 czasu lokalnego. W wyniku eksplozji zginęły 24 osoby.

</doc>
<doc id="1939512" url="https://pl.wikipedia.org/wiki?curid=1939512" title="Kosmos 49">
Kosmos 49

Kosmos 49 – drugi radziecki satelita naukowo-badawczy i technologiczny typu DS-MG; wraz z bliźniaczym satelitą Kosmos 26 stanowił radziecki wkład w Międzynarodowe Lata Spokojnego Słońca (International Year of Quiet Sun 1964-1965) i Światowy Przegląd Magnetyczny (World Magnetic Survey). Służył do testów elektrycznego żyroskopowego systemu orientowania statków kosmicznych.
Wyposażony był w magnetometry do pomiarów pola magnetycznego Ziemi, umieszczone na wysięgniku o długości 3,3 m.

</doc>
<doc id="1939522" url="https://pl.wikipedia.org/wiki?curid=1939522" title="William C. Oates">
William C. Oates

William Calvin Oates (ur. 30 listopada 1835 nieopodal Troy, Alabama, zm. 9 września 1910 w Montgomery, Alabama) – amerykański wojskowy, prawnik i polityk, pułkownik armii Konfederacji podczas wojny secesyjnej, 29. gubernator Alabamy w latach 1884–1886, generał brygady US Army podczas wojny amerykańsko hiszpańskiej.
Życiorys.
Oates urodził się w hrabstwie Pike w Alabamie jako najstarszy syn ubogich farmerów, Williama i Sary Sellers Oates. Otrzymał podstawową edukację w domu, a następnie, po burzliwym okresie młodości, ukończył studia prawnicze i w latach 1859–1861 prowadził praktykę adwokacką w Abbeville, był także redaktorem lokalnego tygodnika popierającego Partię Demokratyczną. Późną wiosną 1861 dołączył do kompanii ochotników walczących w szeregach Konfederacji i otrzymał stopień kapitana. Kompania wkrótce stała się kompanią G 15 pułku z Alabamy. Brał udział w kampanii w dolinie Shenandoah. W styczniu 1863 został dowódcą swojego pułku. Podczas bitwy pod Gettysburgiem prowadził szturm na pozycje 20 pułku z Maine dowodzonego przez pułkownika Joshuę Chamberlaina na Little Round Top. Walczył również nad Chickamaugą, w bitwie w dziczy, pod Spotsylvanią i Cold Harbor. Następnie został przeniesiony na stanowisko dowódcy 48 pułku z Alabamy. 16 sierpnia 1864, podczas oblężenia Petersburga, został ciężko ranny w prawą rękę i konieczna okazała się amputacja, która wyłączyła Oetesa z dalszej służby.
W 1865 wrócił do kariery prawniczej. W latach 1870–1872 był członkiem stanowej izby reprezentantów. W 1872 nieskutecznie kandydował na gubernatora. W latach 1880–1894 był członkiem Izby Reprezentantów Stanów Zjednoczonych. W latach 1894–1896 pełnił urząd gubernatora stanu Alabama. W 1897 nieskutecznie kandydował na senatora. W 1898 służył jako generał brygady ochotników. Zmarł 9 września 1910 w Montgomery. Został pochowany na cmentarzu Oakwood.

</doc>
<doc id="1939528" url="https://pl.wikipedia.org/wiki?curid=1939528" title="Atak na EFR w Sildzie (2010)">
Atak na EFR w Sildzie (2010)

Atak na EFR w Sildzie miał miejsce 15 lutego 2010 roku w mieście Silda leżącym w stanie Bengal Zachodni w Indiach (ok. 30 km od miasta Medinipur, dawniejszego Midnapore). Celem ataku naksalitów był obóz Eastern Frontier Rifles (EFR), formacji wchodzącej w skład policji bengalskiej. Rezultatem ataku była śmierć 24 funkcjonariuszy EFR.
Tło.
Podczas 40-letniej rebelii naksalitów w Indiach zginęło ok. 6 tys. ludzi. Na początku XXI wieku liczba ataków rebeliantów została zintensyfikowana. W 2006 premier Indii Manmohan Singh nazwał rebelię naksalitów "największym wyzwaniem dla bezpieczeństwa kraju w historii". Trzy lata później powiedział, że rząd przegrywa kampanię z bojownikami.
W związku z tym w listopadzie 2009 rząd uruchomił wojskową operację pod kryptonimem Zielone Łowy.
Atak.
Zaatakowany obóz policyjny znajduje się w pobliżu zatłoczonego bazaru w Sildzie. Podczas ataku rebelianci wykorzystali tłok jaki panował na miejscu.
Funkcjonariusze jednostki ubrani w dresy przygotowywali się do kolacji, kiedy grupa ok. 70 bojowników wtargnęła do środka, otwierając ogień. W szybkim, dobrze zorganizowanym zamachu zginęło 24 wojskowych, kilku zostało uprowadzonych. W ataku śmierć poniósł także jeden cywil. Rebelianci ukradli 40 sztuk broni różnego rodzaju.
W ataku zginęło także troje bądź czworo agresorów. Szturmem dowodziła Baskey Jagari. Świadkowe zdarzenia mówili, że to ona otworzyła pierwsza ogień, zabijając czterech komandosów. Wraz z początkiem ataku zablokowano drogę ucieczki. Świadkowie donieśli, iż atak trwał 30 minut.
Był to najbardziej zuchwały i krwawy atak naksalitów podczas ich działalności.
Reakcje.
Do zorganizowania ataku przyznał się lider rebeliantów Koteswar Rao ("Kishenji"). Indyjski minister spraw wewnętrznych Palaniappan Chidambaram potępił atak i nazwał go "skandaliczną próbą ataku zakazanej organizacji, która ośmieliła się ugodzić organ państwowy".

</doc>
<doc id="1939530" url="https://pl.wikipedia.org/wiki?curid=1939530" title="Kosmos 50">
Kosmos 50

Kosmos 50 – radziecki satelita rozpoznawczy; statek serii Zenit-2 programu Zenit, którego konstrukcję oparto o załogowe kapsuły Wostok. Misja nieudana – usterka systemu silników hamujących wymusiła zdalne zniszczenie statku na orbicie okołoziemskiej w 8. dniu misji.

</doc>
<doc id="1939531" url="https://pl.wikipedia.org/wiki?curid=1939531" title="Prestonia">
Prestonia

Prestonia – rodzaj roślin z rodziny toinowatych ("Apocynaceae").
Systematyka.
"Belandra " S. F. Blake, "Haemadictyon" Lindl., "Rhodocalyx" Müll. Arg.
Należy do podrodziny "Apocynoideae" Burnett, rodziny toinowatych ("Apocynaceae "), która jest jednym z kladów w obrębie rzędu goryczkowców ("Gentianales") z grupy astrowych spośród roślin okrytonasiennych
Rodzaj należący do rodziny toinowatych (("Apocynaceae" Juss.), rzędu goryczkowców, kladu astrowych w obrębie okrytonasiennych.

</doc>
<doc id="1939536" url="https://pl.wikipedia.org/wiki?curid=1939536" title="Prezydenci UEFA">
Prezydenci UEFA



</doc>
<doc id="1939538" url="https://pl.wikipedia.org/wiki?curid=1939538" title="Pearl Harbor Submarine Base">
Pearl Harbor Submarine Base



</doc>
<doc id="1939539" url="https://pl.wikipedia.org/wiki?curid=1939539" title="Tomaž Čižman">
Tomaž Čižman

Tomaž Čižman (ur. 13 lutego 1956 w miejscowości Črnuče) – słoweński narciarz alpejski reprezentujący Jugosławię, brązowy medalista mistrzostw świata.
Kariera.
Po raz pierwszy na arenie międzynarodowej pojawił się w 1982 roku, startując na mistrzostwach świata juniorów w Auron. Zdobył tam brązowy medal w kombinacji, a w gigancie i slalomie był piąty. Na rozgrywanych rok później mistrzostwach świata juniorów w Sestriere ponownie był trzeci w kombinacji i piąty w gigancie.
W zawodach Pucharu Świata zadebiutował 29 stycznia 1983 roku w Kranjskiej Gorze, zajmując 31. miejsce w gigancie. Pierwsze punkty zdobył 28 stycznia 1986 roku w Adelboden, zajmując ósme miejsce w gigancie. Nigdy nie stanął na podium zawodów tego cyklu, najbliżej pierwszej trójki znalazł się 10 stycznia 1989 roku w Kirchberg in Tirol i 19 lutego 1989 roku w Aspen, gdzie rywalizację w gigancie kończył na czwartej pozycji. W pierwszym przypadku walkę o podium przegrał z Włochem Alberto Tombą, a następnie z Larsem-Börje Erikssonem ze Szwecji. Najlepsze wyniki osiągnął w sezonie 1988/1989, kiedy to zajął 32. miejsce w klasyfikacji generalnej, a w klasyfikacji giganta był jedenasty.
W 1989 roku wystąpił na mistrzostwach świata w Vail, gdzie zdobył brązowy medal w supergigancie. W zawodach tych wyprzedzili go jedynie dwaj Szwajcarzy Martin Hangl i Pirmin Zurbriggen. Był to jego jedyny medal wywalczony na międzynarodowej imprezie tej rangi. W tej samej konkurencji był też czternasty podczas rozgrywanych dwa lata wcześniej mistrzostw świata w Crans-Montana. W 1988 roku wystartował na igrzyskach olimpijskich w Calgary, gdzie był dziewiąty w supergigancie, a rywalizacji w gigancie nie ukończył (po pierwszym przejeździe zajmował ósme miejsce).
W 1990 roku zakończył karierę.
Osiągnięcia.
Puchar Świata.
Miejsca na podium w zawodach PŚ.
Čižman nigdy nie stanął na podium zawodów PŚ.

</doc>
<doc id="1939541" url="https://pl.wikipedia.org/wiki?curid=1939541" title="Mistrzostwa Świata w Łyżwiarstwie Szybkim w Wieloboju 1975">
Mistrzostwa Świata w Łyżwiarstwie Szybkim w Wieloboju 1975

69. mistrzostwa świata w łyżwiarstwie szybkim w wieloboju odbyły się w dniach 8–9 lutego 1975 roku w stolicy Norwegii, Oslo. Zawodnicy startowali na naturalnym torze na Bislett Stadion po raz dziesiąty (wcześniej w 1925, 1947, 1949, 1956, 1959, 1965, 1967, 1970 i 1972). Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został Holender Harm Kuipers. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 32 łyżwiarzy z 16 krajów. Wszyscy zostali sklasyfikowani.

</doc>
<doc id="1939542" url="https://pl.wikipedia.org/wiki?curid=1939542" title="Amerykańskie okręty podwodne typu F">
Amerykańskie okręty podwodne typu F

Okręty podwodne typu F – amerykańskie jednokadłubowe okręty podwodne z napędem diesel-elektrycznym zbudowane dla amerykańskiej marynarki wojennej w latach 1909-1922. Budowę czterech jednostek tego typu rozpoczęto w tygodniowych odstępach w sierpniu 1909 roku w stoczniach Union Iron Works w San Francisco oraz Seattle Construction and Drydock Company w Seattle. Wszystkie okręty zostały w latach 1912-1913 przyjęte do służby w 1. Grupie Okrętów Podwodnych Flotylli Torpedowej Pacyfiku Floty Pacyfiku w San Pedro w Kalifornii. Nazwane początkowo „Carp” nr 20, „Barracuda” nr 21, „Pickel” nr 22 i „Skate” nr 23, w 1911 roku zostały przemianowane na – odpowiednio – F-1, F-2, F-3 i F-4, w roku 1920 cały typ został przeklasyfikowany i otrzymał numery burtowe ("hull number") od SS-20 do 23.
W 1914 roku okręty tego typu były pierwszymi jednostkami podwodnymi, które wpłynęły do nowo utworzonej bazy okrętów podwodnych w Naval Station Honolulu na Hawajach. Podczas podwodnych manewrów niedaleko portu w Honolulu 25 marca 1915 roku SS-23 (F-4) zatonął wraz ze wszystkimi członkami załogi. W grudniu 1917 SS-20 (F-1) zderzył się z SS-22 (F-3) i zatonął wraz z 19 załogantami. Mimo pękniętego dziobu F-3 zdołał ocaleć. F-2 i F-3 aż do roku 1922 służyły do celów szkoleniowych, po czym zostały zezłomowane.

</doc>
<doc id="1939543" url="https://pl.wikipedia.org/wiki?curid=1939543" title="Sadlinki (stacja kolejowa)">
Sadlinki (stacja kolejowa)

Sadlinki – stacja kolejowa w Sadlinkach, w gminie Sadlinki, w powiecie kwidzyńskim, w województwie pomorskim.
W roku 2017 stacja obsługiwała 20–49 pasażerów na dobę.

</doc>
<doc id="1939544" url="https://pl.wikipedia.org/wiki?curid=1939544" title="Bitwa o przylądek Gloucester">
Bitwa o przylądek Gloucester

Bitwa o przylądek Gloucester – jedna z bitew wojny na Pacyfiku, stoczona w okresie od końca grudnia 1943 do kwietnia 1944 roku na Przylądku Gloucester, będącym częścią wyspy Nowa Brytania wchodzącej wówczas w skład terytorium Nowej Gwinei Australijskiej.
Bitwa była częścią operacji Cartwheel, głównej akcji strategicznej aliantów na południowo-zachodnim Pacyfiku przeprowadzonej na przełomie 1943 i 1944 roku, po amerykańskim zwycięstwie na Guadalcanalu. Głównym celem Amerykanów i Australijczyków było zdobycie i wykorzystanie japońskiego lotniska wojskowego na przylądku Gloucester. Miało to przyczynić się do jeszcze głębszej izolacji głównej bazy japońskiej w Rabaulu. Wtórnym celem było zapewnienie swobodnej żeglugi flot sprzymierzonych przez cieśninę oddzielającą Nową Brytanię od Nowej Gwinei. Przylądek był obsadzony przez japońską 17 Dywizję Piechoty przeniesioną niedawno z frontu chińskiego, pod dowództwem gen. Iwao Matsudy, wspartą przez 65 Brygadę Piechoty i elementy 51 Dywizji Piechoty.
Działania wstępne na przylądku rozpoczęły się 15 grudnia 1943 r., kiedy to elementy amerykańskie 1 Dywizji Piechoty Morskiej wylądowały na wyspie Arawe na południowo-centralnym wybrzeżu, by zablokować drogę japońskim posiłkom i dostawom zaopatrzenia ze wschodu na zachód. Pomimo zrzucenia 443 ton bomb na japońskie pozycje atak ten zakończył się dotkliwą porażką.
Główne działania rozpoczęły się 26 grudnia. Japońskie pozycje zostały ostrzelane przez amerykańską i australijską marynarkę wojenną i atakowane z powietrza. Od początku grudnia amerykańskie lotnictwo zrzuciło na przylądek 4000 ton bomb w 1845 lotach bojowych. Pierwszego dnia działań na 1 Dywizja Marines pod dowództwem gen. Williama H. Rupertusa wysadziła na brzeg 13 tys. żołnierzy i 7600 ton zaopatrzenia. Zadanie było o tyle łatwiejsze, że Japończycy prawie nie stawiali oporu na plażach i wycofali się, aby wplatać przeciwnika w długotrwałe walki w głębi lądu. Najkrwawsze było pierwszych pięć dni bitwy, kiedy trwały intensywne walki na bagnach oraz w dżungli, po których zdobyto lotnisko, główny cel operacji, oraz czubek przylądka Gloucester.
Do 6 stycznia Amerykanie wysadzili na brzegu dodatkowe 4,5 tys. żołnierzy. Japończycy także próbowali ściągać posiłki na drewnianych brakach, ale bez większego sukcesu. W połowie stycznia w skoncentrowanym ataku z użyciem ok. 400 dział udało się rozbić głównej siły japońskie na wyspie. Do 16 stycznia marines oczyścili cały obszar przylądka oraz zajęli kwaterę gen. Matsudy.

</doc>
<doc id="1939547" url="https://pl.wikipedia.org/wiki?curid=1939547" title="Déirdre de Búrca">
Déirdre de Búrca

Déirdre de Búrca (ur. 1963 w Loughlinstown) – irlandzka polityk, była członkini Seanad Éireann. Była rzeczniczka Partii Zielonych ds. europejskich.
Studiowała pedagogikę i psychologię. Pracowała jako psycholog, zajmując się rehabilitacją osób niepełnosprawnych. W wyborach samorządowych w 1999 roku wybrana do rady hrabstwa Wicklow. W 2004 uzyskała reelekcję do rady hrabstwa oraz mandat w radzie miejskiej Bray. Dwukrotnie kandydowała bez powodzenia do Dáil Éireann (w 2002 i 2007). Także w wyborach do PE w 2009 roku nie udało jej się zdobyć mandatu.
W latach 2007–2010 pełniła mandat senatora, mianowana przez Taoiseacha Bertiego Aherna 3 sierpnia 2007 w ramach porozumienia koalicyjnego Zielonych i Fianna Fáil. 16 lutego 2010 podała się do dymisji, rezygnując z mandatu senatora i z członkostwa w Zielonych. W liście do przewodniczącego partii Johna Gormleya napisała: "nie mogę dłużej popierać udziału Zielonych w koalicji rządowej, gdyż jestem przekonana, że stopniowo utraciliśmy nasze polityczne wartości i naszą czystość, stając się pod wieloma względami niczym więcej, jak przybudówką Fianna Fáil".

</doc>
<doc id="1939549" url="https://pl.wikipedia.org/wiki?curid=1939549" title="Mariusz Orion Jędrysek">
Mariusz Orion Jędrysek

Mariusz Orion Jędrysek (ur. 28 kwietnia 1962 w Głubczycach) – polski geolog, nauczyciel akademicki i polityk, profesor nauk o Ziemi.
W latach 2005–2007 podsekretarz stanu w Ministerstwie Środowiska, w latach 2015–2019 sekretarz stanu w tym resorcie, w latach 2005–2007 i 2015–2019 główny geolog kraju, poseł na Sejm VII i VIII kadencji, przewodniczący Rady Międzynarodowej Organizacji Dna Morskiego (2006–2007, 2016–2017).
Życiorys.
W 1985 ukończył studia geologiczne na Wydziale Nauk Przyrodniczych Uniwersytetu Wrocławskiego. Równolegle w latach 1983–1984 studiował fizykę, a w latach 1984–1986 mineralogię-petrologię. W 1989 uzyskał na Uniwersytecie Wrocławskim stopień doktora nauk przyrodniczych, a w 1998 na tej samej uczelni stopień doktora habilitowanego. W 2004 otrzymał tytuł naukowy profesora nauk o Ziemi.
W latach 1986–1987 pracował jako geolog w Oddziale Dolnośląskim Państwowego Instytutu Geologicznego we Wrocławiu. Od 1994 jest kierownikiem pracowni, a następnie od 1998 Zakładu Geologii Stosowanej Uniwersytetu Wrocławskiego. Był twórcą specjalizacji w zakresie geochemii środowiska i gospodarki odpadami. Ponadto zorganizował studium doktoranckie ochrony środowiska. W 2008 został dyrektorem Międzywydziałowego Studium Ochrony Środowiska Uniwersytetu Wrocławskiego. W tym samym roku objął funkcję dyrektora ds. czystych technologii węglowych we Wrocławskim Centrum Badań EIT+, a w 2009 funkcję dyrektora Wrocławskiego Ośrodka Regionalnej Wspólnoty Wdrożeń Innowacji w Klimatycznym KIC.
Od 1980 działał w Niezależnym Zrzeszeniu Studentów, a następnie wstąpił do NSZZ „Solidarność”. W latach 2005–2007 sprawował urząd podsekretarza stanu w Ministerstwie Środowiska, pełniąc równocześnie funkcję głównego geologa kraju. W wyborach parlamentarnych w 2011 został liczbą 22 381 głosów wybrany do Sejmu jako bezpartyjny kandydat z listy Prawa i Sprawiedliwości w okręgu wrocławskim. W Sejmie VII kadencji przystąpił do klubu parlamentarnego Solidarna Polska. W lipcu 2012 został posłem niezrzeszonym, w listopadzie tego samego roku przystąpił do klubu parlamentarnego PiS.
W wyborach w 2015 z powodzeniem ubiegał się o poselską reelekcję, otrzymując 13 982 głosy.
19 listopada tegoż roku ponownie został wiceministrem środowiska (w randze sekretarza stanu), a także głównym geologiem kraju. W maju 2016 został także powołany na stanowisko pełnomocnika rządu ds. polityki surowcowej państwa. Z tych stanowisk odwołany w czerwcu 2019. W wyborach w tym samym roku nie został ponownie wybrany.
Od 2006 do 2007 i od 2016 do 2017 przewodniczący Rady Międzynarodowej Organizacji Dna Morskiego z siedzibą na Jamajce.

</doc>
<doc id="1939551" url="https://pl.wikipedia.org/wiki?curid=1939551" title="Transformata Legendre’a">
Transformata Legendre’a

W matematyce, mianem "transformaty Legendre’a" określa się dwa niezwiązane ze sobą pojęcia

</doc>
<doc id="1939553" url="https://pl.wikipedia.org/wiki?curid=1939553" title="Gdzie jest Elisa?">
Gdzie jest Elisa?

Gdzie jest Elisa? (hiszp. "¿Dónde Está Elisa?") – amerykańska telenowela z 2010 roku. Wyprodukowana przez wytwórnię Telemundo. Jest to remake telenoweli chilijskiej o tym samym tytule.
Telenowela została wyemitowana m.in.: w Stanach Zjednoczonych przez kanał Telemundo.
Wersja polska.
W Polsce telenowela emitowana była od 30 sierpnia 2010 do 19 stycznia 2011 przez TV Puls. Opracowaniem wersji polskiej na zlecenie Telewizji Puls zajęło się Studio Akme. Autorką tekstu była Agnieszka Wojciechowska. Lektorem serialu był Maciej Szklarz.
Obsada.
Wystąpienia specjalne
Specjalne występy
Drugoplanowe role

</doc>
<doc id="1939555" url="https://pl.wikipedia.org/wiki?curid=1939555" title="Helmut Mayer">
Helmut Mayer

Helmut Mayer (ur. 4 marca 1966 w Waiern) – austriacki narciarz alpejski, wicemistrz olimpijski i wicemistrz świata.
Kariera.
Pierwszy sukces w karierze Helmut Mayer osiągnął w 1984 roku, kiedy podczas mistrzostw świata juniorów w Sugarloaf zdobył srebrny medal w gigancie. W zawodach tych wyprzedził go jedynie jego rodak, Rudolf Nierlich. W zawodach Pucharu Świata zadebiutował w sezonie 1986/1987. Pierwsze pucharowe punkty wywalczył 15 grudnia 1986 roku w Alta Badia, gdzie zajął czternaste miejsce w gigancie. Na podium zawodów tego cyklu pierwszy raz stanął 19 grudnia 1987 roku w Kranjskiej Gorze, gdzie zwyciężył w tej samej konkurencji. W kolejnych latach jeszcze cztery razy stawał na podium, jednak nie odnosił już zwycięstw. Najpierw był trzeci w gigancie 19 stycznia w Saas-Fee i 30 stycznia 1988 roku w Schladming, a następnie 8 stycznia 1989 roku w Laax i 18 lutego 1989 roku w Aspen trzeci był w supergigancie. Najlepsze wyniki osiągał w sezonie 1987/1988, kiedy w klasyfikacji generalnej był dwunasty, a w klasyfikacji giganta był trzeci za Włochem Alberto Tombą i Hubertem Strolzem. Był też między innymi dziewiąty w tej klasyfikacji i ósmy w supergigancie w sezonie 1988/1989.
W 1988 roku wystartował na igrzyskach olimpijskich w Calgary, gdzie zdobył srebrny medal w supergigancie. W zawodach tych rozdzielił na podium Francuza Francka Piccarda oraz Larsa-Börje Erikssona ze Szwecji. Parę dni później zajął także siódme miejsce w gigancie. Zdobył ponadto srebrny medal w slalomie gigancie na rozgrywanych rok później mistrzostwach świata w Vail. Tym razem uplasował się o 1,62 sekundy za Rudolfem Nierlichem, a o 0,10 sekundy przed Pirminem Zurbriggenem ze Szwajcarii. Mayer wielokrotnie zdobywał medale mistrzostw Austrii, w tym złote w gigancie w latach 1986, 1991 i 1993 oraz supergigancie w 1989 roku. W 1994 roku zakończył karierę.
Jego syn, Matthias, również został narciarzem.

</doc>
<doc id="1939557" url="https://pl.wikipedia.org/wiki?curid=1939557" title="Campbellowie">
Campbellowie

Campbellowie (ang. "The Campbells", 1986-1990) – kanadyjsko-szkocki serial telewizyjny nadawany przez stację CTV od 11 stycznia 1986 do 1 września 1990 r. W Polsce emitowany był na kanale RTL7.
Fabuła.
Serial opisuje perypetie rodziny Campbellów – doktora Jamesa (Malcolm Stoddard), synów Neila (John Wildman) i Johna (Eric Richards) oraz córki Emmy (Amber Lea Weston).

</doc>
<doc id="1939564" url="https://pl.wikipedia.org/wiki?curid=1939564" title="Kościół NMP w Łączy">
Kościół NMP w Łączy



</doc>
<doc id="1939567" url="https://pl.wikipedia.org/wiki?curid=1939567" title="Jarosław Marycz">
Jarosław Marycz

Jarosław Marycz (ur. 17 kwietnia 1987 w Koszalinie) – polski kolarz szosowy, od 2018 zawodnik polskiej profesjonalnej grupy Wibatech Merx 7r.
Karierę zaczynał w koszalińskim klubie kolarskim Spółdzielca.
W lipcu 2009 został w Belgii wicemistrzem Europy orlików (do lat 23) w wyścigu szosowym ze startu wspólnego. Reprezentant Polski na mistrzostwach świata w 2008 roku w Varese, 2009 w Mendrisio oraz 2010 w Geelong.
W listopadzie 2009 podpisał kontrakt z duńską zawodową grupą Team Saxo Bank, będąc piątym w sezonie polskim kolarzem posiadającym licencję do startów w ProTour. W listopadzie 2012 podpisał dwuletni kontrakt z polską zawodową grupą CCC Polsat Polkowice
Na 1. etapie Tour de Pologne 2010 w Warszawie zajął 5. miejsce i w ten sposób zdobył swój pierwszy w karierze punkt w klasyfikacji Pro Tour.
Startował m.in. w Vuelta a España w 2011 (149 m. w klasyfikacji końcowej) i Giro d’Italia w 2015 (nie ukończył).

</doc>
<doc id="1939569" url="https://pl.wikipedia.org/wiki?curid=1939569" title="Melanie Robillard">
Melanie Robillard

Melanie Robillard (ur. 3 października 1982 w Susseksie, Nowy Brunszwik), kanadyjsko-niemiecka curlerka, mistrzyni świata i Europy. Obecnie reprezentuje Hiszpanię.
Kariera.
W 2000 Robillard dotarła do finałów mistrzostw juniorów Ontario, była otwierającą w zespole Jenn Hanny. Ten sam rezultat uzyskała po dwóch latach, już jako kapitan.
Na arenie międzynarodowej zadebiutowała na MŚ 2008 jako rezerwowa w zespole Andrei Schöpp. W Vernon Robillard wystąpiła w 7 meczach, Niemki zostały sklasyfikowane na 9. miejscu. W tym samym roku zdobyła złoty medal ME mikstów, wystąpiła jako otwierająca u brata Andrei Rainera. Od ME 2008 Melanie jest stałą zawodniczką w zespole Schöpp. Na zawodach w Örnsköldsvik Niemki dotarły do meczu o 3. miejsce gdzie uległy Dunkom (Angelina Jensen) 7:8.
Robillard wraz z ekipą Andrei Schöpp uplasowała się na 6. Pozycji MŚ 2009 i 5. MEM 2009. W grudniu 2009, na ME Melanie zmieniła się pozycjami z Moniką Wagner, w zawodach tych Niemki zdobyły tytuł mistrzyń Europy pokonując w finale 7:5 Szwajcarki (Mirjam Ott).
Rok później wystąpiła na Zimowych Igrzyskach Olimpijskich 2010, gdzie uplasowała się ostatecznie na 6. pozycji. Miesiąc później zdobyła tytuł mistrzyni świata. Niemki w Swift Current pokonały w meczu play-off 6:3 Kanadyjki (Jennifer Jones) i w finale 8:6 Szkotki (Eve Muirhead).
Melanie przeprowadziła się do Madrytu, gdzie mieszka jej partner. W Mistrzostwach Europy 2012 wystąpiła jako trener hiszpańskich reprezentacji. Podczas MŚ 2012 jako skip zastąpiła kontuzjowaną Andreę Schöpp, zagrywała jednak kamienie na trzeciej pozycji. Niemki z bilansem 5 wygranych i 5 przegranych meczów zajęły 7. miejsce.
Robilard wygrała Mistrzostwa Hiszpanii Mikstów 2014 i reprezentowała ten kraj na Mistrzostwach Europy 2014. Ekipa dowodzona przez Antonio de Mollinedo Gonzaleza uplasowała się na 15. miejscu. Była rezerwową podczas rozgrywek grupy C Mistrzostw Europy 2014, Hiszpanki zajęły 3. pozycję.
Życie prywatne.
Matka Melanie, Helga, jest Niemką, ojciec zaś Kanadyjczykiem. Robillard urodziła się w Nowym Brunszwiku jednak w dzieciństwie przeprowadziła się do Ottawy. W 2004 rodzina przeniosła się do Brukseli, Melanie studiowała prawo na Université Libre de Bruxelles.

</doc>
<doc id="1939571" url="https://pl.wikipedia.org/wiki?curid=1939571" title="Transformata Legendre’a (całkowa)">
Transformata Legendre’a (całkowa)

Transformata Legendre’a – transformata całkowa funkcji określonych na przedziale formula_1 której jądrem jest pewien wielomian Legendre’a. Pojęcie zostało wprowadzone w roku 1954 przez Ruela Vance’a Churchilla.
Definicja formalna.
Niech formula_2 będzie liczbą naturalną oraz formula_3 będzie formula_2-tym wielomianem Legendre’a. Jeżeli formula_5 jest funkcją mierzalną, to jej (formula_2-tą) transformatą Legendre’a nazywamy funkcję
o ile tylko całka po prawej stronie istnieje.
Transformata Legendre’a znajduje zastosowanie w przedstawianiu funkcji formula_8 na przedziale formula_9 w postaci szeregu
gdzie:
Przedstawienie to jest analogiczne do szeregu Fouriera danych funkcji względem układu trygonometrycznego, którego rolę w tym wypadku pełni układ wielomianów Legendre’a.

</doc>
<doc id="1939572" url="https://pl.wikipedia.org/wiki?curid=1939572" title="Stadion im. Flóriána Alberta">
Stadion im. Flóriána Alberta

Stadion im. Flóriána Alberta (węg. "Albert Flórián Stadion") – nieistniejący już stadion piłkarski położony w stolicy Węgier, Budapeszcie. Stadion istniał w latach 1974–2013 i był areną spotkań domowych zespołu Ferencvárosi TC.
Obiekt został wybudowany w 1974 roku w miejscu dawnego Üllői úti stadion, a jego pojemność wynosiła 18 100 miejsc. Stadion nosił imię Flóriána Alberta, węgierskiego piłkarza, zdobywcy Złotej Piłki w 1967 roku oraz jednego z najlepszych piłkarzy FTC w historii. W 2013 roku dokonano rozbiórki obiektu, po czym przystąpiono w jego miejscu do budowy nowego piłkarskiego stadionu, którego otwarcie miało miejsce w 2014 roku.

</doc>
<doc id="1939576" url="https://pl.wikipedia.org/wiki?curid=1939576" title="Katedra św. Olafa w Sigtunie">
Katedra św. Olafa w Sigtunie

 
Katedra św. Olafa w Sigtunie (szw. "Sankt Olofs domkyrka") – ruiny kościoła położone w Sigtunie, region terytorialny Sztokholm, region historyczny Uppland. Znajdują się one na terenie cmentarza, na zachód od kościoła Mariackiego. Historia kościoła św. Olafa bardzo przypomina dzieje leżącego nieopodal kościoła św. Piotra (również w ruinie).
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia biskupstwa w Sigtunie.
Sigtuna należy do najważniejszych miast Szwecji, jeśli chodzi o historię chrześcijaństwa w tym kraju. W latach ok. 1070-ok. 1120 jest wymieniana jako siedziba biskupa, która w 1164 została przeniesiona do Gamla Uppsala. 
Siedziba biskupa w Sigtunie została ustanowiona w 1060 za panowania króla Stenkila Ragnvaldssona a pierwszym biskupem został Adalvard den yngre. Nie pozostał on jednak zbyt długo na swym urzędzie w Sigtunie, został bowiem wypędzony z miasta. W 1065 został biskupem Skary, chociaż biskupem Sigtuny formalnie pozostawał do 1079. 
Po śmierci króla Stenkila wybuchł spór o tron; królem został ostatecznie jeden z jego synów, Inge I Starszy. Do niego to apelował papież Grzegorz VII, wzywając w swym liście z 4 października 1080 o zachowanie pokoju i porządku w państwie. 
W liście papieskim z 1215/1216 zaproponowano przeniesienie stolicy arcybiskupiej z Gamla Uppsala z powrotem do Sigtuny, co jednak nigdy nie nastąpiło.
Historia katedry św. Olafa.
Na zewnątrz najstarszej części Sigtuny wzniesiono na przełomie XI/XII w. szereg kościołów kamiennych: św. Larsa, św. Piotra, św. Mikołaja i św. Olafa. 
Kościół św. Olafa w Sigtunie został poświęcony norweskiemu królowi-wikingowi Olavowi Tryggvassonowi, królowi w latach 995-1000, pierwszemu władcy Norwegii, który przyjął chrzest.
Kościół św. Olafa również w dziedzinie architektury nawiązywał do wzorów norweskich, miał bowiem taki sam plan przyziemia jak kościół Olafa III Pokojowego w Nidaros (dzisiejsze Trondheim), natomiast jego małe, zwężające się okna nawiązywały do wzorów anglo-saksońskich. Ok. 1100 wybudowano centralną wieżę kościoła, prezbiterium i transept. Nieco później wzniesiono skrócony korpus główny. Długość świątyni wynosiła 24,5 m, transeptu 19,2 m, a szerokość nawy 11,5 m.
Wykopaliska wskazują, iż korpus główny miał być przypuszczalnie wydłużony w kierunku zachodnim, ale prace prawdopodobnie przerwano, kiedy siedziba arcybiskupa została przeniesiona do Gamla Uppsala. Nie jest jasne, kto był budowniczym kościoła, ale wymienia się zakon benedyktynów, którzy prowadzili działalność na terenie Sigtuny oraz miejscową gildię kupiecką. Pod byłą katedrą odkopano fragmenty murów, które, jak się przypuszcza, należą do jeszcze starszego, kamiennego kościoła, w takim razie jednego z pierwszych, jaki zbudowano na terenie Szwecji.
W XIII w., już po utracie statusu katedry, kościół św. Olafa stał się kościołem parafialnym. 
Kiedy do Sigtuny przybyli dominikanie, rozpoczęli po 1240 budowę dużego kościoła ceglanego pod wezwaniem Najświętszej Maryi Panny, tuż w sąsiedztwie kościoła św. Olafa. Po wybudowaniu kościół Mariacki stał się kościołem parafialnym Sigtuny a kościół św. Olafa został zwykłym kościołem.
Spłonął on wraz z miastem w wyniku trzech dużych pożarów z lat 1648-1666 i od tamtego czasu jest ruiną.

</doc>
<doc id="1939578" url="https://pl.wikipedia.org/wiki?curid=1939578" title="Świat pana trenera">
Świat pana trenera

Świat pana trenera (ang. "Coach", 1989-1997) – amerykański serial telewizyjny nadawany przez stację ABC od 28 lutego 1989 roku do 14 maja 1997 roku. W Polsce emitowany był na kanale RTL7.
Opis fabuły.
Serial opowiada o perypetiach Haydena Foxa (Craig T. Nelson), który jest trenerem uniwersyteckiej drużyny amerykańskiej futbolu (Minnesota State University Screaming Eagles).

</doc>
<doc id="1939581" url="https://pl.wikipedia.org/wiki?curid=1939581" title="Konstanty Kaiszauri">
Konstanty Kaiszauri

Konstanty Kaiszauri (gruz. კოტე კაიშაური; ur. 25 października 1952) – gruziński szachista, obecnie reprezentant Szwecji, mistrz międzynarodowy od 1977 roku.
Kariera szachowa.
Pod koniec lat 60. XX wieku należał do czołówki polskich juniorów. W 1968 r. zdobył w Nowej Hucie brązowy medal mistrzostw Polski juniorów do 20 lat. Dwukrotnie zdobył medale drużynowych mistrzostw Polski: złoty (Wrocław 1969) i srebrny (Poznań 1968), oba w barwach klubu "Legion" Warszawa. W 1970 r. zwyciężył w międzynarodowym turnieju juniorów, który rozegrany został w Warszawie (wyprzedzając m.in. Rainera Knaaka, Zbigniewa Szymczaka i Aleksandra Sznapika). W tym samym roku wyemigrował do Szwecji oraz zdobył tytuł mistrza tego kraju juniorów. W 1971 r. wystąpił na mistrzostwach świata (w Atenach) oraz Europy (w Groningen, 1971/72) juniorów do 20 lat, znaczący sukces odnosząc w Holandii, gdzie zajął IV miejsce (za Gyulą Saxem, René Borngässerem i Petyrem Welikowem). Wkrótce awansował do ścisłej czołówki szwedzkich szachistów, pomiędzy 1974 a 1979 r. pięciokrotnie startując w finałach indywidualnych mistrzostw tego kraju. Największy sukces w tych rozgrywkach odniósł w 1977 r. w Sztokholmie, gdzie zdobył brązowy medal. W 1978 r. reprezentował Szwecję na olimpiadzie w Buenos Aires, natomiast w 1980 r. – na drużynowych mistrzostwach Europy, rozegranych w Skarze.
Odniósł kilka sukcesów w turniejach międzynarodowych, m.in. dwukrotnie w turniejach "Rilton Cup" w Sztokholmie (1975/76 – dz. I m. wspólnie z Börje Janssonem oraz 1979/80 – I m.), jak również w Bad Meinbergu (1975, II m. za Heinzem Wirthensohnem) oraz w Eksjö (1981, dz. III m. za Axelem Ornsteinem i Ljubenem Spasowem, wspólnie z Josefem Nunem).
Najwyższy ranking w karierze osiągnął 1 stycznia 1978 r., z wynikiem 2410 punktów zajmował wówczas 4. miejsce wśród szwedzkich szachistów. 
Od połowy lat 80. znacznie ograniczył starty turniejowe, natomiast od 1994 r. nie brał udziału w żadnych zawodach klasyfikowanych przez Międzynarodową Federację Szachową.

</doc>
<doc id="1939582" url="https://pl.wikipedia.org/wiki?curid=1939582" title="Wojciech Nowicki">
Wojciech Nowicki



</doc>
<doc id="1939586" url="https://pl.wikipedia.org/wiki?curid=1939586" title="Christian Venge">
Christian Venge

Christian Venge (ur. 1 grudnia 1972) – hiszpański niewidomy kolarz. Mistrz paraolimpijski z Pekinu w 2008 roku oraz z Londynu w 2012 roku.

</doc>
<doc id="1939591" url="https://pl.wikipedia.org/wiki?curid=1939591" title="Soka Gakkai">
Soka Gakkai



</doc>
<doc id="1939595" url="https://pl.wikipedia.org/wiki?curid=1939595" title="Ogaki">
Ogaki



</doc>
<doc id="1939597" url="https://pl.wikipedia.org/wiki?curid=1939597" title="Ivan Mihalj">
Ivan Mihalj

Ivan Mihalj (ur. 23 listopada 1990 w Odžaku) – chorwacki siatkarz, grający na pozycji środkowego.
Sukcesy klubowe.
Puchar Chorwacji:
Liga chorwacka:
Puchar Challenge:
Liga słoweńska:
MEVZA:
Liga austriacka:
Liga rumuńska:
Liga belgijska:
Sukcesy reprezentacyjne.
Liga Europejska:

</doc>
<doc id="1939599" url="https://pl.wikipedia.org/wiki?curid=1939599" title="Wojciech Nowicki (pisarz)">
Wojciech Nowicki (pisarz)

Wojciech Nowicki (ur. 1968 w Opolu) – polski pisarz, eseista, fotograf, kurator, dziennikarz, tłumacz, krytyk kulinarny.
Jest autorem dwóch zbiorów esejów poświęconych fotografii: "Dno oka" (2010), który znalazł się w finale Nagrody Literackiej Nike 2011, oraz "Odbicie" (2015). Laureat Nagrody Literackiej Gdynia 2014 w kategorii eseistyka za tom "Salki". Nominowany do Nagrody Literackiej Gdynia 2020 w kategorii prozy za powieść "Cieśniny".
Był kuratorem wielu wystaw fotograficznych w Polsce i za granicą, prezentujących twórczość m.in. Jerzego Lewczyńskiego, Michała Greima, Wilhelma von Blandowskiego, Anety Grzeszykowskiej, współczesnych fotografów litewskich, fascynacji podróżniczych Jana Matejki. Wydał album monograficzny dotyczący "Zapisu socjologicznego" Zofii Rydet oraz opracował zdigitalizowane archiwum fotografii Wojciecha Plewińskiego.
Współorganizuje Miesiąc Fotografii w Krakowie, w ramach którego był autorem m.in. wystaw "Promieniowanie" i "Tuż obok". W 2015 roku był jego kuratorem głównym, tworząc program wystaw "Konflikt""."
Dla krakowskiego wydania dodatku kulturalnego do „Gazety Wyborczej” „Co jest grane” pisze recenzje kulinarne z krakowskich restauracji.
W 2005 wraz z Weroniką Łodzińską-Dudą, Andrzejem Kramarzem, Piotrem Trybalskim i Łukaszem Trzcińskim założył fundację „Imago Mundi”, zajmującą się promocją fotografii, fotografów i działalnością wydawniczą.

</doc>
<doc id="1939600" url="https://pl.wikipedia.org/wiki?curid=1939600" title="Energhetic Dubosary">
Energhetic Dubosary

Energhetic Dubosary (mołd. Fotbal Club Energhetic Dubăsari) - mołdawski klub piłkarski z siedzibą w Dubosarach.
Historia.
Klub został założony w 1996.
W sezonie 1997/1998 klub debiutował w Divizia A, w której zajął 3. miejsce, ale w barażach nie wywalczył awans do pierwszej ligi. W następnym sezonie ponownie zajął 3. miejsce, które tym razem premiowało awansem do Divizia Naţională. W sezonie 1999/00 klub startował w najwyższej lidze, ale zajął ostatnie 10. miejsce i spadł z powrotem do Divizia A, w której występował do 2007. Po zakończeniu sezonu 2006/07 zajął 11. miejsce, ale przed startem nowego sezonu wycofał się z rozgrywek i został rozwiązany.

</doc>
<doc id="1939602" url="https://pl.wikipedia.org/wiki?curid=1939602" title="Energetic Dubasari">
Energetic Dubasari



</doc>
<doc id="1939603" url="https://pl.wikipedia.org/wiki?curid=1939603" title="Renaissance Tel Aviv Hotel">
Renaissance Tel Aviv Hotel

Hotel Renaissance Tel Aviv – czterogwiazdkowy hotel Tel Awiwie, w Izraelu. Należy do sieci hoteli Renaissance Hotels.
Hotel jest usytuowany przy nadmorskiej ulicy HaYarkon w osiedlu Cafon Jaszan w Tel Awiwie. Rozciąga się stąd widok na Morze Śródziemne.
Historia.
Hotel wybudowano w 1971, korzystając z nowatorskiego wówczas sposobu budowy fundamentów. Budynek wzniesiono na sześciu filarach o średnicy 3 metry każdy, które sięgają na głębokość 40 metrów pod ziemię – jest to poziom poniżej powierzchni morza.
Pokoje i apartamenty.
Hotel dysponuje 342 pokojami hotelowymi i apartamentami. Każdy pokój wyposażony jest w klimatyzację, biurko, minibarek, sejf, lodówkę na życzenie, automatyczną sekretarkę, dostęp do płatnego Internetu, telefon obsługujący kilka linii, telewizję kablową, radio z budzikiem, łazienkę do użytku prywatnego, telefon w łazience, dostępna pościel dla alergików, dostępne łóżeczka dziecięce, otwierane okna z roletami światłoszczelnymi, osobny salon i własny balkon. W hotelu jest dozwolone palenie. Wszystkie pokoje posiadają klucze elektroniczne/magnetyczne.
Hotel świadczy dodatkowe usługi w zakresie: ochrony, personelu wielojęzycznego, opieki nad dziećmi, dostępu do wózków inwalidzkich, organizowaniu imprez okolicznościowych i wesel, pomocy medycznej, pomocy w organizowaniu wycieczek, pralni, sejfu w recepcji, usług spa (sauna, masaże, zabiegi, siłownia, fitness), wypożyczania telefonów komórkowych i transportu z lotniska. Dla ułatwienia komunikacji w budynku jest winda.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. Dodatkowo można korzystać z basenu kąpielowego położonego na zewnątrz budynku. W hotelu jest kryty parking, kantor, restauracja, kawiarnia, sala bankietowa, sklep z pamiątkami, kiosk oraz wypożyczalnia samochodów. Z zajęć sportowych hotel umożliwia dostęp do aerobiku, strzelnicy golfowej, minigolfa, zajęć jogi z instruktorem, koszykówki, siatkówki, kręgielni, pływania, tenisa, wędkarstwa i sportów wodnych (łodzie motorowe, skutery wodne, surfing, wioślarstwo), oraz wycieczek lotniczych samolotami lub helikopterami.
Wykorzystanie.
W budynku swoje siedziby mają następujące firmy: Nizan Inbar Project Management Ltd., Architect Adar S. Peled, Renaissance Hotels, Resorts &amp; Suites, Omer Elevators Ltd..

</doc>
<doc id="1939604" url="https://pl.wikipedia.org/wiki?curid=1939604" title="Wiadukt Stanisława Markiewicza">
Wiadukt Stanisława Markiewicza



</doc>
<doc id="1939605" url="https://pl.wikipedia.org/wiki?curid=1939605" title="Misja „sui iuris” Wyspy Świętej Heleny, Wyspy Wniebowstąpienia i Tristan da Cunha">
Misja „sui iuris” Wyspy Świętej Heleny, Wyspy Wniebowstąpienia i Tristan da Cunha

Misja sui iuris Wyspy Świętej Heleny, Wyspy Wniebowstąpienia i Tristan da Cunha (łac.: "Mission „sui iuris” Sanctae Helenae, Ascensionis et Tristanensis", ang.: "Mission “sui iuris” of Saint Helena, Ascension and Tristan da Cunha") – rzymskokatolicka jednostka podziału terytorialnego kościoła na obejmująca swoim zasięgiem Wyspę Świętej Heleny, Wyspę Wniebowstąpienia i archipelag Tristan da Cunha. Siedziba prałata znajduje się w Jamestown.

</doc>
<doc id="1939606" url="https://pl.wikipedia.org/wiki?curid=1939606" title="Wiadukt im. Stanisława Markiewicza w Warszawie">
Wiadukt im. Stanisława Markiewicza w Warszawie

Wiadukt im. Stanisława Markiewicza – wiadukt drogowy w stylu neorenesansowym, znajdujący się w ciągu i nad ul. Karową w Warszawie. 
Projekt konstrukcji wykonał inż. Karol Sommer, architektury Stefan Szyller, a Jan Woydyga zaprojektował wystrój rzeźbiarski. Zbudowany został w latach 1902–1905.
Historia.
Poznanie historii wiaduktu jest trudne ze względu na to że, materiały dotyczące obiektu, znajdujące się w aktach wydziału technicznego magistratu miasta Warszawy, uległy całkowitemu zniszczeniu w czasie powstania warszawskiego, kiedy spłonęły w Arsenale wraz z Archiwum Zarządu Miejskiego.
Wiadukt Stanisława Markiewicza połączył dwie dotąd niezależne części ulicy: górną na skarpie Krakowskie Przedmieście i dolną nad rzeką (Powiśle). Powstanie wiaduktu w ciągu ulicy Karowej wynikało z potrzeby przebudowy całej ulicy. Do 1895 była to wąska uliczka o szerokości 3 m, ostro opadająca ku Wiśle. Od strony Krakowskiego Przedmieścia uliczka zamknięta była bramą wzniesioną w 1856 według projektu Henryka Marconiego. Pierwotnie ulica ta nie była miejscem reprezentacyjnym, istniał przy niej zakład oczyszczania miasta, a ulica służyła do zwożenia śmieci. W planach projektowano bulwary, szerokie arterie, parki i luksusowe kamienice. Okolica wiaduktu miała stać się prestiżowa. Zmiany zachodziły powoli, a inwestycji nie zrealizowano. Zmiany pojawiały się wraz z budową i pracami wykończeniowymi wiaduktu.
Projekty poszerzenia Karowej i wybudowanie zjazdu o łagodnym spadku datowane są na lata 90. XIX w. Jeden z nich, opublikowany w 1900, zawiera projekt "ślimakowego zjazdu z dwu-arkadowym wiaduktem". Ostateczny projekt konstrukcyjny opracował inż. K. Sommer dla firmy budowlanej inż. Arnolda Bronikowskiego. Datę wykonania projektu określa się na 1902, bowiem w lipcu 1902 wysłano go do zatwierdzenia władzom ministerialnym w Petersburgu. Budowę wiaduktu rozpoczęto na wiosnę 1903. Roboty konstrukcyjne zakończono w 1904. Z tego roku pochodzi niezrealizowana propozycja oblicowania wiaduktu okładziną kamienną zamiast stosowania tynku. Pomysłodawcy twierdzili, że wprowadzenie kamiennej okładziny powierzchni arkad nada wiaduktowi monumentalności. Na kartuszu po zewnętrznej stronie południowej balustrady znajduje się data 1905. 
Patronem wiaduktu został lekarz Stanisław Markiewicz, twórca pierwszych w Polsce kolonii dla dzieci.
Wiadukt ten został wpisany do rejestru zabytków pod nr 681 decyzją z 1 lipca 1965 Miejskiego Konserwatora Zabytków w Warszawie.
Podczas generalnego remontu (2006-2007) przywrócono kamienny bruk, a na podstawie archiwalnych zdjęć odtworzono (już jako elektryczne, a nie gazowe, jak pierwotnie) latarnie zawieszone na ozdobnych wysięgnikach, które w latach 40. ubiegłego wieku usunięto jako przejaw burżuazyjnego gustu.
Obecnie pod wiaduktem znajduje się galeria. Powyżej widoczny jest wczesnomodernistyczny budynek Polskiego Towarzystwa Higienicznego (arch. Jan Heurich). Tradycyjnie na wiadukcie odbywają się odcinki specjalne rajdów samochodowych, np. Rajdu Barbórki.
Architektura wiaduktu.
Koncepcję wiaduktu stworzyli inżynierowie Kajetan Mościcki i Kazimierz Dankowski. Ostateczny projekt konstrukcyjny opracował inż. K. Sommer dla firmy budowlanej inż. Arnolda Bronikowskiego. Jednak w największym stopniu zawdzięcza on swój wygląd Stefanowi Szyllerowi – autorowi eklektycznej oprawy architektonicznej. Architekt nawiązywał do historycznych form architektury, czerpiąc szczególnie z renesansu i baroku. Zaprojektował wiele warszawskich budynków, m.in. budynki Politechniki, gmach Zachęty, Starą bibliotekę UW i bramę Uniwersytetu Warszawskiego. Był też autorem wystroju mostu Poniatowskiego, z neorenesansowymi wieżycami, ławami i balustradami.
Wiadukt Markiewicza zdobią kompozycje rzeźb Jana Woydygi. Zjeżdżający na Powiśle oglądają piękną młodą Syrenę. W centralnej części wiaduktu umieszczono kompozycję rzeźbiarską: kobieta w koronie z miejskich murów symbolizuje Warszawę, w jednej dłoni trzyma księgę, w drugiej – atrybuty nauki i sztuki. Obok siedzi wąsaty siłacz z kołem zębatym i mieczem – to alegoria pracy. Nad nimi, na kamiennej kolumnie ozdobionej wieńcem – oznaką chwały – płonie znicz symbolizujący oświatę. Groźnie wyglądający mężczyzna z falującą mokrą brodą i włosami to Wisła.

</doc>
<doc id="1939608" url="https://pl.wikipedia.org/wiki?curid=1939608" title="Prawo miecza (serial telewizyjny)">
Prawo miecza (serial telewizyjny)

Prawo miecza (ang. "Roar", 1997) – amerykański serial przygodowy nadawany przez stację Fox od 14 lipca do 1 września 1997 roku. W Polsce emitowany był na kanale RTL7.
Opis fabuły.
Irlandia, V wiek n.e. Serial opowiada o przygodach 20-letniego księcia Conora (Heath Ledger), który podejmuje trudne zadanie zjednoczenia wszystkich celtyckich klanów przeciwko najeźdźcom oraz zwalczania wolności dla swego narodu. W ciężkim zadaniu pomagają mu Tully (Alonzo Greer) - młody młodzieniec, Catlin (Vera Farmiga) – nieustraszona wojowniczka oraz Fergus (John Saint Ryan) – wojownik i obrońca ojczyzny. Ich grupę wspiera znający tajemnice magii i potęgi Celtów – Galen (Norman Kaye). Razem stawiają opór do walki z Longinusem (Sebastian Roché). 

</doc>
<doc id="1939611" url="https://pl.wikipedia.org/wiki?curid=1939611" title="Baie-D’Urfé">
Baie-D’Urfé

Baie-D’Urfé – miasto w Kanadzie, w prowincji Quebec, w regionie Montreal. Leży w obszarze metropolitarnym Montrealu.
1 stycznia 2002 Baie-D’Urfé zostało włączone do Montrealu. 20 czerwca mieszkańcy byłego miasta przegłosowali opcję odłączenia, co doprowadziło do odzyskania praw miejskich i odłączenia się od Montrealu 1 stycznia 2006 roku.
Liczba mieszkańców Baie-D’Urfé wynosi 3 850. Język angielski jest językiem ojczystym dla 56,1%, francuski dla 22,6%, niemiecki dla 6,0%, włoski dla 2,0%, hiszpański dla 1,5%, perski dla 1,1% mieszkańców (2011).

</doc>
<doc id="1939613" url="https://pl.wikipedia.org/wiki?curid=1939613" title="Palomar 14">
Palomar 14

Palomar 14 ("AvdB") – gromada kulista znajdująca się w kierunku konstelacji Herkulesa, w odległości około 249,4 tys. lat świetlnych od Ziemi. Palomar 14 odkrył w 1958 roku Sidney van den Bergh na płytach fotograficznych programu Palomar Observatory Sky Survey, a Halton Arp potwierdził, że jest to gromada kulista. Gromada ta znajduje się 233,4 tys. lat świetlnych od jądra Drogi Mlecznej.

</doc>
<doc id="1939614" url="https://pl.wikipedia.org/wiki?curid=1939614" title="Lokomotiv Bielce">
Lokomotiv Bielce



</doc>
<doc id="1939617" url="https://pl.wikipedia.org/wiki?curid=1939617" title="Zabytki na placu Trzech Krzyży">
Zabytki na placu Trzech Krzyży

Plac Trzech Krzyży – plac w Śródmieściu Warszawy, wcześniej nazywany Rozdrożem Złotych Krzyży, następnie placem Św. Aleksandra.
Trzy Krzyże.
Dwa z nich znajdują się na barokowych kolumnach. Zaprojektowane zostały przez architekta Joachima Daniela Jaucha na zlecenie króla Augusta II Mocnego w 1731, aby upamiętniały przeprowadzoną na Rozdrożu Drogę Kalwaryjską. To od nich zaczynały się Drogi Krzyżowe. Trzeci Krzyż znajduje się w dłoniach figury św. Jana Nepomucena
Figura św. Jana Nepomucena na pl. Trzech Krzyży.
Figura św. Jana Nepomucena na pl. Trzech Krzyży została wykonana w 1752, lub, jak podają niektóre źródła, w 1756, przez Jana Jerzego Plerscha. Ufundował ją Marszałek Wielki Koronny Franciszek Bieliński, a jej koszt wynosił 2248 zł. 
"„Chcąc zostawić miastu pamiątkę tych trudności, jakie zwalczać trzeba było przy brukowaniu i porządkowaniu miasta, wystawił marszałek Bieliński własnym kosztem na Placu Trzech Krzyży figurę świętego Jana Nepomucena”"
Ten kamienny posąg jest jednym z najcenniejszych zabytków sztuki XVII w. Został wzniesiony na pamiątkę wybudowania w Warszawie pierwszej brukowanej ulicy (odcinek Traktu Królewskiego i Placu Zamkowego do dzisiejszego Placu Trzech Krzyży) i ukończenia budowy kanałów.
Przedstawia św. Jana Nepomucena w stroju kanonika, w birecie, charakterystycznej pelerynce, koronie z gwiazd, z Palmą i Krzyżem Męki Pańskiej w ręce. Stoi na kamiennym postumencie, który zdobią herby Królestwa, Litwy, Bielińskich, Sasów oraz Mniszchów.
Na pomniku widnieje napis w języku łacińskim:
"„Bogu Największemu, Najlepszemu, Dzięki Tobie, Święty Janie Nepomucenie dobry Patronie sławy, praca publiczna bruków i ścieków w Warszawie (...) została podjęta i kontynuowana” – Franciszek Bieliński (...)" (tł. Adam Fijałkowski).
Dokonane odnowienie z XIX w. upamiętnia polski napis:
"„R.P 1852, gdy ciężka grasowała cholera, lud wierny błagał tu Boga, by tę karę sfolgował. i spojrzał Pan Niebios i ludu swego się ulitował, a lud wdzięczny, statuę tę odrestaurował.”"
Konserwacja została sfinansowana przez fundację Fuji w 1996. Była szacowana na ok. 500 mln starych złotych. Renowację przeprowadzili Wiesław Procyk i Paweł Pietrusiński – pracownicy naukowi na Wydziale Konserwacji Rzeźby ASP oraz Grzegorz Czernichowski.
Kościół św. Aleksandra.
Kościół św. Aleksandra został wybudowany w latach 1818-1826. Architektem był Piotr Aigner. W 1944 kościół został zburzony, zaś w latach 1949-1952 odbudowano go w pierwotnym stylu klasycystycznym. 
Wygląd.
Na początku miał cechy renesansu włoskiego, ale wraz z jego odbudową w latach 1947-1948 nadano mu cechy klasycyzmu, tak jak tego chciał Aigner. Kościół ma kształt rotundy (śr. 24 stopy) z kopułą zwieńczoną na dachu, na podobieństwo Panteonu Rzymskiego, zaś po bokach stoją dwie granitowe kolumny. Na szczycie kopuły znajduje się krzyż. Wysokość od ziemi do szczytu wynosi 82 stopy.
Cenne dzieła sztuki.
W kościele znajdziemy dwa dzieła sztuki:

</doc>
<doc id="1939619" url="https://pl.wikipedia.org/wiki?curid=1939619" title="Sainte-Anne-de-Bellevue">
Sainte-Anne-de-Bellevue

Sainte-Anne-de-Bellevue – miasto w Kanadzie, w prowincji Quebec, w regionie Montreal. Leży w obszarze metropolitarnym Montrealu.
1 stycznia 2002 Sainte-Anne-de-Bellevue zostało włączone do Montrealu. 20 czerwca mieszkańcy byłego miasta przegłosowali opcję odłączenia, co doprowadziło do odzyskania praw miejskich i odłączenia się od Montrealu 1 stycznia 2006 roku.
Liczba mieszkańców Sainte-Anne-de-Bellevue wynosi 5 197. Język francuski jest językiem ojczystym dla 43,4%, angielski dla 39,0% mieszkańców (2006).
W Sainte-Anne-de-Bellevue urodził się biskup Edouard Michaud.

</doc>
<doc id="1939622" url="https://pl.wikipedia.org/wiki?curid=1939622" title="Salvador Hidalgo Oliva">
Salvador Hidalgo Oliva

Salvador Hidalgo Oliva (ur. 27 grudnia 1985 w Leningradzie) – kubański siatkarz, występujący na pozycji przyjmującego. Karierę sportową rozpoczął w 1996 roku. W latach 2016-2019 występował w PlusLidze, w drużynie Jastrzębskiego Węgla. 
24 stycznia 2020 roku urodziła mu się córeczka, której dano imię Mia Magdalena.
Sukcesy klubowe.
Liga libańska:
Puchar Challenge:
Klubowe Mistrzostwa Azji:
Liga niemiecka:
Liga chińska:
Liga polska:
Puchar Turcji:
Liga turecka:
Superpuchar Turcji:

</doc>
<doc id="1939624" url="https://pl.wikipedia.org/wiki?curid=1939624" title="Dan Tel Awiw Hotel">
Dan Tel Awiw Hotel

Dan Tel Awiw Hotel (hebr. מלון דן תל אביב) – pięciogwiazdkowy hotel (*****) w Tel Awiwie, w Izraelu. Należy do sieci hoteli Dan Hotels
Położenie.
Hotel jest usytuowany przy Placu Londynu i nadmorskiej ulicy HaYarkon w osiedlu Cafon Jaszan w Tel Awiwie. Rozciąga się stąd widok na Morze Śródziemne.
Historia.
Hotel został wybudowany w latach 30. XX wieku, jako pierwszy hotel położony na plaży w Tel Awiwie. Przez pewien czas służył jako siedziba Hagany, w której odbywały się spotkania dowództwa tej paramilitarnej organizacji żydowskiej.
W 1947 bracia Jekutiel zatrudnili Samuela Federmana, który zreorganizował hotel. W 1950 został on przejęty przez sieć hoteli "Dan Hotels". Po gruntownym remoncie hotel został otworzony w 1953. W 1964 dobudowano nowe skrzydło hotelu.
W 1986 hotel otrzymał kolorową fasadę, w barwach tęczy. Jej projektantem i autorem był artysta Jaakov Agam. W 1994 od strony południowej dobudowano wieżowiec King David Crown (wysokość 82 metrów). W 2000 hotel przeszedł gruntowną renowację.
Pokoje i apartamenty.
Hotel dysponuje 331 pokojami hotelowymi i apartamentami. Każdy pokój wyposażony jest w klimatyzację, biurko, minibarek, sejf, automatyczną sekretarkę, dostęp do bezprzewodowego Internetu, telefon obsługujący kilka linii, telewizję kablową, łazienkę do użytku prywatnego, telefon w łazience, otwierane okna z roletami światłoszczelnymi, osobny salon i własny balkon. Wszystkie pokoje posiadają klucze elektroniczne/magnetyczne.
Hotel świadczy dodatkowe usługi w zakresie: bezpłatnych śniadań, czyszczenia butów, ochrony, personelu wielojęzycznego, opieki nad dziećmi, organizowaniu imprez okolicznościowych i wesel, pomocy medycznej, pomocy w organizowaniu wycieczek, pralni, sejfu w recepcji, usług spa (sauna, masaże, zabiegi, siłownia, fitness), wypożyczania telefonów komórkowych i transportu z lotniska. Dla ułatwienia komunikacji w budynku jest winda.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. Dodatkowo można korzystać z basenu kąpielowego położonego na zewnątrz budynku. W hotelu jest kryty parking, kantor, restauracja, kawiarnia, sala bankietowa, sklep z pamiątkami, kiosk oraz pralnia chemiczna. Z zajęć sportowych hotel umożliwia dostęp do aerobiku, strzelnicy golfowej, minigolfa, pływania, tenisa, wędkarstwa i żeglarstwa.

</doc>
<doc id="1939625" url="https://pl.wikipedia.org/wiki?curid=1939625" title="Diecezja Gibraltaru">
Diecezja Gibraltaru

Diecezja Gibraltaru (łac. "Dioecesis Gibraltariensis") – katolicka diecezja w Gibraltarze, obejmująca swoim zasięgiem całe terytorium zależne. Siedziba biskupa znajduje się w katedrze NMP Królowej w Gibraltarze.
Historia.
25 stycznia 1816 powstał Wikariat Apostolski Gibraltaru. 19 listopada 1910 papież Pius X podniósł ją do rangi diecezji.
Podział administracyjny.
Diecezja Gibraltaru składa się z 5 parafii.

</doc>
<doc id="1939628" url="https://pl.wikipedia.org/wiki?curid=1939628" title="Carlo Rainaldi">
Carlo Rainaldi

Carlo Rainaldi (ur. 4 maja 1611 w Rzymie, zm. 8 lutego 1691 tamże) – architekt włoski, przedstawiciel baroku rzymskiego. Jego budowle cechuje monumentalizm i silne efekty światłocieniowe.
Życiorys.
W 1673 został przewodniczącym Akademii Świętego Łukasza w Rzymie.
Zrealizował następujące projekty

</doc>
<doc id="1939631" url="https://pl.wikipedia.org/wiki?curid=1939631" title="Senneville">
Senneville

Senneville - wieś w Kanadzie, w prowincji Quebec, w regionie Montreal. Leży w obszarze metropolitarnym Montrealu.
1 stycznia 2002 Senneville zostało włączone do Montrealu. 20 czerwca mieszkańcy byłej gminy przegłosowali opcję odłączenia, co doprowadziło do odłączenia się od Montrealu 1 stycznia 2006 roku.
Liczba mieszkańców Senneville wynosi 962. Język angielski jest językiem ojczystym dla 55,3%, francuski dla 36,3% mieszkańców (2006).

</doc>
<doc id="1939635" url="https://pl.wikipedia.org/wiki?curid=1939635" title="Mistrzostwa świata do lat 18 w hokeju na lodzie mężczyzn 2010/Elita">
Mistrzostwa świata do lat 18 w hokeju na lodzie mężczyzn 2010/Elita

12. Mistrzostwa świata do lat 18 w hokeju na lodzie mężczyzn 2010 Elity odbyły się w białoruskich miastach Mińsk oraz Bobrujsk. Zawody zostały rozegrane w dniach 13 - 23 kwietnia. W tej części mistrzostw uczestniczyło 10 najlepszych drużyn na świecie. System rozgrywania meczów był inny niż w niższych dywizjach. Najpierw drużyny zagrały w dwóch grupach, każda po 5 drużyn. Z niej najlepsza bezpośrednio awansowała do półfinałów, a z miejsc drugich i trzecich, walczyły na krzyż między sobą o awans do finałowej czwórki. Najgorsze dwie drużyny każdej z grup walczyły w meczach między sobą o utrzymanie w elicie. Dwie najgorsze drużyny spadły do I dywizji.
Obrońcą tytułu mistrzowskiego była reprezentacja Stanów Zjednoczonych, którzy w 2009 roku w Fargo pokonali reprezentację Rosji 5:0.
Pierwsza faza grupowa.
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa spadkowa.
Zaliczane są mecze rozegrane w fazie grupowej pomiędzy zainteresowanymi drużynami. W tym wypadku:
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Nagrody.
Dyrektoriat IIHF wybrał trójkę najlepszych zawodników, po jednym na każdej pozycji:
Skład gwiazd wybrana przez media:

</doc>
<doc id="1939640" url="https://pl.wikipedia.org/wiki?curid=1939640" title="27 Bateria Artylerii Stałej">
27 Bateria Artylerii Stałej

27 Bateria Artylerii Stałej, Jednostka Wojskowa nr 4444.
Baterię sformowano w 1957 roku jako część systemu baterii artylerii nadbrzeżnej. Umiejscowiono ją na Cyplu Helskim częściowo w obiektach Rejonu Umocnionego Hel. Do jej zadań należało:
Jej zasadniczym uzbrojeniem były uniwersalne 100 mm armaty morskie typu B-34U, produkcji radzieckiej, stosowane jako uzbrojenie okrętów i baterii nadbrzeżnych. W związku z uzbrojeniem oraz zadaniami jakie wykonywała, bateria określana była jako "przeciwkutrowa" lub "sztyletowa". 
W 1963 roku baterię połączono z sąsiednią 13 BAS. W połowie 1965 roku bateria przeszła ze struktur Dowództwa Jednostek Nadbrzeżnych do 9 Flotylli Obrony Wybrzeża. Rozkazem dowódcy Marynarki Wojennej z dnia 15 czerwca 1974 roku 27 Bateria Artylerii Stałej (wraz z pozostałymi) została rozformowana.

</doc>
<doc id="1939644" url="https://pl.wikipedia.org/wiki?curid=1939644" title="Herb gminy Kąty Wrocławskie">
Herb gminy Kąty Wrocławskie



</doc>
<doc id="1939646" url="https://pl.wikipedia.org/wiki?curid=1939646" title="Mistrzostwa Świata w gimnastyce artystycznej">
Mistrzostwa Świata w gimnastyce artystycznej



</doc>
<doc id="1939650" url="https://pl.wikipedia.org/wiki?curid=1939650" title="Karin Dedler">
Karin Dedler

Karin Dedler (ur. 2 lutego 1963 w Dietmannsried) – niemiecka narciarka alpejska reprezentująca też RFN, brązowa medalistka mistrzostw świata.
Kariera.
Pierwsze punkty do klasyfikacji generalnej Pucharu Świata wywalczyła 8 grudnia 1984 roku w Davos, zajmując ósme miejsce w supergigancie. Na podium zawodów tego cyklu po raz pierwszy stanęła 13 stycznia 1990 roku w Haus, kończąc rywalizację w zjeździe na trzeciej pozycji. W zawodach tych wyprzedziły ją jedynie Maria Walliser ze Szwajcarii i Austriaczka Petra Kronberger. W kolejnych startach jeszcze dwukrotnie znalazła się w najlepszej trójce: 4 lutego 1990 roku w Veysonnaz była trzecia w zjeździe, a 9 lutego 1991 roku w Garmisch-Partenkirchen była druga w supergigancie. Najlepsze wyniki osiągnęła w sezonie 1989/1990, kiedy zajęła jedenaste miejsce w klasyfikacji generalnej.
W 1987 roku wystartowała na mistrzostwach świata w Crans-Montana, gdzie była dwunasta w zjeździe i trzynasta w kombinacji. Podczas rozgrywanych dwa lata później mistrzostw świata w Vail zdobyła brązowy medal w zjeździe. Wyprzedziły ją tam tylko Maria Walliser i Kanadyjka Karen Percy. Był to jej jedyny medal wywalczony na międzynarodowych zawodach tej rangi. Na tej samej imprezie zajęła też piąte miejsce w gigancie. Była również trzynasta w supergigancie na mistrzostwach świata w Saalbach w 1991 roku. Brała ponadto udział w igrzyskach olimpijskich w Calgary w 1988 roku, gdzie była czternasta w kombinacji.
W 1992 roku zakończyła karierę.

</doc>
<doc id="1939654" url="https://pl.wikipedia.org/wiki?curid=1939654" title="Alfred Stelleman">
Alfred Stelleman

Alfred Stelleman (ur. 22 października 1966) – holenderski niewidomy kolarz. Mistrz paraolimpijski z Barcelony w 1992 roku. Wicemistrz paraolimpijski z Pekinu w 2008 roku.

</doc>
<doc id="1939655" url="https://pl.wikipedia.org/wiki?curid=1939655" title="Wikariat apostolski Saint Pierre i Miquelon">
Wikariat apostolski Saint Pierre i Miquelon

Wikariat apostolski Saint-Pierre i Miquelon - (łac. "Apostolicus Vicariatus Insularum S. Petri et Miquelonensis") – nieistniejący rzymskokatolicki wikariat apostolski ze stolicą w Saint-Pierre, w Saint-Pierre i Miquelon. Podlegał bezpośrednio Stolicy Apostolskiej.

</doc>
<doc id="1939658" url="https://pl.wikipedia.org/wiki?curid=1939658" title="Park Kultury (stacja metra na linii Sokolniczeskaja)">
Park Kultury (stacja metra na linii Sokolniczeskaja)

Park Kultury () – stacja metra w Moskwie, na linii Sokolniczeskiej otwarta 15 maja 1935 roku.
29 marca 2010 roku na stacji dokonano zamachu terrorystycznego. Zamachowcy zdetonowali ładunek w pociągu, o godzinie 8:39 (6:39 czasu polskiego). W wyniku wybuchu zginęło ok. 12-15 osób.

</doc>
<doc id="1939659" url="https://pl.wikipedia.org/wiki?curid=1939659" title="Symetria promienista">
Symetria promienista

Symetria promienista, polisymetria, aktynomorfizm – cecha budowy organizmu, która charakteryzuje się tym, że roślina lub jej organy są zbudowane tak samo oraz są rozmieszczone równomiernie względem hipotetycznego punktu centralnego lub długiej osi ciała. W takiej roślinie można wyznaczyć wiele płaszczyzn symetrii, względem których zachodzi zgodność budowy obu stron. 
Przykładami symetrii promienistej mogę być kwiaty pierwiosnków ("Primula" L.) lub pomarańczy gorzkiej ("Citrus aurantium" L.).

</doc>
<doc id="1939660" url="https://pl.wikipedia.org/wiki?curid=1939660" title="Kamienica Jakuba Fontany/Pałac Mokronowskich">
Kamienica Jakuba Fontany/Pałac Mokronowskich



</doc>
<doc id="1939661" url="https://pl.wikipedia.org/wiki?curid=1939661" title="Locomotiva Basarabeasca">
Locomotiva Basarabeasca

Locomotiva Basarabeasca (mołd. Fotbal Club Locomotiva Basarabeasca) - mołdawski klub piłkarski z siedzibą w Basarabeasca.
Historia.
Drużyna piłkarska Locomotiva Basarabeasca została założona w mieście Basarabeasca w 1995.
W sezonie 1995/1996 klub debiutował w Divizia A, w której zajął pierwsze miejsce i awansował do Divizia Naţională. W sezonie 1996/97 klub startował w najwyższej lidze, a w następnym sezonie zajął ostatnie 10 miejsce i spadł z powrotem do Divizia A. W 2 lidze zajął 5 miejsce, ale sezon 1999/00 rozpoczął w Divizia B. Po zakończeniu sezonu zajął 11 miejsce, ale przed startem nowego sezonu wycofał się z rozgrywek. Dopiero w sezonie 2003/04 startował ponownie w Divizia A, a po sezonie zrezygnował z dalszych występów. W sezonie 2008/09 kolejny raz przystąpił tym razem do rozgrywek Divizia B. I tak jak poprzednio nie wystartował w następnym sezonie.

</doc>
<doc id="1939663" url="https://pl.wikipedia.org/wiki?curid=1939663" title="Martin Kryštof">
Martin Kryštof

Martin Kryštof (wym. ; ur. 11 października 1982 w Mostiště) – czeski siatkarz, grający na pozycji libero, reprezentant kraju. Karierę sportową rozpoczął w 1990 roku.
Sukcesy klubowe.
Mistrzostwo Czech:
Puchar Top Teams:
Puchar Czech:
Puchar Challenge:
Mistrzostwo Niemiec:
Liga Mistrzów:
Sukcesy reprezentacyjne.
Liga Europejska:
Memoriał Huberta Jerzego Wagnera:

</doc>
<doc id="1939665" url="https://pl.wikipedia.org/wiki?curid=1939665" title="Krzysztof Kosikowski">
Krzysztof Kosikowski

Krzysztof Leszek Kosikowski (ur. 31 stycznia 1961 w Urzędowie) – polski kolarz, paraolimpijczyk. Srebrny medalista paraolimpijski z Londynu (2012) oraz brązowy z Pekinu (2008).

</doc>
<doc id="1939666" url="https://pl.wikipedia.org/wiki?curid=1939666" title="Michaela Gerg">
Michaela Gerg

Michaela Gerg-Leitner (ur. 10 listopada 1965 w Lenggries) – niemiecka narciarka alpejska reprezentująca też RFN, brązowa medalistka mistrzostw świata.
Kariera.
Pierwszy sukces w karierze osiągnęła w 1982 roku, kiedy podczas mistrzostw świata juniorów w Auron wywalczyła złoty medal w gigancie. Na rozgrywanych rok później mistrzostwach świata juniorów w Sestriere zwyciężyła w gigancie i kombinacji, a w zjeździe zajęła drugie miejsce.
W zawodach Pucharu Świata zadebiutowała 3 grudnia 1980 roku w Val d’Isère, zajmując 34. miejsce w slalomie. Pierwsze punkty wywalczyła dzień później w tej samej miejscowości, zajmując dwunaste miejsce w kombinacji. Na podium zawodów tego cyklu po raz pierwszy stanęła 30 stycznia 1983 roku w Les Diablerets, kończąc rywalizację w tej samej konkurencji na drugiej pozycji. W zawodach tych rozdzieliła na podium Hanni Wenzel z Liechtensteinu i Austriaczkę Elisabeth Kirchler. Łącznie 24 razy stawała na podium zawodów pucharowych, odnosząc przy tym cztery zwycięstwa: 12 grudnia 1985 roku w Val d’Isère, 8 sierpnia 1989 roku w Las Leñas i 20 stycznia 1995 roku w Cortina d’Ampezzo była najlepsza w zjeździe, a 29 listopada 1986 roku w Park City triumfowała w gigancie. Najlepsze wyniki osiągnęła w sezonie 1989/1990, kiedy zajęła trzecie miejsce w klasyfikacji generalnej i klasyfikacji zjazdu oraz drugie w klasyfikacjach supergiganta i kombinacji. Ponadto w sezonie 1988/1989 była trzecia w klasyfikacji zjazdu, a w sezonie 1990/1991 była trzecia w supergigancie.
W 1989 roku wystartowała na mistrzostwach świata w Vail, gdzie zdobyła brązowy medal w supergigancie. Wyprzedziły ją tam tylko dwie Austriaczki: Ulrike Maier i Sigrid Wolf. Był to jej jedyny medal wywalczony na międzynarodowych zawodach tej rangi. Na tej samej imprezie zajęła też szóste miejsce w zjeździe. Zajmowała także ósme miejsce w supergigancie i zjeździe na mistrzostwach świata w Crans-Montana w 1987 roku i supergigancie podczas mistrzostw świata w Saalbach w 1991 roku. W 1984 roku wystartowała na igrzyskach olimpijskich w Sarajewie, gdzie zajęła 24. miejsce w gigancie. Na rozgrywanych cztery lata później igrzyskach w Calgary była między innymi dziesiąta w supergigancie i trzynasta w zjeździe. Najlepszy wynik olimpijski osiągnęła podczas igrzysk olimpijskich w Albertville w 1992 roku, gdzie była siódma w supergigancie. Brała ponadto udział w igrzyskach w Lillehammer dwa lata później, gdzie zajęła 31. miejsce w tej konkurencji.
W 1996 roku zakończyła karierę.
Jej teść, Mathias Leitner również uprawiał narciarstwo alpejskie.

</doc>
<doc id="1939669" url="https://pl.wikipedia.org/wiki?curid=1939669" title="Oratorium na Wielkanoc (BWV 249)">
Oratorium na Wielkanoc (BWV 249)

Oratorium na Wielkanoc (niem. "Oster-Oratorium"), BWV 249, incipit "Kommt, eilet und laufet" – oratorium Jana Sebastiana Bacha. Pierwsza wersja została przez kompozytora ukończona 1 kwietnia 1725. Istnieją co najmniej trzy różne wersje, z istotnymi modyfikacjami, wśród nich świecka kontrafaktura jako kantata urodzinowa dla niemieckiego księcia. Całość w dużej mierze opiera się na materiale zaginionej kantaty, tzw. Pasterskiej, BWV 249a, z której zachowało się jedynie libretto.
Tematem oratorium są wydarzenia Niedzieli Wielkanocnej, gdy św. Piotr (tenor) i św. Jan Apostoł spieszą do grobu Jezusa i znajdują go pustym. Inne partie utworu to Maria Magdalena (alt) i Maria, matka Jakuba (sopran). Domniemanym autorem tekstu, opartego w znacznej mierze na Ewangelii Marka (16: 1–8), był poeta i librecista wielu utworów Bacha – Picander. 
Pierwsze wykonania miały miejsce w Lipsku: po raz pierwszy 1 kwietnia 1725, a następnie w 1738, między 1743 a 1746 oraz 6 kwietnia 1749.
Budowa.
Spośród trzech utworów nazwanych przez samego kompozytora "oratorio" żadne nie reprezentuje tej formy muzycznej; są one raczej rodzajem misterium lub szeroko rozbudowanej kantaty.
Nagrania.
Oratorium zostało nagrane przez takich wykonawców specjalizujących się w wykonawstwie historycznym, jak Helmuth Rilling (Hänssler, 1980), Andrew Parrott (Virgin Veritas, 1993), Philippe Herreweghe (Harmonia Mundi France, 1994), Ton Koopman (Erato / Teldec, 1998), Paul McCreesh (Archiv Produktion, 2000) oraz Masaaki Suzuki (BIS, 2004).

</doc>
<doc id="1939671" url="https://pl.wikipedia.org/wiki?curid=1939671" title="Krystyna Gabryjelska">
Krystyna Gabryjelska

 
Krystyna Gabryjelska (ur. 28 września 1941 w Międzylesiu) – polska filolog romańska specjalizująca się w historii XVII- i XVIII-wiecznej literatury francuskiej.
Życiorys.
Jest absolwentką i pracownikiem naukowym Uniwersytetu Wrocławskiego. Studia na Wydziale Filologicznym ukończyła w 1965 r. uzyskując tytuł magistra filologii romańskiej. Bezpośrednio po ukończeniu studiów rozpoczęła pracę zawodową na uczelni. W latach 1969–1970 przebywała na stypendium naukowym w Paryżu, gdzie gromadziła materiały do swojej pracy doktorskiej pt. "Teorie literackie Louisa-Sébastiena Merciera", którą obroniła w 1974 r. Stopień doktora habilitowanego uzyskała w 1987 r. na podstawie rozprawy "Doktryny estetyczne i literackie w hasłach „Encyklopedii” Diderota" i pomyślnie zdanego kolokwium habilitacyjnego. W 1993 r. uzyskała tytuł profesora nadzwyczajnego.
Pełniła wiele funkcji kierowniczych na Uniwersytecie Wrocławskim, będąc zaangażowana w sprawy akademickie. W latach 1974–1976 kierowała Zakładem Literatury w Instytucie Filologii Romańskiej Uniwersytetu Wrocławskiego. W latach 1976–1979 była zastępcą dyrektora tego instytutu. W latach 1990–1993 pełniła funkcję prodziekana ds. dydaktyki na Wydziale Filologicznym. W 1993 została wybrana dziekanem tego wydziału, sprawując tę funkcję do 1999 r., kiedy została powołana na stanowisko prorektora ds. nauczania. Funkcję prorektora sprawowała do roku 2005. W 2005 r. kandydowała na urząd rektora uczelni, przegrywając z Leszkiem Pacholskim. W latach 2005–2012 była dyrektorem Instytutu Filologii Romańskiej
Jej mąż Marek jest prawnikiem. Ma dwoje dzieci, córkę Joannę – fizyka i syna Marcina – radcę prawnego.

</doc>
<doc id="1939673" url="https://pl.wikipedia.org/wiki?curid=1939673" title="Djorgovski 1">
Djorgovski 1

Djorgovski 1 ("Djorg 1") – gromada kulista znajdująca się w kierunku konstelacji Skorpiona w odległości około 44,7 tys. lat świetlnych od Ziemi. Została odkryta we wrześniu 1986 roku przez Stanislava George’a Djorgovskiego. Gromada ta znajduje się 18,6 tys. lat świetlnych od jądra Drogi Mlecznej. Jej położenie w miejscu pełnym gwiazd zgrubienia centralnego Galaktyki sprawia, że badania gromady są utrudnione.
Dokładniejsze badania wykazały, że gwiazdy należące do gromady Djorgovski 1 wykazują niską metaliczność, gdyż prawie wyłącznie zawierają wodór i hel. Gromada ta jest najmniej metaliczną gromadą spośród tych, które znajdują się w wewnętrznej części Galaktyki.
Gromada Djorgovski 1 została odkryta w czasie przeglądu IRAS zdjęć wykonanych matrycą CCD wraz z Djorgovski 2, inną przesłoniętą gromadą kulistą, a także wraz z "Djorgovski 3", która ostatecznie okazała się być identyczną z NGC 6540.

</doc>
<doc id="1939674" url="https://pl.wikipedia.org/wiki?curid=1939674" title="Prefektura apostolska Falklandów">
Prefektura apostolska Falklandów

Prefektura apostolska Falklandów (, ) – rzymskokatolicka prefektura apostolska na Falklandach założona w 1952 roku.
Siedziba prefekta znajduje się w Stanley.
Podlega bezpośrednio pod Stolicę Apostolską. Swoim zasięgiem obejmuje terytoria zależne Wielkiej Brytanii – Falklandy oraz Georgię Południową i Sandwich Południowy.

</doc>
<doc id="1939678" url="https://pl.wikipedia.org/wiki?curid=1939678" title="Speranța Nisporeni">
Speranța Nisporeni

Speranţa Nisporeni (mołd. Fotbal Club Speranţa Nisporeni) - mołdawski klub piłkarski z siedzibą w Nisporeni.
Historia.
Klub został założony w 1991.
Na początku 1992 klub debiutował w Wyższej Lidze Mołdawii, w której występował do 1998. Po tym jak w sezonie 1993/94 zajął ostatnie 16 miejsce, był zdegradowany do Divizia A, w której zajął 2. miejsce i powrócił do pierwszej ligi. W sezonie 1997/98 zajął ponownie ostatnie 14 miejsce i spadł z powrotem do Divizia A. Po zakończeniu sezonu 1998/99 zajął 15 miejsce, ale przed startem nowego sezonu wycofał się z rozgrywek i został rozwiązany.

</doc>
<doc id="1939679" url="https://pl.wikipedia.org/wiki?curid=1939679" title="Speranta Nisporeni">
Speranta Nisporeni



</doc>
<doc id="1939680" url="https://pl.wikipedia.org/wiki?curid=1939680" title="Any Emcee">
Any Emcee

Any Emcee to drugi singiel amerykańskiego rapera Nine'a, wydany 28 marca 1995 roku nakładem wytwórni Profile Records. Utwór znalazł się na płycie Nine Livez.
Lista utworów.
Opracowano na podstawie źródła.
Sample.
Opracowano na podstawie źródła.

</doc>
<doc id="1939681" url="https://pl.wikipedia.org/wiki?curid=1939681" title="Kommt, eilet und laufet">
Kommt, eilet und laufet



</doc>
<doc id="1939682" url="https://pl.wikipedia.org/wiki?curid=1939682" title="S/2003 J 17">
S/2003 J 17



</doc>
<doc id="1939688" url="https://pl.wikipedia.org/wiki?curid=1939688" title="Kwalifikowana pierwsza pomoc">
Kwalifikowana pierwsza pomoc



</doc>
<doc id="1939691" url="https://pl.wikipedia.org/wiki?curid=1939691" title="Teklemariam Medhin">
Teklemariam Medhin

Teklemariam Medhin (ur. 24 czerwca 1989 w Hazega) – erytrejski lekkoatleta specjalizujący się w biegach długich.
Finalista mistrzostw świata juniorów z Pekinu. W 2008 zajął 32. miejsce w biegu na 10 000 metrów podczas igrzysk olimpijskich w Pekinie. Rok później zdobył brąz mistrzostw świata w biegach przełajowych. Finalista biegu na 5000 i 10 000 metrów podczas mistrzostw świata z Berlina. Sięgnął po dwa medale przełajowych mistrzostw świata w roku 2010. W 2012 został wicemistrzem Afryki w biegach przełajowych. Uplasował się na 7. lokacie w biegu na 10 000 metrów podczas igrzysk olimpijskich w Londynie. Brązowy medalista mistrzostw świata w biegach przełajowych z 2013.
Rekordy życiowe: bieg na 5000 metrów – 13:04,55 (10 czerwca 2010, Rzym); bieg na 10 000 metrów – 27:16,69 (27 maja 2012, Hengelo).

</doc>
<doc id="1939692" url="https://pl.wikipedia.org/wiki?curid=1939692" title="Djorgovski 2">
Djorgovski 2

Djorgovski 2 ("Djorg 2") – gromada kulista znajdująca się w kierunku konstelacji Strzelca w odległości około 20,5 tys. lat świetlnych od Ziemi. Została odkryta we wrześniu 1986 roku przez Stanislava George’a Djorgovskiego. Gromada ta znajduje się 5900 lat świetlnych od jądra Drogi Mlecznej.
Gromada Djorgovski 2 została odkryta w czasie przeglądu IRAS na zdjęciach wykonanych matrycą CCD wraz z Djorgovski 1, inną przesłoniętą gromadą kulistą, a także wraz z "Djorgovski 3", która ostatecznie okazała się być identyczną z NGC 6540.

</doc>
<doc id="1939696" url="https://pl.wikipedia.org/wiki?curid=1939696" title="Airspeed Envoy">
Airspeed Envoy

Airspeed AS.6 Envoy – brytyjski lekki samolot pasażerski z okresu dwudziestolecia międzywojennego. Kilka egzemplarzy było używanych przez Royal Air Force i South African Air Force podczas II wojny światowej.
Historia.
Airspeed AS.6 Envoy został zaprojektowany w końcu 1933 roku jako większa, dwusilnikowa wersja rozwojowa poprzedniej konstrukcji wytwórni lotniczej Airspeed Ltd., samolotu AS.5 Courier. Oblot prototypu nastąpił 26 czerwca 1934 roku. W latach 1934–1939 wybudowano 50 egzemplarzy AS.6 w trzech seriach, różniących się rozwiązaniami mechaniki płatowca oraz w siedmiu wersjach silnikowych.
Samoloty w wersji cywilnej były przed rozpoczęciem II wojny światowej dostarczane do użytkowników w Wielkiej Brytanii, Hiszpanii, Czechosłowacji, Francji, Australii, Związku Południowej Afryki, Chinach i Japonii. Ten ostatni kraj zakupił również licencję i wyprodukował dziesięć maszyn w zakładach Mitsubishi. Samoloty hiszpańskie były użytkowane przez obydwie strony podczas wojny domowej, pełniąc funkcje komunikacyjne, rozpoznawcze i lekkiego bombowca.
Samolot drugiej serii o numerze rejestracyjnym G-AEXX (później pod oznaczeniem wojskowym L7270) został zakupiony przez Royal Air Force jako jedna z pierwszych maszyn The King’s Flight. RAF zakupił również pięć egzemplarzy AS.6 jako samoloty komunikacyjne dla innych jednostek oraz dwa dalsze do służby kolonialnej w Indiach. Po wybuchu II wojny światowej RAF zarekwirował trzy dalsze maszyny cywilne. Jedna była również użytkowana przez Fleet Air Arm.
South African Air Force również zakupiły trzy samoloty w wersji zmilitaryzowanej, uzbrojonej w dwa karabiny maszynowe: stały pilota oraz ruchomy w wieżyczce grzbietowej. Były one używane w roli samolotów rozpoznawczych, bombowych i szkolne. Także cztery cywilne samoloty, należące do South African Airways mogły być w krótkim czasie przystosowane do wypełniania zadań militarnych.
Wybudowaną w jednym egzemplarzu wersją rajdową AS.6 był samolot AS.8 Viceroy, przystosowany do wzięcia udziału w MacRobertson Air Race z Wielkiej Brytanii do Melbourne w Australii w październiku 1934 roku. Załoga tego samolotu nie ukończyła rajdu, przerywając go w Atenach na skutek kłopotów technicznych.
W 1937 roku, opierając się na konstrukcji AS.6, wytwórnia Airspeed Ltd. zaprojektowała na zlecenie brytyjskiego Ministerstwa Lotnictwa nowy samolot szkolno-treningowy AS.10 Oxford, zbudowany do końca II wojny światowej w liczbie ponad ośmiu tysięcy egzemplarzy.
Opis konstrukcji.
Airspeed AS.6 Envoy był dwusilnikowym, wolnonośnym dolnopłatem z klasycznym trójpodporowym, chowanym w locie podwoziem z kółkiem ogonowym. Konstrukcja samolotu była drewniana, kryta sklejką i płótnem. W zależności od wersji, napęd stanowiły silniki Wolseley AR.9 o mocy 200 hp (149 kW) w AS.6, Armstrong Siddeley Lynx IVC o mocy 240 hp (179 kW) w AS.6A, Wright R-760-E2 Whirlwind 7 o mocy 350 hp (261 kW) w AS.6D, Walter Castor II o mocy 340 hp (254 kW) w AS.6E, Wolseley Scorpio I o mocy 250 hp (186 kW) w AS.6G, Wolseley Aries III o mocy 225 hp (168 kW) w AS.6H oraz Armstrong Siddeley Cheetah IX o mocy 350 hp (261 kW) w AS.6J.

</doc>
<doc id="1939697" url="https://pl.wikipedia.org/wiki?curid=1939697" title="Javier Otxoa">
Javier Otxoa

Javier Otxoa Palacios (ur. 30 sierpnia 1974 w Barakaldo, zm. 24 sierpnia 2018 w Alhaurín de la Torre) – hiszpański niepełnosprawny kolarz. Mistrz paraolimpijski z Aten w 2004 roku i Pekinu w 2008 roku.

</doc>
<doc id="1939699" url="https://pl.wikipedia.org/wiki?curid=1939699" title="Stanisław Wołoszowski">
Stanisław Wołoszowski

Stanisław Leonard Wołoszowski (ur. 19 maja 1913 w Janikowie, zm. 18 stycznia 1944 koło Suio we Włoszech) – rotmistrz Polskich Sił Zbrojnych.
Życiorys.
Urodził się w majątku Janikowo w powiecie płońskim. Ukończył korpus kadetów oraz Szkołę Podchorążych Kawalerii w Grudziądzu. 4 sierpnia 1934 Prezydent RP Ignacy Mościcki mianował go podporucznikiem ze starszeństwem z 15 sierpnia 1934 i 19. lokatą w korpusie oficerów kawalerii, a minister spraw wojskowych wcielił do 1 pułku strzelców konnych w Garwolinie. Na stopień porucznika został mianowany ze starszeństwem z 19 marca 1938 i 20. lokatą w korpusie oficerów kawalerii.
Ze względu na wybitne osiągnięcia w jeździectwie sportowym został przeniesiony do Centrum Wyszkolenia Kawalerii w Grudziądzu i przydzielony do Grupy Sportu Konnego na stanowisko oficera jeźdźca. Był członkiem kadry olimpijskiej przygotowującej się do igrzysk w 1940. Tuż przed wybuchem wojny startował w międzynarodowych zawodach w Mediolanie, Rzymie oraz na prestiżowych zawodach w Gdyni (23 lipca 1939), kiedy w szczytowym okresie napięcia w stosunkach polsko-niemieckich pokonał niemieckiego faworyta, Guntera Theme (olimpijczyka, kapitana SS).
Po klęsce wrześniowej przebywał w obozie internowanych na Węgrzech, skąd poprzez Francję dotarł na Wyspy Brytyjskie. Tam dołączył do 2 batalionu strzelców, stacjonującego w Szkocji. Czując potrzebę aktywnego uczestnictwa w walce, przeszedł kurs spadochronowy, sapersko-minowy i kilka innych, a następnie zgłosił się na ochotnika do utworzonej jesienią 1942 roku 1 Samodzielnej Kompanii Commando, w której otrzymał stanowisko zastępcy dowódcy. W roku 1943 wraz z kompanią brał udział w akcjach bojowych we Włoszech. Zginął od kuli snajpera podczas tzw. pierwszej bitwy o Monte Cassino, przy forsowaniu rzeki Garigliano. Był najwyższym rangą polskim komandosem poległym w kampanii włoskiej. Został pochowany na Polskim Cmentarzu Wojennym na Monte Cassino (ekshumowany, miejsce 2-D-1). 
Pośmiertnie został mianowany na stopień majora i odznaczony Krzyżem Srebrnym Orderu Virtuti Militari.

</doc>
<doc id="1939700" url="https://pl.wikipedia.org/wiki?curid=1939700" title="Karol Szemiot">
Karol Szemiot

Karol Szemiot (ur. 25 grudnia 1872 w Brześciu, zm. ?) – podpułkownik Armii Imperium Rosyjskiego i pułkownik piechoty Wojska Polskiego.
Życiorys.
W młodości kształcił się w korpusie kadetów i w aleksandrowskiej szkole wojskowej w Moskwie.
20 grudnia 1918 objął dowództwo 29 pułku piechoty Ziemi Kaliskiej, z którym wziął udział w wojnie z Ukraińcami. 
Formalnie przyjęty został do Wojska Polskiego 15 kwietnia 1919, z zatwierdzeniem posiadanego stopnia podpułkownika i mianowany dowódcą 29 pułku piechoty z dniem 7 grudnia 1918. Dowództwo pułku sprawował do 13 lipca 1919.
14 marca 1920 objął dowództwo 42 pułku piechoty. Na jego czele wziął udział w wyprawie kijowskiej. Od 27 czerwca do 24 lipca 1920 dowodził 54 pułkiem Strzelców Kresowych.
3 maja 1922 zweryfikowany został w stopniu pułkownika ze starszeństwem z dniem 1 czerwca 1919 i wysoką dziewiątą lokatą w korpusie oficerów piechoty. Dowodził 6 Dywizją Piechoty w garnizonie Kraków.
Z dniem 1 sierpnia 1923 wyznaczony został na stanowisko dowódcy 29 Dywizji Piechoty w garnizonie Grodno. W okresie od 15 listopada 1923 do 15 sierpnia 1924 był słuchaczem I Kursu Centrum Wyższych Studiów Wojskowych w Warszawie. 3 grudnia 1924 zwolniony został ze stanowiska dowódcy 29 DP i mianowany członkiem Oficerskiego Trybunału Orzekającego. Pełniąc służbę w 6 i 29 DP oraz OTO pozostawał oficerem nadetatowym 20 pułku piechoty, a od marca 1925 – 81 pułku piechoty. Z dniem 30 kwietnia 1927 przeniesiony został w stan spoczynku. Zamieszkał w Wołominie.

</doc>
<doc id="1939706" url="https://pl.wikipedia.org/wiki?curid=1939706" title="Józef Porzecki">
Józef Porzecki

Znane postaci noszące imię i nazwisko Józef Porzecki:
Zobacz też

</doc>
<doc id="1939707" url="https://pl.wikipedia.org/wiki?curid=1939707" title="Palomar 2">
Palomar 2

Palomar 2 – gromada kulista znajdująca się w odległości około 88 700 lat świetlnych od Ziemi w kierunku konstelacji Woźnicy. Została odkryta w 1955 roku przez Alberta Wilsona. Palomar 2 znajduje się 114 100 lat świetlnych od jądra Drogi Mlecznej.

</doc>
<doc id="1939708" url="https://pl.wikipedia.org/wiki?curid=1939708" title="Martin Krystof">
Martin Krystof



</doc>
<doc id="1939709" url="https://pl.wikipedia.org/wiki?curid=1939709" title="Whutcha Want?">
Whutcha Want?

Whutcha Want? – debiutancki singiel amerykańskiego rapera Nine'a, wydany 24 stycznia 1995 roku nakładem wytwórni Profile Records. Utwór znalazł się na albumie Nine Livez.
Lista utworów.
Opracowano na podstawie źródła

</doc>
<doc id="1939710" url="https://pl.wikipedia.org/wiki?curid=1939710" title="Mina kontaktowa wz. 08">
Mina kontaktowa wz. 08

Mina kontaktowa wz. 08 była opracowaną w Rosji morską kotwiczną miną galwaniczno-uderzeniową, używaną w swoich odmianach podczas I i II wojny światowej. Używana i produkowana była w okresie międzywojennym również w Polsce. W latach 30. mina została zmodernizowana w ZSRR, jako mina wz. 08/39. Przeznaczona do niszczenia okrętów nawodnych, jak i podwodnych o średniej i małej wyporności.
Rozwój i użycie w Rosji i ZSRR.
Konstrukcja miny wywodzi się z rosyjskiej miny wz. 1898 ("obrazca 1898 g."). W 1906 roku została ona ulepszona, między innymi przez zastosowanie nowej kotwicy, zyskując oznaczenie miny wz. 06. W 1908 roku zostały wprowadzone kolejne ulepszenia pod nowym oznaczeniem wzoru 08, a materiał wybuchowy w postaci piroksyliny zastąpiono trotylem. Konstruktorem był Piotr Kitkin. Mina ta zyskała następnie szerokie rozpowszechnienie. Rosyjskie miny wz. 08 miały początkowo średnicę 848 mm. Podczas I wojny światowej wprowadzono nieznacznie zmodyfikowaną minę wz. 08/15. Od 1939 roku produkowano w ZSRR miny zmodernizowanego wzoru 08/39. Miały one m.in. ochraniacze czopów mocowane zatrzaskami zamiast nakręcanych, co ułatwiało ich zdjęcie przed postawieniem.
Rozwój i użycie w Polsce.
W latach 20. polska Marynarka Wojenna zakupiła w Estonii porosyjskie wózki (kotwice) do min wz. 08 i zamówiła w kraju produkcję własnych min tego wzoru, o średnicy 850 mm. Ich dokumentację opracowały w 1924 roku Nadwiślańskie Zakłady Mechaniczne w Toruniu. W latach 1923-24 zamówiono 1100 min, przy czym pierwsze partie wyprodukowanych min były wadliwe (komory na materiał wybuchowy odrywały się wewnątrz korpusu) i wymagały poprawek. W 1928 roku opracowano większy rodzaj miny wz. 08, o średnicy 920 mm i cięższym o 5 kg materiale wybuchowym. Ogółem Marynarka dysponowała w 1934 roku 1100 kompletnymi minami wz. 08, a następnie jeszcze kupiono dalsze 1000 wózków z Estonii. W latach 1934–35 opracowano w Polsce zmodyfikowaną minę wz. 08M, o średnicy 945 mm, różniącą się głównie zastąpieniem cylindrycznej komory na materiał wybuchowy przez materiał wylewany bezpośrednio na dnie miny i nakryty spawaną przeponą. Masa materiału wybuchowego wzrosła z 110–115 kg do prawdopodobnie 165 kg (według innych publikacji 200 kg), a całej miny z 611 kg do ok. 640 kg. Wyprodukowano prawdopodobnie około 240 takich min – w 1939 roku Marynarka miała w Gdyni 1100 min obu wzorów i 40 min ćwiczebnych, a około 200 min wz. 08 było w składnicy w Modlinie. Polskie miny miały ochraniacze czopów nakręcane, zdejmowane przed postawieniem miny.
Podczas kampanii wrześniowej w 1939 roku postawiono jedynie 60 min wz. 08, przez trałowce typu "Jaskółka". 278 min zostało natomiast wyrzuconych przez stawiacz min „Gryf” po jego uszkodzeniu. Niemcy zdobyli na wybrzeżu m.in. 260 niezatopionych min.
Po zakończeniu II wojny światowej Polska kupowała w ZSRR do lat 50. miny wz. 08/39. W latach 1954-56 zakupiono ich 400. Zamierzano także podjąć ich produkcję w Polsce, lecz wykonano tylko partię próbną 10 sztuk w 1950 roku. Oznaczenie wz. 08/39 bywa mylnie przypisywane w literaturze do polskich min przedwojennych wz. 08M.
W połowie lat 80. polskie miny tego typu zmodernizowano przez zastosowanie nowych zapalników, zmieniając oznaczenie miny na OS (okrętowa średnia).
Konstrukcja.
Mina kontaktowa wz. 08/39 składała się z:

</doc>
<doc id="1939711" url="https://pl.wikipedia.org/wiki?curid=1939711" title="Marian Twardoń">
Marian Twardoń

Marian Twardoń (ur. 7 lutego 1957 w Świętochłowicach) – polski szachista i trener szachowy, mistrz FIDE od 1986 roku.
Kariera szachowa.
Sukcesy zawodnicze.
W połowie lat 70. XX wieku należał do ścisłej czołówki polskich juniorów, trzykrotnie zdobywając medale mistrzostw Polski w kategorii do 20 lat: dwa złote (Rzeszów 1975, Opole 1976) oraz brązowy (Bolesławiec 1977). Dwukrotnie (1975/76 i 1976/77) reprezentował Polskę na mistrzostwach Europy juniorów do 20 lat, rozgrywanych w Groningen. W 1977 r. zajął I m. w Międzynarodowym Turnieju Szachowym w Augustowie 1977r (z wynikiem 8/10), natomiast w 1982 zajął I m. w Międzynarodowym Turnieju Szachowym w Nałęczowie (open) (z wynikiem 8/11).
Trzykrotnie (1976, 1979, 1988) startował w finałach indywidualnych mistrzostw Polski, nie osiągając sukcesów. W czasie swojej kariery zdobył 5 medali drużynowych mistrzostw Polski, reprezentując kluby "Start" Katowice (1976 – brązowy), "Górnik 09" Mysłowice (1984 – brązowy, 1985 – srebrny, 1986 – srebrny) oraz "Górnik" Zabrze (1994 – brązowy). Był również dwukrotnym brązowym medalistą drużynowych mistrzostw Polski w szachach błyskawicznych (Bydgoszcz 1987, Legnica 1992).
Od 1997 r. nie występuje w turniejach klasyfikowanych przez Międzynarodową Federacje Szachową.
Sukcesy trenerskie.
Trener klasy pierwszej. Jako trener przyczynił się do sukcesów następujących zawodników: Dalia Blimke (złoto w Mistrzostwach Świata Juniorek do lat 12 w 1991 r.), Monika Bobrowska (obecnie Soćko) [srebro w Mistrzostwach Polski Kobiet w 1993 r., złoto w Mistrzostwach Polski Kobiet w 1995 r.], Joanna Worek (srebro w Mistrzostwach Europy do lat 12 w 1997 r., brąz w Mistrzostwach Świata do lat 16 w 2001 r.), Agnieszka Szczygieł (brąz w Mistrzostwach Polski do lat 18 w 1992 r., brąz w Mistrzostwach Polski do lat 20 w 1994 r.). Od września 2012 r. do grudnia 2013 r. był trenerem utalentowanej szachistki Marioli Woźniak. Intensywna praca szkoleniowa, przyniosła znakomite rezultaty sportowe: srebro w Mistrzostwach Polski do lat 16 (Szczyrk 2013); srebro w Mistrzostwach Europy do lat 16 (Budva 2013) oraz IV miejsce w Mistrzostwach Świata do lat 16 (Al-Ain 2013).
Pod jego opieką (w latach 1993-1995) juniorzy KS "Górnik" Zabrze wywalczyli awans z Ligi Wojewódzkiej do I Ligi i w 1995 r. w Drużynowych Mistrzostwach Polski Juniorów w Nadolu zdobyli brązowy medal (skład: Piotr Dobrowolski, Jacek Dubiel, Marcin Szajda, Łukasz Piotrowski, Zdzisława Wiliczkiewicz, Katarzyna Strzelczyk).
W latach 1993-2000 trener reprezentacji juniorów na mistrzostwa świata i Europy. Za szczególne osiągnięcia w pracy szkoleniowej w latach 1991-1995 został uhonorowany Nagrodami Prezesa Urzędu Kultury Fizycznej i Turystyki.
Obecnie współpracuje z Młodzieżową Akademią Szachową.

</doc>
<doc id="1939713" url="https://pl.wikipedia.org/wiki?curid=1939713" title="Codru-Stimold Kiszyniów">
Codru-Stimold Kiszyniów

Codru-Stimold Kiszyniów (mołd. Fotbal Club Codru-Stimold Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Chronologia nazw:
Drużyna piłkarska Stimold-MIF Kiszyniów została założona w mieście Kiszyniów w 1996 w wyniku fuzji klubu MIF Kiszyniów, występującego w Divizia A oraz klubu Stimold Kiszyniów, który akurat awansował z Divizia B. W sezonie 1996/1997 zajął 4. miejsce i w barażach zdobył awans do Divizia Naţională. Latem 1997 skrócił nazwę na Stimold Kiszyniów i debiutował w Divizia Naţională, w której zajął przedostatnie 13 miejsce i spadł z powrotem do Divizia A. Po sezonie 1998/99, w którym zespół pod nazwą Codru-Stimold Kiszyniów występował w Divizia A, firma "Stimold" opuściła klub i rozpoczęła sponsorować Dinamo Bendery. Bez finansowego wsparcia, Codru przed startem nowego sezonu wycofał się z rozgrywek i został rozwiązany.

</doc>
<doc id="1939715" url="https://pl.wikipedia.org/wiki?curid=1939715" title="Stimold Kiszyniów">
Stimold Kiszyniów



</doc>
<doc id="1939716" url="https://pl.wikipedia.org/wiki?curid=1939716" title="Stimold-MIF Kiszyniów">
Stimold-MIF Kiszyniów



</doc>
<doc id="1939718" url="https://pl.wikipedia.org/wiki?curid=1939718" title="MIF Kiszyniów">
MIF Kiszyniów



</doc>
<doc id="1939722" url="https://pl.wikipedia.org/wiki?curid=1939722" title="Stella Heiß">
Stella Heiß

Stella Heiß (ur. 15 stycznia 1993 w Kolonii) – niemiecka curlerka, mistrzyni świata i Europy. Córka bramkarza hokejowego i trenera Josepha Heißa.
Heiß zadebiutowała na arenie międzynarodowej od razu w konkurencji seniorek, wystąpiła w Mistrzostwach Europy 2008. Niemki uplasowały się tam na 4. miejscu w finale przegrywając z Dunkami (Angelina Jensen). W tym samym sezonie Heiß zajęła 6. lokatę w Mistrzostwach Świata 2009.
W sezonie 2009/2010 grała jako rezerwowa na ME. Wystąpiła na pierwszej pozycji w trzech meczach, na zawodach tych zdobyła swój pierwszy medal – zespół Schöpp dotarł do finału, gdzie pokonał Mirjam Ott ze Szwajcarii 7:5. Heiß była najmłodszą curlerką na Zimowych Igrzyskach Olimpijskich 2010. W Vancouver oficjalnie była otwierającą, grała jednak na przemian z Corinną Scholz. Niemki uplasowały się na 6. miejscu z bilansem 3-6.
Zwieńczeniem sezonu olimpijskiego były Mistrzostwa Świata 2010. Niemki z drugiego miejsca zakwalifikowały się do fazy Page play-off, gdzie pokonały Kanadyjki (Jennifer Jones) 6:3 i bezpośrednio awansowały do finału. W ostatnim spotkaniu pokonały 8:6 Szkotki (Eve Muirhead). Rok później Niemkom nie udało się obronić tytułu mistrzowskiego. Zespół Schöpp uplasował się na 8. pozycji MŚ 2011.
W Mistrzostwa Europy 2011 Niemki było blisko zakwalifikowana się do fazy Page play-off, w meczu barażowym przegrały jednak 5:6 na korzyść Rosjanek (Anna Sidorowa). Pod koniec sezonu w MŚ 2012 ekipa pod dowództwem Melanie Robillard (Andrea Schöpp była kontuzjowana) została sklasyfikowana na 7. miejscu. Niezbyt dobrze drużyna radziła sobie również w ME 2012. Niemki zajęły 7. miejsce, o które musiały rozegrać dodatkowy mecz z Czeszkami (Linda Klímová). Cztery miesiące później w rozgrywanych w Rydze Mistrzostwach Świata 2013 reprezentantki Niemiec uplasowały się na przedostatnim, 11. miejscu. Na ME 2013 zespół z Garmisch-Partenkirchen zajął 8. miejsce.
W 2014 zawodniczki z niższych pozycji odeszły z zespołu Andrei Schöpp, a rolę kapitana objęła Imogen Oona Lehmann. Podczas MŚ 2014 Niemki zostały sklasyfikowane ne 8. miejscu. Rok później Heiß wystąpiła z zespołem Danieli Driendl na MŚ 2015, gdzie Niemki zajęły 9. miejsce. W sezonie 2015/2016 Stella Heiß dołączyła do zespołu Driendl i wystąpiła w kilku turniejach World Curling Tour, nie brała jednak udziału w mistrzostwach kraju i nie reprezentowała Niemiec na MŚ 2016.

</doc>
<doc id="1939726" url="https://pl.wikipedia.org/wiki?curid=1939726" title="Palomar 8">
Palomar 8

Palomar 8 ("ESO 591-12") – gromada kulista znajdująca się w odległości około 41 700 lat świetlnych od Ziemi w kierunku konstelacji Strzelca. Została odkryta w 1952 roku przez George’a Abella. Palomar 8 znajduje się 17 900 lat świetlnych od jądra Drogi Mlecznej.

</doc>
<doc id="1939729" url="https://pl.wikipedia.org/wiki?curid=1939729" title="Stella Heiss">
Stella Heiss



</doc>
<doc id="1939730" url="https://pl.wikipedia.org/wiki?curid=1939730" title="MHM-93 Kiszyniów">
MHM-93 Kiszyniów

MHM-93 Kiszyniów (mołd. Fotbal Club MHM-93 Chişinău) - mołdawski klub piłkarski z siedzibą w Kiszyniowie, stolicy Mołdawii.
Historia.
Drużyna piłkarska MHM-93 Kiszyniów została założona w mieście Kiszyniów w 1993. W sezonie 1993/1994 debiutował w Divizia A, w której zajął 1. miejsce i zdobył awans do pierwszej ligi. W 1994 debiutował w Divizia Naţională, w której występował do 1997. W sezonie 1996/1997 zajął spadkowe 13. miejsce, ale przed startem nowego sezonu klub wycofał się z rozgrywek i został rozwiązany.

</doc>
<doc id="1939739" url="https://pl.wikipedia.org/wiki?curid=1939739" title="Ciuhur Ocnița">
Ciuhur Ocnița

Ciuhur Ocniţa (mołd. Fotbal Club Ciuhur Ocniţa) - mołdawski klub piłkarski z siedzibą w Ocniţa.
Historia.
Drużyna piłkarska Ciuhur Ocniţa została założona w mieście Ocniţa w 1995. W sezonie 1995/1996 debiutował w Divizia A, w której zajął 2. miejsce i zdobył awans do pierwszej ligi. W 1996 debiutował w Divizia Naţională, ale zajął spadkowe 14. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany.

</doc>
<doc id="1939740" url="https://pl.wikipedia.org/wiki?curid=1939740" title="Ciuhur Ocnita">
Ciuhur Ocnita



</doc>
<doc id="1939742" url="https://pl.wikipedia.org/wiki?curid=1939742" title="Andrea Rivera">
Andrea Rivera

Andrea Rivera (ur. 23 marca 1971 w Rzymie) – włoski aktor i piosenkarz, komik.
Wystąpił w roli głównej w filmie Andrei Costantiniego "Dentro la città" w 2004 oraz w filmie telewizyjnym "Il generale dalla Chiesa" Giorgio Capitaniego w 2007.
Prowadził w 2006 program telewizyjny "Iride Caffè" dla jednego z kanałów włoskiej platformy SkyTV. Znany we Włoszech ze swoich charakterystycznych scenek w programie "Parla con me" (pl. Mów do mnie) Sereny Dandini, w czasie których wciela się w postać mężczyzny rozmawiającego przez domofon - „il citofonista”. Występuje jako śpiewak uliczny na rzymskim Zatybrzu (busking), protestując przeciwko modom i zwyczajom współczesnych Włoch. W latach 2003-2008 podróżował po Półwyspie Apenińskim wraz z aktorką Lisą Lelli prezentując dwa przedstawienia teatralne: "Luoghi comuni" oraz "Prossime aperture".
Podczas koncertu zorganizowanego 1 maja 2007 w Rzymie, z okazji Święta Pracy, aktor miał sprowokować ostrą polemikę ze strony organu Stolicy Apostolskiej L’Osservatore Romano, swoim publicznym komentarzem dotyczącym papieża Benedykta XVI w kontekście stosunku Kościoła katolickiego do teorii ewolucji oraz odmówienia przez Wikariat rzymski legalnego pogrzebu Piergiorgiowi Welby, mężczyźnie który skorzystał z eutanazji. Przy okazji polemiki nastąpił podział włoskiej opinii społecznej. Watykański dziennik porównał wypowiedzi Rivery do ataku terrorystycznego. Z kolei wypowiedź watykańskich dziennikarzy była żywo komentowana w wielu środkach masowego przekazu na całym świecie.

</doc>
<doc id="1939744" url="https://pl.wikipedia.org/wiki?curid=1939744" title="Hérculez Gómez">
Hérculez Gómez

Hérculez Gómez Hurtado (ur. 6 kwietnia 1982 w Los Angeles) – amerykański piłkarz pochodzenia meksykańskiego występujący na pozycji napastnika.
Kariera klubowa.
Gómez jest potomkiem meksykańskich imigrantów. Urodził się w amerykańskim mieście Los Angeles, jednak wychowywał się w Las Vegas, a profesjonalną karierę klubową rozpoczynał w ojczyźnie swoich rodziców, w stołecznym zespole Cruz Azul. Nie potrafił się jednak przebić do pierwszego zespołu i występował w drugoligowych rezerwach drużyny o nazwie Cruz Azul Hidalgo. Później grał także w niższoligowych meksykańskich klubach – Águilas Blancas de Puebla oraz Alacranes de Durango. W 2002 roku był zawodnikiem amerykańskiego trzecioligowca San Diego Gauchos, dla którego strzelił siedemnaście bramek w siedemnastu spotkaniach, czym zwrócił na siebie uwagę silniejszych klubów.
Ostatecznie wiosną 2003 trafił do występującej w Major League Soccer ekipy Los Angeles Galaxy. W zespole tym nie występował jednak regularnie i był wypożyczany do Seattle Sounders i San Diego Sockers z niższych klas rozgrywkowych. Po powrocie do Galaxy zaczął częściej pojawiać się na ligowych boiskach ze względu na absencje powoływanego do reprezentacji Landona Donovana. W 2005 roku wywalczył ze swoją drużyną mistrzostwo kraju i U.S. Open Cup. Pod koniec swojego pobytu w klubie był często ustawiany na pozycji pomocnika.
W styczniu 2007 Gómez razem ze swoim kolegą klubowym Ugo Ihemelu został zawodnikiem Colorado Rapids – w zamian drużynę Galaxy zasilił bramkarz Joe Cannon. Tam spędził udane półtora roku, po czym odszedł do innego zespołu z Major League Soccer – Kansas City Wizards. Z żadnym z tych dwóch klubów nie odniósł większych sukcesów i w połowie rozgrywek 2009/2010 zasilił meksykańską ekipę Puebla FC. W meksykańskiej Primera División zadebiutował 17 stycznia 2010 w przegranym 0:1 spotkaniu z Tigres UANL, natomiast pierwszego gola zdobył 9 lutego tego samego roku w zremisowanej 1:1 konfrontacji z Atlante. Szybko został jednym z najważniejszych graczy zespołu, a dziesięć strzelonych bramek w piętnastu spotkaniach dało mu tytuł króla strzelców ligi meksykańskiej, wraz z Johanem Fano i Javierem Hernándezem. Dzięki temu został pierwszym w historii amerykańskim zawodnikiem, który został królem strzelców w jakiejkolwiek lidze zagranicznej.
Po sześciu miesiącach spędzonych w Puebli Gómez za sumę dwóch milionów euro przeszedł do czołowego meksykańskiego klubu CF Pachuca. Jego barwy reprezentował przez rok, zdobywając pięć goli w 29 spotkaniach ligowych, wziął także udział w Klubowych Mistrzostwach Świata 2010, zajmując tam z Pachucą piąte miejsce. Jesienne rozgrywki Apertura sezonu 2011/2012 spędził w drużynie Tecos UAG z siedzibą w mieście Guadalajara, a prezentowana tam wysoka forma zaowocowała transferem do zespołu wicemistrza Meksyku – Club Santos Laguna. Następnie grał w: Tigres UANL, Puebli i Toronto FC. W 2016 trafił do Seattle Sounders FC.
Kariera reprezentacyjna.
Posiadający podwójne obywatelstwo Gómez zdecydował się na występy w reprezentacji Stanów Zjednoczonych. W 2007 roku został powołany przez selekcjonera Boba Bradleya na turniej Copa América i właśnie w tych rozgrywkach zadebiutował w seniorskiej kadrze narodowej – 28 czerwca 2007 w przegranym 1:4 spotkaniu z Argentyną w fazie grupowej. Ostatecznie Amerykanie nie wyszli z grupy, natomiast Gómez wystąpił ogółem w dwóch meczach swojej drużyny.
Pierwszego gola w seniorskiej reprezentacji Gómez strzelił 25 maja 2010 w przegranym 2:4 meczu towarzyskim z Czechami. W tym samym roku znalazł się w ogłoszonej przez trenera Bradleya kadrze na Mistrzostwa Świata w RPA. Tam zawodnik Puebli wystąpił w trzech spotkaniach, nie strzelając bramki, natomiast jego drużyna odpadła w 1/8 finału.

</doc>
<doc id="1939745" url="https://pl.wikipedia.org/wiki?curid=1939745" title="Xixianykus">
Xixianykus

Xixianykus – rodzaj teropoda z rodziny alwarezaurów (Alvarezsauridae) żyjącego w późnej kredzie na obecnych terenach Azji. Został opisany w 2010 roku przez Xu Xinga i współpracowników w oparciu o niekompletny szkielet pozaczaszkowy obejmujący pięć tylnych kręgów tułowiowych, kompletne synsakrum, dwa przednie kręgi ogonowe, kilka żeber oraz gastraliów, obie kości biodrowe prawa kość łonowa i kulszowa oraz większa część prawej kończyny tylnej (XMDFEC V0011).
Skamieniałości te odkryto w górnokredowych osadach formacji Majiacun w powiecie Xixia w chińskiej prowincji Henan. Wiek pokładów, z których pochodzą szczątki, na podstawie skamieniałości roślin i bezkręgowców datowany jest na koniak lub santon. Kręgi krzyżowe holotypu są ze sobą połączone, tworząc synsakrum, na wpół skostniałe ze sobą oraz z piszczelą są kości skokowa i piętowa, a dystalne kości stępu z kośćmi śródstopia, tworząc "tarsometatarsus". Cechy te sugerują, że w chwili śmierci holotyp był bliski dorosłości, jednak szwy obecne na większości dobrze zachowanych dowodzą, że zginął przed osiągnięciem maksymalnych rozmiarów. Kość udowa mierzy 70,1 mm długości, co sugeruje, że "Xixianykus" był jednym z najmniejszych nieptasich dinozaurów. Proporcje kończyn tylnych oraz kilka innych cech osteologicznych sugerują, że był on przystosowany do szybkiego biegania. Według analizy filogenetycznej przeprowadzonej przez Xu i współpracowników "Xixianykus" to zaawansowany przedstawiciel Alvarezsauridae, należący do grupy Parvicursorinae. Prawdopodobnie był bliżej spokrewniony z formami azjatyckimi niż północnoamerykańskimi. Niektóre plezjomorfie wskazują, że był bazalny w stosunku do innych przedstawicieli Parvicursorinae, stanowiąc takson siostrzany kladu obejmującego parwikursora, mononyka, szuwuję oraz „alwarezaura z Tugriken Shireh”.
Nazwa "Xixianykus" pochodzi od powiatu Xixia, w którym odnaleziono holotyp, oraz greckiego słowa "onyx" („pazur”), zaś nazwa gatunkowa gatunku typowego, "zhangi", honoruje chińskiego paleontologa Zhanga Wentanga.

</doc>
<doc id="1939746" url="https://pl.wikipedia.org/wiki?curid=1939746" title="Żywica jonowymienna">
Żywica jonowymienna



</doc>
<doc id="1939750" url="https://pl.wikipedia.org/wiki?curid=1939750" title="Spumante Cricova">
Spumante Cricova

Spumante Cricova (mołd. Fotbal Club Spumante Cricova) - mołdawski klub piłkarski z siedzibą w Cricova.
Historia.
Drużyna piłkarska Spumante Cricova została założona w mieście Cricova w 1994. W sezonie 1994/1995 debiutował w Divizia A, w której zajął 3. miejsce i zdobył awans do pierwszej ligi. W 1995 debiutował w Divizia Naţională. W następnym sezonie 1996/97 zajął przedostatnie 15. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany.

</doc>
<doc id="1939751" url="https://pl.wikipedia.org/wiki?curid=1939751" title="Herculez Gómez">
Herculez Gómez



</doc>
<doc id="1939752" url="https://pl.wikipedia.org/wiki?curid=1939752" title="Xixianykus zhangi">
Xixianykus zhangi



</doc>
<doc id="1939753" url="https://pl.wikipedia.org/wiki?curid=1939753" title="Hércules Gómez">
Hércules Gómez



</doc>
<doc id="1939754" url="https://pl.wikipedia.org/wiki?curid=1939754" title="Oliver Fix">
Oliver Fix

Oliver Fix (ur. 21 czerwca 1973 w Augsburgu) – niemiecki kajakarz górski, złoty medalista olimpijski z Atlanty.
Igrzyska w 1996 były jego jedyną olimpiadą. Triumfował w kajakowym slalomie. W 1995 zdobył dwa medale mistrzostw świata, oba złote - w rywalizacji indywidualnej i drużynowej. Jego żona, Kostarykanka Gilda Montenegro, także była olimpijką.

</doc>
<doc id="1939756" url="https://pl.wikipedia.org/wiki?curid=1939756" title="Hércules Gómez Hurtado">
Hércules Gómez Hurtado



</doc>
<doc id="1939757" url="https://pl.wikipedia.org/wiki?curid=1939757" title="Herculez Gomez Hurtado">
Herculez Gomez Hurtado



</doc>
<doc id="1939759" url="https://pl.wikipedia.org/wiki?curid=1939759" title="Doña Marina">
Doña Marina



</doc>
<doc id="1939760" url="https://pl.wikipedia.org/wiki?curid=1939760" title="Almadén">
Almadén

Almadén – miasto w Hiszpanii położone w Nowej Kastylii, we wspólnocie autonomicznej Kastylia-La Mancha, w prowincji Ciudad Real.
Miasto to znajduje się u podnóży gór Sierra Morena. Almadén znane jest z wydobycia rud rtęci, posiada też hutę tego surowca. W 2012 roku kopalnie rtęci w Almadén wpisano na listę światowego dziedzictwa UNESCO.

</doc>
<doc id="1939762" url="https://pl.wikipedia.org/wiki?curid=1939762" title="Jan Kacprzak">
Jan Kacprzak



</doc>
<doc id="1939763" url="https://pl.wikipedia.org/wiki?curid=1939763" title="De Havilland Albatross">
De Havilland Albatross

De Havilland DH.91 Albatross – brytyjski samolot pasażerski i pocztowy z końca lat 30. XX wieku, wybudowany w siedmiu egzemplarzach. Dwa były podczas drugiej wojny światowej użytkowane przez Royal Air Force.
Historia.
Projekt DH.91 powstał w wytwórni lotniczej de Havilland na zamówienie brytyjskiego Ministerstwa Lotnictwa nr 36/35 na dwa egzemplarze transatlantyckiego samolotu do przewozu poczty. Prototyp odbył pierwszy lot 20 maja 1937 roku na lotnisku fabrycznym w Hatfield. W konstrukcji użyto nowych silników de Havilland Gipsy Twelve i zastosowano czystą linię aerodynamiczną płatowca. Przeprowadzone badania w locie wykazały konieczność modyfikacji i wzmocnienia części ogonowej, po czym dwa egzemplarze dostarczono liniom lotniczym Imperial Airways dla prowadzenia doświadczeń w długodystansowych lotach pocztowych.
W latach 1938–1939 wybudowano jeszcze pięć egzemplarzy wersji pasażerskiej, różniących się innym oszkleniem kabiny, przystosowanej do przewozu do 22 osób. Po wybuchu wojny obsługiwały one w barwach British Overseas Airways Corporation połączenia z Bristolu (lotnisko Whitchurch) do Lizbony i Shannon. Dwa z nich uległy wypadkom w ostatnich miesiącach 1940 roku, trzeci rozbił się w Shannon w lipcu 1943 roku. Pozostałe dwa zostały wycofane z użycia pod koniec 1944 roku w związku z brakiem części zamiennych.
Dwa egzemplarze pocztowe zostały we wrześniu 1940 roku przejęte przez Royal Air Force i włączone do 271. Eskadry, obsługującej transport pomiędzy Wielką Brytanią a Islandią. Obydwa uległy zniszczeniu podczas lądowania na lotnisku w Reykjavíku w sierpniu 1941 i kwietniu 1942 roku.
Opis konstrukcji.
De Havilland DH.91 Albatross był czterosilnikowym wolnonośnym dolnopłatem konstrukcji drewnianej. Podwozie samolotu było klasyczne, trójpodporowe z kółkiem ogonowym, chowane w locie. Napęd stanowiły cztery silniki rzędowe de Havilland Gipsy Twelve, dwunastocylindrowe w układzie odwróconego V, o mocy 525 hp (391 kW) każdy. Załogę stanowiły cztery osoby, kabina w wersji pasażerskiej mogła pomieścić 22 pasażerów.
Koncepcja drewnianego samolotu o czystych liniach aerodynamicznych posłużyła projektantom wytwórni do opracowania konstrukcji wielozadaniowego samolotu wojskowego de Havilland Mosquito.

</doc>
<doc id="1939765" url="https://pl.wikipedia.org/wiki?curid=1939765" title="Stefan Jaworski">
Stefan Jaworski



</doc>
<doc id="1939769" url="https://pl.wikipedia.org/wiki?curid=1939769" title="Arp-Madore 4">
Arp-Madore 4

Arp-Madore 4 (AM 4) – gromada kulista znajdująca się w kierunku konstelacji Hydry w odległości 105 tys. lat świetlnych od Ziemi. Została odkryta przez amerykańskich astronomów Haltona Arpa i Barry'ego Madorego w 1982 roku jako jedna z czterech gromad, którą odkryli wspólnie. Arp-Madore 4 znajduje się w odległości 90,6 tys. lat świetlnych od jądra Drogi Mlecznej.
Gromada AM 4 jest gromadą o niskiej metaliczności przy masie całkowitej do 1000 mas Słońca. Jest to najsłabsza i najmniej masywna gromada spośród tych, które znamy w halo naszej Galaktyki.

</doc>
<doc id="1939770" url="https://pl.wikipedia.org/wiki?curid=1939770" title="Benoît Peschier">
Benoît Peschier

Benoît Peschier (ur. 21 maja 1980 w Guilherand-Granges) – francuski kajakarz górski. Złoty medalista olimpijski z Aten.
Igrzyska w 2004 były jego jedyną olimpiadą. Triumfował w kajakowym slalomie. W 1995 zdobył dwa medale mistrzostw świata w rywalizacji drużynowej, złoto w 2005 i brąz w 2002. Jego ojciec Claude także był utytułowanym kajakarzem, mistrzem świata.

</doc>
<doc id="1939771" url="https://pl.wikipedia.org/wiki?curid=1939771" title="Benoit Peschier">
Benoit Peschier



</doc>
<doc id="1939772" url="https://pl.wikipedia.org/wiki?curid=1939772" title="Darren Kenny">
Darren Kenny

Darren Kenny OBE (ur. 17 marca 1970) - brytyjski niepełnosprawny kolarz. Sześciokrotny mistrz paraolimpijski w kolarstwie torowym (5 razy) i szosowym (1 raz). Dziewięciokrotny mistrz świata.

</doc>
<doc id="1939774" url="https://pl.wikipedia.org/wiki?curid=1939774" title="Jaskinia Martwych Nietoperzy">
Jaskinia Martwych Nietoperzy

Jaskinia Martwych Nietoperzy (słow. "Jaskyňa mŕtvych netopierov") – jaskinia w grupie górskiej Niżnych Tatr na Słowacji, jedna z największych w tym kraju.
Położenie.
Jaskinia znajduje się w centralnej części grzbietu Niżnych Tatr, w południowych zboczach masywu Ďumbiera. Wejście leży na wysokości 1520 m n.p.m., ok. 800 m na zachód od schroniska im. gen. M.R. Štefánika pod Dumbierem i 1300 m na południe od szczytu Ďumbiera.
Charakterystyka.
System jaskiniowy rozwinął się w wapieniach tzw. Wysokogórskiego Krasu Dziumbierskiego (słow. "Ďumbiersky vysokohorský kras"). Jaskinia rozwinięta jest w 14 kondygnacjach o pionowej rozpiętości 324 m. Łączna długość korytarzy w 2015 r. wynosiła blisko 21 000 m, a na dzień 1 marca 2016 r. - 21 042 m. Największa komora, zwana "Bystrický dóm" (Bystrzycka Katedra) znajduje się na 7 kondygnacji, na głębokości 180 m i jest drugą co do wielkości komorą jaskiniową na Słowacji. Jej powierzchnia dorównuje powierzchni boiska piłkarskiego, a objętość wynosi ok. 52 500 m³. Średnia temperatura powietrza w jaskini wynosi ok. +3,5 °C, jednak w niektórych zalodzonych komorach i chodnikach średnia temperatura roczna sięga zaledwie +1 °C. Na skutek otwartości systemu jaskiniowego przewiew w jaskini osiąga lokalnie prędkość 5 m/s.
Nazwa.
Nazwa jaskini pochodzi od znalezionych w niej licznych (setki tysięcy sztuk) kości nietoperzy, których wiek szacuje się na ok. 6 tys. lat. W przywejściowych fragmentach jaskini znaleziono również kości kun, niedźwiedzi, a nawet kozy.
Ochrona przyrody.
Jaskinia leży na terenie Parku Narodowego Niżne Tatry. Od 2001 r. jest dodatkowo chroniona jako narodowy pomnik przyrody (słow. "Národná prírodná pamiatka").
Turystyka.
Od 1996 r. jaskinia jest udostępniona do zwiedzania w niewielkich grupach, nie przekraczających 10 osób. Jaskinia posiada jedynie skąpe oświetlenie elektryczne i absolutnie niezbędne ułatwienia techniczne. Każdy zwiedzający otrzymuje kask i pas z krótką lonżą, przy pomocy której należy się asekurować z rozpiętych w chodnikach stalowych lin. Zwiedzanie trasą podstawową trwa ok. 1,5 godz., ale na życzenie możliwe jest przygotowanie dla bardziej zaawansowanych programu 4–5 godzinnego z elementami wspinaczki, zjazdami na linie itp. Średnio rocznie jaskinię odwiedza ok. 3 tys. turystów.

</doc>
<doc id="1939775" url="https://pl.wikipedia.org/wiki?curid=1939775" title="Chrystus w grobie">
Chrystus w grobie

Chrystus w grobie ("Ciało martwego Chrystusa w grobie") – obraz olejny Hansa Holbeina młodszego, namalowany na desce w latach 1521–1522. Ukazuje ciało martwego Chrystusa, złożone do grobu i noszące już cechy rozkładu. Dzieło przechowywane jest w Muzeum Sztuki w Bazylei.
Opis.
Dzieło Holbeina przedstawia martwe ciało Chrystusa złożone w grobie po ukrzyżowaniu. O tym, że jest to Jezus, świadczą charakterystyczne rany na ciele – przekłute gwoździami dłonie i stopy oraz rana w boku, brakuje natomiast śladów po koronie cierniowej. Poza tym ciało nie posiada żadnych atrybutów boskości, wygląda jak zwłoki zwykłego człowieka, zamęczonego na śmierć. Na obrazie widać prawą połowę ciała martwego Jezusa, ciało jest nagie, przykrywa je jedynie biały materiał, pod którym zarysowane są genitalia. Zwłoki noszą już pierwsze ślady rozkładu – twarz, ręka i stopy nabrały sinozielonego zabarwienia, usta zmarłego są blade (według niektórych przekazów Holbein miał przy malowaniu Chrystusa wzorować się na ciele topielca, którego wyłowiono z Renu). Ciało Chrystusa jest niezwykle wychudzone, jego oczy i usta pozostają otwarte (jakby sugerowały, że pomimo śmierci, Jezus nadal patrzy i przemawia). Dłoń Jezusa znajduje się w miejscu oddzielającym prawą stronę obrazu od lewej, wszystkie palce są podkurczone, jedynie palec środkowy jest wyprostowany. Obraz Holbeina akcentuje nie boską, a ludzką naturę Chrystusa – przedstawia go w momencie, w którym zetknął się on z przeznaczoną każdemu człowiekowi śmiercią.
Obraz ma nietypowy, horyzontalny układ. Jego kształt sugeruje, że być może miał służyć jako ozdoba predelli. Jest to jednak wątpliwe ze względu na perspektywę, sprawiającą, że odbiorca powinien zapoznawać się z tym obrazem pod kątem. Obraz mógł być też samodzielnym dziełem lub być przeznaczony do umieszczenia w niszy grobowca.
Inspiracją do obrazu była zapewne twórczość Matthiasa Grünewalda i jego "Ołtarz z Isenheim" (1512–1515, Muzeum Unterlinden, Kolmar), a zwłaszcza predella do ołtarza, na której ukazane zostało złożenie Chrystusa do grobu. Ojciec Holbeina, Hans Holbein starszy, pracował do swojej śmierci w tym samym klasztorze, dla którego Grünewald namalował "Ołtarz z Isenheim". Holbein młodszy mógł widzieć "Ołtarz" ze względu na niewielką odległość dzielącą Isenheim i Bazyleę, w której działał. Jednak Holbein młodszy, w przeciwieństwie do Grünewalda, w swoim obrazie przedstawiającym martwego Chrystusa, nie epatuje okrucieństwem i nie podkreśla jego ran.
Nawiązania.
Obraz "Chrystus w grobie" zrobił ogromne wrażenie na Fiodorze Dostojewskim podczas jego pobytu w Bazylei latem 1867 roku. Żona pisarza opisała to następująco: 
Wstrząs wywołany widokiem obrazu był tak silny, że Anna Dostojewska musiała odciągnąć od niego męża, aby nie dostał on ataku epilepsji. Doświadczenie to znalazło odbicie w powieści Dostojewskiego "Idiota" – główny bohater powieści, książę Myszkin, ogląda reprodukcję obrazu Holbeina w mieszkaniu swojego rywala Rogożyna. Stwierdza wtedy, że widok Chrystusa poddanego brutalnej fizjologii śmierci może doprowadzić niejednego chrześcijanina do utraty wiary.

</doc>
<doc id="1939780" url="https://pl.wikipedia.org/wiki?curid=1939780" title="Eddie Gaven">
Eddie Gaven

Eddie Gaven (ur. 25 października 1986 w Hamiltonie) – amerykański piłkarz występujący na pozycji pomocnika w drużynie Columbus Crew.
Kariera piłkarska.
Klubowa.
Eddie Gaven od 2003 roku występował w pierwszej drużynie Red Bull New York. Debiutował dokładnie 14 czerwca 2003 roku, w meczu przeciwko Chicago Fire. W sumie w Major League Soccer rozegrał 75 meczów w barwach Red Bulla i strzelił 16 bramek. W 2006 roku trafił do zespołu Columbus Crew. Jest podstawowym piłkarzem tego klubu.
Reprezentacyjna.
Eddie Gaven zadebiutował w reprezentacji Stanów Zjednoczonych 12 lipca 2004 roku, w meczu przeciwko Polsce. Na boisku pojawił się w 83. minucie, zmieniając Kerry’ego Zavagnina. W 2007 roku został powołany na Copa América 2007.

</doc>
<doc id="1939782" url="https://pl.wikipedia.org/wiki?curid=1939782" title="Moldova-03 Ungheni">
Moldova-03 Ungheni

Moldova-03 Ungheni (mołd. Club Sportiv Moldova-03 Ungheni) - mołdawski klub piłkarski z siedzibą w Ungheni.
Historia.
Chronologia nazw:
Drużyna piłkarska Locomotiva Ungheni została założona w mieście Ungheni w 1954. Do uzyskania niepodległości Mołdawii występował w rozgrywkach lokalnych. W 1995/96 pod nazwą Attila Ungheni startował w Divizia A, w której zajął 3. miejsce i w barażach zdobył awans do pierwszej ligi. W 1996 debiutował w Divizia Naţională, ale zajął ostatnie 16. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany.
Dopiero w 2003 klub został reaktywowany jako Moldova-03 Ungheni. W sezonie 2005/06 ponownie startował w Divizia A. W 2007 zmienił nazwę na FCM Ungheni, a w 2008 na Olimp Ungheni. Latem 2011 powrócił do nazwy Moldova-03 Ungheni.

</doc>
<doc id="1939783" url="https://pl.wikipedia.org/wiki?curid=1939783" title="Locomotiva Ungheni">
Locomotiva Ungheni



</doc>
<doc id="1939784" url="https://pl.wikipedia.org/wiki?curid=1939784" title="Attila Ungheni">
Attila Ungheni



</doc>
<doc id="1939786" url="https://pl.wikipedia.org/wiki?curid=1939786" title="FCM Ungheni">
FCM Ungheni



</doc>
<doc id="1939789" url="https://pl.wikipedia.org/wiki?curid=1939789" title="Almásfüzitő">
Almásfüzitő

Almásfüzitő – miejscowość i gmina na Węgrzech. Powierzchnia gminy wynosi 8,19 km², a liczba mieszkańców 2250 (styczeń 2011).
Położenie.
Miejscowość ta leży w komitacie Komárom-Esztergom, nad Dunajem. Mieści się w niej huta aluminium, a także rafineria ropy naftowej, zbombardowana podczas II wojny światowej.

</doc>
<doc id="1939790" url="https://pl.wikipedia.org/wiki?curid=1939790" title="Urszula Kalina-Prasznic">
Urszula Kalina-Prasznic

Urszula Kalina-Prasznic (ur. 20 września 1947 w Świebodzicach) – polska prawniczka, ekonomistka specjalizująca się w polityce gospodarczej, sektorze publicznym w gospodarce i ubezpieczeniach społecznych; nauczycielka akademicka związana z Uniwersytetem Wrocławskim.
Życiorys.
Urodziła się w 1947 roku w Świebodzicach. Następnie przeprowadziła się z rodzicami do Kalisza, gdzie ukończyła szkołę podstawową i średnią. Po uzyskaniu świadectwa dojrzałości w 1966 roku rozpoczęła studia prawnicze na Uniwersytecie Wrocławskim, które ukończyła w 1970 roku z wyróżnieniem. Została następnie zatrudniona w Instytucie Nauk Ekonomicznych UWr. W 1976 roku obroniła pracę doktorską pt.: "Zagadnienia społeczno-ekonomiczne i prawne absencji w pracy", napisaną pod kierunkiem prof. Jana Jończyka z Zakładu Prawa Pracy Wydziału Prawa, Administracji i Ekonomii. Stopień doktora habilitowanego uzyskała w 1991 roku na podstawie rozprawy: "Finansowanie ubezpieczenia pracowniczego". Trzy lata później otrzymała tytuł profesora nadzwyczajnego. 22 listopada 2013 roku otrzymała tytuł profesora nauk prawnych
W latach 1978–1981, 1999–2005 i od 2008 roku pełni funkcję zastępcy dyrektora Instytutu Nauk Ekonomicznych Uniwersytetu Wrocławskiego. W 2005 roku została powołana na funkcję prorektora ds. ogólnych Uniwersytetu Wrocławskiego, pełniąc ją do 2008 roku. Została odznaczona Złotym Krzyżem Zasługi.
Od 2017 roku pełni funkcję Rektora w Wyższej Szkole Prawa we Wrocławiu.

</doc>
<doc id="1939792" url="https://pl.wikipedia.org/wiki?curid=1939792" title="Igrzyska Panamerykańskie">
Igrzyska Panamerykańskie



</doc>
<doc id="1939799" url="https://pl.wikipedia.org/wiki?curid=1939799" title="Kultura almerska">
Kultura almerska

Kultura almerska – kultura neolityczna i eolityczna wschodniego wybrzeża Hiszpanii. Jej nazwa pochodzi od andaluzyjskiego miasta Almería (Hiszpania).
W kulturze almerskiej rozwijały się rolnictwo, hodowla i myślistwo. Posługiwano się narzędziami kamiennymi oraz drobnymi narzędziami miedzianymi. 
Przy pochówku tworzono groby jamowe.

</doc>
<doc id="1939802" url="https://pl.wikipedia.org/wiki?curid=1939802" title="Stanisław Piotrowicz (duchowny)">
Stanisław Piotrowicz (duchowny)

Stanisław Piotrowicz (ur. w Wilnie, zm. w 1894 w Ryglicach) – polski ksiądz katolicki, zesłaniec. 
Jako kapłan kościoła św. Rafała w Wilnie nie zaakceptował polityki rusyfikacji Kościoła katolickiego na Litwie prowadzonej m.in. przez administratora diecezji wileńskiej Piotra Żylińskiego, a zwłaszcza wprowadzenia języka rosyjskiego do liturgii i sakramentów. Ksiądz Piotrowicz podczas mszy w 1870 spalił dostarczone mu teksty rosyjskie i wygłosił kazanie w obronie Kościoła, za co został skazany na zesłanie do archangielskiej guberni, gdzie przebywał ponad dwadzieścia lat. Po powrocie z zesłania wyjechał do Małopolski i mieszkał tam do śmierci. 

</doc>
<doc id="1939803" url="https://pl.wikipedia.org/wiki?curid=1939803" title="Inpuls Siemianowice Śląskie">
Inpuls Siemianowice Śląskie



</doc>
<doc id="1939808" url="https://pl.wikipedia.org/wiki?curid=1939808" title="Skaner radiowy">
Skaner radiowy

Skaner radiowy – szerokopasmowy odbiornik radiowy, służący do odbioru transmisji analogowych lub cyfrowych. W zależności od modelu skanera, przedział odbioru może wynosić od 1 kHz do 1300 MHz. Skanowanie polega na bardzo szybkim automatycznym przeskakiwaniu poprzez uprzednio zaprogramowane częstotliwości lub szybkim krokowym skanowaniu w wybranym przedziale częstotliwości. Skanery umożliwiają między innymi nasłuch CB radia, pasm krótkofalarskich, częstotliwości lotniczych, a także wielu innych środków komunikacji, stąd skanery są dosyć rozpowszechnione wśród osób uprawiających spotting oraz wśród radioamatorów.
Oprócz analogowych transmisji głosowych, możliwy jest też odbiór transmisji cyfrowych, na przykład systemu ACARS. Aby korzystać z tego systemu wymagane jest oprogramowanie komputerowe, które umożliwia przetworzenie sygnału audio w informacje tekstowe, które można odczytywać na komputerze. Droższe modele skanerów posiadają wbudowaną możliwość dekodowania zaawansowanych systemów trunkingowych, jak na przykład EDACS.
Wygląd skanerów przypomina radiostacje przenośne lub bazowe, jednak pozbawione są możliwości nadawania sygnału radiowego.

</doc>
<doc id="1939809" url="https://pl.wikipedia.org/wiki?curid=1939809" title="Sportul Kiszyniów">
Sportul Kiszyniów



</doc>
<doc id="1939811" url="https://pl.wikipedia.org/wiki?curid=1939811" title="Irlandzcy posłowie do Parlamentu Europejskiego 1999–2004">
Irlandzcy posłowie do Parlamentu Europejskiego 1999–2004

Irlandzcy posłowie V kadencji do Parlamentu Europejskiego zostali wybrani w wyborach przeprowadzonych 11 czerwca 1999.

</doc>
<doc id="1939812" url="https://pl.wikipedia.org/wiki?curid=1939812" title="The Sex Monster">
The Sex Monster

The Sex Monster − amerykański film komediowy z 1999 roku, napisany i wyreżyserowany przez Mike’a Bindera.
Opis fabuły.
Neurotyczny biznesmen, starając się wzbogacić pożycie seksualne swoje i partnerki, angażuje swe małżeństwo w triolistyczną relacje z inną kobietą. Wkrótce żona bohatera zostawia go dla spontanicznie poznanej kochanki.
Festiwale.
Film zaprezentowano podczas następujących festiwali filmowych:

</doc>
<doc id="1939813" url="https://pl.wikipedia.org/wiki?curid=1939813" title="ULIM Chișinău">
ULIM Chișinău

ULIM Chișinău (mołd. Fotbal Club ULIM Chişinău) - mołdawski klub piłkarski z siedzibą w Kiszyniowie, występujący w latach 1992-1996 w Divizia Naţională.
Historia.
Chronologia nazw:
Drużyna piłkarska Codru Călăraşi została założona w mieście Călăraşi w 1992. W 1992 debiutował w Divizia A, w której zajął 2. miejsce i zdobył awans do pierwszej ligi. Latem 1992 debiutował w Wyższej Lidze Mołdawii. W 1993 powrócił do Dinamo Kiszyniów, a w 1994 przyjął obecną nazwę. W sezonie 1996/97 zajął spadkowe 10. miejsce, przegrał w barażach o utrzymanie się w lidze z Stimold-MIF Kiszyniów i został zdegradowany do Divizia A. W sezonie 1997/98 pozyskał sponsora - firmę ULIM i z nazwą ULIM-Codru Călăraşi kontynuował występy w drugiej lidze. W 1998 klub przeniósł siedzibę do Kiszyniowa i zmienił nazwę na ULIM-Tebas Kiszyniów. W 2000 nazwa została skrócona do ULIM Kiszyniów. W sezonie 2001/02 zajął ostatnie 16 miejsce, ale przed startem nowego sezonu klub wycofał się z rozgrywek i został rozwiązany.

</doc>
<doc id="1939814" url="https://pl.wikipedia.org/wiki?curid=1939814" title="Codru Călăraşi">
Codru Călăraşi



</doc>
<doc id="1939815" url="https://pl.wikipedia.org/wiki?curid=1939815" title="ULIM-Codru Călăraşi">
ULIM-Codru Călăraşi



</doc>
<doc id="1939816" url="https://pl.wikipedia.org/wiki?curid=1939816" title="ULIM-Tebas Kiszyniów">
ULIM-Tebas Kiszyniów



</doc>
<doc id="1939818" url="https://pl.wikipedia.org/wiki?curid=1939818" title="Codru Calarasi">
Codru Calarasi



</doc>
<doc id="1939819" url="https://pl.wikipedia.org/wiki?curid=1939819" title="Annapol">
Annapol



</doc>
<doc id="1939820" url="https://pl.wikipedia.org/wiki?curid=1939820" title="Polonia w Turcji">
Polonia w Turcji

Polonia w Turcji – społeczność polska osiadła w Turcji na przestrzeni XIX wieku.
Przed upadkiem Rzeczypospolitej Polacy w Turcji nie przebywali na stałe, wyjątkiem byli jeńcy oraz ludność wzięta w jasyr. Imperium Osmańskie nie uznało rozbiorów, stając się tym samym azylem dla licznych polskich emigrantów politycznych, którzy otrzymali na jej terytorium dużą swobodę działania. Wtedy powstały polskie wsie, Adampol, Annapol i Derbina, oraz podjęto próbę organizacji jednostek wojskowych. Najważniejszą polską wieś, Adampol, założył pisarz i działacz niepodległościowy Michał Czajkowski (Sadık Paşa).
Wielu polskich oficerów służyło w armii osmańskiej, znaczna część przyjęła tureckie imiona i przeszła na islam, m.in. Oficerami służącymi w Turcji w okresie zaborów byli m.in.: Władysław Zamoyski, Konstanty Borzęcki (Celâleddin Paşa), Antoni Aleksander Iliński (İskender Paşa), Władysław Kościelski (Sefer Paşa), Ludwik Bystrzonowski (Arslan Paşa), Seweryn Bieliński (Nihad Paşa) oraz najbardziej znany z nich Józef Bem (Yusuf Paşa).
Polacy działali też w administracji i dyplomacji osmańskiej oraz w polskich strukturach paradyplomatycznych w Turcji, m.in. Michał Czajkowski, Ludwika Śniadecka, Władysław Zamoyski tworzący Agencję Misji Polskiej na Wschodzie, Władysław Czajkowski (Muzaffer Paşa) będący gubernatorem Libanu, Leon Ostroróg – radcą ministra sprawiedliwości, Ahmet Rüstem Bilinski – ambasador w Waszyngtonie.
W związku z amnestią ogłoszoną w Imperium Rosyjskim, po 1878 rozpoczęła się emigracja Polaków z terytorium Turcji.
Obecnie turecka Polonia jest skupiona przede wszystkim w Stambule i Adampolu; liczy ok. 500 osób.

</doc>
<doc id="1939821" url="https://pl.wikipedia.org/wiki?curid=1939821" title="Paweł Jarodzki">
Paweł Jarodzki

Paweł Jarodzki (ur. 1 maja 1958 we Wrocławiu, zm. 22 listopada 2021) – polski malarz i rysownik, autor podręczników i komiksów dla dzieci; dr hab., prof. na Wydziale Malarstwa.
Katedra Malarstwa Architektonicznego i Multimediów we Wrocławiu.
Wykształcenie.
Studiował na Wydziale Malarstwa, Rzeźby i Grafiki w Państwowej Wyższej Szkole Sztuk Plastycznych we Wrocławiu (1979-84). Pracę dyplomową ukończył w 1984 roku w pracowni malarstwa doc. Konrada Jarodzkiego i doc. Leszka Kaćmy.
Działalność artystyczna.
Na początku lat 1980. wraz z przyjaciółmi z pracowni doc. Konrada Jarodzkiego i doc. Leszka Kaćmy zaczął wydawać fanzinowy magazyn, który nazwali LuXus. Podczas pracy nad magazynem artyści zawiązali grupę artystyczną LuXus. Jej najbardziej aktywny okres przypadł na lata 1984-88.
W 2014 roku nakładem wydawnictwa Korporacja Ha!art ukazała się jego książka pt. "Kompletna historia wszechświata ze szczególnym uwzględnieniem Polski."
Życie prywatne.
Bratanek Konrada Jarodzkiego. Żonaty z Bożeną Grzyb-Jarodzką, miał trzy córki: Halszkę (ur. 1981) z poprzedniego małżeństwa oraz Aleksandrę (ur. 1989) i Anastazję (ur. 1992).

</doc>
<doc id="1939824" url="https://pl.wikipedia.org/wiki?curid=1939824" title="Seweryn Bieliński">
Seweryn Bieliński

Seweryn Bieliński (albo Biliński, także Nihad Paşa) herbu Sas (ur. 10 maja 1814 w Grodzisku Górnym – zm. 14 marca 1895 w Stambule) – inżynier, poseł na Sejm w Kromieryżu, uczestnik powstania węgierskiego 1848-1849, emigrant polityczny, działacz TDP i Koła we Francji, generał armii tureckiej
Życiorys.
Ziemianin, właściciel dóbr Skwarzawa w pow. złoczowskim. Z wykształcenia inżynier.
Aktywny politycznie w okresie Wiosny Ludów. Poseł do Sejmu Konstytucyjnego w Wiedniu i Kromieryżu (10 lipca 1848 – 7 marca 1849), wybrany 19 czerwca 1848 w galicyjskim okręgu wyborczym Gliniany. W parlamencie należał do „Stowarzyszenia” skupiającego demokratycznych posłów polskich. Po rozwiązaniu parlamentu udał się na Węgry, gdzie od maja 1849 był współorganizatorem Legionów Polskich na Węgrzech. Adiutant dowódcy Legionu gen. Józefa Wysockiego. Po upadku powstania węgierskiego wraz z Legionem przeszedł do Turcji. Był reprezentantem Legionu i gen. Wysockiego wobec władz tureckich oraz dyplomatów francuskich i angielskich. M.in. za jego sprawą i Michała Czajkowskiego – Sadyka Paszy Turcja wsparta przez Anglię i Francję odmówiła wydania uczestników Wiosny Ludów na Węgrzech w ręce Rosji.
Następnie przebywał na emigracji we Francji. Początkowo związany z Towarzystwem Demokratycznym Polskim, potem zbliżył się Koła pod przywództwem Seweryna Elżanowskiego i Ludwika Mierosławskiego zrzeszającego demokratów nie podzielających poglądów Centralizacji TDP na politykę zagraniczną i nastawionych na współpracę z konserwatystami skupionymi wokół Adama Czartoryskiego. W imieniu tej części emigracji w styczniu 1854 wraz z gen. Wysockim prowadził bezskuteczne rokowania w Turcji o utworzenie legionu polskiego. Po ich fiasku pozostał w Turcji, przeszedł na islam i przyjął imię Nihad-bej. Po zdaniu egzaminu na majora armii tureckiej służył w armii Mustafy Zarif-paszy pod Kars w Anatolii, gdzie m.in. opracowywał plany wybrzeża i budował forty w Redut Kale.
Po wojnie krymskiej pozostał w armii tureckiej, gdzie początkowo służył jako inżynier, przeprowadzając pomiary i kierując budową dróg w Brussie. Jako pułkownik i jednocześnie komisarz rządowy w Smyrnie kierował budową dróg oraz kolei. W 1877 jako dyrektor kolei smyrneńskiej, pod imieniem Nihad-pasza; został mianowany generałem i szefem sztabu armii Abdul Kerima paszy. Po traktacie berlińskim mianowany komisarzem tureckim w Sofii (1878).
Pozostając w służbie tureckiej i uważając Turcję za swą drugą ojczyznę opiekował się polskimi emigrantami, m.in. ochotniczym oddziałem polskim pułk. Józefa Jagmina w 1877.
Pochowany w Stambule.
Rodzina i życie prywatne.
Pochodził z rodziny ziemiańskiej, syn Franciszka Bilińskiego właściciela dóbr Grodzisko Górne (w cyrkule rzeszowskim i pow. łańcuckim) i Natalii z Okólskich. Jego bratem był Wiktor, powstaniec listopadowy i ziemianin, właściciel Spasa, który w imieniu także innych spadkobierców Franciszka rodzinnym Grodziskiem zarządzał w latach 1851-1855. Ożenił się w 1854 z Anną z domu Sandison (córką angielskiego konsula w Brussie). Mieli dzieci: dwóch synów i dwie córki. Jego syn Ahmed Rüstem Bey (Alfred Bieliński 1862-1935), był tureckim dyplomatą, m.in.ambasadorem w Waszyngtonie i jednym z najbliższych współpracowników Mustafa Kemala Atatürka.

</doc>
<doc id="1939825" url="https://pl.wikipedia.org/wiki?curid=1939825" title="Franciszek Mróz">
Franciszek Mróz

Franciszek Mróz ps. „Żółw”, „Bóbr”, „Dziadek”, „Halniak” (ur. 10 grudnia 1910 w Skrzynce, zm. 25 czerwca 1951 w Krakowie) – uczestnik kampanii wrześniowej, żołnierz partyzantki antyhitlerowskiej i antykomunistycznej.
Lata międzywojenne.
Mieszkał w Skrzynce, prowadząc niewielkie gospodarstwo rolne razem ze swoją matką. Ukończył 4 klasy szkoły powszechnej, ale zdolności i samokształcenie pozwoliły mu zdobyć wiedzę przewyższającą formalne wykształcenie. W latach 1932–1933 odbył służbę wojskową w 26 pułku piechoty we Lwowie. We Lwowie chodził do teatrów i oper, co zaowocowało, po powrocie do domu, zorganizowaniem chóru i amatorskiego teatru w rodzinnej Skrzynce. Jako pierwszy w okolicy założył winnicę, sprowadzając mrozoodporne sadzonki ze Szwecji.
1939-1945.
Walczył w czasie kampanii wrześniowej w stopniu plutonowego. Po powrocie do rodzinnej wsi rozpoczął działalność konspiracyjną, gromadząc broń i amunicję. W 1943 zorganizował jeden z pierwszych oddziałów dywersyjnych na ziemi myślenickiej, wchodzący w skład AK. W 1944 oddział partyzancki „Żółw”, obok dziesięciu innych oddziałów, wchodził w skład myślenickiego obwodu AK o kryptonimie „Murawa”. Oddział przeważnie kwaterował na terenie Skrzynki lub Kędzierzynki.
W czasie okupacji Mróz organizował pomoc dla kilku rodzin żydowskich i uciekinierów z niemieckiej niewoli (głównie Rosjan).
1946-1950.
Po zakończeniu działań wojennych ujawnił się. Został za działalność konspiracyjną awansowany do stopnia chorążego oraz odznaczony Krzyżem Walecznych. Zagrożony aresztowaniem postanowił ukrywać się. W lecie 1946 zorganizował oddział Zrzeszenia Wolność i Niezawisłość, podporządkowany Józefowi Kurasiowi "Ogniowi". Na skutek aresztowań pod koniec 1946 i ujawnień w ramach amnestii 1947 roku oddział przestał istnieć. Mróz ukrywał się na własną rękę, po czym w październiku 1947 skontaktował się z por. Józefem Miką z pobliskiego Gruszowa. Razem z Tadeuszem Lenartem oraz Emilem Przeciszewskim stworzyli czteroosobowy oddział partyzancki. Mimo usilnych starań miejscowych oddziałów KBW, UB, ORMO i MO oddział utrzymał się w terenie do 1950. Wprowadzenie do grupy agenta, podającego się za łącznika z Zachodem, pozwoliło UB przeprowadzić w październiku 1950 operację, w wyniku której Mróz i Józef Mika zostali aresztowani, a Przeciszewsk zginął w walce. Agentem wprowadzonym do grupy był Marian Strużyński vel Reniak, który wydał później swoje wspomnienia z tej akcji („Człowiek stamtąd”), przedstawiając, zgodnie z wytycznymi komunistycznej propagandy, partyzantów jako pospolitych bandytów.Tadeusz Lenart żyje do dziś w mieście Złocieniec.
Proces i egzekucja.
Po aresztowaniu Mróz poddawany był torturom. W trakcie procesu sędzia Wojskowego Sądu Rejonowego w Krakowie nie zezwolił na przesłuchanie 18 świadków wezwanych przez obrońcę, m.in. rodzin żydowskich oraz sowieckich żołnierzy, uciekinierów z niemieckiej niewoli ukrywanych w czasie wojny przez Mroza. Sądzony był razem z Józefem Miką, wyrok w ich sprawie zapadł 12 maja 1951. Obydwaj zostali skazani na karę śmierci i rozstrzelani w Więzieniu Montelupich w Krakowie 25 czerwca 1951. Pochowano ich w jednym grobie na Cmentarzu wojskowym przy ul. Prandoty w Krakowie (kw. LXXXIV-2-20).

</doc>
<doc id="1939827" url="https://pl.wikipedia.org/wiki?curid=1939827" title="István Sándorfi">
István Sándorfi

István Sándorfi (fr. "Étienne Sandorfi", ur. 12 czerwca 1948 w Budapeszcie, zm. 26 grudnia 2007 w Paryżu) – węgierski malarz hiperrealistyczny.
Jego ojciec pracował dla amerykańskiego przedsiębiorstwa, dlatego w 1950 roku trafił do więzienia na pięć lat, zwolniono go kilka dni po rewolucji węgierskiej. W 1956 Sándorfi wraz z rodziną opuścił Węgry, jadąc do Austrii, później Niemiec Zachodnich oraz Francji, gdzie trafił w 1958 roku. Sándorfi zaczął rysować w wieku ośmiu lat a malować obrazy olejne cztery lata później. Ukończył École nationale supérieure des Beaux-Arts oraz École nationale supérieure des arts décoratifs.
Miał dwie córki, Ange (ur. 1974) i Eve (ur. 1979).
Zmarł 26 grudnia 2007 w Paryżu i został pochowany w Budapeszcie.
Przypisy.
 

</doc>
<doc id="1939832" url="https://pl.wikipedia.org/wiki?curid=1939832" title="Choroby atopowe">
Choroby atopowe



</doc>
<doc id="1939833" url="https://pl.wikipedia.org/wiki?curid=1939833" title="Frank Adisson">
Frank Adisson

Frank Adisson (ur. 24 lipca 1969 w Tarbes), francuski kajakarz górski. Dwukrotny medalista olimpijski.
Brał udział w trzech igrzyskach (IO 92, IO 96, IO 00), na dwóch zdobywał medale. Startował w slalomie w kanadyjkowych dwójkach, partnerował mu Wilfrid Forgues. Cztery razy stawał na podium mistrzostw świata w konkurencji C-2, dwa razy sięgając po złoto (1991 i 1997), raz po srebro (1995) i raz po brąz (1993).

</doc>
<doc id="1939834" url="https://pl.wikipedia.org/wiki?curid=1939834" title="Sandra Forgues">
Sandra Forgues

Sandra Forgues (ur. jako Wilfrid Forgues 22 grudnia 1969 w Tarbes) – francuski kajakarz górski. Dwukrotny medalista olimpijski.
Brał udział w trzech igrzyskach (IO 92, IO 96, IO 00), na dwóch zdobywał medale. Startował w slalomie w kanadyjkowych dwójkach, partnerował mu Frank Adisson. Cztery razy stawał na podium mistrzostw świata w konkurencji C-2, dwa razy sięgając po złoto (1991 i 1997), raz po srebro (1995) i raz po brąz (1993).

</doc>
<doc id="1939835" url="https://pl.wikipedia.org/wiki?curid=1939835" title="Czesław Marek">
Czesław Marek

Czesław Marek – (ur. 16 września 1891 w Przemyślu, zm. 17 lipca 1985 w Zurychu) – polski kompozytor, pianista i pedagog fortepianu.
Życie.
W latach 1908-09 uczył się gry na fortepianie u Loewenhoffa oraz harmonii pod kierunkiem Stanisława Niewiadomskiego we Lwowie w Instytucie Muzycznym Łysenki. Następnie w Wiedniu prywatnie studiował grę na fortepianie w latach 1910-13 u słynnego Polaka i swego prawie krajana Teodora Leszetyckiego oraz u Karla Weigla kompozycję, natomiast u Adlera muzykologię. W latach 1913-14 w Strasburgu studiował pod kierunkiem Hansa Pfitznera kompozycję i dyrygenturę.
W 1910 był nauczycielem gry na fortepianie w Instytucie Muzycznym we Lwowie.
Został mianowany profesorem fortepianu we Lwowie w 1914, ale po trzech miesiącach niemiecka inwazja w Galicji i bitwy z wojskami rosyjskimi zmusiły Marka i jego rodziców do schronienia się w Pradze, gdzie wspomagał go Aleksander Zemlinsky. W styczniu 1915 wyjechał do Szwajcarii i zamieszkał w Zurychu, gdzie zaprzyjaźnił się z Busonim.
W 1915 Czesław Marek po przyjeździe do Zurychu zaczął uczyć harmonii oraz gry na fortepianie skrzypaczkę Claire Rosę Hofer ur. 11 grudnia 1897 w Zurychu, która studiowała już wcześniej na tamtejszym konserwatorium oraz w Genewie. Pobrali się 28 września 1918. Claire pracowała czasowo nauczycielka skrzypiec w konserwatorium José Berra w Zurichu i regularnie koncertowała wspólnie z mężem, zmarła 12 września 1982.
Marek swoją działalność pedagogiczną oraz wykonawczą rozwijał mimo napotkanego oporu ze strony swoich szwajcarskich kolegów jako artysta i nauczyciel niezwiązany z żadnym ośrodkiem naukowym.
Do 1924 próbował zbudować swą karierę pianisty koncertując w niemal całej Europie. Choć później wycofał się z estrady koncertowej, kontynuował pracę pedagogiczną i komponowanie. Wkrótce też zasłynął, podobnie jak jego nauczyciel (Leszetycki), ściągając do siebie uczniów z całego świata.
W latach 1916-1919 prowadził klasę fortepianu w prywatnym Konserwatorium José Berra w Zurychu. Od 1929 do 1930 sprawował funkcję dyrektora Państwowego Konserwatorium w Poznaniu oraz profesora kompozycji. W 1930 powrócił do Szwajcarii. W 1932 przyjął obywatelstwo szwajcarskie.
Zmarł w Zurychu, w wieku 94 lat. Po śmierci zainteresowanie jego muzyką wzrosło, a większość dzieł zostało wydanych na płytach pod koniec lat 90.
Czesław Marek jako kompozytor był laureatem wielu nagród, m.in. Lutni Warszawskiej (1912), Echa Poznańskiego (1924), Echa Krakowskiego (1925), miesięcznika "Muzyka" (1926 i 1927) oraz za "Sinfonię brevis" na orkiestrę (1928) na Międzynarodowym Konkursie Kompozytorskim im. Franza Schuberta w Wiedniu (1928).
Muzyka.
Wśród jego kompozycji najbardziej istotne są fugujący Tryptyk, op. 8 (1913, zmieniona w 1923) na fortepian; jednoczęściowa Sinfonia op. 28 na wielką orkiestrę uważana za najwybitniejsze dzieło i za którą zdobył pierwszą nagrodę w sekcji polskiej Międzynarodowego Konkursu 1928 Columbia Graphophone zorganizowanego w setną rocznicę śmierci Schuberta. Ważne są także jego dwa cykle polskich pieśni na głos i orkiestrę kameralną opartą na tekstach ludowych. W 1930 stworzył wiele utworów na harfę, w tym transkrypcję dzieła Ravela "Ondine" na dwie harfy. W okresie późniejszym napisał kilka utworów w stylu jazzowym. Przestał komponować w latach 40., ale w 1972 opublikował w Zurychu znaczącą pracę poświęconą sztuce gry fortepianowej zatytułowaną 'Lehre des Klavierspiels'. Pierwsza część tej pracy pierwotnie ukazała się w 1961 roku pod tytułem "Was ist musikalisch?".
We wcześniejszych kompozycjach widać wpływy muzyki Bacha i Chopina, być może również Griega. Później uwidocznia się wpływ Ravela i Debussy'ego oraz folkloryzującego Szymanowskiego. Jazzowy styl ostatnich kompozycji nieco zaskakuje.
. Swoje kompozycje określał jako klasycznie zorientowany późny romantyzm.

</doc>
<doc id="1939840" url="https://pl.wikipedia.org/wiki?curid=1939840" title="Taro Gomi">
Taro Gomi



</doc>
<doc id="1939880" url="https://pl.wikipedia.org/wiki?curid=1939880" title="Węgierskie Muzeum Narodowe">
Węgierskie Muzeum Narodowe

Węgierskie Muzeum Narodowe (Magyar Nemzeti Múzeum) – największe muzeum na Węgrzech, zbudowane w latach 1837–1847 według projektu architekta Mihálya Pollacka. Muzeum mieści się przy ulicy Múzeum Körút 14-16 w Budapeszcie. W budynku mieści się Państwowe Muzeum Historyczne, Państwowa Biblioteka im. Széchényiego oraz Państwowe Muzeum Przyrodnicze.
Historia.
Muzeum powstało z inicjatywy hrabiego Ferenca Széchényiego (1754–1820), który podarował w 1802 swoje zbiory sztychów, rękopisów map i monet, tworząc zalążek Muzeum Narodowego i Biblioteki Narodowej, nazwanej później jego imieniem. 15 marca 1848 roku poeta Sándor Petőfi stanął na schodach przed neoklasycznym portykiem by zadeklamować tłumom swoją "Pieśń Narodową". Był to początek buntu przeciw dominacji Habsburgów, który spowodował wybuch wojny o niepodległość. Muzeum stało się symbolem wolności narodowej, co roku obchodzi się rocznicę tego wydarzenia.
Zbiory.
Do środka prowadzi portyk ozdobiony rzeźbami Rafaela Montiego. Główny hol pokrywają freski autorstwa Móra Thana i Károlya Lotza. Na piętrze w przykrytym kopułą holu, część posadzki tworzy rzymska mozaika z III wieku.
Wśród wystaw można znaleźć zabytki dotyczące Awarów i okresu panowania Habsburgów, wiele rękopisów i reliktów z drugiego tysiąclecia oraz eksponaty związane z okresem komunistycznym.
Jednym z najcenniejszych okazów jest płaszcz koronacyjny św. Stefana. W muzeum przechowywano dziecięcą zbroję króla Polski Zygmunta Augusta (niegdyś łączoną błędnie z Ludwikiem Jagiellończykiem). Był to prezent od Ferdynanda I Habsburga w związku z zaręczynami z jego córką Elżbietą Habsburżanką. W lutym 2021 r. zdecydowano o przekazaniu zabytku do zbiorów Zamku Królewskiego na Wawelu. 
W parku otaczającym Muzeum Narodowe znajduje się wiele pomników ku czci osób zasłużonych dla kultury węgierskiej, a także polonicum: odsłonięty w roku 1977 pomnik generała Józefa Wysockiego z napisem: „Ku pamięci Józefa Wysockiego (1809–1874), generała wojsk polskich, który w latach 1848-49, jako dowódca Legionu Polskiego walczył o wolność Węgier”.

</doc>
<doc id="1939884" url="https://pl.wikipedia.org/wiki?curid=1939884" title="Olivier Karekezi">
Olivier Karekezi

Olivier Karekezi Fils (ur. 25 maja 1983 w Kigali) - rwandyjski piłkarz grający na pozycji ofensywnego pomocnika.
Kariera klubowa.
Karierę piłkarską Karekezi rozpoczął w klubie APR FC ze stolicy kraju Kigali. W 1999 roku zadebiutował w jego barwach w rwandyjskiej pierwszej lidze. W swojej karierze czterokrotnie zostawał mistrzem kraju w latach 1999, 2000, 2001 i 2003. Jeden raz zdobył Puchar Rwandy w 2002 roku oraz jeden raz CECAFA Clubs Cup w 2004 roku.
W 2005 roku Karekezi został piłkarzem szwedzkiego klubu Helsingborgs IF, gdzie stał się podstawowym zawodnikiem. 22 maja 2005 strzelił pierwszego gola w lidze szwedzkiej, w spotkaniu z Kalmar FF (2:2). W 2006 roku wywalczył z Helsingborgiem Puchar Szwecji (2:0 w finale z Gefle IF).
Na początku 2008 roku Karekezi przeszedł do norweskiego HamKam z miasta Hamar. W pierwszej lidze norweskiej zadebiutował 30 marca 2008 w przegranym 0:2 wyjazdowym spotkaniu z FK Bodø/Glimt. Tydzień później w meczu z Vikingiem (3:2) strzelił pierwszą bramkę na norweskich boiskach. Na koniec roku spadł z HamKam do drugiej ligi. W rozgrywkach tych grał przez rok.
W 2010 roku Karekezi wrócił do Szwecji i został zawodnikiem drugoligowego Östers IF z miasta Växjö.
Kariera reprezentacyjna.
W reprezentacji Rwandy Karekezi zadebiutował w 2004 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał 3 spotkania: z Tunezją (1:2), z Gwineą (1:1) i z Demokratyczną Republiką Konga (1:0).

</doc>
<doc id="1939885" url="https://pl.wikipedia.org/wiki?curid=1939885" title="AL 3">
AL 3

AL 3 (vdB-Ha 261) – gromada kulista znajdująca się w kierunku konstelacji Strzelca. Została odkryta w 1967 roku przez Andrewsa i Lindsaya, skatalogowana przez van den Bergha i Gretchen L. Hagen w 1975, a jako gromadę kulistą zidentyfikowali ją S. Ortolani, E. Bica i B. Barbuy w roku 2005.

</doc>
<doc id="1939887" url="https://pl.wikipedia.org/wiki?curid=1939887" title="Pałac Sztuki w Budapeszcie">
Pałac Sztuki w Budapeszcie

Pałac Sztuki w Budapeszcie (Műcsarnok) – sala wystawowa zbudowana według projektu Alberta Schickedanza oraz Fülöpa Herczoga, oddana do użytku w grudniu 1895.
Nie należy go mylić z nowoczesnym Pałacem Sztuk (Művészetek Palotája, w skrócie MŰPA) znajdującym się przy ulicy Komor Marcell útca 1, który został oddany do użytku 14 marca 2005 roku.
Pałac Sztuki znajduje się przy ulicy Dózsa-György-út 37 (ulicy György Dózsa), główna fasada zwrócona jest w stronę Hősök tere (Placu Bohaterów). Po przeciwległej stronie placu znajduje się Muzeum Sztuk Pięknych (Szépművészeti Múzeum), wzniesione według projektu tych samych architektów i oddane do użytku w roku 1906.
W Pałacu Sztuki odbywają się czasowe wystawy dzieł artystów węgierskich i zagranicznych. Pałac nie posiada własnej kolekcji dzieł sztuki. 

</doc>
<doc id="1939889" url="https://pl.wikipedia.org/wiki?curid=1939889" title="Koposov 1">
Koposov 1

Koposov 1 – gromada kulista znajdująca się w kierunku konstelacji Panny w odległości 157,5 tys. lat świetlnych od Ziemi. Została odkryta w 2007 roku przez zespół astronomów pracujący pod kierownictwem Siergieja Koposowa. Średnica tej gromady wynosi około 10 lat świetlnych, a jej jasność absolutna -2.
Gromady Koposov 1 i Koposov 2 wraz z Palomar 1, Arp-Madore 4 i Whiting 1 należą do gromad o najniższej jasności spośród tych związanych z Drogą Mleczną. Koposov 1 jest położona w pobliżu odległego fragmentu strumienia Strzelca, 160,7 tys. lat świetlnych od centrum Galaktyki.

</doc>
<doc id="1939891" url="https://pl.wikipedia.org/wiki?curid=1939891" title="Wawa">
Wawa



</doc>
<doc id="1939895" url="https://pl.wikipedia.org/wiki?curid=1939895" title="Linia kolejowa E30">
Linia kolejowa E30



</doc>
<doc id="1939896" url="https://pl.wikipedia.org/wiki?curid=1939896" title="Muzeum Sztuk Pięknych w Budapeszcie">
Muzeum Sztuk Pięknych w Budapeszcie

Muzeum Sztuk Pięknych w Budapeszcie () – muzeum zbudowane według projektu architektów Alberta Schickedanza i Fülöpa Herczoga, oddane do użytku w grudniu 1906.
Historia.
Muzeum powstało w 1896 roku. a budowę budynku rozpoczęto w 1900 roku. Otwarcie budynku miało miejsce w 1906 roku i zaszczycił je swoją obecnością cesarz Franciszek Józef. W 2012 roku Muzeum Sztuk Pięknych zostało połączane z istniejącą od 1957 roku Węgierską Galerią Narodową. W 2015 roku muzeum zostało zamknięte z powodu remontu. Postanowiono nie tylko odrestaurować budynek, ale również odnowić zniszczoną podczas II wojny światowej Salę rzymską. Z powodu zniszczeń pełniła ona funkcję magazynu. Muzeum ponownie otwarto w 2018 roku.
Lokalizacja.
Muzeum znajduje się przy Dózsa-György-út 39-41 (ulicy György Dózsa), główna fasada zwrócona jest w stronę Hősök tere (Placu Bohaterów). Po przeciwległej stronie placu znajduje się Pałac Sztuki (Műcsarnok), wzniesiony według projektu tych samych architektów i oddany do użytku w roku 1895.
Zbiory.
W zbiorach muzeum znajdują się dzieła m.in. Leonarda da Vinci, Rembrandta, Rafaela, Dürera, Murilla, a także impresjonistów francuskich i malarzy XX wieku, oraz rzeźby Rodina, Thorvaldsena i Meuniera. Kolekcja jest podzielona na 6 działów: sztukę egipską, starożytną, malarstwo, rzeźbę, grafikę oraz dział sztuki po 1800 roku. Podczas II wojny światowej muzeum utraciło część zbiorów. Kolekcję, która została wywieziona na zachód, udało się odzyskać. Natomiast zbiory zabrane przez żołnierzy radzieckich do ZSRR nie wróciły. Obecnie muzeum posiada 120 tysięcy eksponatów.
Muzeum posiada również bibliotekę, która już w momencie otwarcia w 1906 roku liczyła 5000 woluminów.
Budynek.
Sala rzymska.
Salę rzymską zaprojektowali architekci Albert Schickedanz i Fülöp Herzog na wzór romańskiej bazyliki. Została podzielona masywnymi kolumnami i pilastrami. Malowane dekoracje ścienne zostały wykonane przez malarzy Károla Miksa Reissmanna i Jánosa Glasera. Nawiązywały one do obchodów tysiąclecia Węgier w 1896 roku. Podczas II wojny światowej zostały uszkodzone okna znajdujące się w sklepieniu sali i woda zniszczyła gipsowe odlewy. Po wojnie nie była udostępniana, a służyła jako magazyn. Od grudnia 2016 do czerwca 2017 roku prawie 70 konserwatorów przeprowadziło renowacje fresków.
Sala renesansowa.
Sala zbudowana w stylu włoskim z arkadami, kolumnami przypomina dziedziniec renesansowego pałacu. W sali są prezentowane włoskie freski i 6 weneckich fontann, które pod koniec XIX wieku zakupił Károla Pulszky. Szczególnie cenna jest kolekcja 85 fresków, które zdobiły ściany kościołów i pałaców w północnych i środkowych Włoszech. Pod koniec XIX wieku z powodu zniszczenia budynków lub zmiany ich funkcji z fragmentów tworzono obrazy.

</doc>
<doc id="1939897" url="https://pl.wikipedia.org/wiki?curid=1939897" title="Wimbledon 1971">
Wimbledon 1971

Wimbledon 1971 – trzeci w sezonie tenisowy turniej wielkoszlemowy, który odbywał się w dniach 21 czerwca–3 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 85. edycja rozgrywek.

</doc>
<doc id="1939899" url="https://pl.wikipedia.org/wiki?curid=1939899" title="Wimbledon 1972">
Wimbledon 1972

Wimbledon 1972 – trzeci w sezonie tenisowy turniej wielkoszlemowy, który odbywał się w dniach 26 czerwca–9 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 86. edycja rozgrywek.

</doc>
<doc id="1939900" url="https://pl.wikipedia.org/wiki?curid=1939900" title="Koposov 2">
Koposov 2

Koposov 2 – gromada kulista znajdująca się w kierunku konstelacji Bliźniąt w odległości 113,1 tys. lat świetlnych od Ziemi. Została odkryta w 2007 roku przez zespół astronomów pracujący pod kierownictwem Siergieja Koposowa. Średnica tej gromady wynosi około 10 lat świetlnych, a jej jasność absolutna -0,35. Jest położona w odległości 136,6 tys. lat świetlnych od centrum Galaktyki.
Gromady Koposov 2 i Koposov 1 wraz z Palomar 1, Arp-Madore 4 i Whiting 1 należą do gromad o najniższej jasności spośród tych związanych z Drogą Mleczną.

</doc>
<doc id="1939901" url="https://pl.wikipedia.org/wiki?curid=1939901" title="Wimbledon 1973">
Wimbledon 1973

Wimbledon 1973 – trzeci w sezonie tenisowy turniej wielkoszlemowy, który odbywał się w dniach 25 czerwca–8 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 87. edycja rozgrywek.

</doc>
<doc id="1939905" url="https://pl.wikipedia.org/wiki?curid=1939905" title="Kateřina Bucková">
Kateřina Bucková

Kateřina Bucková (ur. 28 kwietnia 1978 roku w Náchodzie) – czeska siatkarka, reprezentantka kraju, grająca na pozycji środkowej. Obecnie występuje w Entente Sportive Le Cannet-Rocheville.

</doc>
<doc id="1939906" url="https://pl.wikipedia.org/wiki?curid=1939906" title="I Akademickie Liceum Ogólnokształcące imienia Zasłużonych Ludzi Morza">
I Akademickie Liceum Ogólnokształcące imienia Zasłużonych Ludzi Morza



</doc>
<doc id="1939907" url="https://pl.wikipedia.org/wiki?curid=1939907" title="Palomar 15">
Palomar 15

Palomar 15 ("GCl 50") – gromada kulista znajdująca się w kierunku konstelacji Wężownika w odległości około 147 tys. lat świetlnych od Ziemi. Została odkryta w 1959 roku przez George’a Abella. Palomar 15 znajduje się 125,2 tys. lat świetlnych od jądra Drogi Mlecznej.

</doc>
<doc id="1939908" url="https://pl.wikipedia.org/wiki?curid=1939908" title="Wimbledon 1974">
Wimbledon 1974

Wimbledon 1974 – trzeci w sezonie tenisowy turniej wielkoszlemowy, który odbywał się w dniach 24 czerwca–6 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 88. edycja rozgrywek.

</doc>
<doc id="1939910" url="https://pl.wikipedia.org/wiki?curid=1939910" title="Teraelektronowolt">
Teraelektronowolt



</doc>
<doc id="1939911" url="https://pl.wikipedia.org/wiki?curid=1939911" title="Wimbledon 1975">
Wimbledon 1975

Wimbledon 1975 – trzeci w sezonie tenisowy turniej wielkoszlemowy, który odbywał się w dniach 23 czerwca–5 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 89. edycja rozgrywek.

</doc>
<doc id="1939915" url="https://pl.wikipedia.org/wiki?curid=1939915" title="Wimbledon 1976">
Wimbledon 1976

Wimbledon 1976 – trzeci w sezonie tenisowy turniej wielkoszlemowy, który odbywał się w dniach 21 czerwca–3 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 90. edycja rozgrywek.

</doc>
<doc id="1939916" url="https://pl.wikipedia.org/wiki?curid=1939916" title="Palomar 10">
Palomar 10

Palomar 10 ("GCl 111") – gromada kulista znajdująca się w kierunku konstelacji Strzały w odległości około 19 200 lat świetlnych od Ziemi. Została odkryta w 1955 roku przez Alberta Wilsona.
Palomar 10 znajduje się 20 900 lat świetlnych od jądra Drogi Mlecznej. Gromada ta jest w znacznym stopniu przesłonięta przez pył naszej Galaktyki.

</doc>
<doc id="1939917" url="https://pl.wikipedia.org/wiki?curid=1939917" title="Justin Shenkarow">
Justin Shenkarow

Justin Moran Shenkarow (ur. 17 października 1980 w Torrance) – amerykański aktor filmowy i telewizyjny, znany głównie z takich seriali jak: "Eerie, Indiana" i "Gdzie diabeł mówi dobranoc".
Życiorys.
Urodził się w Torrance w Kalifornii jako syn Rosalie Shenkarow i Maxwella Shenkarowa. Jego rodzina była pochodzenia żydowskiego. W 2001 ukończył Stanford University, później przez rok studiował historię sztuki w Paryżu.
W wieku dziewięciu lat zadebiutował w serialu "Dad's a Dog". Od tego czasu zaczął się gościnnie pojawiać w wielu innych produkcjach (m.in. "Pan Złota Rączka", "Boston Public"), zagrał też w kilku filmach. Za rolę Matthew Brocka z serialu "Gdzie diabeł mówi dobranoc" był trzykrotnie nominowany do nagrody Young Artist Award. Oprócz grania w filmach, użycza też swojego głosu w produkcjach dla dzieci. Te najbardziej znane to "W.I.T.C.H. Czarodziejki", "Garfield 2", czy "Krowy na wypasie".
W 2005 wystąpił w filmie "", a w 2007 w serialu "Obcy w Ameryce".
Obecnie mieszka w Sherman Oaks w Kalifornii. Posiada także własną firmę producencką, Shake That Fro Productions, która w 2006 wyprodukowała trzy krótkometrażowe filmy, których był reżyserem i odtwórcą głównych ról.

</doc>
<doc id="1939920" url="https://pl.wikipedia.org/wiki?curid=1939920" title="Wimbledon 1977">
Wimbledon 1977

Wimbledon 1977 – trzeci w sezonie tenisowy turniej wielkoszlemowy, który odbywał się w dniach 20 czerwca–2 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 91. edycja rozgrywek.

</doc>
<doc id="1939921" url="https://pl.wikipedia.org/wiki?curid=1939921" title="Wimbledon 1978">
Wimbledon 1978

Wimbledon 1978 – trzeci w sezonie tenisowy turniej wielkoszlemowy, który odbywał się w dniach 26 czerwca–8 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 92. edycja rozgrywek.

</doc>
<doc id="1939923" url="https://pl.wikipedia.org/wiki?curid=1939923" title="Wimbledon 1979">
Wimbledon 1979

Wimbledon 1979 – trzeci w sezonie tenisowy turniej wielkoszlemowy, który odbywał się w dniach 25 czerwca–7 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 93. edycja rozgrywek.

</doc>
<doc id="1939924" url="https://pl.wikipedia.org/wiki?curid=1939924" title="Henri Munyaneza">
Henri Munyaneza

Henri Munyaneza (ur. 19 czerwca 1984 w Kigali) - rwandyjski piłkarz grający na pozycji napastnika.
Kariera klubowa.
Munyaneza urodził się w Kigali, ale karierę piłkarską rozpoczął w Belgii w klubie RWD Molenbeek z Brukseli. W 2001 roku został włączony do kadry pierwszego zespołu, jednak nie zadebiutował w pierwszej lidze belgijskiej, a RWD Molenbeek został zdegradowany do drugiej ligi z powodu kłopotów finansowych.
W 2002 roku Munyaneza został piłkarzem innego drugoligowca, FCV Dender EH. Latem 2003 roku został wypożyczony z Dender do Eendrachtu Aalst, w którym grał przez rok. Od lata 2004 do lata 2006 ponownie grał w Dender, a następnie znów trafił na wypożyczenie, tym razem do pierwszoligowego Sint-Truidense VV. W nim zadebiutował 30 lipca 2006 w przegranym 2:4 domowym meczu z Anderlechtem, w którym strzelił gola. W sezonie 2007/2008 znów grał w FCV Dender EH, który wiosną 2007 awansował do pierwszej ligi.
W letnim oknie transferowym 2008 Rwandyjczyk odszedł na wypożyczenie do Germinalu Beerschot. 17 sierpnia 2008 zadebiutował w nim w zremisowanym 1:1 meczu z KRC Genk. W Germinalu nie przebił się do pierwszej jedenastki i przegrał rywalizację o miejsce w składzie z Tosinem Dosunmu, Kevinem Vandenberghiem i Sanharibem Malkim. W 2009 roku wrócił do Dender, które spadło do drugiej ligi. W 2010 roku ponownie został piłkarzem Germinalu. W 2011 roku przeszedł do White Star Woluwé.
Kariera reprezentacyjna.
W reprezentacji Rwandy Munyaneza zadebiutował w 2003 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał jedno spotkanie, z Demokratyczną Republiką Konga (1:0).

</doc>
<doc id="1939926" url="https://pl.wikipedia.org/wiki?curid=1939926" title="Puchar Miast">
Puchar Miast

Puchar Miast (inaczej Międzynarodowy Turniej Miast w Piłce Nożnej Juniorów im. Konrada Kamińskiego) to międzynarodowy turniej piłkarski dla młodzieży organizowany co roku w na boiskach województwa kujawsko-pomorskiego. Pierwsze edycje rozgrywane były na boiskach w Toruniu, obecnie zawodnicy występują w Toruniu, Chełmży, Kowalewie Pomorskim oraz Inowrocławiu. Jest to największy piłkarski puchar miast organizowany w Polsce, w 2009 r. w turnieju udział wzięło ok. 1000 zawodników. Turniej jest organizowany od 2001 r. a zwycięzcą ostatniej edycji jest drużyna Torunia.
W turnieju wzięły udział zespoły min. z: Aleksandrowa Kujawskiego, Brodnicy, Bydgoszczy, Chełmży, Ciechocinka, Elbląga, Gdańska, Golubia-Dobrzynia, Grodziska Wielkopolskiego, Grudziądza, Inowrocławia, Janikowa, Koronowa, Koszalina, Kowalewa Pomorskiego, Krakowa, Kutna, Lipna, Łodzi, Malborka, Marek, Olsztyna, Osieka, Ostrołęki, Pabianic, Piaseczna, Płocka, Płużnicy, Rypina, Szubina, Świecia, Torunia, Tuszyna, Wielkiej Nieszawki, Wrocławia, Wrześni, Zduńskiej Woli a także: Kaliningradu, Chmielnickiego, Kiejdanów, Mohylewa, Smoleńska i Żytomierza.
Turniej rozgrywany jest w trzech kategoriach wiekowych: junior starszy, junior młodszy oraz młodzicy. Puchar przechodni zdobywa najlepszy zespół w kategorii juniora starszego, aby upamiętnić największy sukces trenerski Konrada Kamińskiego, jakim było zdobycie tytułu mistrza Polski juniorów starszych w 1953 r.
Klasyfikacja turniejowa 2001 r.
Klasyfikacja turniejowa 2002 r.
Klasyfikacja turniejowa 2003 r.
Klasyfikacja turniejowa 2004 r.
Klasyfikacja turniejowa 2005 r.
Klasyfikacja turniejowa 2006 r.
W 2006 r. w turnieju uczestniczyło 845 osób. W kategorii junior starszy rywalizowało 18 drużyn, młodzik 12 drużyn oraz 5 zespołów kobiecych.
Klasyfikacja turniejowa 2007 r.
W 2007 r. w turnieju uczestniczyły 772 osoby. W kategorii junior starszy rywalizowało 16 drużyn, młodzik- 13 drużyn oraz 4 zespoły kobiece.
Klasyfikacja turniejowa 2008 r.
W 2008 r. w turnieju uczestniczyło 805 osób. W kategorii junior starszy rywalizowało 14 drużyn, młodzik 14 drużyn oraz 10 zespołów w kategorii junior młodszy.
Klasyfikacja turniejowa 2009 r.
W 2009 r. w turnieju uczestniczyło 705 osób. W kategorii junior starszy rywalizowało 8 drużyn, młodzik 9 drużyn, 10 zespołów w kategorii junior młodszy oraz 5 zespołów kobiecych

</doc>
<doc id="1939927" url="https://pl.wikipedia.org/wiki?curid=1939927" title="Kliros">
Kliros

Kliros (gr. "κλῆρος" – część ziemi, która przypadła w losowaniu) – w cerkwi prawosławnej miejsce na podium przed ikonostasem. Podczas liturgii znajdują się tu chór, lektorzy, kantorzy oraz osoby duchowne, które nie biorą udziału w celebrowaniu nabożeństwa, lecz pomagają podczas czytania i śpiewu. Kliros symbolizuje chór anielski, śpiewający na chwałę Bożą. Większość świątyń prawosławnych posiada po dwa klirosy – na podwyższeniu przed ołtarzem, po bokach solei. W niektórych cerkwiach zamiast klirosu naprzeciwko ołtarza znajduje się balkon, przeznaczony dla chóru.
Początkowo klirosem nazywano ogół pomocników biskupów przy soborach w miastach, które nie posiadały rezydencji hierarchy. Ponadto kliros oznaczał również miejską organizację duchownych w północno-wschodniej Rusi przed XIV wiekem.
W "Ustawie Cerkiewnej" klirosem nazywani są też klerycy lub kantorzy z lektorami, a także cały chór. W księgach liturgicznych często spotykane jest określenie "lik", co w języku cerkiewnosłowiańskim oznacza „chór”.
Słowo „kliros” ma też formę potoczną – "kryłos". Prawdopodobnie wywodzi się od słowa "kryło" – skrzydło. Kantorzy odpowiednio są określani jako "kryłoszanie".
Na klirosie w młodości śpiewali między innymi Fiodor Szalapin i Anton Czechow.

</doc>
<doc id="1939929" url="https://pl.wikipedia.org/wiki?curid=1939929" title="Agencja Artystyczna MTJ">
Agencja Artystyczna MTJ

Agencja Artystyczna MTJ – polska niezależna wytwórnia płytowa z siedzibą w Warszawie, założona w 1990 roku.
Firma została zarejestrowana w 1990 roku. Na początku funkcjonowała jako hurtownia kaset magnetofonowych i płyt CD. W 1995 roku wydała pierwszą płytę w swojej historii: album "Jedzie pociąg z daleka" Ryszarda Rynkowskiego. 
Agencja Artystyczna MTJ wydała ponad 1500 pozycji audio i video oraz sprzedała ponad 9 milionów nośników z nagraniami polskich artystów.
Dodatkowa działalność.
Poza wydawnictwami muzycznymi, katalog video Agencji Artystycznej MTJ obejmuje również pełnometrażowe filmy DVD, między innymi kilka serii wydawniczych:
W trakcie swojej działalności Agencja Artystyczna MTJ wykupiła znaczną część katalogów polskich firm fonograficznych: Tonpress, Veriton, Poljazz, Pronit, Rogot, Polmark, Seles oraz Blue Star.
Agencja Artystyczna MTJ brała też udział w powstaniu oficyny Mega Czad. Do dzisiaj label istnieje w ramach działalności Agencji.

</doc>
<doc id="1939931" url="https://pl.wikipedia.org/wiki?curid=1939931" title="Wimbledon 1980">
Wimbledon 1980

Wimbledon 1980 – trzeci w sezonie tenisowy turniej wielkoszlemowy, który odbywał się w dniach 23 czerwca–5 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 94. edycja rozgrywek.

</doc>
<doc id="1939932" url="https://pl.wikipedia.org/wiki?curid=1939932" title="Dioscorea polystachya">
Dioscorea polystachya



</doc>
<doc id="1939933" url="https://pl.wikipedia.org/wiki?curid=1939933" title="Dioscorea batatas">
Dioscorea batatas



</doc>
<doc id="1939934" url="https://pl.wikipedia.org/wiki?curid=1939934" title="Dioscorea opposita">
Dioscorea opposita



</doc>
<doc id="1939935" url="https://pl.wikipedia.org/wiki?curid=1939935" title="Wimbledon 1981">
Wimbledon 1981

Wimbledon 1981 – trzeci w sezonie tenisowy turniej wielkoszlemowy, który odbywał się w dniach 22 czerwca–4 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 95. edycja rozgrywek.

</doc>
<doc id="1939937" url="https://pl.wikipedia.org/wiki?curid=1939937" title="Dekanat wisagiński">
Dekanat wisagiński

Dekanat wisagiński – jeden z pięciu dekanatów wchodzących w skład eparchii wileńskiej i litewskiej Rosyjskiego Kościoła Prawosławnego.

</doc>
<doc id="1939938" url="https://pl.wikipedia.org/wiki?curid=1939938" title="Muzeum Sztuki Stosowanej w Budapeszcie">
Muzeum Sztuki Stosowanej w Budapeszcie

Muzeum Sztuki Stosowanej (węg. "Magyar Iparművészeti Múzeum") – muzeum w Budapeszcie, zbudowane w latach 1893-1896 według projektu architektów Ödöna Lechnera i Gyuli Pártosa.
Mieści się w IX dzielnicy Budapesztu przy ulicy Üllői ut. 33-37.
Przy wykończeniu fasad budynku zastosowano węgierską ceramikę ludową z manufaktury Zsolnaya. W architekturze występują też motywy islamskie i hinduskie.
Zbiory Muzeum obejmują 5 działów: tkanin, mebli, szkła i ceramiki, malarstwa i jubilerstwa.

</doc>
<doc id="1939939" url="https://pl.wikipedia.org/wiki?curid=1939939" title="Wimbledon 1982">
Wimbledon 1982

Wimbledon 1982 – trzeci w sezonie tenisowy turniej wielkoszlemowy, który odbywał się w dniach 21 czerwca–4 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 96. edycja rozgrywek.

</doc>
<doc id="1939940" url="https://pl.wikipedia.org/wiki?curid=1939940" title="Pochrzyn skrzydlasty">
Pochrzyn skrzydlasty



</doc>
<doc id="1939941" url="https://pl.wikipedia.org/wiki?curid=1939941" title="Ignam skrzydlaty">
Ignam skrzydlaty



</doc>
<doc id="1939942" url="https://pl.wikipedia.org/wiki?curid=1939942" title="IC 4802">
IC 4802

IC 4802 – grupa gwiazd znajdująca się w odległości około 23 100 lat świetlnych od Ziemi w kierunku konstelacji Strzelca. Została odkryta 30 czerwca 1884 roku przez Guillaume Bigourdana.
W rzeczywistości IC 4802 jest częścią gromady kulistej NGC 6717.

</doc>
<doc id="1939943" url="https://pl.wikipedia.org/wiki?curid=1939943" title="Wimbledon 1983">
Wimbledon 1983

Wimbledon 1983 – trzeci w sezonie tenisowy turniej wielkoszlemowy, który odbywał się w dniach 20 czerwca–3 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 97. edycja rozgrywek.

</doc>
<doc id="1939945" url="https://pl.wikipedia.org/wiki?curid=1939945" title="Parafia św. Nikandra w Lebeniszkach">
Parafia św. Nikandra w Lebeniszkach

Parafia św. Nikandra – prawosławna parafia w dekanacie wisagińskim eparchii wileńskiej i litewskiej Rosyjskiego Kościoła Prawosławnego.
Parafia została erygowana przez arcybiskupa wileńskiego i litewskiego Nikandra w 1909, na potrzeby rosyjskich chłopów osiedlonych we wsi Lebeniszki w ramach reformy rolnej Piotra Stołypina. 18 października tego samego roku została poświęcona wolno stojąca cerkiew parafialna.
Władze carskie nadały parafii dwa hektary ziemi. Placówka duszpasterska działała bez przeszkód do wybuchu I wojny światowej. Po zakończeniu konfliktu na nowo zaczęto odprawiać w niej nabożeństwa od 1924. W tym czasie, mimo zachowania statusu niezależnej parafii, placówka duszpasterska w Lebeniszkach nie posiadała proboszcza, lecz była obsługiwana przez księży z cerkwi w Gegabraście. W tym czasie liczba parafian była szacowana na 150 osób. W 1942 było ich 226, jednak do końca II wojny światowej liczba ta spadła do 180.
W 1946 biskup wileński i litewski Korneliusz (Popow) wyznaczył na nowego proboszcza parafii w Lebeniszkach ks. Nikołaja Krukowskiego i polecił mu przeprowadzenie procesu rejestracji placówki u władz stalinowskich. W 1947 został on pomyślnie sfinalizowany. Parafia w Lebeniszkach posiadała cerkiew we wsi, cerkiew pomocniczą w Birżach (gdzie stale żyło 12 osób wyznania prawosławnego) oraz dom parafialny. Na początku lat 50. wspólnotę tworzyło 130 wiernych narodowości rosyjskiej. Była ona jednak niezwykle uboga i wielokrotnie zwracała się do rady eparchii z prośbą o pomoc w utrzymaniu posiadanych budynków sakralnych. W 1948 władze zarekwirowały cerkiew św. Michała Archanioła w Birżach i zaadaptowały ją na magazyn. 
Po śmierci ks. Krukowskiego 30 grudnia 1954 przez trzy lata parafia nie posiadała proboszcza. Pod pismem z prośbą o wyznaczenie nowego kapłana podpisało się 50 osób. W 1957 do Lebeniszek przybył hieromnich z monasteru Świętego Ducha w Wilnie Przedysław (Kamieniak), który przez pół roku odprawiał dwie Święte Liturgie w miesiącu. Następnie jego obowiązki przejął ks. Fiodor Rakiecki z parafii św. Aleksandra Newskiego w Rakiszkach. Od lat 60. liczba wiernych w parafii sukcesywnie spadała w związku z migracją mieszkańców wsi do miast. Na początku XXI w. należało do niej zaledwie kilka osób. W związku z tym Święta Liturgia jest odprawiana w cerkwi tylko raz w roku, w dzień wspomnienia św. Nikandra (28 marca, tj. 15 marca według starego stylu), oraz na życzenie.

</doc>
<doc id="1939946" url="https://pl.wikipedia.org/wiki?curid=1939946" title="Cerkiew św. Nikandra w Lebeniszkach">
Cerkiew św. Nikandra w Lebeniszkach

Cerkiew św. Nikandra – parafialna cerkiew prawosławna w Lebeniszkach.
Wieś Lebeniszki powstała w czasie akcji zasiedlania ziem litewskich przez chłopów rosyjskich w ramach reformy rolnych Stołypina. Ze względu na znaczną odległość od najbliższej cerkwi prawosławnej mieszkańcy wsi zwrócili się do arcybiskupa wileńskiego i litewskiego Nikandra (Mołczanowa) z prośbą o erygowanie nowej parafii. Przeprowadzili również zbiórkę pieniędzy na budowę wolno stojącej świątyni. W lutym 1909 rozpoczęły się prace budowlane pod kierunkiem eparchialnego architekta A. Szpakowskiego, który wcześniej pracował m.in. przy przebudowie monasteru Świętego Ducha w Wilnie. Drewniana cerkiew została poświęcona 18 października 1909. Na prośbę przyszłych parafian patronem świątyni został św. biskup i męczennik Nikander.
Regularne nabożeństwa odbywały się w cerkwi do 1914. Po wybuchu I wojny światowej kapłani służący w parafiach prawosławnych na ziemiach litewskich w większości ewakuowali się w głąb Rosji. Dopiero od 1924 do świątyni zaczęli przyjeżdżać kapłani z Poniewieża, Rakiszek lub Birż. Po wcieleniu Litwy do ZSRR cerkiew została zarejestrowana jako czynna świątynia parafialna w 1947. Po 1948 przeniesiono do niej ikonostas i zestaw ikon z cerkwi św. Michała Archanioła w Birżach, zlikwidowanej przez władze stalinowskie. Większość z nich została jednak skradziona w czasie kilku włamań do świątyni.
W latach 80. XX wieku dokonano częściowego remontu cerkwi z wymianą dachu. W tym okresie nabożeństwa odbywały się w niej już tylko w święto patrona świątyni oraz na życzenie, ze względu na wyjazd niemal wszystkich osób wyznania prawosławnego ze wsi.

</doc>
<doc id="1939947" url="https://pl.wikipedia.org/wiki?curid=1939947" title="Constantin Meunier">
Constantin Meunier

Constantin Meunier (ur. 12 kwietnia 1831 w Etterbeek, zm. 4 kwietnia 1905 w Elsene/Ixelles) – rzeźbiarz i malarz belgijski.
Muzeum Meuniera.
W ostatnim domu Meuniera w Elsene powstało muzeum.

</doc>
<doc id="1939948" url="https://pl.wikipedia.org/wiki?curid=1939948" title="Wimbledon 1984">
Wimbledon 1984

Wimbledon 1984 – trzeci w sezonie tenisowy turniej wielkoszlemowy, który odbywał się w dniach 25 czerwca–8 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 98. edycja rozgrywek.

</doc>
<doc id="1939949" url="https://pl.wikipedia.org/wiki?curid=1939949" title="Dyptyk Winterfeldów">
Dyptyk Winterfeldów

Dyptyk Winterfeldów – gotycki dyptyk zamówiony około 1430 przez gdańską rodzinę Winterfeldów do ich kaplicy św. Jakuba w bazylice Mariackiej w Gdańsku, którą ufundowali w 1423. W świątyni tej znajdował się do II wojny światowej, a po 1945 trafił do zbiorów warszawskiego Muzeum Narodowego, gdzie znajduje się do dnia dzisiejszego.
Wygląd.
Dyptyk składa się z pary skrzydeł, przy czym prawe skrzydło jest nieruchome i jego rewers nie jest widoczny. Na awersie znajduje się przedstawienie Marii Magdaleny unoszonej przez siedem aniołów i koronowanej przez Boga Ojca. Wątek ten, zaczerpnięty ze Złotej Legendy Jakuba de Voragine, ukazuje świętą jako pokutnicę, której całe ciało pokryte jest włosami. Lewe skrzydło jest malowane dwustronnie. Na jego awersie znajdują się dwa przedstawienia, u góry Maryja jako "Maria lactans" (karmiąca Dzieciątko Jezus) i Chrystus jako "Vir Dolorum". Chrystus stoi na zakrytym płytą wierzchnią grobowcu, ukazując swoje rany, z których krew tryska do kielicha. Na płycie leżą trzy złożone prześcieradła o odmiennych kolorach: białym, czerwonym i purpurowym. Po jego lewicy znajduje się herb z "Arma Christi": tarczą z krzyżem w formie greckiej litery "tau" ("τ") i symbolami biczowania – biczem oraz kolumną. Klejnot tworzy okryta białą płachtą ręka, wskazująca na Męża Boleści z koroną cierniową. Pomiędzy Matką Boską i Mężem Boleści namalowany jest nienaturalnej wielkości grot włóczni. Poniżej znajduje się przedstawienie Ecce Homo z banderolami z inskrypcjami o treści "Ecce Homo" (pol. "Oto człowiek") i "crucifuge, crucifuge eu(m)" (pol. "Ukrzyżuj, ukrzyżuj go"). Po lewej stronie sceny stoi Chrystus w asyście oprawcy i Piłata, a po prawej grupa Żydów z Kajfaszem na czele, ubranym w strój biskupi z mitrą.
Na rewersie znajdują się trzy sceny, w górnej partii Naigrawanie, gdzie Chrystus ma zasłonięte oczy i związane ręce, wśród oprawców stoi Kajfasz; poniżej zaś Biczowanie i Opłakiwanie Chrystusa w formie Piety – Marii z martwym Chrystusem spoczywającym na jej kolanach. U stóp Chrystusa klęczy Maria Magdalena, która lewą dłonią obejmuje palce nogi zmarłego. Cechą wspólną wszystkich malowideł jest ciemnobłękitne tło wypełnione dużymi, pozłacanymi, sześcioramiennymi gwiazdami.
Analiza dzieła.
Dyptyk ten powstał na zamówienie rodziny Winterfeldów, do których od 1423 należała kaplica znajdująca się przy południowo-wschodnim narożu ambitu kościoła NMP.
Dyptyk powstał około roku 1430, prawdopodobnie jest dziełem malarza gdańskiego, który dobrze znał zachodnioeuropejskie malarstwo i grafikę. Badacze przypisują autorowi dyptyku ołtarz złotników dla kaplicy św. Krzyża i ołtarz św. Sebastiana, oba dzieła do II wojny światowej znajdowały się w gdańskim kościele NMP, następnie zaginęły. Przedstawienie Marii Magdaleny unoszonej przez anioły jest nawiązaniem do trzydziestoletniej pokuty wspomnianej w Złotej Legendzie: "Codziennie, gdy zbliżała się pora z każdej z siedmiu godzin kanonicznych aniołowie unosili ją w powietrze i wtedy własnymi uszami słyszała pochwalne śpiewy niebiańskich zastępów". Prawdopodobnie na powstanie tego przedstawienia wpływ miało rzeźbione przedstawienie z pocz. XV w. z kościoła św. Janów w Toruniu (obecnie katedry).
Pozostałe malowidła prezentują wpływy gotyckiego malarstwa Górnej i Dolnej Nadrenii. Starsza literatura wspomina o wpływach czeskich, północnowłoskich (przedstawienie Ecce Homo) oraz norymberskich. Ukazana w scenie "Marii lactans" i "Vir Dolorum" włócznia swoim kształtem przypomina Włócznię Przeznaczenia przechowywaną wówczas z innymi insygniami cesarskimi w Norymberdze. Jej szczególne wyeksponowanie wynikało z tego, iż służyła ona jako relikwia Męki Pańskiej, będąca wówczas przedmiotem silnego kultu, z którą związane były odpusty. Co więcej, ten wyróżniony spośród "Arma Christi" przedmiot ma związek z kontemplacją przebitej piersi Zbawiciela, a także kultem Serca Chrystusa. Złożone na płycie grobowej odzienia o trzech odmiennych kolorach odnoszą się do trzech szat Pasji Chrystusa. Towarzysząca Mężowi Boleści Maria pełni rolę współmęczenniczki i współodkupicielki; mleko matki, którym pojony jest Chrystus, i krew tryskająca do kielicha tworzą ideowy związek – mleko oznacza miłosierdzie i obietnicę zbawienia, zaś napojem zbawienia jest krew eucharystyczna. Wieko grobu jest jednocześnie "sui generis" stołem eucharystycznym.
Postacią istotną dla treści ideowych dyptyku jest dwukrotnie przedstawiona Maria Magdalena, uosobienie nawróconego grzesznika mającego nadzieję na zbawienie. Jej kult był znaczący zarówno dla rodziny Winterfeldów, jak i całej chrześcijańskiej Europy XIV i XV wieku.
Z gdańską bazyliką Mariacką związane jest inne dzieło, również znane jako "Dyptyk Winterfeldów", namalowane około 1490 i przedstawiające na awersach "Pokłon Trzech Króli" i "Zdjęcie z Krzyża" zaś na rewersie "Chrystusa i Jawnogrzesznicę". Dzieło namalowane zostało prawdopodobnie przez malarza z północnych Niemiec (Lubeka). Do ostatniej wojny dyptyk znajdował się w gdańskim Stadtmuseum (Muzeum Miejskim, obecnie Muzeum Narodowe), a po 1945 uznany został za zaginiony. "De facto" został zagrabiony przez wojska radzieckie i obecnie znajduje się w Muzeum im. Puszkina w Moskwie. Wraz z innymi niektórymi dziełami z Gdańska, dotąd uznanymi za zaginione, został opublikowany oficjalnie na witrynie internetowej tamtejszego muzeum w 2003.

</doc>
<doc id="1939961" url="https://pl.wikipedia.org/wiki?curid=1939961" title="Annapol (Turcja)">
Annapol (Turcja)

Annapol – nieistniejąca już wieś w imperium osmańskim, założona w 1841 roku jako przysiółek Adampola i nazwana na cześć żony księcia Adama Czartoryskiego, Anny. W 1846 roku wieś, z powodu pożaru, uległa zniszczeniu i nie została odbudowana.

</doc>
<doc id="1939966" url="https://pl.wikipedia.org/wiki?curid=1939966" title="Agencja Misji Polskiej na Wschodzie">
Agencja Misji Polskiej na Wschodzie

Agencja Misji Polskiej na Wschodzie (także Agencja Wschodnia w Carogrodzie lub Agencja Carogrodzka) – założona w 1841 roku w Stambule przez księcia Adama Czartoryskiego instytucja, mająca na celu opiekę nad Polakami w imperium osmańskim oraz zabieganie o prowadzenie przez sułtanów polityki antyrosyjskiej. Po 1864 Agencja zaprzestała działalności.

</doc>
<doc id="1939967" url="https://pl.wikipedia.org/wiki?curid=1939967" title="Aleksander Chotowicki">
Aleksander Chotowicki

Aleksander Chotowicki (ur. 11 lutego 1872 w Krzemieńcu, zm. 1937(?) w Moskwie) – kapłan prawosławny, kanonizowany jako nowomęczennik i cierpiętnik (cs. "strastotierpiec") za wiarę.
Życiorys.
Jego ojciec Aleksandr Chotowicki był prawosławnym duchownym, rektorem seminarium duchownego w Krzemieńcu. Przyszły męczennik ukończył tę szkołę, po czym uzyskał dyplom Petersburskiej Akademii Duchownej w 1895. Natychmiast po ukończeniu akademii zgłosił się jako ochotnik do wyjazdu jako misjonarz na Aleuty i Alaskę.
Praca misyjna w Ameryce.
Wyjechał z Rosji w grupie misjonarzy pod kierownictwem biskupa Mikołaja (Ziorowa). Początkowo pracował jako lektor w parafii św. Mikołaja w Nowym Jorku. W styczniu 1896 ożenił się z Marią Szerbuchiną. Cztery tygodnie później przyjął święcenia diakońskie, zaś 25 lutego tego samego roku – kapłańskie w soborze Trójcy Świętej w San Francisco. Tydzień później wrócił do Nowego Jorku jako proboszcz parafii św. Mikołaja w Nowym Jorku na Manhattanie.
W 1901 udał się do Rosji, aby przeprowadzić zbiórkę pieniędzy na budowę nowej cerkwi dla swojej parafii, która miała równocześnie pełnić funkcje soboru. Następnie kierował jej wznoszeniem. W 1904 gotowa świątynia została poświęcona przez biskupa Tichona (Biełławina). Ks. Chotowicki, pełniąc nadal obowiązki proboszcza parafii nowojorskiej, przyczynił się do powstania podobnych placówek duszpasterskich w Yonkers, Filadelfii, Passaits oraz w innych miejscowościach wschodniego wybrzeża Stanów Zjednoczonych i Kanady. Szczególnie angażował się w nawracanie na prawosławie emigrantów z Galicji, wyznania greckokatolickiego. Podczas jednego ze spotkań z nimi został zaatakowany i ciężko zraniony kijem przez jednego z uczestników. Prowadził również pracę misyjną wśród protestantów różnych odłamów. Redagował pismo „Russian-American Orthodox Messenger”. Za osiągnięcia w pracy duszpasterskiej w 1906 otrzymał godność protojereja.
Działalność w Imperium Rosyjskim.
W 1914 ks. Chotowicki wrócił do Rosji. 26 lutego tego roku pożegnał się z metropolitą amerykańskim Platonem, który podkreślał jego zasługi w prowadzeniu działalności misyjnej. Został skierowany do pracy misyjnej w Finlandii. Początkowo pracował razem z biskupem Sergiuszem (Stragorodskim) w soborze w Helsinkach. W sierpniu 1917 metropolita Tichon (Bieławin), przeniesiony na katedrę moskiewską, sprowadził go do siebie do soboru Chrystusa Zbawiciela w Moskwie. Ks. Chotowicki był jednym z delegatów białego duchowieństwa na Sobór Lokalny Rosyjskiego Kościoła Prawosławnego obradujący w latach 1917–1918.
Po rewolucji październikowej.
Po wybuchu rosyjskiej wojny domowej wzywał prawosławnych Rosjan do czynnego wspierania Cerkwi, zarówno duchowo, jak i materialnie. Apelował o wsparcie finansowe dla podupadłego Soboru Chrystusa Zbawiciela. Za tę działalność został aresztowany w maju 1920, a następnie w listopadzie 1921 pod zarzutem łamania dekretów o rozdziale Kościoła i państwa. Za każdym razem był szybko uwalniany. W czasie akcji konfiskaty majątku Rosyjskiego Kościoła Prawosławnego razem ze swoimi parafianami wystosował rezolucję, w której domagał się od władz gwarancji, że wszystkie uzyskane środki zostaną przeznaczone dla ofiar głodu na Powołżu.
27 listopada 1922 został oskarżony o czynne przeciwstawianie się konfiskacie i postawiony przed sądem w Moskwie. Po dwutygodniowym procesie, w którym przed sądem stanęła również grupa jego parafian, został skazany na 10 lat więzienia, 5 lat pozbawienia praw publicznych oraz konfiskatę mienia (prokurator Andriej Wyszynski żądał kary śmierci). Kapłan nie przyznawał się do winy. Na wolność wyszedł w październiku 1923, gdy relacje państwa i Kościoła chwilowo się poprawiły wskutek ugodowej postawy patriarchy Tichona. Ks. Chotowicki nie został jednak przypisany do żadnej parafii. Odprawiał nabożeństwa w różnych parafiach, wygłaszając kazania i otwarcie krytykując rząd. 9 września 1924 ponownie został zatrzymany. W czasie przesłuchania jednoznacznie popierał działalność patriarchy Tichona, zaprzeczał jednak, jakoby opowiadał się za restauracją caratu. Został skazany na 3 lata zesłania do regionu turuchańskiego na Syberii.
Po powrocie z zesłania ponownie osiedlił się w Moskwie i został bliskim współpracownikiem zastępcy "locum tenens" patriarchatu, metropolity Sergiusza (Stragorodskiego). W latach 30. pełnił funkcje proboszcza parafii Złożenia Szaty Chrystusa Zbawiciela w Moskwie. Od 1936 zabroniono mu wygłaszania kazań. Był niezwykle popularny wśród parafian. Aresztowano go po raz ostatni jesienią 1937. Jego dalsze losy pozostają nieznane. Najprawdopodobniej jeszcze w tym samym roku został rozstrzelany.
Kanonizowany 4 grudnia 1994 przez Kościół Prawosławny w Ameryce. Jest czczony również w Rosyjskim Kościele Prawosławnym.
W 2007 w mieście Jersey City, jednym z miejsc, gdzie święty prowadził pracę misyjną, jednej z ulic nadano jego imię.

</doc>
<doc id="1939970" url="https://pl.wikipedia.org/wiki?curid=1939970" title="Doom (film)">
Doom (film)

Doom – brytyjsko-czesko-niemiecko-amerykański horror z gatunku science fiction z 2005 roku, bazujący na popularnej grze pod tym samym tytułem firmy id Software, producenta takich gier jak: "Wolfenstein 3D" i "Commander Keen".
Fabuła.
Rok 2026, stacja badawcza na Marsie. Naukowcy poprzez błąd w trakcie badań tracą jeden z obiektów doświadczalnych, który uśmierca całą załogę. Na Ziemi zostaje wprowadzony piąty stopień kwarantanny. Grupa, w skład której wchodzi m.in. Reaper (Karl Urban) i Sarge (Dwayne Johnson), musi wyeliminować znajdujące się na stacji niebezpieczeństwo.

</doc>
<doc id="1939973" url="https://pl.wikipedia.org/wiki?curid=1939973" title="Towarzystwo im. Hipolita Cegielskiego">
Towarzystwo im. Hipolita Cegielskiego

Towarzystwo im. Hipolita Cegielskiego – stowarzyszenie powstałe 4 grudnia 1998 w Poznaniu, którego główne cele stanowią: propagowanie pozytywistycznych tradycji pracy organicznej oraz upowszechnianie wiedzy o życiu i dokonaniach Hipolita Cegielskiego. Cele te realizowane są m.in. poprzez przyznawanie corocznej nagrody Złoty Hipolit oraz Medalu Młodego Pozytywisty.
Obecnym prezydentem towarzystwa jest Marian Król, nieprzerwanie od 1999.
Historia.
4 grudnia 1998 w Poznaniu odbyło się zebranie założycielskie.
Stowarzyszenie zostało zarejestrowane w 1999.
Do rejestru stowarzyszeń (KRS) wpisane 19 grudnia 2001.

</doc>
<doc id="1939977" url="https://pl.wikipedia.org/wiki?curid=1939977" title="Parafia św. Jana Chrzciciela w Ciążeniu">
Parafia św. Jana Chrzciciela w Ciążeniu

Parafia Świętego Jana Chrzciciela w Ciążeniu jest jedną z 9 parafii leżącą w granicach dekanatu słupeckiego. Erygowana w 1260 roku.
Dokumenty.
Księgi metrykalne: 

</doc>
<doc id="1939978" url="https://pl.wikipedia.org/wiki?curid=1939978" title="Herb Ciechanowa">
Herb Ciechanowa

Herb Ciechanowa – jeden z symboli miasta Ciechanów w postaci herbu.
Wygląd i symbolika.
Herb przedstawia w polu błękitnym sylwetkę świętego Piotra od pasa w górę, w szacie srebrnej, ze złotym nimbem, trzymającego w prawicy takiż klucz w skos.
Historia.
Najstarsza pieczęć Ciechanowa pochodzi z roku 1482. Pierwszy wyraźny herb znajduje się na pieczęci z 1533 roku, w polu pieczęci widnieje postać św. Piotra trzymającego klucz w lewej ręce. Na pieczęci z 1678 Piotr Apostoł trzyma klucz na prawym ramieniu, zębem do góry. Wizerunek św. Piotra został obrany za herb Ciechanowa, ponieważ miasto otrzymało przywilej lokacyjny od księcia Janusza I w święto św. Piotra, w 1400 roku.
Godło herbu Ciechanowa zostało wykorzystane do skomponowania herbu powiatu ciechanowskiego.

</doc>
<doc id="1939979" url="https://pl.wikipedia.org/wiki?curid=1939979" title="Jin Yong-sik">
Jin Yong-sik

Jin Yong-sik (ur. 4 lipca 1978) - koreański niepełnosprawny kolarz. Medalista Letnich Igrzysk Paraolimpijskich w Pekinie w 2008 roku.

</doc>
<doc id="1939980" url="https://pl.wikipedia.org/wiki?curid=1939980" title="Oratorium (zespół muzyczny)">
Oratorium (zespół muzyczny)

Oratorium – dziecięco-młodzieżowy zespół wokalno-instrumentalny wykonujący piosenki o tematyce religijnej.
Jest jednym z najstarszych zespołów współczesnej muzyki religijnej w Polsce, działającym nieprzerwanie do chwili obecnej, prowadząc działalność ewangelizacyjną w parafiach na terenie Polski i poza jej granicami.
Siedzibą zespołu jest Ośrodek Muzyczny w Augustowie koło Radomia, będący ich miejscem pracy, modlitwy i rekreacji.
Historia.
10 września 1975 roku ks. Lech Gralak założył na bazie scholi parafialnej dziecięcy zespół wokalno-instrumentalny, którego do chwili obecnej jest kierownikiem.
Kilka lat później zespół Oratorium stał się jednym z najbardziej popularnych zespołów, wykonujących muzykę religijną, zaliczaną do gatunku „Ewangelia w piosence", do czego przyczyniły się udziały w festiwalach diecezjalnych, ogólnopolskich, a z biegiem czasu polonijnych. Od 1986 roku zespół Oratorium odbył podróże ewangelizacyjne do parafii w Australii, Belgii, Białorusi, Francji, Kanadzie, Litwie, Niemczech, Stanach Zjednoczonych, Włoszech i Ukrainie.
Zespół wziął udział we mszy św. celebrowanej przez papieża Jana Pawła II w Castel Gandolfo w sierpniu 1986 roku.
W czerwcu 2000 roku zespół otrzymał Złoty Mikrofon od austriackiej firmy AKG za wybitne osiągnięcia w dziedzinie krzewienia muzyki sakralnej.
Dyskografia.
Płyty kompaktowe.
Płyty kompaktowe zespołu wokalno-instrumentalnego Oratorium (od pierwszej do dziesiątej) nagrane i wydane zostały w latach 1988–2003. Zawierają muzykę o charakterze religijnym, patriotyczno-religijnym, ludowym i rozrywkowym.
W latach 2004–2007 powstało kolejnych sześć płyt, do których podkłady muzyczne stworzyli muzycy z grona najlepszych w Polsce. Wokale nałożyły pokolenia: czwarte, piąte oraz siódme a także gościnnie członkinie zespołu z lat 90.
W 2006 roku powstała pierwsza płyta z utworami w języku angielskim, "Lead Me Lord".

</doc>
<doc id="1939981" url="https://pl.wikipedia.org/wiki?curid=1939981" title="Parafia Podwyższenia Krzyża Świętego w Giewartowie">
Parafia Podwyższenia Krzyża Świętego w Giewartowie

Parafia Podwyższenia Krzyża Świętego w Giewartowie – rzymskokatolicka parafia leżąca w granicach dekanatu słupeckiego. Erygowana w XIII wieku.
Dokumenty.
Księgi metrykalne: 

</doc>
<doc id="1939983" url="https://pl.wikipedia.org/wiki?curid=1939983" title="Cesar Neira">
Cesar Neira

Cesar Neira (ur. 15 grudnia 1979) – hiszpański niepełnosprawny kolarz. Mistrz paraolimpijski z Pekinu w 2008 roku.

</doc>
<doc id="1939984" url="https://pl.wikipedia.org/wiki?curid=1939984" title="Désiré Mbonabucya">
Désiré Mbonabucya

Désiré Mbonabucya (ur. 25 lutego 1977 w Kigali) – rwandyjski piłkarz grający na pozycji napastnika.
Kariera klubowa.
Mbonabucya urodził się w Kigali, a karierę piłkarską rozpoczął w tamtejszym klubie Rayon Sports FC. W 1995 roku zadebiutował w jego barwach w pierwszej lidze rwandyjskiej. W debiutanckim sezonie zdobył z Rayon Sport Puchar Rwandy. Jeszcze w tym samym roku zawodnik odszedł do belgijskiego w klubu KV Mechelen. W 1997 roku spadł z nim z pierwszej do drugiej ligi.
Latem 1997 roku Mbonabucya został piłkarzem tureckiego Gaziantepsporu. W pierwszej lidze tureckiej zadebiutował 2 sierpnia 1997 w przegranym 0:3 wyjazdowym meczu z Fenerbahçe SK. W Gaziantepsporze grał przez 3 sezony.
W 2000 roku Rwandyjczyk wrócił do Belgii i przeszedł do Sint-Truidense VV. 30 września 2000 zadebiutował w nim w przegranym 0:1 meczu z R.A.A. Louviéroise. W kolejnych latach należał do najlepszych strzelców Sint-Truidense i łączne dla tego klubu strzelił 57 goli. W sezonie 2004/2005 był wypożyczony do drugoligowego KSK Heusden-Zolder. W 2007 roku odszedł z Sint-Truidense do KVK Tienen, a w 2009 roku został piłkarzem amatorskiego US Albert Schaerbeek.
Kariera reprezentacyjna.
W reprezentacji Rwandy Mbonabucya zadebiutował w 2000 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał 3 spotkania: z Tunezją (1:2), z Gwineą (1:1) i z Demokratyczną Republiką Konga (1:0). Od 2000 do 2005 roku rozegrał w kadrze narodowej 30 meczów i strzelił 22 gole.

</doc>
<doc id="1939985" url="https://pl.wikipedia.org/wiki?curid=1939985" title="Parafia św. Bartłomieja w Koszutach Małych">
Parafia św. Bartłomieja w Koszutach Małych

Parafia Świętego Bartłomieja w Koszutach Małych jest jedną z 9 parafii leżącą w granicach dekanatu słupeckiego. Erygowana w XIV wieku.
Dokumenty.
Księgi metrykalne:

</doc>
<doc id="1939986" url="https://pl.wikipedia.org/wiki?curid=1939986" title="Desire Mbonabucya">
Desire Mbonabucya



</doc>
<doc id="1939988" url="https://pl.wikipedia.org/wiki?curid=1939988" title="Parafia Świętych Apostołów Piotra i Pawła w Kowalewie-Opactwie">
Parafia Świętych Apostołów Piotra i Pawła w Kowalewie-Opactwie

Parafia Świętych Apostołów Piotra i Pawła w Kowalewie-Opactwie jest jedną z 9 parafii leżącą w granicach dekanatu słupeckiego. Erygowana w 1426 roku.
Dokumenty.
Księgi metrykalne: 

</doc>
<doc id="1939989" url="https://pl.wikipedia.org/wiki?curid=1939989" title="Książka obiektu budowlanego">
Książka obiektu budowlanego

Książka obiektu budowlanego (KOB) – zbiór dokumentów eksploatacji oraz zdarzeń i okoliczności zachodzących w toku użytkowania obiektu budowlanego. Podstawą prowadzenia książki obiektu budowlanego jest zeszyt, najczęściej gotowa (przygotowana zgodnie z wzorem zawartym w załączniku do rozporządzenia) książka w formacie A4, z odpowiednimi rubrykami do dokonywania wymaganego rodzaju wpisów, w którym zapisuje się kolejne zdarzenia i czynności związane z eksploatacją obiektu. Do tak prowadzonej książki dołącza się, jako jej integralną część, odpowiednie dokumenty: protokoły, opinie, projekty, ekspertyzy i inne dokumenty, potwierdzające konieczność dokonania określonej czynności i późniejsze jej dokonanie, sposób i zakres. Książkę obiektu budowlanego zobowiązany jest założyć, prowadzić i przechowywać, przez cały okres istnienia obiektu budowlanego, jej właściciel lub zarządca. Z obowiązku prowadzenia książki obiektu budowlanego wyłączona jest jednak pewna grupa obiektów, w tym między innymi: domy jednorodzinne, zabudowa zagrodowa, letniskowa itd.. Dla różnych obiektów inżynieryjnych zamiast książki obiektu budowlanego mogą być prowadzone inne rodzaje ksiąg ich eksploatacji, np. książka drogi, dziennik objazdu dróg, książka obiektu mostowego itd., zakładane i prowadzone zgodnie z odrębnymi przepisami (np. na podstawie ustawy o drogach publicznych).
Założenie książki obiektu budowlanego powinno nastąpić z chwilą rozpoczęcia użytkowania danego obiektu budowlanego. Dla każdego obiektu należy założyć odrębną książkę, np. jeżeli na jednej nieruchomości wybudowano trzy budynki mieszkalne stanowiące następnie jedną wspólnotę mieszkaniową, powinny zostać założone trzy odrębne książki (po jednej dla każdego budynku). Do założonej książki obiektu budowlanego dołącza się dokumentację budowy (dokumentację powykonawczą), która winna być przekazana właścicielowi bądź zarządcy po zakończeniu budowy. Wpisy w książce obiektu budowlanego dokonywać może wyłącznie osoba upoważniona przez właściciela bądź zarządcę; zmiana osoby upoważnionej do dokonywania wpisów winna być odnotowana w samej książce. Brak jest obecnie jakichkolwiek wymagań czy uprawnień wobec osób dokonujących wpisów. Prowadzona książka obiektu budowlanego, wraz ze wszystkimi załączonymi dokumentami, powinna być przez cały czas dostępna u właściciela lub zarządcy. Kontrolę prowadzenia i prawidłowości mogą przeprowadzić organy nadzoru budowlanego.
Książka obiektu budowlanego jest więc kontynuacją dla dziennika budowy i przed 27 stycznia 2023 r. była poprzednikiem dla ewentualnego dziennika rozbiórki, które w komplecie dokumentują cały okres istnienia obiektu budowlanego.
Podstawowe przepisy kreujące obowiązek założenia i prowadzenia książki obiektu budowlanego oraz określające sposób i zasady jej prowadzenia, to:

</doc>
<doc id="1939991" url="https://pl.wikipedia.org/wiki?curid=1939991" title="Parafia św. Mikołaja w Młodojewie">
Parafia św. Mikołaja w Młodojewie

Parafia Świętego Mikołaja w Młodojewie - jedna z 9 parafii leżąca w granicach dekanatu słupeckiego. Erygowana w 1415 roku.

</doc>
<doc id="1939992" url="https://pl.wikipedia.org/wiki?curid=1939992" title="Klub Inteligencji Katolickiej w Lublinie">
Klub Inteligencji Katolickiej w Lublinie



</doc>
<doc id="1939995" url="https://pl.wikipedia.org/wiki?curid=1939995" title="Kamienica Roeslera i Hurtiga w Warszawie">
Kamienica Roeslera i Hurtiga w Warszawie

Kamienica Roeslera i Hurtiga, także dom Roeslera i Hurtiga – zabytkowa kamienica znajdująca się przy ulicy Krakowskie Przedmieście 79 w Warszawie.
Historia.
Przed powstaniem kamienicy w tym miejscu, od strony ul. Senatorskiej, stał dworek starosty warszawskiego Mikołaja Grzybowskiego. Został spalony w czasie potopu szwedzkiego w 1656. Od strony Krakowskiego Przedmieścia znajdowało się co najmniej pięć budynków. W połowie XVIII od strony ul. Senatorskiej wzniesiono pałac Małachowskich. W 1784 nieruchomość została sprzedana przez Mikołaja Małachowskiego kupcom z Czech i Moraw: Janowi Michałowi i Franciszkowi Leopoldowi Roeslerom oraz Gasparowi (Kacprowi) Hurtigowi.
Kamienica została wzniesiona na dziedzińcu pałacu Małachowskich w latach 1784–1785 według projektu Szymona Bogumiła Zuga. Powstał tam pierwszy na ziemiach polskich nowoczesny dom handlowo-mieszkalny ze specjalnie zaprojektowanymi witrynami wystawowymi. Był to jeden z najdroższych i najbardziej luksusowych obiektów handlowych w Warszawie. Na piętrach znajdowały się mieszkania czynszowe oraz apartamenty właścicieli. Poprzez oficyny budynek był połączony z pałacem Małachowskich.
Przedsiębiorstwo Roslerów i Hurtiga zbankrutowało w 1794 w wyniku kryzysu bankowego, jednak kamienica pozostała ich własnością do 1803. 
W 1839 na parterze kamienicy otwarto piwiarnię „Pod Nadzieją”, która jako pierwsza w mieście serwowała piwo bawarskie. Był to jeden z ulubionych lokali grupy młodych literatów i malarzy nazywanych Cyganerią Warszawską. Mieścił się tam również sklep wielobranżowy należący do Iwana Skwarcowa.
W latach 1887–1888 kamienica została przebudowana w związku z przebiciem do Krakowskiego Przedmieścia ul. Miodowej. Ścianę szczytową i oficyny południowe przekształcono na elewacje według projektu Józefa Hussa. Do przebicia ulicy na właścicielach pałacu Małachowskich i kamienicy ciążył obowiązek przepuszczania przechodniów z Krakowskiego Przedmieścia na ul. Miodową lub odwrotnie. Ruch przechodniów zwiększał atrakcyjność kamienicy i jej oficyn dla firm handlowych.
Podczas obrony Warszawy we wrześniu 1939 budynek spłonął i został rozebrany do pierwszego piętra. Dalsze zniszczenia miały miejsce w 1944 podczas powstania warszawskiego. Ogółem w czasie II wojny światowej kamienica została zniszczona w 70%. 
W latach 1948–1949 budynek odbudowano według projektu Zygmunta Stępińskiego. Obiekt przywrócono zasadniczo do stanu z XVIII wieku, jednak w celu odsłonięcia wschodniej fasady pałacu Małachowskich rozebrano oficynę południową.
W latach 1952–1957 w kamienicy miało swoją siedzibę Państwowe Wydawnictwo Naukowe, a następnie przedsiębiorstwa handlu zagranicznego, m.in. SHZ Labimex.
W 1965 budynek został wpisany do rejestru zabytków.
Od 2020 w budynku mieści się siedziba Radia Wnet.

</doc>
<doc id="1939997" url="https://pl.wikipedia.org/wiki?curid=1939997" title="Parafia św. Michała Archanioła w Samarzewie">
Parafia św. Michała Archanioła w Samarzewie

Parafia Świętego Michała Archanioła w Samarzewie jest jedną z 9 parafii leżącą w granicach dekanatu słupeckiego. Erygowana w XVI wieku.
Dokumenty.
Księgi metrykalne: 

</doc>
<doc id="1940001" url="https://pl.wikipedia.org/wiki?curid=1940001" title="Gawędziarz">
Gawędziarz

Gawędziarz (hiszp. "El hablador") – powieść peruwiańskiego pisarza Maria Vargasa Llosy, wydana w 1987 roku. W Polsce pierwsze wydanie ukazało się w 1998 r., nakładem poznańskiego Domu Wydawniczego Rebis.
Jest to powieść opisująca amazońskie, wędrowne plemię Machiguenga. Autor opowiada o roli gawędziarzy w ich świecie, przedstawia ich opowieści, przeplatane historiami z życia narratora, który prowadzi nas po realiach peruwiańskiej przyjaźni i magicznego świata plemiennego. Powieść jest pełna elementów magicznych, rytuałów, legend, zjawisk nadprzyrodzonych.
Geneza dzieła.
Mario Vargas Llosa odbył podróż do Dżungli Amazońskiej w roku 1958. To właśnie za sprawą tej podróży poczuł się zainspirowany do napisania „Gawędziarza” i innych powieści o tematyce Indygenizmu. Najbardziej przykuły jego uwagę warunki życia Indian, ich światopogląd i położenie względem reszty społeczeństwa.
Narracja.
Charakterystyczną cechą dzieła jest jego podział na dwie części, które stanowią dwa różne typy narracji. Pierwszym narratorem jest sam autor utworu – Mario Vargas Llosa, który mimo iż nie ujawnia w powieści swego imienia i nazwiska, zdradza szczegóły, dzięki którym czytelnik bez problemu rozpoznaje w nim pisarza. Nowelista, oprócz opowieści o własnym życiu: relacji z odbytych podróży po Dżungli Amazońskiej czy też opisu przeprowadzanych badań lingwistycznych ukazywanych m.in. w programie telewizyjnym „Wieża Babel”, w którym pracował, opowiada głównie o losach drugiego narratora. Jak się później okazuje, jest nim jego przyjaciel Saúl Zuratas, peruwiański Żyd, który zafascynowany plemieniem Machiguengów, po zakończeniu studiów antropologicznych, w tajemnicy przed wszystkimi opuszcza cywilizację, by zamieszkać wśród ludów plemiennych i stać się jednym z Gawędziarzy. Część powieści, w której narratorem jest Zuratas, składa się głównie ze snutych przez niego historii, legend i mitów związanych z życiem Indian zamieszkujących nienaruszone przez cywilizację, najgłębiej położone zakątki Dżungli Amazońskiej. Każdemu z ośmiu rozdziałów przypisany jest tylko jeden typ narracji.
Streszczenie.
Rozdziały: I i VIII to zbiór anegdot ukazujących codzienne życie autora zamieszkałego w tamtym czasie we Florencji. Jedna z nich opisuje moment, w którym narrator, będąc w galerii sztuki poświęconej plemieniu Machiguenga, rozpoznaje na zdjęciu swojego towarzysza z czasów studenckich – Saúla. Na miejscu dowiaduje się, że jego dawny przyjaciel nie żyje. W ostatnim, VIII rozdziale powieści Mario Vargas Llosa nawiązuje do losów Zuratasa i próbuje odnaleźć ukrytą przyczynę tłumaczącą jego ogromne zainteresowanie indiańskim plemieniem: powodem mogło być jego żydowskie pochodzenie, czy też zajmująca prawie połowę jego twarzy blizna – obie rzeczy sprawiały, że czuł się inny niż wszyscy, czyli dokładnie tak samo jak czuje się oddalona od cywilizacji, żyjąca w głębi Dżungli Amazońskiej, indiańska grupa etniczna Machiguenga. Saúl utożsamiał się z odmiennym od reszty społeczeństwa plemieniem i chciał być jego częścią, ponieważ tylko w nim nie czuł się w żaden sposób osądzany. Jednak w rzeczywistości nigdy nie poznamy prawdziwej przyczyny.
Rozdziały II, IV i VI odnoszą się do przeszłości, czasów studenckich, w których autor powieści i drugi narrator byli przyjaciółmi. Saúl, ze względu na swoją charakterystyczną bliznę, przezywany był jako „Mascarita”. Oprócz tego, kolejną rzeczą, która odróżniała go od społeczności peruwiańskiej były jego korzenie. Ojciec Saúla był Żydem, matka zaś Kreolką, która zmarła jak ten jeszcze studiował. Zuratas był studentem etnologii i prawa, które w efekcie zostawił poświęcając się swojej ogromnej pasji i zamieszkując wśród Indian. W szczególności pasjonował się życiem plemienia Machiguenga, za sprawą którego został Gawędziarzem i tym samym stał się częścią jego indiańskiej wspólnoty. Mimo że chciał zostać etnologiem nie popierał głównej idei tego zawodu, od zawsze powtarzał, że przeprowadzane badania antropologiczne bardzo szkodzą Indianom zakłócając ich spokój i naturalny rytm życia. Według Saúla, plemienia Dżungli Amazońskiej w żaden sposób nie powinny być badane ani tym bardziej modernizowane, ponieważ każde, nawet najmniejsze działanie ze strony społeczeństwa przyczyniłoby się do utraty tożsamości plemienia i w tym do jego wyginięcia. Odmienne zdanie na ten temat ma narrator, Mario Vargas Llosa, który na podstawie swoich podróży po Amazonii przekonał się co do słuszności, a nawet potrzeby unowocześnienia oddalonych od cywilizacji wspólnot etnicznych. Rozdział VI dotyczy pracy pisarza dla programu telewizyjnego o nazwie „Wieża Babel” poświęconemu życiu plemienia Machiguenga. Narrator wspomina też o nieznanych dla społeczeństwa gawędziarzach. Przypuszcza, że Saúl przerodził się w jednego z nich.
Rozdziały III, V i VII stanowią drugą, odrębną część narracyjną powieści, w której za sprawą narratora gawędziarza rzeczywistość nieustannie przeplata się z fikcją pełną nadprzyrodzonych zdarzeń i magii. Ich treść składa się z mitów, legend i opisu różnego rodzaju metafizycznych doświadczeń z życia Machiguengów. Są to m.in. opowieści sięgające początków istnienia danego plemienia, w których występują bogowie i demony świata indiańskiego. Pojawia się stały motyw wędrówki. Gawędziarz nieustannie przemieszcza się odwiedzając kolejne wioski indiańskie, w których spędza czas na opowiadaniu historii, w których niektóre postacie przybierają różne formy i oblicza. Przykładem jest Tasurinchi, który wciela się w więcej niż jedna postać, ma wiele imion i zawsze odgrywa główną rolę w opowieściach Gawędziarza. W niektórych historiach ukazuje się jako bóg, który za każdym razem gdy się pojawia charakteryzuje się innymi właściwościami. Każda opowieść mieści w sobie szereg tajemnych, niewytłumaczalnych w sposób logiczny sytuacji. Innym przykładem może być moment, w którym Tasurinchi, który tuż po zjedzeniu mięsa jelenia przeobraża się w zwierzę, czy też historia Grgor-Tasurinchi zamienionego w owada, którego rodzina przestaje odczuwać wstyd w chwili gdy ten w efekcie zostaje pożarty przez inne zwierzę.
Tematyka powieści.
Kontrasty.
Jednym z tematów jakie można dostrzec w utworze jest konfrontacja modernizmu ze światem odciętym od cywilizacji. Saúl jest zwolennikiem tradycji i sprzeciwia się modernizacji indiańskich plemion, narrator zaś przekonany jest o zaletach rozwoju i jego dobrym wpływie na styl życia plemienia Machiguenga. Oprócz tego, powieść jest zbiorem innych kontrastów takich jak: rzeczywistość vs fikcja czy wspólnota vs naród. Wszystkie przeciwieństwa obrazują tożsamość i położenie, w jakim się znajduje Ameryka Łacińska.
Kultura Indian.
Inną ważną kwestią, której poświęcona jest zdecydowana większość powieści jest kultura Indian i związane z nią aspekty ideologiczne, religijne etc. W treści utworu zobrazowane są zarówno praktyki i rytuały, jak i wierzenia Indian, ich poglądy i koncepcje na temat życia i śmierci. Każda przekazywana przez Gawędziarza opowieść niesie za sobą ukryte znaczenie, refleksję, która zawiera w sobie różnego rodzaju teorie jakimi kierują się, żyjący w sposób pierwotny, mieszkańcy Dżungli Amazońskiej.
Poszukiwanie prawdy.
„Gawędziarz” jest również dziełem ukazującym oblicze prawdy. Narrator, w którego wcielił się Mario Vargas Llosa poszukuje prawdy dotyczącej losów Saúla. Usiłuje dowiedzieć się czy to właśnie jego przyjaciel zamienił się w tajemniczego członka plemienia Machiguenga.
Znaczenie postaci Gawędziarza.
Gawędziarz reprezentuje głównego bohatera utworu i jest postacią o symbolicznym znaczeniu. Rola mówcy, którą przyjmuje w danym dziele ma na celu ukazanie wyższości słowa mówionego nad słowem pisanym. Gawędziarz, poprzez przekazywanie różnorodnych, zaczerpniętych z codziennego życia Indian, opowieści, legend czy mitów, nie tylko spełnia funkcję umilającego czas anegdociarza, lecz staje się kimś znacznie ważniejszym. Jego ciągłe wędrówki i sposób w jaki komunikuje się z resztą wspólnoty przeobrażają go w swego rodzaju pośrednika, który jednoczy i zespala ze sobą oddalone od siebie plemienia. Stanowi niezastąpione, jedyne w swoim rodzaju źródło informacji, które w oczach mieszkańców wioski czyni go mentorem, przewodnikiem, a nawet mędrcem. To właśnie od jego przekazu zależy dalsza przyszłość całej indiańskiej społeczności. Ukazana w ten sposób zostaje potęga słowa mówionego i szczególne znaczenie wypowiedzi ustnej jako jednego ze sposobów komunikacji
Krytyczny odbiór utworu.
Powieść zyskała opinię wielu krytyków literackich. Ursula K. Le Guin, recenzentka i korespondentka „NY Times” krótko podsumowała swoje refleksje na temat noweli opisując ją jako dzieło należące do gatunku science fiction. Wydała książce znakomitą recenzję chwaląc m.in. zdolność Vargasa Llosy do dyskusji na temat roli białego człowieka i wpływów zachodniej kultury na społeczności prymitywne. Według niej: „To me this is Mr. Vargas Llosa’s most engaging and accessible book, for the urgency of its subject purifies and illuminates the writing. I was spellbound, as if by the voice of that storyteller in the circle of listeners”.
Magazyn „Kirkus” podważył bezowocne starania autora nad podkreśleniem kluczowej roli Gawędziarza jako głównego bohatera powieści. Poddając krytyce ten istotny aspekt utworu określa efekt pracy pisarza jako niesatysfakcjonujący i wybrakowany.
Wydawca „The Publisher Weekly” opublikował doskonałą opinię na temat powieści: „Written in the direct, precise, often vernacular prose that Vargas Llosa embues with elegance and sophistication, this is a powerful call to the author’s compatriots — and to other nations — to cease despoiling the environment”.

</doc>
<doc id="1940005" url="https://pl.wikipedia.org/wiki?curid=1940005" title="Port lotniczy Daszoguz">
Port lotniczy Daszoguz

Port lotniczy Daszoguz (IATA: TAZ, ICAO: UTAT) – port lotniczy położony 15 kilometrów na południowy zachód od centrum Daszoguz. Jest szóstym co do wielkości portem lotniczym w Turkmenistanie.

</doc>
<doc id="1940013" url="https://pl.wikipedia.org/wiki?curid=1940013" title="Christopher Scott">
Christopher Scott

Christopher Scott (ur. 29 października 1968) – australijski niepełnosprawny kolarz. Sześciokrotny mistrz paraolimpijski.

</doc>
<doc id="1940019" url="https://pl.wikipedia.org/wiki?curid=1940019" title="Komunikacyjne nauczanie języka">
Komunikacyjne nauczanie języka

Komunikacyjne nauczanie języka (, CLT) – metoda nauczania języka drugiego i języka obcego, która kładzie nacisk na interakcję jako zarówno środek, jak i ostateczny cel uczenia się języka. Jest ono również nazywane „komunikacyjną metodą nauczania języków obcych” lub po prostu „metodą komunikacyjną”.
Związek z innymi metodami i podejściami.
Z historycznego punktu widzenia CLT jest postrzegane jako odpowiedź na metodę audio-lingwistyczną (ALM), oraz jako przedłużenie lub rozwój sylabusa pojęciowo-funkcjonalnego. Nauczanie języka w oparciu o zadanie, nowsza odmiana CLT, zdobyła znaczną popularność.
Metoda audiolingwalna.
Metoda audiolingwalna (ALM) pojawiła się jako bezpośrednia odpowiedź na potrzebę biegłości w zakresie słuchania i mówienia podczas i po II Wojnie światowej. Jest ona ściśle związana z behawioryzmem, i w ten sposób uczyniła metodę uczenia się polegającą na drylach, powtarzaniu oraz formułowaniu nawyków kluczowymi elementami nauczania. Zwolennicy ALM byli zdania, że z tego nacisku na powtarzanie wynika również nacisk na poprawność językową, i twierdzili, że ciągłe powtarzanie błędów prowadziłoby do trwałego przyswojenia sobie niepoprawnych struktur i niestandardowej wymowy.
W klasie lekcje zorganizowane były często w oparciu o strukturę gramatyczną i prezentowane w formie krótkich dialogów. Często studenci słuchali wielokrotnie nagrań rozmówek (na przykład w laboratorium językowym) i skupiali się na poprawnym imitowaniu wymowy oraz struktur gramatycznych w tych dialogach.
Krytycy ALM twierdzili, że ten nadmierny nacisk na powtarzanie i poprawność w ostatecznym rozrachunku nie pomagał uczniom w osiągnięciu kompetencji komunikacyjnej w języku docelowym. Noam Chomsky twierdził „Język nie jest strukturą o charakterze nawykowym. Zwykłe zachowanie językowe najczęściej obejmuje innowację, formułowanie nowych zdań i wzorców zgodnie z zasadami charakteryzującymi się duża abstrakcyjnością i zawiłością”. Szukali oni nowych sposobów prezentacji i organizowania nauczania języka, oraz postulowali sylabus funkcjonalno-pojęciowy, oraz ostatecznie CLT jako najbardziej efektywną metodę nauczania języków drugich i obcych. Jednak metodologia audiolingwalna nadal dominuje w wielu podręcznikach i materiałach nauczania. Ponadto zwolennicy metod audiolingwalnych zwracają uwagę na swoje sukcesy w poprawianiu aspektów językowych, które oparte są na nawyku, zwłaszcza jeśli chodzi o wymowę.
Sylabus funkcjonalno-pojęciowy.
Sylabus funkcjonalno-pojęciowy jest bardziej metodą zorganizowanego uczenia się języka niż metodą lub podejściem do nauczania. W sylabusie funkcjonalno-pojęciowym nauczanie jest zorganizowane nie w oparciu o strukturę gramatyczną jak to często robiono w przypadku ALM, ale w oparciu o „pojęcia” oraz „funkcje”. W modelu tym, „pojęcie” jest danym kontekstem, w którym komunikują się ludzie, natomiast “funkcja” jest specyficznym celem mówiącego w danym kontekście. Przykładowo, „pojęcie” lub kontekst "zakupy" wymaga wielu funkcji językowych takich jak pytanie o cenę lub cechy produktu oraz negocjowanie ceny. Podobnie, pojęcie "impreza" wymagałoby wielu funkcji takich jak przedstawianie się i powitania, a także dyskutowanie o zainteresowaniach i hobby. Zwolennicy sylabusu funkcjonalno-pojęciowego byli zdania, że radził on sobie z niedoskonałościami, jakie widzieli oni w ALM poprzez pomaganie studentom rozwinąć ich umiejętność efektywnej komunikacji w różnych kontekstach z życia wziętych.
Nauka poprzez nauczanie (LdL).
Nauka poprzez nauczanie jest metodą rozpowszechnioną w Niemczech (Jean-Pol Martin). Studenci przejmują rolę nauczyciele i uczą swoich rówieśników.
CLT w zarysie.
Jako rozwinięcie sylabusa funkcjonalno-pojęciowego, CLT również kładzie duży nacisk na pomaganie studentom w używaniu języka docelowego w różnych kontekstach, a także bardzo podkreśla uczenie się funkcji językowych. W przeciwieństwie do ALM, głównie skupia się na pomaganiu uczącym się w tworzeniu znaczenia, raczej niż pomaganiu im w rozwijaniu perfekcyjnych struktur gramatycznych oraz nabycia wymowy zbliżonej do wymowy rodzimych użytkowników języka. Oznacza to, że sukces nauczenia się języka obcego oceniany jest według tego jak dobrze uczący się rozwinęli swoją kompetencję komunikacyjną, co bardzo swobodnie można zdefiniować jako ich zdolność do zastosowania wiedzy zarówno formalnych jako socjolingwistycznych aspektów językowych z odpowiednią biegłością w komunikacji.
CLT zwykle określa się raczej jako szerokie "podejście" do nauczania, niż "metodę" nauczania z wyraźnie zdefiniowanym zbiorem praktyk używanych w klasie. Jako takie, jest ono często definiowane jako lista zasad lub cech ogólnych. Jednymi z najbardziej znanych cech charakterystycznych na tych listach są opracowane przez David Nunan’s (1991) pięć cech CLT:
Te pięć cech, jak twierdzą praktycy CLT pokazują ich zainteresowanie potrzebami i pragnieniami ich kursantów, jak również związek między językiem, jaki nauczany jest w klasie z językiem używanym poza klasą. Według tej bardzo szerokiej definicji jakakolwiek praktyka nauczania, która pomaga studentom rozwijać ich kompetencję komunikacyjną w kontekście autentycznym uważana jest za dopuszczalną i korzystną formę nauczania. Dlatego też, w klasie CLT często przybiera formę pracy w parach lub grupach, wymagających negocjacji i współpracy między uczącymi się, ćwiczeń na płynność językową, które zachęcają uczących się do rozwijania pewności siebie, gier z rolami, w których studenci ćwiczą i rozwijają funkcje językowe, jak również rozsądnego użycia ćwiczeń na gramatykę i wymowę.
Ćwiczenia w klasie używane w CLT.
Przykładowe ćwiczenia:
Jednakże nie wszystkie kursy, które wykorzystują komunikacyjne podejście do języka ograniczą swoje ćwiczenia wyłącznie do wyżej wymienionych. W niektórych kursach studenci będą czasami pisać testy gramatyczne lub na przykład, przygotowywać w domu mało komunikacyjne ćwiczenia w formie drills.
Krytyka CLT.
Jednym z najsławniejszych ataków na komunikatywne nauczanie języka był autorstwa Michaela Swana w the English Language Teaching Journal z 1985. Henry Widdowson odpowiedział broniąc CLT, także w ELT Journal (1985 39(3):158–161). Bardziej współcześnie inni pisarze (np. Bax) krytykowali CLT za zwracanie zbyt małej uwagi na kontekst, w którym ma miejsce uczenie i nauka, ale CLT również obroniło się przed tym zarzutem (np. Harmer 2003).
Często komunikacyjne określane jest jako przynoszące efekty, jeśli nauczyciel rozumie ucznia. Jednakże jeśli nauczyciel pochodzi z tego samego regionu co uczeń, nauczyciel będzie rozumiał błędy wynikające z wpływu pierwszego języka. Rodzimi użytkownicy języka docelowego wciąż mogą mieć problem z ich zrozumieniem. Obserwacja ta może wymagać nowego sposobu myślenia i adaptacji podejścia komunikacyjnego. Zmodyfikowane podejście komunikacyjne powinno polegać na symulacji, w której nauczyciel udaje, że rozumie tylko to, co zrozumiałby przeciętny rodzimy użytkownik języka docelowego i reaguje w sposób odpowiedni.

</doc>
<doc id="1940024" url="https://pl.wikipedia.org/wiki?curid=1940024" title="Czesław Krulisch">
Czesław Krulisch

Czesław Władysław Krulisch (ur. 14 lipca 1912 w Sękowej, zm. 23 lutego 1997 w Warszawie) – polski szachista, sędzia i działacz szachowy. Uczestnik powstania warszawskiego.
Jako szachista i działacz związany był ze środowiskiem warszawskim. Trzykrotnie zdobył medale drużynowych mistrzostw Polski, reprezentując Warszawę (1948 – brąz), „Ogniwo” Warszawa (1953 – złoto) i „Legion” Warszawa (1965 – srebro). W latach 1947, 1949 i 1950 trzykrotnie uczestniczył w turniejach półfinałowych mistrzostw Polski, nie zdobywając awansu do finału.
W latach 1946–1949 pełnił funkcję sekretarza generalnego Polskiego Związku Szachowego, natomiast w latach 1950–1951 był prezesem PZSzach, a następnie wiceprezesem sekcji szachów Głównego Komitetu Kultury Fizycznej. W zarządzie związku zasiadł ponownie w latach 1970–1973. W 1988 r. otrzymał tytuł Honorowego Członka Polskiego Związku Szachowego.

</doc>
<doc id="1940025" url="https://pl.wikipedia.org/wiki?curid=1940025" title="Dudkowiec kafryjski">
Dudkowiec kafryjski

Dudkowiec kafryjski ("Promerops cafer") – gatunek średniego, osiadłego ptaka z rodziny dudkowców (Promeropidae), obejmującej dwa gatunki występujące w Afryce (dawniej całą rodzinę zaliczano do znacznie większej rodziny miodojadów). Zasiedla tylko skraj południowej Afryki, a jego zasięg ograniczony jest występowaniem jednego rodzaju krzewów z rodziny srebrnikowatych. Nie jest zagrożony, brak podgatunków.
Morfologia.
Występuje dymorfizm płciowy. Długi, czarny i zagięty łukowato dziób. Pióra dookoła dzioba często są żółte od pyłku kwiatowego, który zbiera się w trakcie żerowania ptaków. Ciemnoszary wierzch głowy, pod karkiem brudnojasnożółty w ciemne plamki. Poza tym wierzch ciała czarny w jasne plamki, ale barkówki jasnobrunatne z ciemnym środkiem. Rzucają się w oczy żółte pokrywy podogonowe. Kreskowany spód ciała, zwłaszcza w okolicach szarych nóg. Nogawki są jednak ciemnobrązowe. U samca pierś szara, u samicy biała. Gardło ogólnie białe. Duży obszar dookoła oka szarobrązowy, samo oko brązowe. Pomiędzy gardłem a brzegiem skrzydła płowożółte pióra. U samca bardzo długi ogon, stanowiący prawie 3/4 długości ciała, u samicy ogon jest krótszy.
Ekologia.
Tylko zarośla typu fynbos, w których występują krzewy z rodzaju "Protea" (srebrniki) (takie jak np. protea królewska), ponieważ żywi się nektarem ich kwiatów. Często zagląda do ogrodów i plantacji tych roślin.
Status.
Międzynarodowa Unia Ochrony Przyrody (IUCN) uznaje dudkowca kafryjskiego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity w dogodnych dla niego siedliskach. Trend liczebności populacji uznawany jest za stabilny.

</doc>
<doc id="1940026" url="https://pl.wikipedia.org/wiki?curid=1940026" title="Port lotniczy Chorog">
Port lotniczy Chorog

Port lotniczy Chorog – port lotniczy położony w Chorogu, stolicy Górskiego Badachszanu w Tadżykistanie.

</doc>
<doc id="1940032" url="https://pl.wikipedia.org/wiki?curid=1940032" title="Franciszek Salezy Błażej Wincenty Ścigalski">
Franciszek Salezy Błażej Wincenty Ścigalski



</doc>
<doc id="1940037" url="https://pl.wikipedia.org/wiki?curid=1940037" title="Reaktor biologiczny">
Reaktor biologiczny



</doc>
<doc id="1940040" url="https://pl.wikipedia.org/wiki?curid=1940040" title="Plac Londyn (Tel Awiw)">
Plac Londyn (Tel Awiw)

Plac Londyn (hebr. כיכר לונדון, "Kikar London") – plac, który znajduje się nad brzegiem Morza Śródziemnego, w osiedlu Centrum Tel Awiwu w Tel Awiwie, w Izraelu.
Położenie.
Plac jest usytuowany w bezpośrednim sąsiedztwie plaży. Jest to skrzyżowanie nadmorskiej promenady z ulicami Bograshov, HaYarkon i Herbert Samuel.
Historia.
Plac został założony 24 maja 1942 na cześć Londynu, stolicy Wielkiej Brytanii, która mocno cierpiała podczas niemieckich bombardowań podczas II wojny światowej.
W 2000 plac został gruntownie przebudowany. Ze względu na niewielką różnicę w wysokości pomiędzy ulicą HaYarkon a położoną kilka metrów niżej nadmorską promenadą, wybudowano tutaj platformę z podziemnym garażem. Na jego górnej powierzchni utworzono plac z elementami zieleni.
Wykorzystanie placu.
W centralnej części placu znajduje się pomnik nielegalnej imigracji podczas II wojny światowej. Pomnik ma kształt statku, na pokładzie którego Żydzi przedostawali się do Brytyjskiego Mandatu Palestyny. Na kamieniach wypisane są nazwy wszystkich statków nielegalnej imigracji.
Noclegi.
Przy placu znajduje się Dan Tel Awiw Hotel. W 1994 od strony północnej placu wybudowano wieżowiec King David Crown (wysokość 82 metrów).

</doc>
<doc id="1940044" url="https://pl.wikipedia.org/wiki?curid=1940044" title="Trójkąt pęcherzykowo-wątrobowy">
Trójkąt pęcherzykowo-wątrobowy

Trójkąt pęcherzykowo-wątrobowy – przestrzeń anatomiczna ograniczona przewodem wątrobowym wspólnym (łac. ductus hepaticus communis), przewodem pęcherzykowym (łac. ductus cysticus) i dolną krawędzią wątroby. Znajomość topografii tego obszaru jest istotna podczas laparoskopowych cholecystektomii. Podobnym pojęciem jest trójkąt Calota (nazwany na cześć Jean-François Calota), ograniczony przewodem wątrobowym wspólnym, przewodem pęcherzykowym i tętnicą pęcherzykową.

</doc>
<doc id="1940046" url="https://pl.wikipedia.org/wiki?curid=1940046" title="Trójkąt Calota">
Trójkąt Calota



</doc>
<doc id="1940052" url="https://pl.wikipedia.org/wiki?curid=1940052" title="El Pantera">
El Pantera

El Pantera (2007-2009) – meksykański serial kryminalny nadawany przez stację Televisa od 7 maja 2007. 
Opis fabuły.
Gervasio Robles (Luis Roberto Guzmán) za zabójstwo swojej narzeczonej został skazany na pięć lat. Później okazało się że, niesłusznie odsiaduje karę za przestępstwo, którego nie popełnił. Podczas pobytu w więzieniu nauczył się walki i obrony. Po wyjściu na wolność otrzymuje od policji ofertę, ma pomóc w walce ze światem prostytucji, narkotyków, korupcji i przemocy. 

</doc>
<doc id="1940053" url="https://pl.wikipedia.org/wiki?curid=1940053" title="Stara Kordegarda w Warszawie">
Stara Kordegarda w Warszawie

Stara Kordegarda, Kordegarda Wschodnia – budynek kordegardy powstały w latach 1791–1792 jako część kompleksu pałacowego Łazienek. Dawniej mieszkali w niej wartownicy, strzegący drogi do pałacu Na Wyspie.
Zaprojektowana została przez Jana Christiana Kamsetzera. Niegdyś stała przy wschodniej drodze prowadzącej do pałacu Na Wyspie.
Historia.
Kordegardę wzniesiono na polecenie króla Stanisława Augusta i nazwano „Nową”, by odróżnić ją od Starej Kordegardy, strzegącej wjazdu po drugiej stronie Stawu Północnego. Kiedy dawną Starą Kordegardę przebudowano w roku 1830 zamieniono nazwy Kordegard tak, że starsza nosi nazwę „Nowej”, a nowsza „Starej”. 
Budynek jest położony na wschodnim brzegu południowego stawu, do którego zwrócony jest frontem. Ozdobiono go kamienną kolumnadą toskańską, składającą się z czterech kolumn, ujętą w segmenty pełnego muru z arkadowymi otworami. Jest ona zwieńczona balustradowo-cokołową, kamienną attyką. 
Pierwotnie skraje fasady ozdobione były panopliami. W obniżonych boniowaniem elewacjach bocznych budynek jest piętrowy, natomiast elewacja tylna ma obniżoną, do wysokości parteru, część środkową. W XVII wieku przed budynkiem znajdował się również brukowany plac. Ustawione były na nim trzydzieści dwa „kołki” na broń. Kordegarda została zbudowana tak, by wiązała się wyglądem z północną fasadą Pałacu na Wyspie.
W roku 1958 Kordegarda poddana została przebudowie - usunięto strop łącząc w ten sposób dwie kondygnacje, odnowiono front i elewacje boczne, a także zamurowano tylne wejścia. Renowacja ta była niezbędna, gdyż budowlę tę zniszczono podczas II wojny światowej.
Obecnie Stara Kordegarda jest obszarem działań Ośrodka Edukacji Muzealnej Muzeum Łazienki Królewskie. Ośrodek w swojej działalności prowadzi spotkania i dyskusje, wykłady, warsztaty, kursy, projekcje filmowe, zajęcia łączące spacery po Łazienkach Królewskich z historią miejsca i rozwojem artystycznym. Grupami docelowymi dla Ośrodka Edukacji Muzealnej do których kierowane zajęcia są dzieci, młodzież, dorośli i seniorzy. Nacisk jest rozłożony równomiernie między grup defaworyzowane w dostępie do sztuki i tych, którzy sztuką się interesują oraz tych, którzy nie mają z nią za wiele wspólnego.
Stara Kordegarda wpisuje się w idee "social place" zaczerpniętej z muzeów sztuki nowoczesnej zachodniej Europy. Jest to miejsce spotkań ludzi o różnych zainteresowaniach, którzy mogą rozwijać siebie poprzez kontakt z osobami o zupełnie innych zainteresowaniach, albo z zupełnie innego pokolenia. Sztuka w każdej formie stanowi tu most do łączenia pokoleń.
Ośrodek Edukacji Muzealnej inicjuje wiele działań opartych na dostępnej źródłowości, czyli m.in. zasobach architektonicznych, zbiorach, kolekcjach. Udostępnia do tego przestrzeń Starej Kordegardy, nowoczesnych multimedia, narzędzia audio i wideo. Refleksji opartej na relacji natury z kulturą i miejscem człowieka sprzyja łączność obiektów architektonicznych i założenia ogrodowego Łazienek Królewskich.

</doc>
<doc id="1940059" url="https://pl.wikipedia.org/wiki?curid=1940059" title="Kościół św. Wacława w Pniowie">
Kościół św. Wacława w Pniowie

Kościół św. Wacława – rzymskokatolicki kościół filialny w Pniowie, w dekanacie Toszek, w diecezji gliwickiej, przy ul. Wiejskiej.
Historia.
Kościół drewniany.
Pierwszy kościół w Pniowie wzniesiono w 1506 roku. Była to drewniana świątynia, konstrukcji zrębowej. Do kościoła przylegała wieża późniejszej daty. Dach dwuspadowy, kryty gontem. Na dachu była mała sygnaturka z XVII wieku. Kościół rozbudowano w 1539 r. (być może wtedy dobudowano wieżę). W 1598 roku. Dobudowano prezbiterium, rok później zakrystię. W 1620 roku w czasie wichury został uszkodzony dach, który rok później wymieniono. W 1656 r. kościół został zniszczony, ale odbudowano go jeszcze tego samego roku. W 1680 roku dobudowano murowaną kaplicę. W 1720 roku kościół remontowano, wymieniając dach, wyposażenie, itp. W 1750 roku zamieniony na zbór protestancki – jako taki funkcjonował do 1800 r. W 1810 roku remontowany. W 1850 i 1853 roku wymieniono stropy. Do 1900 r. pod wezwaniem św.św. Wacława i Wawrzyńca. Od 1900 r. pod wezwaniem św. Wacława. W 1921 roku znacznie ucierpiał w pożarze, jednak dało się go uratować. Po wojnie rzymskokatolicki. 
13 lutego 1956 roku kościół spłonął.
Kościół murowany.
W latach 1957–1959 wybudowano nowy kościół. Budulcami były drewno i cegły. Projekt wykonał architekt Vogel. Kamień węgielny poświęcił ks. dziekan Józef Jenderek. Poświęcenia świątyni dokonał biskup Wacław Wycisk 19 października 1975 roku.
Ołtarz główny wykonano z granitu. Ołtarz soborowy powstał z granitu strzegomskiego i szwedzkiego. Umieszczono w nim relikwie św. Aurelii, św. Tymoteusza oraz św. Wacława. Tabernakulum umocowano w centralnej części ołtarza głównego, nad którym zawieszono wieczną lampkę. W nawie zawieszono gipsową Drogę Krzyżową.

</doc>
<doc id="1940061" url="https://pl.wikipedia.org/wiki?curid=1940061" title="Formatowanie tekstu">
Formatowanie tekstu

Formatowanie tekstu – zmiana wyglądu i przekształcenie fragmentów tekstu w celu wyróżnienia, najczęściej w procesorze tekstu lub za pomocą języka znaczników (BBCode, HTML). Możemy wyróżnić formatowanie twarde (ręczne przypisanie cech) i miękkie (przypisanie stylu).
Malarz formatów.
Funkcja w procesorach tekstu pozwalająca na skopiowanie formatowania tekstu oraz podstawowych elementów graficznych takich jak obramowanie czy wypełnienie. Dostępna jest w większości programów do tworzenia dokumentów, arkuszy kalkulacyjnych, prezentacji itd. (czyli programów z tak zwanych pakietów biurowych, np. Microsoft Office, Open Office).
W pakiecie Microsoft Office malarz formatów nie umożliwia kopiowania czcionki ani rozmiaru czcionki tekstu WordArt.
Działanie.
Poprawna kolejność wykonywania czynności przy używaniu malarza formatów:

</doc>
<doc id="1940066" url="https://pl.wikipedia.org/wiki?curid=1940066" title="Ostatni dom po lewej">
Ostatni dom po lewej



</doc>
<doc id="1940074" url="https://pl.wikipedia.org/wiki?curid=1940074" title="Nowa Kordegarda">
Nowa Kordegarda

Nowa Kordegarda – budynek znajdujący się w Łazienkach Królewskich w Warszawie, po zachodniej stronie pałacu Na Wyspie, wzniesiony w latach 1779–1780 według projektu Dominika Merliniego i przebudowany w 1830 roku.
Opis.
Pierwotnie pawilon służył do gry w popularną w tamtych czasach francuską grę "Trou-Madame", która polegała na wrzucaniu kulek z kości słoniowej do numerowanych bramek.
W 1782 roku obiekt został przemieniony w Teatr Mały (nazywany także Komedialnym). Dodano drewniane przybudówki przeznaczone dla aktorów, orkiestry i widzów. Większą część wnętrza zajmowała widownia. Teatr posiadał dwie stałe dekoracje: z jednej strony gabinet, z drugiej las. W 1788 roku został powiększony. Po wybudowaniu teatru w Pomarańczarni, Teatr Mały nie był potrzebny i został zaadaptowany na magazyn rzeźb. 
W 1830 roku Jakub Kubicki przebudował obiekt w stylu klasycyzmu. Wprowadził kolumny o częściowo żłobionych trzonach, zaś nad oknami znalazły się kartusze z panopliami. Obiekt w takiej postaci przetrwał do dziś.

</doc>
<doc id="1940082" url="https://pl.wikipedia.org/wiki?curid=1940082" title="FK Valmiera">
FK Valmiera



</doc>
<doc id="1940085" url="https://pl.wikipedia.org/wiki?curid=1940085" title="Rachel Laurent">
Rachel Laurent

Rachel Laurent (ur. 21 września 1989) – amerykańska lekkoatletka specjalizująca się w skoku o tyczce.

</doc>
<doc id="1940090" url="https://pl.wikipedia.org/wiki?curid=1940090" title="Krakowska Orkiestra Staromiejska">
Krakowska Orkiestra Staromiejska

Krakowska Orkiestra Staromiejska – orkiestra założona i prowadzona przez Wiesława Olejniczaka. Orkiestra powstała 1 kwietnia 1988 w Krakowie, koncertuje w Polsce i Europie.
Orkiestra grała w takich krajach jak: 
Skład orkiestry to instrumenty dęte oraz perkusyjne. Zespół występuje w małej obsadzie rozrywkowej - ok. 19 muzyków, w obsadzie koncertowej - ok. 27 muzyków lub w dużej obsadzie orkiestrowej - ok. 41 muzyków. Występowali również w mniejszym składzie pod nazwą Big Band BOOM m.in.: na festiwalu Złota Tarka w Iławie, Jazz Juniors w Krakowie i na festiwalu muzyki gospel w Osieku. Za działalność kulturalną na rzecz miasta Krakowa, Orkiestra została uhonorowana medalem Krakowskiego Domu Kultury.

</doc>
<doc id="1940093" url="https://pl.wikipedia.org/wiki?curid=1940093" title="Transport kolejowy na Węgrzech">
Transport kolejowy na Węgrzech

Sieć kolejowa na Węgrzech składa się z 7183 kilometrów torów, z czego 2628 jest zelektryfikowane. Narodowym przewoźnikiem jest Magyar Államvasutak (MÁV, "Węgierskie Koleje Państwowe"), które w 2003 roku odprawiło 157,4 mln pasażerów.
Mimo iż Węgry są stosunkowo niewielkim krajem, są położone w strategicznym miejscu w Europie – krzyżują się tu dwa ważne szlaki tranzytowe: północno-południowy oraz wschodnio-zachodni. Tym samym, mają dobre i liczne połączenia pasażerskie z krajami sąsiadującymi.
W 1993 Węgry przyjęły prawo kolejowe, co jest zgodne z dyrektywą Wspólnot Europejskich z 1991 roku. Następuje liberalizacja kolei węgierskich. MÁV stworzyło również swoje spółki.
Szczególną cechą węgierskich kolei (podobnie jak np. kolei czeskich) jest ich wysoka wydajność – w ostatnich latach liczba pasażerów stale rośnie. Wynika to głównie ze stosunkowo niskich cen biletów i honorowania wielu zniżek, mimo że jakość usług i stan sprzętu polepszają się bardzo powoli.
Lista przewoźników.
Lista węgierskich przewoźników kolejowych:

</doc>
<doc id="1940094" url="https://pl.wikipedia.org/wiki?curid=1940094" title="FC Cahul-2005">
FC Cahul-2005

Fotbal Club Cahul-2005 – mołdawski klub piłkarski z siedzibą w Kagule.
Historia.
Chronologia nazw:
Drużyna piłkarska Tricon Cahul została założona w mieście Kagule w 1992. W sezonie 1992 debiutował w Divizia A, w której zajął 5. miejsce i zdobył awans do pierwszej ligi. Latem 1992 debiutował w Wyższej Lidze Mołdawii, ale zajął przedostatnie 15. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany w 1993.
W latach 1995−1998 w Kagule swe mecze rozgrywał wojskowy klub CSA Victoria, który potem przeniósł się do Kiszyniowa. W 1999 odtworzono klub pod nazwą FC Cahul, który startował w Divizia B, ale po sezonie zrezygnował z dalszych występów.
Dopiero w 2005 klub został reaktywowany jako FC Cahul-2005. W sezonie 2007/08 ponownie startował w Divizia A, w której występuje do dziś.

</doc>
<doc id="1940095" url="https://pl.wikipedia.org/wiki?curid=1940095" title="Tricon Cahul">
Tricon Cahul



</doc>
<doc id="1940096" url="https://pl.wikipedia.org/wiki?curid=1940096" title="Tlenek chromu(IV)">
Tlenek chromu(IV)

Tlenek chromu(IV), – nieorganiczny związek chemiczny z grupy tlenków, w którym chrom występuje na IV stopniu utlenienia. Jest czarnym ciałem stałym o bardzo dobrych właściwościach ferromagnetycznych. Stosowany przy produkcji taśm magnetycznych.

</doc>
<doc id="1940097" url="https://pl.wikipedia.org/wiki?curid=1940097" title="FC Cahul">
FC Cahul



</doc>
<doc id="1940100" url="https://pl.wikipedia.org/wiki?curid=1940100" title="Martin Erat">
Martin Erat

Martin Erat (ur. 29 sierpnia 1981 w Třebíču) – czeski hokeista, reprezentant Czech, czterokrotny olimpijczyk.
Jego brat Roman (ur. 1979) także jest hokeistą.
Kariera.
Wychowanek klubu SK Horácká Slavia Třebíč. Karierę profesjonalną zaczynał w czeskim klubie PSG Zlín. Już po roku jego talent został dostrzeżony, w konsekwencji czego został wybrany w drafcie NHL z 1999 z numerem 191 przez drużynę Nashville Predators. Po tym wyborze pierwsze dwa lata spędził w drużynach WHL – Saskatoon Blades i Red Deer Rebels. W barwach tego drugiego klubu w 2001 roku zdobył z zespołem trofeum Ed Chynoweth Cup (mistrzostwo WHL) oraz Memorial Cup (mistrzostwo CHL), a indywidualnie był najlepiej punktującym graczem ligi WHL w fazie play-off jako strzelec, asystujący i w punktacji kanadyjskiej. W lidze National Hockey League zadebiutował 5 października 2001 w meczu z Dallas Stars. W sezonie NHL (2001/2002) ustanowił rekord klubu z Nashville pod względem liczby zdobytych punktów przez zawodnika debiutującego w NHL (33). Kolejny sezon rozegrał jednak głównie na zapleczu NHL w afiliacyjnym klubie Milwaukee Admirals w rozgrywkach AHL. Sezon NHL (2003/2004) był już dla niego bardziej udany - zakończył go z dorobkiem 49 punktów, zdobywając 16 goli i zaliczając 33 asysty. Podczas lokautu w sezonie NHL (2004/2005) grał w swoim macierzystym klubie PSG Zlín i po raz drugi w karierze zdobył wicemistrzostwo Czech. Po sezonie NHL (2007/2008) podpisał nowy, siedmioletni kontrakt z Nashville Predators, opiewający na kwotę ponad 31 milionów dolarów. 3 kwietnia 2013 w drodze wymiany został hokeistą Washington Capitals (w drugą stronę powędrował Szwed Filip Forsberg). Od marca 2014 zawodnik Washington Capitals (w toku wymiany zawodników między klubami, m.in. za jego rodaka Rostislava Kleslę). Od września 2015 zawodnik rosyjskiego klubu Awangard Omsk. Od maja 2016 zawodnik Komety Brno. W maju 2019 ogłosił zakończenie kariery zawodniczej. Mimo tego w sezonie 2019/2010 nadał występował w Komecie, a w czerwcu 2020 ogłoszono ponownie zakończenie jego kariery.
Kariera reprezentacyjna.
Uczestniczył w turniejach mistrzostw świata w 2006, 2008, 2012, 2015 oraz zimowych igrzysk olimpijskich 2006, 2010, 2014, 2018 (podczas turnieju ZIO 2018 był kapitanem kadry).

</doc>
<doc id="1940106" url="https://pl.wikipedia.org/wiki?curid=1940106" title="Benoît Cauet">
Benoît Cauet

Benoît Cauet (ur. 2 maja 1969 w Châtellerault) – francuski piłkarz, występujący podczas kariery na pozycji pomocnika.
Kariera piłkarska.
Karierę piłkarską Benoît Cauet rozpoczął w klubie ASPTT Nantes w 1983 roku. W 1985 roku przeszedł do juniorskiej drużyny Olympique Marsylia. W pierwszej drużynie Olympique zadebiutował w 1987 roku. Z Olympiaue dwukrotnie zdobył mistrzostwo Francji w 1989 i 1990 oraz Puchar Francji 1989. Olympique był na przełomie lat 80. i 90. czołowym klubem Europy młodemu piłkarzowi ciężko było wywalczyć miejsce w składzie, dlatego w 1990 odszedł do dużo słabszego SM Caen. Z Caen zajmował miejsce w górnej połowie tabeli – w 1992 roku 5. miejsce, co dało awans do Pucharu UEFA.
Dobra gra w SM Caen zaowocowała transferem do czołowej drużyny Francji – FC Nantes. Z Nantes Cauet zdobył mistrzostwo Francji 1995 oraz półfinał Ligi Mistrzów 1996, w którym Nantes okazało się słabsze od późniejszego zdobywcy – Juventusu. W 1996 roku Cauet przeszedł do zdobywcy ówczesnego Pucharu Zdobywców Pucharów – Paris Saint-Germain. Z klubem z Paryża dotarł w 1997 roku do finału Pucharu Zdobywców Pucharów, gdzie PSG uległa Barcelonie.
Po sezonie Cauet przeszedł do Interu Mediolan. We włoskim klubie grali wówczas tacy piłkarze jak:Ronaldo, Roberto Baggio czy Christian Vieri. W Interze Cauet zadebiutował 31 sierpnia 1997 w wygranym 2-1 meczu z Brescią. Cauet spędził w Interze cztery lata i był w tym czasie wyróżniającym się piłkarzem. Z Interem zdobył Puchar UEFA 1998, wicemistrzostwo Włoch 1998, ćwierćfinał Ligi Mistrzów 1999, gdzie Inter uległ późniejszemu zwycięzcy Manchesterowi United oraz finał Pucharu Włoch 2000. Ostatni raz w Interze zagrał 20 września 2001 w meczu I rundy Pucharu UEFA z rumuńskim FC Brașov. Ogółem w barwach Interu wystąpił w 146 meczach (101 w lidze, 23 w europejskich pucharach oraz 22 w Pucharze Włoch) i strzelił 8 bramek (5 w lidze, 1 w Pucharze UEFA z Lyonem oraz 2 w Pucharze Włoch).
W 2001 roku odszedł do Torino FC Sezon 2002–2003 grał w beniaminku Serie A Como Calcio, z którym jednak spadł do Serie B. W 2003 roku zdecydował się na powrót do Francji do SC Bastia. Z klubem z Korsyki zajął 18, ostatnie bezpieczne miejsce w Ligue 1. W sezonie 2004–2005 zdecydował się na grę w bułgarskim CSKA Sofia, z którym zdobył mistrzostwo Bułgarii 2005. Ostatnim etapem kariery Caueta był szwajcarski FC Sion, gdzie zakończył karierę w 2006 roku.
Mimo gry w znanych klubach Benoît Cauet nigdy nie wystąpił w reprezentacji Francji.

</doc>
<doc id="1940109" url="https://pl.wikipedia.org/wiki?curid=1940109" title="Warstwa jasna naskórka">
Warstwa jasna naskórka

Warstwa jasna naskórka (łac. "stratum lucidum") – warstwa naskórka, położona pomiędzy warstwą ziarnistą i zrogowaciałą; nie występuje na całej powierzchni skóry, tylko tam, gdzie naskórek jest mocno zrogowaciały, tzn. na stopach i dłoniach; zbudowana z silnie spłaszczonych, ściśle do siebie przylegających komórek. Składa się z trzech do pięciu warstw martwych keratynocytów.

</doc>
<doc id="1940110" url="https://pl.wikipedia.org/wiki?curid=1940110" title="El Juramento">
El Juramento

El Juramento – amerykańska telenowela z 2008 roku. Wyprodukowana przez wytwórnię Telemundo.
Telenowela została wyemitowana m.in. w Stanach Zjednoczonych przez kanał Telemundo.

</doc>
<doc id="1940116" url="https://pl.wikipedia.org/wiki?curid=1940116" title="Warstwa kolczysta naskórka">
Warstwa kolczysta naskórka

Warstwa kolczysta naskórka (łac. "stratum spinosum") – warstwa naskórka, położona pomiędzy warstwą ziarnistą i podstawną, w której zaczyna się proces keratynizacji. Komórki tej warstwy produkują mieszaninę lipidów, która chroni przed nadmiernym parowaniem z powierzchni skóry.

</doc>
<doc id="1940117" url="https://pl.wikipedia.org/wiki?curid=1940117" title="Wołosianka">
Wołosianka

 
Miejscowości na Ukrainie:

</doc>
<doc id="1940119" url="https://pl.wikipedia.org/wiki?curid=1940119" title="Diecezja Coutances">
Diecezja Coutances

Diecezja Coutances (pełna nazwa: Diecezja Coutances (-Avranches)) – diecezja Kościoła rzymskokatolickiego we Francji, w metropolii Rouen. Powstała w V wieku. W 1801 została połączona z diecezją Avranches, w wyniku czego w 1854 uzyskała swoją obecną nazwę.

</doc>
<doc id="1940120" url="https://pl.wikipedia.org/wiki?curid=1940120" title="Keratynizacja">
Keratynizacja

Keratynizacja ("rogowacenie") − proces wytwarzania przez komórki, głównie naskórka (keratynocyty), płaskich płytek zbudowanych z białka keratyny. W trakcie keratynizacji komórki keratynocytów stopniowo obumierają tworząc zewnętrzną, zrogowaciałą warstwę naskórka, która jest nieprzepuszczalna dla wody i ulega okresowemu złuszczaniu. Zaburzenia w procesie keratynizacji prowadzą do licznych chorób skóry, w tym łuszczycy.

</doc>
<doc id="1940121" url="https://pl.wikipedia.org/wiki?curid=1940121" title="Găgăuzia Comrat">
Găgăuzia Comrat

Găgăuzia Comrat (mołd./rum. Clubul de Fotbal Găgăuzia Comrat) – mołdawski klub piłkarski z siedzibą w Komracie.
Historia.
Chronologia nazw:
Drużyna piłkarska Bugeac Comrat została założona w Komracie w 1991 i debiutował we Wtoroj Niższej Lidze, w strefie 5, w której zajął trzecie miejsce.
W rozgrywkach Mistrzostw Mołdawii w 1992 debiutował w Wyższej Lidze Mołdawii. W sezonie 1995/96 zajął ostatnie 16. miejsce i spadł z pierwszej ligi. Jednak przed startem nowego sezonu klub wycofał się z rozgrywek. Potem występował w rozgrywkach lokalnych. W sezonie 1999/2000 pod nazwą Universitatea Comrat startował w Divizia B, w której zajął 4. miejsce. W 2000 przeniósł się do Kiszyniowa i z nazwą Universitatea-Tehnica Kiszyniów występował jedynie w rozgrywkach Pucharze Mołdawii. W 2001 powrócił do Komratu i zgłosił się do rozgrywek w Divizia A. Od sezonu 2001/02 do dziś występuje w Divizia A. W 2003 zmienił nazwę na Găgăuzia Comrat. Po zakończeniu sezonu 2010/2011 klub ponownie powrócił do Divizia A po krótkim pobycie w najwyższej klasie rozgrywkowej.

</doc>
<doc id="1940123" url="https://pl.wikipedia.org/wiki?curid=1940123" title="Berenika Tomsia">
Berenika Tomsia

Berenika Tomsia, (ur. 18 marca 1988 w Gdańsku) – polska siatkarka, była reprezentantka Polski, występująca na pozycji środkowej i atakującej. 
Od sezonu 2020/2021 poprowadzi zajęcia z najmłodszymi siatkarkami uczestniczącymi w rozgrywkach minisiatkówki w Szkole Mistrzostwa Sportowego i klubie GKS Wieżyca 2011 Stężyca.
Sukcesy klubowe.
Puchar Polski:
Mistrzostwo Polski:
Superpuchar Polski:
Klubowe Mistrzostwa Świata:
Puchar CEV:
Mistrzostwo Turcji:
Superpuchar Włoch:
Mistrzostwo Korei Południowej:
Sukcesy reprezentacyjne.
Letnia Uniwersjada:
Puchar Piemontu:
Inne.
Jest najmłodszą zawodniczką w historii, która zadebiutowała w seniorskiej reprezentacji Polski 28 grudnia 2003 roku w towarzyskim meczu z Włoszkami mając niespełna 16 lat.
W latach 2008–2012 była żoną Szymona Okuniewskiego. Jej siostra, Laura, także jest siatkarką, występowała na pozycji atakującej.
W sezonie 2015/2016 zgromadziła na swoim koncie 472 punkty, dzięki czemu została najlepiej punktującą zawodniczką rundy zasadniczej włoskiej Serie A1, w klasyfikacji wyprzedziła m.in.: Karstę Lowe, Samantę Fabris czy Małgorzatę Kożuch. Bardzo dobrą grę Tomsi docenili również dziennikarze La Gazzetta dello Sport - wspólnie z Samantą Fabris zwyciężyła w prestiżowym Il Troffeo Gazzetta, który organizowany jest od 1973 roku.

</doc>
<doc id="1940124" url="https://pl.wikipedia.org/wiki?curid=1940124" title="Universitatea Komrat">
Universitatea Komrat



</doc>
<doc id="1940125" url="https://pl.wikipedia.org/wiki?curid=1940125" title="Universitatea-Tehnica Kiszyniów">
Universitatea-Tehnica Kiszyniów



</doc>
<doc id="1940126" url="https://pl.wikipedia.org/wiki?curid=1940126" title="Bugeac Komrat">
Bugeac Komrat



</doc>
<doc id="1940127" url="https://pl.wikipedia.org/wiki?curid=1940127" title="Warstwa podstawna naskórka">
Warstwa podstawna naskórka

Warstwa podstawna naskórka (łac. "stratum germinativum") – najgłębiej położona warstwa naskórka, znajdująca się poniżej warstwy kolczystej, zbudowana z unipotencjalnych komórek prekursorowych, produkujących komórki potomne wędrujące do wyżej położonych warstw naskórka. W tej warstwie położone są melanocyty, produkujące barwnik melaninę.

</doc>
<doc id="1940128" url="https://pl.wikipedia.org/wiki?curid=1940128" title="Metropolia Rennes">
Metropolia Rennes

Metropolia Rennes – metropolia Kościoła rzymskokatolickiego w północno-zachodniej Francji. Obejmuje jedną archidiecezję i osiem diecezji. Powstała w 1859 roku. Od marca 2007 roku godność metropolity sprawuje abp Pierre d’Ornellas. Najważniejszą świątynią metropolii jest katedra w Rennes. 
W skład metropolii wchodzą:

</doc>
<doc id="1940131" url="https://pl.wikipedia.org/wiki?curid=1940131" title="Briceni">
Briceni



</doc>
<doc id="1940133" url="https://pl.wikipedia.org/wiki?curid=1940133" title="Cyfrowa lustrzanka fotograficzna">
Cyfrowa lustrzanka fotograficzna



</doc>
<doc id="1940134" url="https://pl.wikipedia.org/wiki?curid=1940134" title="Progresul Bryczany">
Progresul Bryczany

Progresul Bryczany (mołd. Fotbal Club Progresul Briceni) – mołdawski klub piłkarski z siedzibą w Bryczany.
Historia.
Chronologia nazw:
Drużyna piłkarska Vilia Bryczany została założona w mieście Bryczany w 1992. W sezonie 1992/1993 debiutował w Divizia A, w której zajął pierwsze miejsce i zdobył awans do pierwszej ligi. W 1993 debiutował w Wyższej Lidze Mołdawii. W 1994 zmienił nazwę na Progresul Bryczany. W sezonie 1995/96 zajął przedostatnie 15. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany.

</doc>
<doc id="1940136" url="https://pl.wikipedia.org/wiki?curid=1940136" title="Vilia Bryczany">
Vilia Bryczany



</doc>
<doc id="1940139" url="https://pl.wikipedia.org/wiki?curid=1940139" title="Do diabła z przystojniakami">
Do diabła z przystojniakami

Do diabła z przystojniakami ("Al diablo con los guapos", 2007-2008) – meksykańska telenowela z 2007 roku. Remake argentyńskiej telenoweli Zbuntowany anioł. Serial składa się ze 175 odcinków.
Wersja polska.
W Polsce telenowela była emitowana w telewizji Zone Romantica od 24 grudnia 2009 roku. Opracowaniem wersji polskiej zajęło się Studio Company Warszawa. Autorka tekstu była Anna Wyżykowska. Lektorem serialu był Jacek Sobieszczański.
Opis fabuły.
Milagros jest sierotą kochającą grę w piłkę nożną. Przyjaciele zwracają się do niej Miligol. Miligol spotyka po raz pierwszy Alejandro Belmonte podczas meczu, w czasie którego rozdaje wodę sodową. Milagros oblewa Alejandra wodą, gdyż chłopak nazwał ją "Carlitos" z powodu jej chłopięcego stroju. Kiedy Milagros kończy osiemnaście lat jest zmuszona opuścić klasztor, w którym mieszka. Znajduje pracę w posiadłości państwa Belmonte, gdzie będzie pełnić rolę damy do towarzystwa seniorki rodu, Reginy Belmonte.
Syn Constancia Belmonte, Alejandro, zaczyna interesować się Milagros. Po wielu kłótniach i sporach pomiędzy Mili i Alejandro młodzi wyznają sobie miłość mimo tego, że dziewczyna jest biedną służącą, a Alejandro kobieciarzem.
Constancio Belmonte, syn Reginy, ożenił się z Lucianą Arango mimo tego, iż był zakochany bez pamięci w innej kobiecie, Rosario, która nosiła w łonie jego dziecko. Constancio porzucił ją, gdyż został zmuszony do ślubu z Lucianą. Nie szukał Rosario ani swojego dziecka. Z biegiem czasu dowiaduje się, iż jego zaginionym dzieckiem jest Milagros.
Po wielu wydarzeniach Alejandro i Milagros rozstają się. Mili berze ślub z Hugonem, natomiast Alejandro z Florencją, z którą ma córeczkę, Rosario. Alejandro i Florencja są bardzo nieszczęśliwi. Hugon ostatecznie daje Milagros rozwód. Florencja zostawia Alejandra z ich małą córką, odchodzi do swojego byłego męża, który ją zabija.
Mili i Alejandro wreszcie się pobierają na stadionie Estadio Azteca, na którym się poznali. Odbywa się potrójny ślub: Milagros i Alejandra, Valerii i Morgana oraz Karli i Hugona. Dziesięć lat później umiera Luciana, dwanaście lat później - Socorro, a pięć lat później - Constancio. Alejandro i Milagros umierają na plaży przysięgając sobie, że zawsze będą razem.

</doc>
<doc id="1940141" url="https://pl.wikipedia.org/wiki?curid=1940141" title="Hemimetamorfoza">
Hemimetamorfoza



</doc>
<doc id="1940143" url="https://pl.wikipedia.org/wiki?curid=1940143" title="Henryk Szlangbaum">
Henryk Szlangbaum

Henryk Szlangbaum – postać literacka, jeden z bohaterów powieści "Lalka" (1890) Bolesława Prusa.
Żyd, przyjaciel Stanisława Wokulskiego jeszcze z Syberii. Czuje się Polakiem, przez pewien czas używał nawet polskiego nazwiska Szlangowski, a za wyparcie się swych żydowskich korzeni zapłacił konfliktem z ojcem (szaradzista i lichwiarz), biedując jako subiekt w sklepach chrześcijańskich. 
Ma pięcioro dzieci, które wychowuje na Polaków. Jednak w czasie nasilenia się nastrojów antysemickich, wraca do żydowskiego nazwiska. Kiedyś zamierzał ochrzcić dzieci, później stwierdza: ""zrozumiałem, że jako Żyd, jestem tylko nienawistny dla chrześcijan, a jako meches (przechrzta) byłbym wstrętny i dla chrześcijan i dla Żydów". Postanawia powrócić do społeczności tych drugich, licząc także po cichu na spadek po bogatym ojcu. "Trzeba przecie z kimś żyć"". 
Szlangbaum przez długi czas pracował w polskim sklepie, z powodu niechęci Polaków do Żydów został zwolniony, znalazł pracę u Wokulskiego (siódmy subiekt w nowym sklepie), który pozostał jego przyjacielem. Niestety jest w sklepie obiektem złośliwości subiektów, którzy posuwają się do absurdalnych stwierdzeń, że Szlangbaum walczył w powstaniu styczniowym, został zesłany na Syberię i narażał życie nie dla Polski, lecz „dla geszeftu” (dla interesu).
Później przejął interesy prowadzone przez Wokulskiego (sklep, spółka). Z lękliwego i cichego subiekta stał się pyszny i bezwzględny wobec współpracowników.

</doc>
<doc id="1940144" url="https://pl.wikipedia.org/wiki?curid=1940144" title="Benjamin Easter">
Benjamin Easter



</doc>
<doc id="1940146" url="https://pl.wikipedia.org/wiki?curid=1940146" title="Bitwa pod Bzurą">
Bitwa pod Bzurą



</doc>
<doc id="1940147" url="https://pl.wikipedia.org/wiki?curid=1940147" title="Jon Katz">
Jon Katz

Jon Katz (ur. 1947) – amerykański pisarz. Autor powieści i prac o charakterze wspomnieniowo-dokumentalnym. Jest dwukrotnym finalistą konkursu National Magazine Award i autorem stałej kolumny w internetowym magazynie Slate. Pisuje do The New York Times, The Wall Street Journal, Rolling Stone, GQ, AKC Gazette. Jest też współgospodarzem programu Dog Talk w Northeast Public Radio.
Życie prywatne.
Jon Katz mieszka w Bedlam Farm na północy stanu Nowy Jork z żoną Paulą Span oraz z psami, owcami, osłami, kotem, kogutem Winstonem i trzema kurami.

</doc>
<doc id="1940149" url="https://pl.wikipedia.org/wiki?curid=1940149" title="Wyżłów (Ukraina)">
Wyżłów (Ukraina)



</doc>
<doc id="1940150" url="https://pl.wikipedia.org/wiki?curid=1940150" title="Nowa Pomarańczarnia w Łazienkach Królewskich">
Nowa Pomarańczarnia w Łazienkach Królewskich

Nowa Pomarańczarnia, także Nowa Oranżeria – budynek znajdujący się w Łazienkach Królewskich w Warszawie, w południowej części ogrodu, przy alei zwanej Drogą Wilanowską lub Chińską. 
Opis.
Powstała w latach 1860-1861 według projektu Adama Adolfa Loewe i Józefa Orłowskiego jako drugi obiekt w Łazienkach o tym przeznaczeniu. Dla odróżnienia, dawną Pomarańczarnię stanisławowską zaczęto nazywać Starą Pomarańczarnią.
Główną część budynku stanowi wydłużona sala, która jest przeszklona od strony południowej. W części środkowej dach ma poprzeczną kolbę otwartą półrozetami o odlanych w żeliwie szprosach na obie strony. Dwie główne elewacje (fronty) zostały zaprojektowane w dwóch odmiennych opracowaniach. W jednej z nich (południowej) podział między oknami tworzą wysokie, smukłe, cienkie, żeliwne kolumny. W części centralnej elewacji południowej składającej się z dwóch oddzielnych segmentów pełnego muru, znajdują się okna, w które wstawiono rzeźby (stojące postacie Vertumnusa i Pomony w środkowe, symbolizujące Jesień i Zimę w górne), które zostały wykonane przez Leona Molatyńskiego. Murowane partie frontowej ściany kończą attyki z płaskimi wazami. Od strony północnej dobudowany jest parterowy segment, rozdzielony kilkoma otworami okiennymi. Ową część parterową zajmują jednoosiowe wyższe człony ozdobione w górnej części okrągłymi płycinami, stanowiącymi tło dla kamiennych popiersi, przedstawiających tym razem Wiosnę i Lato. 
Główna sala przeznaczona była pierwotnie na przechowywanie w okresie chłodów drzew egzotycznych. Obecnie został tu urządzony stały ogród z różnorodnymi roślinami, również tropikalnymi. Pomieszczenia od strony północnej zostały przeznaczone na urządzenie restauracji „Belvedere”, swym wystrojem nawiązującej do lat wzniesienia budynku.

</doc>
<doc id="1940152" url="https://pl.wikipedia.org/wiki?curid=1940152" title="Friedrich Anton Wilhelm Miquel">
Friedrich Anton Wilhelm Miquel

Friedrich Anton Wilhelm Miquel (ur. 24 października 1811 w Neuenhaus, zm. 23 stycznia 1871 w Utrecht) – holenderski botanik. Był szefem ogrodów botanicznych w Rotterdamie (1835–1846), Amsterdamie (1846–1859) i Utrecht (1859–1871). W roku 1866 został wybrany członkiem Królewskiej Szwedzkiej Akademii Nauk.
Dzięki rozległej sieci korespondentów zgromadził duże zbiory flory pochodzące z Australii i Holenderskich Indii Wschodnich. Opisał wiele roślin australijskich i indonezyjskich. Skrót od nazwiska tego botanika to Miq.

</doc>
<doc id="1940153" url="https://pl.wikipedia.org/wiki?curid=1940153" title="Brama Mostowa w Warszawie">
Brama Mostowa w Warszawie

Brama Mostowa, także baszta Mostowa – budynek dawnej strażniczej wieży bramnej, znajdujący się na przyczółku nieistniejącego mostu Zygmunta Augusta na rogu ulic Boleść i Rybaki w Warszawie. 
Pełnił kolejno funkcje prochowni, więzienia i kamienicy czynszowej. Był kilkakrotnie przebudowywany i rozbudowywany, m.in. w latach 1769–1770 do wieży dobudowano od strony zachodniej budynek "Domu Kary i Poprawy" w stylu klasycystycznym. Obecnie obiekt jest jedną z dwóch siedzib Stołecznego Centrum Edukacji Kulturalnej i nosi nazwę "Stara Prochownia SCEK".
Historia.
Późnogotycka wieża bramna została wzniesiona w latach 1581–1582 z fundacji Anny Jagiellonki na przyczółku drewnianego mostu Zygmunta Augusta. 
Był to budynek z cegły na planie prostokąta, z ostrołukową bramą przejazdową i strzelnicami. Budowniczym wieży był prawdopodobnie Erazm z Zakroczymia. Stanowiła ochronę drewnianej przeprawy przed pożarem, przez nią odbywał się także wjazd na most. Na budowli została umieszczona pamiątkowa płyta żelazna (tablica) z orłem polskim i z literą „A” z łacińskim napisem, który w przekładzie historyka, Tadeusza Korzona brzmiał:
Tablica zachowała się i znajduje się w zbiorach Muzeum Warszawy.
W 1603, w związku ze zniszczeniem mostu przez krę, budynek utracił swoją pierwotną funkcję. W 1643 król Władysław IV przeznaczył ją na prochownię. Przebudową zajął się armatni koronny (naczelnik artylerii) Krzysztof Arciszewski. Prace trwały od lipca 1648 do marca 1649 i kosztowały 7000 zł polskich (na podstawie dokumentów złożonych do sejmiku). Budynek otoczono palisadą i murem. Roboty murarskie prowadził Filip Męcina, drzwi, kraty i haki wykuł ślusarz królewski Wawrzyniec Refus, a kamienne obramowanie wyrzeźbił Włoch Hieronim Davin. Wieżę opasywała palisada, mur i rów z wodą. Brama wjazdowa z mostkiem prowadziła od ulicy Mostowej. 
W połowie XVIII budynek został przebudowany pod kierunkiem Joachima Daniela Jaucha.
Za panowania króla Stanisława Augusta Poniatowskiego, kiedy naczelnikiem artylerii koronnej został Alojzy Bruehl, wybudowano nową prochownię poza okopami miejskimi, a starą w 1767 oddano na użytek marszałka wielkiego koronnego Stanisława Lubomirskiego. Ten przekształcił budowlę w więzienie dla osób skazanych na kary ciężkich robót i nazwał ją "Domem Kary i Poprawy". W latach 1769–1770 do budynku dobudowano od strony zachodniej nowy budynek w stylu klasycystycznym, a od wschodu dwupiętrową przybudówkę sanitariatów (później przekształconych na cele). Nad drzwiami umieszczono marmurową płytę z łacińskim napisem, który w tłumaczeniu na język polski brzmiał:
W związku z nowym przeznaczeniem budynku ulicy nadano nazwę „Poprawa”, jednak mieszkańcy miasta nazywali ją „Boleść” lub „Bolesna”, gdyż nią rodziny odprowadzały aresztantów do więzienia.
Teren posesji został powiększony o plac, na który więźniowie wywozili z terenu miasta nieczystości, śmiecie, błoto i gruz. Urządzono na nim ogród więzienny. Po 1793 od strony ul. Boleść wzniesiono dwupiętrowy pawilon lazaretu, a od wschodu mur całkowicie zasłaniając wieżę.
Za czasów Królestwa Kongresowego mieścił się tam główny areszt śledczy dla województw warszawskiego i kaliskiego. W 1833 przeniesiono go do Arsenału, a następnie na Pawiak. Budynki zostały sprzedane Józefowi Wilsonowi, który je przebudował. Do 1921 połączone budynki pełniły funkcję kamienicy czynszowej, kilkakrotnie zmieniając właściciela. Zamieszkiwała je uboższa ludność, głównie żydowska. W 1921 zespół stała się własnością Ministerstwa Rolnictwa i po remoncie został przeznaczony na mieszkania dla jego pracowników.
W czasie powstania warszawskiego od 8 do 28 sierpnia 1944 zespół stanowił bastion obrony Starego Miasta od strony Wisły. Budynek został spalony i poważnie uszkodzony.
Brama Mostowa wraz z budynkiem więzienia zostały odbudowane w latach 1961–1965 według projektu Jana Grudzińskiego. Przywrócono pierwotny wygląd budynku m.in. odtworzono gotycki łuk bramny w elewacji wschodniej. 
W 1994 na ścianie "Domu Kary i Poprawy" odsłonięto tablicę upamiętniającą żołnierzy batalionu „Dzik”, którzy walczyli w tym miejscu w powstaniu warszawskim. 
Od 2002 w zespole mieści się instytucja edukacyjna m.st. Warszawy – Stołeczne Centrum Edukacji Kulturalnej im. Komisji Edukacji Narodowej. Obiekt nosi nazwę "Starej Prochowni SCEK". W latach 2010–2012 wyremontowano piwnice obiektu włączając go do Szlaku Kulturalnych Piwnic Starego Miasta. W tym samym czasie od strony północnej, w miejscu dawnej fosy, zbudowano amfiteatr.

</doc>
<doc id="1940156" url="https://pl.wikipedia.org/wiki?curid=1940156" title="Spicul Fălești">
Spicul Fălești

Spicul Făleşti (rum. Fotbal Club Spicul Făleşti) - mołdawski klub piłkarski z siedzibą w Făleşti.
Historia.
Chronologia nazw:
Drużyna piłkarska Cristalul Făleşti została założona w mieście Făleşti w 1968. W sezonie 1992 debiutował w Wyższej Lidze Mołdawii. W sezonie 1994/95 zajął ostatnie 14. miejsce i spadł do Divizia A. Potem zmienił nazwę na Spicul Făleşti i kontynuował występy w Divizia A. W sezonie 1997/98 zajął ostatnie 14. miejsce i spadł do Divizia B. Jednak przed startem nowego sezonu klub wycofał się z rozgrywek.

</doc>
<doc id="1940158" url="https://pl.wikipedia.org/wiki?curid=1940158" title="Cristalul Făleşti">
Cristalul Făleşti



</doc>
<doc id="1940161" url="https://pl.wikipedia.org/wiki?curid=1940161" title="Dendyja">
Dendyja



</doc>
<doc id="1940166" url="https://pl.wikipedia.org/wiki?curid=1940166" title="Sinteza Căușeni">
Sinteza Căușeni

Sinteza Căuşeni (mołd. Fotbal Club Sinteza Căuşeni) - mołdawski klub piłkarski z siedzibą w Căuşeni.
Historia.
Drużyna piłkarska Sinteza Căuşeni została założona w mieście Căuşeni w 1992. W sezonie 1992/1993 debiutował w Divizia A, w której zajął drugie miejsce i zdobył awans do pierwszej ligi. W 1993 debiutował w Wyższej Lidze Mołdawii, ale zajął spadkowe 14. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek. Obecnie występuje Divizia B.

</doc>
<doc id="1940175" url="https://pl.wikipedia.org/wiki?curid=1940175" title="Gmach Główny Politechniki Warszawskiej">
Gmach Główny Politechniki Warszawskiej

Gmach Główny Politechniki Warszawskiej – zabytkowy budynek Politechniki Warszawskiej znajdujący się na placu Politechniki w Warszawie.
Opis.
Gmach powstał na zadrzewionym skwerze, na którym m.in. w 1896 odbyła się wystawa higieniczna. Budowa gmachu zaprojektowanego dla Instytutu Politechnicznego im. Cara Mikołaja II przez Stefana Szyllera rozpoczęła się w lipcu 1899 roku i trwała 2 lata.
Gmach jest typowym przykładem architektury odwołującej się do stylistyki włoskiego renesansu i baroku. Jego reprezentacyjny charakter podkreśla monumentalna, dwukondygnacyjna fasada o zaokrąglonych narożnikach. Gmach został zaprojektowany według klasycznych reguł przyjmowanych przez ówczesne uczelnie w Europie. Masywne mury nośne budynku stanowiły nie tylko konstrukcję podpierającą stropy i dach, ale kryły w sobie sieć kanałów dawnego systemu ogrzewania ciepłym powietrzem doprowadzanym z kotłowni zewnętrznej. Solidna konstrukcja przetrwała pożary i zniszczenia od pocisków z czasu powstania warszawskiego.
Projektując elewacje Gmachu Głównego, Stefan Szyller najwięcej starań poświęcił ukształtowaniu fasady o wspaniałej ekspozycji od strony placu. Według zasady "architecture parlante" XIX-wieczne dekoracje budynków stylu wysokiego: rzeźby i płaskorzeźby, malarstwo, freski i sgraffito - przedstawienia alegoryczne i symboliczne, podkreślały, przede wszystkim jednak uwznioślały, przeznaczenie, funkcje i charakter gmachów publicznych.
W 2005, dla upamiętnienia nadania doktoratu honoris causa Politechniki (1926), w gmachu odsłonięto pomnik Marii Skłodowskiej-Curie zaprojektowany przez Maksymiliana Biskupskiego.

</doc>
<doc id="1940176" url="https://pl.wikipedia.org/wiki?curid=1940176" title="Moldova Boroseni">
Moldova Boroseni

Moldova Boroseni (mołd. Fotbal Club Moldova Boroseni) - mołdawski klub piłkarski z siedzibą w Boroseni.
Historia.
Drużyna piłkarska Moldova Boroseni została założona w mieście Boroseni w 1991. W 1992 debiutował w Wyższej Lidze Mołdawii. W sezonie 1993/94 zajął przedostatnie 15 miejsce i spadł do Divizia A. Jednak przed startem nowego sezonu klub wycofał się z rozgrywek i zpstał rozwiązany.

</doc>
<doc id="1940177" url="https://pl.wikipedia.org/wiki?curid=1940177" title="Dientzenhofer (rodzina)">
Dientzenhofer (rodzina)

Dientzenhofer – rodzina niemieckich architektów działających głównie w Czechach i Frankonii w 2 poł. XVII wieku i w XVIII wieku.

</doc>
<doc id="1940180" url="https://pl.wikipedia.org/wiki?curid=1940180" title="Cape St. George">
Cape St. George

Cape St. George (fr. "Cap Saint-Georges") – miasto w Kanadzie, w prowincji Nowa Fundlandia i Labrador. Położone jest na nowofundlandzkim półwyspie Port au Port.
Liczba mieszkańców Cape St. George wynosi 893. Język angielski jest językiem ojczystym dla 69,1%, francuski dla 20,2% mieszkańców (2006).

</doc>
<doc id="1940185" url="https://pl.wikipedia.org/wiki?curid=1940185" title="Okręty podwodne typu F">
Okręty podwodne typu F



</doc>
<doc id="1940188" url="https://pl.wikipedia.org/wiki?curid=1940188" title="Karl von Litzmann">
Karl von Litzmann



</doc>
<doc id="1940190" url="https://pl.wikipedia.org/wiki?curid=1940190" title="Ricky van den Bergh">
Ricky van den Bergh

Ricky van den Bergh (ur. 17 listopada 1980 w Hadze) − holenderski piłkarz występujący na pozycji pomocnika.
W trakcie kariery zawodniczej grał w klubach: Sparta Rotterdam, RKC Waalwijk, Heracles Almelo, ADO Den Haag, SV Spakenburg i DHC Delft. W sumie w Eredivisie zagrał w 133 meczach, w których strzelił 22 gole. W 2014 zakończył karierę.

</doc>
<doc id="1940192" url="https://pl.wikipedia.org/wiki?curid=1940192" title="Bitwa łódzka">
Bitwa łódzka



</doc>
<doc id="1940194" url="https://pl.wikipedia.org/wiki?curid=1940194" title="Teodor Toeplitz (1875–1937)">
Teodor Toeplitz (1875–1937)

Teodor Toeplitz (ur. 3 lipca 1875 w Szepetówce, zm. 25 kwietnia 1937 w Otrębusach) – działacz spółdzielczy, radny miasta stołecznego Warszawy. Jeden z czołowych działaczy Warszawskiej Spółdzielni Mieszkaniowej.
Życiorys.
Urodził się w żydowskiej rodzinie pochodzącej z Czech, dawniej osiadłej w Lesznie, która na przełomie XVIII i XIX wieku przeniosła się do Warszawy. Był jednym z jedenaściorga dzieci Bonawentury (1831–1905), bratem Zygmunta (1864–1934), wnukiem Teodora (1793–1838). W 1900 ożenił się z Heleną Odrzywolską, z którą miał czworo dzieci: Leona Kazimierza (ur. 1902), Jadwigę, Jerzego Bonawenturę (1909-1995) i Ewę (ur. 1917). Jego wnukiem był dziennikarz Krzysztof Teodor Toeplitz, syn Leona Kazimierza.
W 1893 wyjechał do Berlina i tam studiował na politechnice, gdzie zetknął się z działaczami socjalistycznymi współtworzącymi pod redakcją Ignacego Daszyńskiego „Gazetę Robotniczą”. Zakazana działalność została wykryta przez władze i jej członkowie zostali relegowani z uczelni. Teodor Toeplitz powrócił w rodzinne strony, aby wkrótce udać się na studia do Antwerpii. W czasie studiów podróżował po Francji, Anglii i Szwajcarii. Po ukończeniu nauki powrócił do Warszawy, skąd wyjechał do Charkowa, aby tam zarządzać należącą do rodziny fabryką. W wieku 25 lat ożenił się z polską szlachcianką Heleną Odrzywolską.
W 1914 powrócił do Warszawy i zaangażował się w sprawy społeczne i polityczne. Popierany przez Polską Partię Socjalistyczną został w 1916 członkiem Rady Miasta. Członek Centralnego Komitetu Narodowego w Warszawie (XI 1916 - II 1917). Był pracownikiem Rady Departamentu Pracy Tymczasowej Rady Stanu.
Od sierpnia do września 1920 był komisarzem sekcji kwaterunkowej działającej w ramach Rady Obrony Stolicy.
Od 1925 był działaczem Warszawskiej Spółdzielni Mieszkaniowej i jej wieloletnim prezesem. 1 kwietnia 1928 wziął udział w zebraniu założycieli Gdyńskiej Spółdzielni Mieszkaniowej, stając się tym samym jednym z członków jej zarządu. W 1928 współorganizował powstanie Społecznego Przedsiębiorstwa Budowlanego (od 1928 do 1934 pełnił funkcje jednoosobowego zarządu, a następnie przewodniczącego rady nadzorczej), a w 1937 był współorganizatorem Pierwszego Polskiego Kongresu Mieszkaniowego. W ramach zaangażowania spółdzielczego doprowadził do powstania Związku Miast Polskich, a także Towarzystwa Urbanistów Polskich. Wykładał politykę gruntową i prawo zabudowy w Wolnej Wszechnicy Polskiej w Warszawie. 
Imię Teodora Toeplitza nosi niewielka ulica w pobliżu placu Wilsona na warszawskim Żoliborzu (wcześniej ulica nazywała się Ustronie).

</doc>
<doc id="1940197" url="https://pl.wikipedia.org/wiki?curid=1940197" title="Eddie Colon">
Eddie Colon



</doc>
<doc id="1940200" url="https://pl.wikipedia.org/wiki?curid=1940200" title="Rogatki Mokotowskie">
Rogatki Mokotowskie

Rogatki Mokotowskie, także rogatki mokotowskie – dwie rogatki (pawilony rogatkowe) znajdujące się przy placu Unii Lubelskiej 1 i 2 (dawnym rondzie Mokotowskim) w Warszawie, wzniesione w latach 1816–1818 w stylu klasycystycznym.
Opis.
Pierwsze rogatki w Warszawie, Pradze i Golędzinowie powstały po 1770, tj. po tym jak obszar ten został otoczony wałem ziemnym znanym jako okopy Lubomirskiego. Budynki rogatek były lokalizowane przy wale, u wylotu najważniejszych dróg. Pod koniec XVIII wieku w obecnych granicach Warszawy funkcjonowało 10 rogatek: Belwederskie, Czerniakowskie, Mokotowskie, Jerozolimskie, Wolskie, Powązkowskie, Marymonckie, Grochowskie, Ząbkowskie i Golędzinowskie.
W latach 1816–1823 w Warszawie wzniesiono nowe pawilony rogatkowe zaprojektowane przez Jakuba Kubickiego. Powstało wtedy 18 pawilonów w stylu klasycystycznym. Architekt ustawił je parami i nadał każdemu zespołowi inny wygląd. W jednym pawilonie urzędował dozorca policji (będący przedstawicielem Urzędu Municypalnego), a w drugim poborca podatkowy, który przyjmował opłaty za wjazd do miasta. Do czasów współczesnych zachowały się rogatki Mokotowskie i Grochowskie. 
Klasycystyczne pawilony przy obecnym placu Unii Lubelskiej powstały w latach 1816–1818. Zostały rozmieszczone symetrycznie na planie lekko wygiętego prostokąta z dwukolumnowymi doryckimi wgłębnymi portykami. Wygięcie dłuższych elewacji pozwoliło na ich dostosowanie do kształtu okrągłego placu.
W 1965 budynki zostały wpisane do rejestru zabytków.
W 2016 w rogatce wschodniej otwarto Muzeum Sue Ryder.

</doc>
<doc id="1940204" url="https://pl.wikipedia.org/wiki?curid=1940204" title="Llaima">
Llaima

Llaima, Volcán Llaima – czynny wulkan w Andach Południowych, w Chile, na wschód od miasta Temuco.
Wysokość 3124 m. Od 1640 roku zanotowano 31 erupcji, ostatnia 1 stycznia 2008 roku. Na stokach występują lasy araukariowe, powyżej 2000 m wieczne śniegi.
Wulkan znajduje się na terenie Parku Narodowego Conguillío.

</doc>
<doc id="1940205" url="https://pl.wikipedia.org/wiki?curid=1940205" title="Masashi Ishii">
Masashi Ishii

 – japoński niepełnosprawny kolarz. Mistrz paraolimpijski z Pekinu w 2008 roku.

</doc>
<doc id="1940206" url="https://pl.wikipedia.org/wiki?curid=1940206" title="Mistrzostwa Świata w Łyżwiarstwie Szybkim w Wieloboju 1976">
Mistrzostwa Świata w Łyżwiarstwie Szybkim w Wieloboju 1976

70. mistrzostwa świata w łyżwiarstwie szybkim w wieloboju odbyły się w dniach 28–29 lutego 1976 roku w holenderskim Heerenveen. Zawodnicy startowali na sztucznym torze na IJsstadion Thialf. Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został reprezentant gospodarzy Piet Kleine. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 32 łyżwiarzy z 18 krajów. Sklasyfikowanych zostało 31.

</doc>
<doc id="1940208" url="https://pl.wikipedia.org/wiki?curid=1940208" title="The Yin">
The Yin



</doc>
<doc id="1940216" url="https://pl.wikipedia.org/wiki?curid=1940216" title="Vinterriket">
Vinterriket

Vinterriket - to jednoosobowy projekt muzyczny, stworzony w 1996 przez niemieckiego muzyka Christopha Zieglera. Nazwa oznacza w języku norwerskim "Władanie Zimy". Tematyka utworów Vinterriket to przyroda i natura, a także mity germańskie.
Historia.
"Vinterriket" powołany został do życia w 1996. Początkowo tworzył muzykę z gatunku black metal oraz ambient. Najnowsze nagrania Vinterriket to wyłącznie ambient. Vinterriket brało udział w nagraniu wielu splitów oraz tribute albumów m.in. dla polskiego zespołu Graveland.

</doc>
<doc id="1940218" url="https://pl.wikipedia.org/wiki?curid=1940218" title="Fontanna w Ogrodzie Saskim">
Fontanna w Ogrodzie Saskim

 
Fontanna w Ogrodzie Saskim – fontanna znajdująca się w Ogrodzie Saskim w Warszawie. Została zaprojektowana przez Henryka Marconiego. 
Opis.
Fontanna powstała w 1855 w związku z budową w mieście pierwszej sieci wodociągowej (tzw. wodociągu Marconiego).
Fontanna składa się z wielkiej patery, odlanej z żeliwa w Rządowej Fabryce Machin na Solcu oraz z misy, na której widnieją płaskorzeźby w postaci głów. Całość stoi w dwóch kamiennych wannach, z których zewnętrzna jest nieco niższa i to na jej krawędzi umieszczono cztery cynkowe delfiny wyrzucające wodę ku środkowi fontanny. Delfiny według projektu Hermana Fritscha wykonano w warszawskiej fabryce Karola Juliusza Mintera. Przy fontannie ustawiono zegar słoneczny z fundacji Antoniego Magiera.
Wodotrysk w swej historii przechodził małe zmiany. Pierwszy raz, w 1903 r. wymieniono część instalacji wodnej. W latach 30. XX wieku przeprowadzono renowację, z kolei powojenny remont ukończono w 1950 r.
W 2006 po raz pierwszy przeprowadzono duży remont fontanny, który trwał 9 miesięcy. Została ona wykopana, osuszona, naprawiono jej uszkodzone elementy i zaizolowano nieszczelności. Znajdują się w niej nowoczesne urządzenia sterujące fontanną. Wodotrysk został rozebrany aż do ziemi, a następnie odbudowany. Ważąca 7 ton misa składa się z 18 elementów. Została rozłożona na kawałki i przewieziona do pracowni konserwatorskiej. Została oczyszczona metodą piaskowania i pokryta cienką warstwą cynku z aluminium, a następnie pomalowana farbą w kolorze kremowym.

</doc>
<doc id="1940221" url="https://pl.wikipedia.org/wiki?curid=1940221" title="Lester del Rey">
Lester del Rey

Lester del Rey (prawdziwe nazwisko Leonard Knapp, ur. 2 czerwca 1915 w Saratoga, zm. 10 maja 1993 w Nowym Jorku) – amerykański wydawca i autor fantastyki oraz krytyk fantastyki. 
Życiorys.
Pierwsze utwory opublikował w latach 30. w magazynach pulpowych, później obracał się w kręgach magazynu „Astounding Science Fiction”, redagowanego przez Johna W. Campbella, stopniowo zdobywając uznanie jako pisarz. W 1947 r. został pracownikiem w wydawnictwie Scotta Mereditha. Redagował także magazyny: „Space Science Fiction”, „Science Fiction Adventures”, „Fantasy Fiction”, „Galaxy”. Od lat 50. zajmował się głównie pracą wydawcy, zasłynął zwłaszcza jako autor serii „Del Rey Books” w wydawnictwie Ballantine Books, redagowanej wraz z żoną Judy-Lynn del Rey. 
Twierdził, że nosi nazwisko Ramon Felipe san Juan Mario Silvo Enrico Smith Heartcourt-Brace Sierra y Alvarez del Rey y de los Verdes, choć naprawdę nazywał się Leonard Knapp.
W Polsce opublikowano tylko kilka jego opowiadań: "Wieczorna modlitwa" w 1. numerze Fantastyki (także jako "Wieczorne nabożeństwo" w antologii "Niebezpieczne wizje"), "Wierny jak pies" w antologii "Droga do science fiction", "P.T. 17476 " w antologii "Kraina fantazji" (Klub Fantastyki SFAN, 1983).
Nagrody.
W 1972 został nagrodzony „E.E. Smith Memorial Award for Imaginative Fiction”. W 1985 zdobył Balrog Award, przyznawaną przez czytelników magazynu Locus, za twórczość fantasy. W 1990 r. otrzymał Damon Knight Memorial Grand Master Award za dorobek życia.

</doc>
<doc id="1940248" url="https://pl.wikipedia.org/wiki?curid=1940248" title="Marsili">
Marsili

Marsili – podwodny wulkan położony na dnie Morza Tyrreńskiego, ok. 175 km na południe od Neapolu. Wysokość wulkanu wynosi ok. 3000 m, zaś jego szczyt znajduje się ok. 450 m poniżej tafli wody. Wulkan został odkryty w latach 50. XX wieku. Pomimo że nie jest znana żadna jego erupcja w czasach historycznych, badania wykazują, że jest on wyjątkowo aktywny, a jego eksplozja może nastąpić w każdej chwili, powodując tsunami, które uderzy w wybrzeża Kampanii, Kalabrii i Sycylii.
Nazwa wulkanu pochodzi od Luigi Fernando Marsilego (1658–1730), włoskiego żołnierza i naukowca.

</doc>
<doc id="1940253" url="https://pl.wikipedia.org/wiki?curid=1940253" title="Reishi">
Reishi



</doc>
<doc id="1940254" url="https://pl.wikipedia.org/wiki?curid=1940254" title="Seks wirtualny">
Seks wirtualny



</doc>
<doc id="1940256" url="https://pl.wikipedia.org/wiki?curid=1940256" title="Edoardo Cicorini">
Edoardo Cicorini



</doc>
<doc id="1940259" url="https://pl.wikipedia.org/wiki?curid=1940259" title="Schneebergbahn">
Schneebergbahn

Schneebergbahn – jedna z trzech nadal działających kolejek zębatych w Dolnej Austrii. Trasa prowadzi z miasteczka Puchberg am Schneeberg aż do płaskowyżu rozciągającego się wokół szczytu Schneeberg. Schneeberg - 2076 m. jest najwyższą górą Dolnej Austrii. 
Pozostałe kolejki zębate na terenie Austrii to Schafbergbahn (uruchomiona w 1893 r.) i Achenseebahn (uruchomiona w 1889 r.)
Historia.
Trasa kolejki liczy 9.85 kilometrów (6.12 mi) i prowadzi po torach o rozstawie 1,000 mm (3 ft 33⁄8 cali). W kolejce wykorzystany jest system Abta, który umożliwia pokonanie różnicy wzniesień 1,208 metrów (3,963 stóp). 
Wraz z rozwojem turystyki w drugiej połowie XIX wieku, obszar tzw. "Wiener Hausberge" ("Wiedeńskie Swojskie Góry"), oraz rejony wokół obszarów Schneeberg i Rax stały się ulubionymi miejscami letnich wypadów bogatych Wiedeńczyków i miłośników natury. Kolejka Schneeberg została uruchomiona w roku 1897. Projektantem kolejki był Leo Arnoldi. Początkowo kolejka miała dwa odcinki: od stacji kolejowej Wiener Neustadt do Puchberg jeździł regularny pociąg, od Puchberg na płaskowyż górski wokół Szneeberg jeździła kolejka zębata.

</doc>
<doc id="1940260" url="https://pl.wikipedia.org/wiki?curid=1940260" title="The Secret World">
The Secret World

The Secret World (wcześniej występujący pod tytułem The World Online) – gra MMORPG, wydana 3 lipca 2012 roku na Microsoft Windows. Deweloperem jest norweska firma Funcom, twórca takich gier jak Anarchy Online i . Ogłoszenie rozpoczęcia prac nad grą nastąpiło 6 marca 2007 roku, a ostateczne potwierdzenie tytułu projektu 11 maja 2007.
Rozgrywka.
"The Secret World" jest grą MMORPG, osadzoną we współczesnym świecie, w którym dochodzi do pomieszania rzeczywistości takiej jaką znamy z mitologiami różnych kultur, legendami miejskimi, teoriami konspiracyjnymi i elementami horroru. Gra nawiązuje klimatem do twórczości H.P. Lovecrafta.
Gracz po rozpoczęciu gry, będzie musiał określić swoją przynależność do jednego z trzech ujawnionych Tajnych Stowarzyszeń ("Secret Societes"), zwanych potocznie frakcjami. Frakcje te to: "Dragon" (Smoki), "Illuminati" (Iluminaci) i "Templars" (Templariusze). Gra będzie wspierać zarówno tryb PvE jak i PvP. Członkowie frakcji będą mogli zawierać sojusze do walki z przeciwnikiem generowanym przez komputer – PvE, natomiast w trybie PvP będą walczyć przeciwko sobie.
Produkcja.
Po ujawnieniu rozpoczęcia prac nad "The Secret World", dyrektor projektów w Funcom Jorgen Tharaldsen poinformował prasę, że gra będzie używać takiego samego silnika jak "Age of Conan", czyli zmodernizowanego silnika "DreamWorld". Osobami odpowiedzialnymi za produkcję "The Secret World" są między innymi: Ragnar Tørnquist (pomysłodawca, Senior Producer i Creative Director), Martin Bruusgaard (Lead Designer) oraz Joel Bylos (Lead Content Designer).
Pierwszy materiał promocyjny został ujawniony 8 maja 2007 roku, kiedy to do internetu „wyciekło” zdjęcie zawierające poemat, pięczęć Templariuszy i różne fragmenty tekstów po hiszpańsku, norwesku, francusku, niemiecku i hebrajsku. W 2011 roku w związku z konwentem gier gamescom w niemieckiej Kolonii odbyła się konferencja prasowa, na której Ragnar Tørnquist podał do wiadomości publicznej datę premiery "The Secret World" – kwiecień 2012 roku. Zapowiedziano również otwarte beta testy, które miały się zacząć 26 sierpnia 2011 roku. Dostęp do testów jest ściśle powiązany z wydarzeniem ARG o nazwie The Secret War. W lutym 2012 roku Funcom poinformował, że premiera gry odbędzie się 19 czerwca 2012 roku.

</doc>
<doc id="1940261" url="https://pl.wikipedia.org/wiki?curid=1940261" title="Mablethorpe">
Mablethorpe

Mablethorpe - miasto portowe w Wielkiej Brytanii, w Anglii, w hrabstwie Lincolnshire. W 2001 r. miasto to zamieszkiwało 11 700 osób. Mablethorpe jest wspomniana w Domesday Book (1086) jako "Malbertorp"/"Mal(te)torp".

</doc>
<doc id="1940265" url="https://pl.wikipedia.org/wiki?curid=1940265" title="Zameczek Prezydencki">
Zameczek Prezydencki



</doc>
<doc id="1940266" url="https://pl.wikipedia.org/wiki?curid=1940266" title="Wolne miasto (film)">
Wolne miasto (film)

Wolne miasto – polski czarno-biały film wojenny z 1958 roku w reżyserii Stanisława Różewicza, według scenariusza Jana Józefa Szczepańskiego. Tematem filmu jest obrona Poczty Polskiej w Gdańsku we wrześniu 1939 roku przed hitlerowską inwazją, dowodzona przez Konrada Guderskiego (Stanisław Jasiukiewicz). "Wolne miasto" w chwili powstania zostało negatywnie przyjęte przez krytyków, którzy zarzucali mu romantyczno-heroiczny ton; z czasem interpretacje filmu kładły jednak nacisk na jego wręcz paradokumentalne walory i narrację pozbawioną heroizmu, acz oddającą szacunek obrońcom poczty.
Fabuła.
Jest rok 1939. Na terenie Wolnego Miasta Gdańska narasta hitlerowski terror, nasilają się szykany i prześladowania polskiej ludności ze strony gdańskich Niemców. Początek filmu opowiada o codziennym życiu Polaków w tej napiętej atmosferze. 1 września rozpoczyna się II wojna światowa. Zaatakowani pracownicy Poczty Polskiej w Śródmieściu Gdańska barykadują się w gmachu i stawiają zbrojny opór Niemcom. Polacy w budynku walczą i liczą na szybką odsiecz. Pomoc jednak nie nadchodzi, a Niemcy wprowadzają do walki artylerię, wozy bojowe i miotacze płomieni. Obrońcom kończy się amunicja i ponoszą duże straty w ludziach. Trwa wewnętrzna agonia poczty. W końcu po 12 godzinach rozpaczliwej walki pocztowcy decydują się poddać. Po stronniczym procesie giną rozstrzelani.
Obsada.
Źródło: Internetowa Baza Filmu Polskiego
Produkcja.
"Wolne miasto" było pierwszym polskim filmem o wrześniu 1939 roku. Reżyser przedstawił w nim dramat grupy cywilów – pracowników Poczty Polskiej w Wolnym Mieście Gdańsku – wciągniętych w tryby wielkiej historii. Wydarzenia w Gdańsku na potrzeby filmu zrekonstruowano na podstawie niemieckich dokumentów oraz kronik i zdjęć filmowych wykonanych przez Niemców. Po sporządzeniu dokumentacji scenarzysta Jan Józef Szczepański stworzył fabularyzowaną wersję wydarzeń. Jedyną historyczną postacią w filmie jest niewspomniany z nazwiska dowódca obrony poczty, Konrad Guderski.
Prace zdjęciowe rozpoczęły się w łódzkim atelier, gdzie aktorom wręczono broń pochodzącą z 1939 roku. Ze względu na skomplikowanie kilku scen (zawalanie się murów i palenie dekoracji, których ze względu na oszczędności nie można było odbudować) ekipa filmowa musiała je kręcić z kilku kamer. Prace w atelier zakończono w kwietniu 1958 roku, po czym produkcja przeniosła się do Trójmiasta, gdzie zdjęcia plenerowe ukończono w czerwcu 1958 roku. Po pracach montażowych premiera "Wolnego miasta" odbyła się 1 września 1958 roku, w rocznicę agresji hitlerowskiej na Polskę.
Odbiór.
W chwili premiery "Wolne miasto" spotkało się z negatywną reakcją polskich krytyków. Lech Pijanowski z „Filmu” wyrażał zmienne uczucia wobec "Wolnego miasta":
Tam, gdzie reżyser Różewicz rozmawia z widzami kameralnie, niemal szeptem, gdzie ukazuje sylwetki ludzkie, słucha rozmów i każe nam wzruszać się uczuciami i odruchami ekranowych bohaterów – tam osiąga pełny i zasłużony sukces. Gdy natomiast przemawia pełnym głosem, niemal krzyczy i ukazuje fakty nieludzkie i tragiczne – tracimy bliską perspektywę, jakby stajemy obok, przestajemy się wzruszać.
Z kolei Aleksander Jackiewicz niepochlebnie wyrażał się o całości filmu, uznając go za „niedobry” i „zaprzepaszczony” oraz wskazując, że "Wolne miasto" znacząco by zyskało na zainscenizowaniu sekwencji podobnej do "Pancernika „Potiomkina”" (1925) Siergieja Eisensteina. Również Wiesław Stradomski uznał film Różewicza i Szczepańskiego za pomyłkę, pisząc, iż jest on „jeszcze jednym hołdem złożonym romantyzmowi, który kosztował nasz naród wiele niepotrzebnych ofiar”. Pomimo akcentów krytycznych wobec postaw polskich polityków tuż przed II wojną światową, Stradomski odnalazł w "Wolnym mieście „"gloryfikację romantyczno-heroicznej polskiej mentalności”.
Nawet po przełomie transformacyjnym "Wolne miasto" spotykało się z otwartą nienawiścią części krytyków. Krzysztof Demidowicz z „Filmu” w 1992 roku pisał, że film Różewicza i Szczepańskiego „w sposób raczej mało wyrafinowany odwołuje się do uczuć narodowych, przeciwstawiając nikczemnym Niemcom schematycznie szlachetnych polskich pocztowców”. Stopniowo jednak "Wolne miasto" było poddawane ponownej ocenie, a z jego seansu wyprowadzano radykalnie inne opinie niż Stradomskiego czy też Demidowicza. Cezary Polak z czasopisma „Dziennik” pisał w 2011 roku, że film Różewicza i Szczepańskiego „jest nie apoteozą heroizmu obrońców Poczty Gdańskiej, lecz paradokumentalną opowieścią o walce o honor, godność i ocalenie człowieczeństwa, którą w sytuacji zagrożenia podejmują zwykli ludzie – bez górnolotnych frazesów i bogoojczyźnianej retoryki”. Również Paweł Stachnik na łamach „Dziennika Polskiego” akcentował, że film "Wolne miasto" jako pierwszy pokazywał wojnę obronną Polski bez „zakłamania”. Stachnik przypominał, że „dotąd o kampanii wrześniowej można było mówić albo źle, albo wcale”. Tematykę wojny obronnej Różewicz podjął też w późniejszym, podobnie skonstruowanym filmie "Westerplatte" (1967).
Nagrody.
"Wolne miasto" zostało uhonorowane Srebrnym Medalem na Światowym Kongresie Młodzieży i Studentów, a za jego reżyserię Stanisław Różewicz otrzymał Nagrodę Ministra Obrony Narodowej I stopnia.

</doc>
<doc id="1940272" url="https://pl.wikipedia.org/wiki?curid=1940272" title="Herşey Yolunda">
Herşey Yolunda

Herşey Yolunda (Everything's Alright) – trzeci album studyjny tureckiego zespołu punkrockowego Athena. Wydany został w styczniu 2002 roku przez Universal Music w Turcji. Wszystkie utwory zostały napisane w języku tureckim. 

</doc>
<doc id="1940275" url="https://pl.wikipedia.org/wiki?curid=1940275" title="Prut Leova">
Prut Leova

FC Prut Leova – mołdawski klub piłkarski z siedzibą w Leova. Został założony w roku 1992 pod nazwą FC Constructorul Leova.
Historia.
Drużyna piłkarska Constructorul Leova została założona w mieście Leova w 1992. W sezonie 1992 debiutował w Wyższej Lidze Mołdawii, ale zajął ostatnie 12. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany.

</doc>
<doc id="1940277" url="https://pl.wikipedia.org/wiki?curid=1940277" title="Wolfgang Schattauer">
Wolfgang Schattauer

Wolfgang Schattauer (ur. 8 października 1959) - austriacki niepełnosprawny kolarz. Mistrz paraolimpijski z Pekinu w 2008 roku.

</doc>
<doc id="1940279" url="https://pl.wikipedia.org/wiki?curid=1940279" title="Asparagales Bromhead">
Asparagales Bromhead



</doc>
<doc id="1940280" url="https://pl.wikipedia.org/wiki?curid=1940280" title="Proteza wzroku">
Proteza wzroku

Proteza wzroku (ang. visual prosthesis) – eksperymentalne urządzenie wzorowane na implancie ślimakowym, który jest rodzajem neuroprotezy stosowanym od połowy lat osiemdziesiątych XX wieku. W badaniach naukowych od lat pięćdziesiątych tego wieku podejmowano próby stworzenia elektronicznych interfejsów na poziomie siatkówki, nerwu wzrokowego, wzgórza i kory mózgowej. Protezy wzrokowe, które zostały wszczepione u pacjentów na całym świecie dowiodły słuszności co do ich zasady konstrukcji, ale jeszcze nie oferują normalnej ostrości wzroku. Po przypadkowej śmierci w wyniku neuroinfekcji jednego z wolontariuszy w latach dziewięćdziesiątych, większość badań protez wzrokowych została wstrzymana. Do najbardziej obiecujących kontynuowanych projektów należą m.in.:

</doc>
<doc id="1940282" url="https://pl.wikipedia.org/wiki?curid=1940282" title="Universul Ciuciuleni">
Universul Ciuciuleni

Universul Ciuciuleni (mołd. Fotbal Club Universul Ciuciuleni) - mołdawski klub piłkarski z siedzibą w Ciuciuleni.
Historia.
Drużyna piłkarska Universul Ciuciuleni została założona w miejscowości Ciuciuleni w XX wieku. W sezonie 1992 debiutował w Divizia A, w której zajął czwarte miejsce i zdobył awans do pierwszej ligi. Latem 1992 debiutował w Wyższej Lidze Mołdawii, ale zajął ostatnie 16. miejsce i spadł z powrotem do Divizia A. Jednak przed startem nowego sezonu klub wycofał się z rozgrywek i został rozwiązany.

</doc>
<doc id="1940285" url="https://pl.wikipedia.org/wiki?curid=1940285" title="Ramsbottom">
Ramsbottom

Ramsbottom – miasto w Wielkiej Brytanii, w Anglii, w hrabstwie Lancashire. W 2001 r. miasto to zamieszkiwało 14 635 osób.
W mieście swoją siedzibę ma klub piłkarski - Ramsbottom United F. C.

</doc>
<doc id="1940288" url="https://pl.wikipedia.org/wiki?curid=1940288" title="Hawker Hector">
Hawker Hector

Hawker Hector – brytyjski dwumiejscowy samolot obserwacyjny (według nomenklatury brytyjskiej współpracy z armią lądową, ang.: "army co-operation") z okresu dwudziestolecia międzywojennego, pozostający w użyciu w początkowym okresie II wojny światowej.
Historia.
Hawker Hector został zaprojektowany jako kolejna wersja rozwojowa samolotu Hawker Hart dla zastąpienia w dywizjonach współpracy z armią wcześniejszej konstrukcji wytwórni Hawker, dwupłatowca Audax. Oblot prototypu, wyposażonego w silnik Napier Dagger III o niecodziennym układzie 24 cylindrów w kształcie litery H, nastąpił 14 lutego 1936 roku. Po odbyciu prób fabrycznych w maju 1936 roku wytwórnia otrzymała zamówienie na budowę 178 egzemplarzy samolotu dla Royal Air Force. Wszystkie zostały dostarczone pomiędzy lutym a grudniem 1937 roku.
Pierwszą jednostką wyposażoną w nowe maszyny był 4 dywizjon RAF. Potem Hawker Hector trafił na stan kolejnych sześciu dywizjonów. Od 1938 roku był sukcesywnie zastępowany w linii przez nowocześniejsze jednopłaty Westland Lysander. Wycofywane samoloty były przekazywane do dywizjonów Auxiliary Air Force, gdzie wciąż służyły w chwili wybuchu II wojny światowej.
613 dywizjon AAF użył operacyjnie sześć egzemplarzy samolotu Hawker Hector w maju 1940 roku podczas kampanii francuskiej, w ataku na wojska niemieckie w rejonie Calais. Dwa z nich zostały utracone w walkach. Uznany za przestarzały, Hawker Hector został ostatecznie wycofany ze służby liniowej i przesunięty do wykonywania zadań pomocniczych, głównie jako holownik szybowców transportowych. W latach 1941–1942 trzynaście egzemplarzy zostało sprzedanych siłom powietrznym Irlandii.
Konstrukcja.
Hawker Hector był dwumiejscowym dwupłatem o konstrukcji wykonanej z rurek stalowych i duraluminiowych i pokryciu częściowo metalowym, częściowo płóciennym. Napęd stanowił silnik rzędowy Napier Dagger III o mocy 805 hp (600 kW), o 24 cylindrach w układzie H. Podwozie samolotu było stałe, trójpodporowe z kółkiem ogonowym. Uzbrojenie składało się z jednego stałego, strzelającego do przodu karabinu maszynowego Vickers kal. 7,7 mm i jednego ruchomego karabinu maszynowego Lewis kal. 7,7 mm w tylnym kokpicie. Na zaczepach podskrzydłowych można było podwieszać dwie bomby lotnicze po 51 kg, aparaty fotograficzne oraz zasobniki transportowe.

</doc>
<doc id="1940291" url="https://pl.wikipedia.org/wiki?curid=1940291" title="Kładka Leśnicka">
Kładka Leśnicka

Kładka Leśnicka ("Kładka w Parku Leśnickim") – kładka dla pieszych położona we Wrocławiu, stanowiąca przeprawę nad rzeką Bystrzyca, łącząca osiedle Leśnica z osiedlem Stabłowice.
Prawy przyczółek kładki położony na wschodzie, to obszar osiedla Stabłowice, lewy przyczółek, przy zachodnim brzegu rzeki, to Park Leśnicki położony w obrębie osiedla Leśnica.
Długość kładki wynosi 38,65 m, jej szerokość wynosi 2,8 m. Konstrukcja kładki została wykonana w technologii żelbetowej. Kładka składa się z siedmiu przęseł. Nawierzchnię pomostu kładki wykonano z betonu. Przed wybudowaniem w tym miejscu istniejącej dziś kładki o konstrukcji żelbetowej, funkcjonowała tu kładka o konstrukcji drewnianej.

</doc>
<doc id="1940296" url="https://pl.wikipedia.org/wiki?curid=1940296" title="Iskra-Stal Rybnica">
Iskra-Stal Rybnica



</doc>
<doc id="1940298" url="https://pl.wikipedia.org/wiki?curid=1940298" title="Niezależny Zakon Odd Fellows">
Niezależny Zakon Odd Fellows



</doc>
<doc id="1940299" url="https://pl.wikipedia.org/wiki?curid=1940299" title="Celtycki folk">
Celtycki folk



</doc>
<doc id="1940300" url="https://pl.wikipedia.org/wiki?curid=1940300" title="Folk celtycki">
Folk celtycki



</doc>
<doc id="1940306" url="https://pl.wikipedia.org/wiki?curid=1940306" title="Palomar 11">
Palomar 11

Palomar 11 – gromada kulista znajdująca się w odległości około 43 700 lat świetlnych od Ziemi w kierunku konstelacji Orła. Została odkryta w 1955 roku przez Alberta Wilsona. 
Palomar 11 znajduje się 26 700 lat świetlnych od jądra Drogi Mlecznej. Gromada ta jest w znacznym stopniu przesłonięta przez pył naszej Galaktyki.

</doc>
<doc id="1940307" url="https://pl.wikipedia.org/wiki?curid=1940307" title="Władysław Baczyński">
Władysław Baczyński



</doc>
<doc id="1940308" url="https://pl.wikipedia.org/wiki?curid=1940308" title="Henryk Duczmal">
Henryk Duczmal

Henryk Wojciech Duczmal (ur. 23 kwietnia 1908 w Krotoszynie, zm. 14 sierpnia 1977 w Poznaniu) – dyrygent, dyrektor teatru, pedagog. Ojciec dyrygentki Agnieszki Duczmal.
Życiorys.
Egzamin dojrzałości zdał w Państwowym Gimnazjum Klasycznym im. H. Kołłątaja w Krotoszynie w 1927. Przez rok pracował w Zarządzie Miejskim i grał w założonym przez siebie zespole zarabiając na studia.
W 1933 roku ukończył studia na Wydziale Pedagogicznym Konserwatorium Muzycznego w Poznaniu. Studiował też na Uniwersytecie Poznańskim. Dyplom muzyka uzyskał w roku 1934 z wynikiem bardzo dobrym. Do 1939 roku był w Poznaniu nauczycielem muzyki i chórmistrzem. Za tajne nauczanie został wysiedlony przez hitlerowców na Kielecczyznę i uwięziony w obozach w Seelow i Dabendorf.
Po wyzwoleniu przyjechał do rodzinnego Krotoszyna, gdzie mieszkał do 1949. Tam w latach 1945-50 pracował jako nauczyciel śpiewu, założył kilka zespołów chóralnych i muzycznych – pełnił również funkcję kierownika Referatu Kultury i Sztuki.
W 1949 powrócił do Poznania. Był dyrektorem stworzonej przez siebie Miejskiej Szkoły Umuzykalniającej oraz członkiem Powiatowej Rady Narodowej. Uczył w Państwowej Szkole Muzycznej, a później także w Szkole Baletowej w Poznaniu.
W latach 1950-55 pełnił funkcję dyrektora i był jednym z dyrygentów Symfonicznej Orkiestry Objazdowej Towarzystwa Filharmonii Ro­botniczej w Poznaniu. Od roku 1955 pełnił obowiązki kierownika muzycznego poznańskiej rozgłośni Polskiego Radia. W tym okresie założył też zespół radiowy pod nazwą Kapela Wojciecha Surdyka (Surdyk: pseudonim ludowy) z którą nagrał ponad 250 opracowanych przez siebie melodii wielkopolskich, które weszły do rodzimego folkloru. W latach 1956-1958 był dyrektorem „Estrady”.
Od 15 sierpnia 1958 do 31 marca 1962 sprawował funkcję dyrektora Operetki Poznańskiej; w tym czasie zmodernizował budynek teatru, powiększył widow­nię i poszerzył kanał orkiestrowy. Od 1961 pracował w Szkole Baletowej w Poznaniu i szkołach muzycznych Poznania. Od 1 lutego 1962 do 31 sierpnia 1964 był dyrektorem administracyjnym poznańskiej Opery Poznańskiej.
W latach 1964-1970 był dyrektorem Poznańskiej Ogólnokształcącej Szkoły Muzycznej I stopnia im. H. Wieniawskiego. Za jego czasów w roku szkolnym 1966/67 rząd wdrożył reformę szkolnictwa: m.in. wydłużono naukę w szkołach podstawowych o jeden rok. Od 1 września 1966 roku do 31 sierpnia 1969 dyrektor Sekcji Chóralnej Państwowej Podstawowej Szkoły Muzycznej (PPSM) nr 1 w Poznaniu.
Życie prywatne.
Był synem Józefa Duczmala, rzemieślnika i Joanny z Bączkowskich, mężem Leokadii z domu Surdyk (ślub 18 lipca 1933), ojcem dyrygentki Agnieszki Duczmal i profesora chemii Wojciecha.
Zmarł 14 sierpnia 1977 w Poznaniu, gdzie został pochowany na cmentarzu Górczyńskim.

</doc>
<doc id="1940309" url="https://pl.wikipedia.org/wiki?curid=1940309" title="Palomar 7">
Palomar 7



</doc>
<doc id="1940310" url="https://pl.wikipedia.org/wiki?curid=1940310" title="Władysław Baczyński (polityk)">
Władysław Baczyński (polityk)

Władysław Baczyński (ur. 8 lipca 1893 w Prząsławiu, zm. po 29 grudnia 1937 w ZSRR) – polski polityk, członek KPP, poseł na Sejm II kadencji w latach 1928–1929.
Życiorys.
Urodził się w rodzinie robotniczej – Jana i Józefy. Po śmierci ojca, w 1906, podjął dorywczą pracę, od 1910 został zatrudniony na stałe w hucie „Milowice” w Sosnowcu. Między 1908 a 1910 był członkiem PPS, od 1916 należał do SDKPiL, zaś od 1918 do KPRP (później działającej jako KPP). Podczas wyborów do Sejmu I kadencji prowadził agitację za listą wyborczą Związku Proletariatu Miast i Wsi (oficjalna ekspozytura, zdelegalizowanej od marca 1919, partii komunistycznej) wskutek czego został aresztowany i przez 6 miesięcy przebywał w więzieniu w Będzinie, po czym opuścił je za kaucją i wyjechał do Francji, gdzie w latach 1922–1926 pracował w kopalni "Marles" w departamencie Pas-de-Calais. W trakcie pobytu zagranicą był członkiem Sekcji Polskiej Francuskiej Partii Komunistycznej. W 1926 wydalony z Francji, za pomoc górnikom angielskim, wrócił do kraju i kontynuował działalność w KPP jako sekretarz Komitetu Dzielnicowego w Sosnowcu, a następnie został członkiem Komitetu Okręgowego KPP Zagłębia Dąbrowskiego. W 1927 rozpoczął pracę w kopalni „Czeladź” w Sosnowcu, w tym samym roku kierował także komunistyczną kampanią wyborczą do Sejmu na obszarze Zagłębia.
W skład Sejmu II kadencji został wybrany z listy nr 13 – Jedności Robotniczo-Chłopskiej (oficjalnej przybudówki zdelegalizowanej Komunistycznej Partii Polski) w okręgu nr 21 (Będzin). W Sejmie był członkiem klubu Komunistycznej Frakcji Poselskiej (Klubu Sejmowego Jedności Robotniczo-Chłopskiej). Nie pracował w komisjach. 22 maja 1928 został pozbawiony przez Sejm immunitetu poselskiego i oskarżony o zdradę stanu polegającą na przynależności do nielegalnej organizacji – partii komunistycznej dążącej do rewolucyjnej zmiany ustroju państwa. Wyrokiem Sądu Okręgowego w Sosnowcu z 5 kwietnia 1929 skazany na 5 lat ciężkiego więzienia (wyrok odbywał między innymi na Pawiaku w Warszawie). Zrzekł się mandatu 5 grudnia 1929.
W 1932, po wymianie więźniów politycznych, wyjechał do ZSRR i rozpoczął pracę jako technik-górnik w kopalni "Nowoekonomiczeskaja" w Donbasie. Na terenie ZSRR kontynuował działalność w organizacjach komunistycznych – był członkiem WKP (b), uczestniczył w Stowarzyszeniu Starych Bolszewików oraz Stowarzyszeniu byłych Katorżników i Zesłańców Politycznych w Zagłębiu Donieckim. W dniu 11 sierpnia 1937, na fali stalinowskich czystek, aresztowany i 29 grudnia 1937 skazany na karę śmierci przez Kolegium Specjalne NKWD.

</doc>
<doc id="1940311" url="https://pl.wikipedia.org/wiki?curid=1940311" title="Palomar 9">
Palomar 9



</doc>
<doc id="1940312" url="https://pl.wikipedia.org/wiki?curid=1940312" title="Drew Moor">
Drew Moor

Drew Moor (ur. 15 stycznia 1984 w Dallas) – amerykański piłkarz występujący na pozycji obrońcy w drużynie Toronto FC.
Kariera piłkarska.
Klubowa.
Drew Moor profesjonalną karierę piłkarską rozpoczął w 2004 roku, jako zawodnik Chicago Fire Premier. Rok później podpisał kontrakt z drużyną FC Dallas. Tu miał szansę na regularne występy w Major League Soccer. Swą pierwszą bramkę w MLS strzelił 6 maja 2006 roku, w przegranym 3:4 meczu z Houston Dynamo. W sumie w barwach Dallas rozegrał 123 spotkania w MLS i zdobył 8 bramek.
31 sierpnia 2009 przeszedł do drużyny Colorado Rapids, a w 2016 do Toronto FC.
Reprezentacyjna.
Drew Moor zadebiutował w reprezentacji Stanów Zjednoczonych 2 lipca 2007 roku, w przegranym 1:3 meczu z Paragwajem. W 2007 roku został powołany na Copa América 2007.

</doc>
<doc id="1940313" url="https://pl.wikipedia.org/wiki?curid=1940313" title="Djorg 3">
Djorg 3



</doc>
<doc id="1940322" url="https://pl.wikipedia.org/wiki?curid=1940322" title="Razvan Florea">
Razvan Florea



</doc>
<doc id="1940323" url="https://pl.wikipedia.org/wiki?curid=1940323" title="Dwuwarstwowe">
Dwuwarstwowe



</doc>
<doc id="1940324" url="https://pl.wikipedia.org/wiki?curid=1940324" title="Mistrzostwa Polski w boksie kobiet 2010">
Mistrzostwa Polski w boksie kobiet 2010

10. Mistrzostwa Polski w Boksie Kobiet 2010 (kobiet) odbyły się w dniach 25–27 marca 2010 w Grudziądzu. Na starcie mistrzostw w grupie wiekowej seniorek stanęły 63 zawodniczki, a w grupie kadetek – 58. 

</doc>
<doc id="1940327" url="https://pl.wikipedia.org/wiki?curid=1940327" title="Rastislav Tureček">
Rastislav Tureček

Rastislav Tureček (ur. 14 sierpnia 1972 w Trenczynie, Słowacja) - słowacki niepełnosprawny kolarz. Mistrz paraolimpijski z Aten w 2004 roku.

</doc>
<doc id="1940330" url="https://pl.wikipedia.org/wiki?curid=1940330" title="Ksi Aql b">
Ksi Aql b



</doc>
<doc id="1940332" url="https://pl.wikipedia.org/wiki?curid=1940332" title="Diblastia">
Diblastia



</doc>
<doc id="1940333" url="https://pl.wikipedia.org/wiki?curid=1940333" title="Alain Quittet">
Alain Quittet

Alain Quittet (ur. 8 sierpnia 1956) – francuski niepełnosprawny kolarz. Reprezentant klubu ASF Mulhouse. Brązowy medalista paraolimpijski z Pekinu w 2008 roku. Jego trenerem jest Thierry Weissland.

</doc>
<doc id="1940336" url="https://pl.wikipedia.org/wiki?curid=1940336" title="Gastrulopodobne">
Gastrulopodobne



</doc>
<doc id="1940339" url="https://pl.wikipedia.org/wiki?curid=1940339" title="Gastruloidea">
Gastruloidea



</doc>
<doc id="1940348" url="https://pl.wikipedia.org/wiki?curid=1940348" title="Wiktor Skołyszewski">
Wiktor Skołyszewski

Wiktor Feliks Skołyszewski (ur. 23 grudnia 1868 w Krakowie - zm. 1 grudnia 1935 tamże) - poseł na Sejm Krajowy Galicji, polski działacz społeczny. 
Życiorys.
Absolwent Wyższej Szkoły Rolniczej w Wiedniu, inżynier rolnictwa i leśnictwa. Od 1897 działał w Stronnictwie Chrześcijańsko-Ludowym, członek władz partii, współpracownik księdza Stanisława Stojałowskiego, redaktor „Wieńca” i „Pszczółki”.
W latach 1901-1913 był posłem na Sejm Krajowy, jeden z najbardziej czynnych posłów. W latach 1908-1913 członek władz Polskiego Stronnictwa Ludowego, czynny przy organizacji emigracji zarobkowej polskich chłopów do Francji, w latach 1909-1914 zastępca członka Wydziału Krajowego, po rozłamie w ruchu ludowym w PSL Lewicy. 
W II RP nadleśniczy Ministerstwa Rolnictwa w nadleśnictwie Spała, następnie właściciel kancelarii technicznej w Krakowie.
Był autorem hasła „Lasy stanowią dobro ogólnonarodowe”. Sprzeciwiał się zatrudnieniu przez prywatnych właścicieli niefachowców w gospodarstwie leśnym.

</doc>
<doc id="1940349" url="https://pl.wikipedia.org/wiki?curid=1940349" title="Pierre-Marie Hilaire">
Pierre-Marie Hilaire



</doc>
<doc id="1940351" url="https://pl.wikipedia.org/wiki?curid=1940351" title="Wojciech Szymański (chemik)">
Wojciech Szymański (chemik)

Wojciech Jan Szymański (ur. 26 czerwca 1928 we Włocławku, zm. 27 marca 2010 w Toruniu) – polski chemik specjalizujący się w chemii fizycznej, chemii jądrowej oraz radiacyjnej.
Życiorys.
Uczęszczał do Gimnazjum im. Ziemi Kujawskiej, a następnie do III Liceum Ogólnokształcące im. Marii Konopnickiej we Włocławku, gdzie w 1948 zdał maturę. W 1952 ukończył studia chemiczne na Uniwersytecie Mikołaja Kopernika w Toruniu. Stopień doktora uzyskał na UMK w 1961, tematem rozprawy doktorskiej były "Badania rozpuszczalności i wymian izotopowych w układach wodnych żelazocyjanków: kobaltawego, manganawego i cynkowego", a promotorem Antoni Basiński. Habilitację uzyskał w 1970 na podstawie rozprawy "Niejednorodna wymiana izotopowa w układach osad-roztwór". W 1985 otrzymał tytuł profesora nauk chemicznych. W latach 1969–1998 pełnił funkcję kierownika Zakładu Chemii Jądrowej.
Był też taternikiem i himalaistą. W latach 50. i 60. XX wieku wspinał się w Tatrach. Był jednym z założycieli Koła pomorsko-poznańskiego Klubu Wysokogórskiego, a w latach 1964–1967 prezesem Koła Klubu Wysokogórskiego w Toruniu.
W 1973 zdobył, wraz z Eugeniuszem Chrobakiem, Tadeuszem Łaukajtysem i Ludwikiem Wilczyńskim, południowo-zachodni Filar Huandoy w paśmie Cordillera Blanca w Andach. Kierował wyprawami w Hindukusz (1977), na Dhaulagiri (1983) i Manaslu (1987). Polski Związek Alpinizmu przyznał mu godność członka honorowego.
Pochowany na cmentarzu Bródnowskim w Warszawie (kwatera 68A-2-9).

</doc>
<doc id="1940353" url="https://pl.wikipedia.org/wiki?curid=1940353" title="Alan Freed">
Alan Freed

Alan Freed, właśc. Albert James Freed (ur. 15 grudnia 1921 w Windber niedaleko Johnstown w Pensylwanii, zm. 20 stycznia 1965 w Palm Springs) – znany również jako "Moondog". Amerykański disc jockey, który sławę na arenie międzynarodowej zyskał dzięki promowaniu afroamerykańskiej muzyki rhythm and blues w amerykańskim i europejskim radiu.
W 1951 jako pierwszy użył określenia rock and roll jako gatunku muzycznego. Jego kariera została jednak zniszczona przez skandal łapówkarski na początku 1960 roku, który gwałtownie uderzył w przemysł rozrywkowy.
W 1986 Alan Freed został wprowadzony do "Rock and Roll Hall of Fame".

</doc>
<doc id="1940356" url="https://pl.wikipedia.org/wiki?curid=1940356" title="Monika Wagner">
Monika Wagner

Monika Wagner (ur. 28 lutego 1965 w Garmisch-Partenkirchen) – niemiecka curlerka, dwukrotna mistrzyni świata i sześciokrotna mistrzyni Europy. Od początku kariery związana jest z zespołem Andrei Schöpp.
W swoim pierwszym występie na arenie międzynarodowej, w Mistrzostwach Europy 1980 zdobyła brązowy medal. Kolejne sukcesy odniosła w latach 1986-1989. Niemki dotarły do finału MŚ 1986, gdzie przegrały z Kanadą (Marilyn Bodogh-Darte) 5:12, ten sam rezultat osiągnęły w 1987 w finale przegrywając z kanadyjską drużyną Pat Sanders. Rok później w meczu o mistrzostwo zespołowi Schöpp udało się pokonać 9:3 Kanadyjki (Heather Houston), był to pierwszy złoty medal mistrzostw świata dla Niemiec. W 1989 drużyna zdobyła brązowy medal po przegraniu półfinału 5:8 przeciwko Houston. W tym samym okresie Wagner odnosiła duże sukcesy na mistrzostwach Europy, Niemki sięgały po złote medale w latach 1986, 1987 i 1989. W finałach pokonały odpowiednio Szwajcarię (Liliane Raisin), Szwecję (Anette Norberg) i ponownie Szwajcarki (Marianne Flotron).
Następne zwycięstwa przyszły począwszy od ME 1991, kiedy Niemki ponownie zdobyły złote medale. W finale pokonały 5:2 Trine Trulsen z Norwegii. Zespół Schöpp triumfował na Zimowych Igrzyskach Olimpijskich 1992, curling był wówczas jeszcze dyscypliną pokazową. W tym samym roku Monice Wagner udało się sięgnąć po brąz mistrzostw kontynentu. Kolejne medale Niemki wywalczyły jedynie w mistrzostwach Europy. W 1994 przegrały finał z Dunkami (Helena Blach Lavrsen) 4:8, w późniejsze zawody wygrały pokonując w ostatnim spotkaniu Szkotki (Kirsty Hay) 8:3. Występy w latach 1996 i 1997 Niemki kończyły wygrywając mecz o 3. miejsce.
Wagner reprezentowała Niemcy, na Zimowych Igrzyskach Olimpijskich, kiedy curling zadebiutował jako dyscyplina medalowa. Zespół Schöpp z jedną wygraną zajął ostatnie miejsce. Po turnieju w Nagano Wagner nie była członkinią zespołu, powróciła do Andrei Schöpp w 2003.
W Mistrzostwach Europy 2009 Niemki zakwalifikowały się do fazy play-off, pokonały Rosjanki (Ludmiła Priwiwkowa) 10:4, w półfinale Dunki (Angelina Jensen) 7:5 i wygrały cały turniej pokonując w finale 7:5 Mirjam Ott. W lutym 2010 Monika Wagner zajęła 6. miejsce na ZIO. Miesiąc później zespół z Garmisch-Partenkirchen awansował do fazy zasadniczej Mistrzostw Świata 2010. W wyższym meczu play-off Niemki zwyciężyły nad Kanadyjkami (Jennifer Jones) 6:3 by w finale po 22 latach zdobyć drugi złoty medal MŚ. W ostatnim spotkaniu turnieju Szkotki (Eve Muirhead) uległy ekipie niemieckiej 6:8.
Na Mistrzostwach Europy 2010 drużyna z Garmisch-Partenkirchen nie zdołała obronić tytułu mistrzowskiego. Niemki wygrały jedynie 3 mecze i zostały sklasyfikowane na 7. pozycji. Podobnie było na MŚ w Esbjergu, zespół Schöpp wygrał jedynie 5 meczów i został sklasyfikowany na 8. miejscu.
W latach 2011-2014 Wagner występowała jako rezerwowa, w Mistrzostwach Europy 2011 zagrała jedynie w jednym meczu. Niemki zajęły 5. pozycję. Gdy zespół zajął 7. miejsce MŚ 2012 nie pojawiła się na lodowisku. Po rozpadzie drużyny Andrei Schöpp w 2014 Monika Wagner pozostała z nią i powróciła na dawną, trzecią pozycję. Zespół wygrał krajowe eliminacje do ME 2014. Niemiecka federacja na reprezentację mianowała jednak ekipę Danieli Driendl, co spowodowane było zachowaniem Schöpp względem federacji. Zespół z Garmisch-Partenkirchen dochodził swoich praw na drodze sądowej. Ostatecznie, decyzją sądu w Kempten, zespół Schöpp uzyskał prawo do występu w zawodach – dwa dni przed ich rozpoczęciem. Niemki zakończyły występ na 7. miejscu z 4 wygranymi meczami.
Monika Wagner rywalizuje również w konkurencji mikstów. W Mistrzostwach Europy 2005 była otwierającą w zespole Rainera Schöppa i zdobyła brązowy medal. W latach 2008 (złoto) i 2009 (5. miejsce) była rezerwową i nie zagrała w żadnym ze spotkań.

</doc>
<doc id="1940365" url="https://pl.wikipedia.org/wiki?curid=1940365" title="Park Miejski im. Baśki Puzon w Jarosławiu">
Park Miejski im. Baśki Puzon w Jarosławiu

Park miejski im. Czesławy Puzon ps. „Baśka" – znajduje się w Jarosławiu pomiędzy ul. Kraszewskiego i ul. Czesławy Puzon ps. „Baśka". Park leży na terenie dawnego cmentarza greckokatolickiego, czego dowodem jest pozostałość po cerkwi Zaśnięcia Najświętszej Maryi Panny. Na powierzchni 0,68 ha znajdują się alejki spacerowe, ławki, fontanna i pomnik Czesławy Puzon.
Linki zewnętrzne.
Aktualne zdjęcia parku po przeprowadzonym gruntownym remoncie

</doc>
<doc id="1940376" url="https://pl.wikipedia.org/wiki?curid=1940376" title="Cmentarz wojenny nr 9 – Łysa Góra">
Cmentarz wojenny nr 9 – Łysa Góra

Cmentarz wojenny nr 9 - Łysa Góra – zabytkowy cmentarz z I wojny światowej znajdujący się w miejscowości Łysa Góra w gminie Nowy Żmigród w powiecie jasielskim, zaprojektowany przez Dušana Jurkoviča. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do I Okręgu Cmentarnego Nowy Żmigród.
Opis.
Cmentarz na rzucie prostokąta otoczonego drewnianym płotem ma powierzchnię 625 m2. Całość zaprojektowana została na planie wydłużonym o zaokrąglonych narożnikach z małym wybrzuszeniem od strony północnej (za pomnikiem). Teren cmentarza łagodnie opada w kierunku południowym, w kierunku drogi Nowy Żmigród – Dukla. Dziś wejście na teren cmentarza znajduje się od strony wschodniej w pobliżu pomnika. Pierwotne, główne wejście na cmentarz znajdowało się od strony południowej, "w dole" cmentarza. Podczas odbudowy cmentarza z niewiadomych przyczyn zrezygnowano z odbudowy pierwotnego, głównego wejścia na cmentarz, mimo iż zachowały się fundamenty bramki. Dzisiejsze wejście na cmentarz było wejściem pomocniczym (pierwotnie również było ujęte w kamienne słupki, z których zrezygnowano podczas odbudowy). Dziś cały teren otoczony jest płotem z bali drewnianych, który nie pokrywa pierwotnej powierzchni cmentarza (podczas odbudowy wprowadzono korekty).
Całość zaprojektowana jest według osi symetrii, która przebiega na linii: nieistniejące dziś wejście na cmentarz – pomnik. Po lewej i prawej stronie głównej alei znajdują się nagrobki w dwóch długich rzędach. Pola grobowe zwieńczają drewniane, rzeźbione krzyże z rozszerzającymi się ramionami przykryte blaszanymi daszkami przymocowanymi do ramion krzyża ozdobnymi bolcami. Podczas remontu nie wykonano emaliowanych, okrągłych tabliczek nagrobnych, które znajdowały się na skrzyżowaniu ramion.
Na końcu alejki (wchodząc dzisiejszym wejściem – na lewo od wejścia) znajduje się okazały pomnik z kamienia ciosanego, który niewielkimi stopniami zwęża się ku górze, a zwieńczony jest żelaznym krzyżem posadowionym na żelaznej kuli. Na ścianie frontowej tablica z inskrypcją w języku niemieckim, która w wolnym tłumaczeniu brzmi następująco:
Bladych żniwiarzy, krwawe żniwo,Bądź nasieniem przyszłych zbiorów,Nasłuchuj godziny stanowczego nakazu.Stwórzcie życie z naszej śmierci.
Na cmentarzu w 33 mogiłach pojedynczych i jednej zbiorowej pochowano żołnierzy armii niemieckiej-10, austriackiej-14 i rosyjskiej-10., poległych w zasadzkach podczas wycofywania się Rosjan z kotła pod Grabiem i Krempną w maju 1915.
Cmentarz został gruntownie odremontowany kilka lat temu.

</doc>
<doc id="1940382" url="https://pl.wikipedia.org/wiki?curid=1940382" title="Hicham Zerouali">
Hicham Zerouali

Hicham Zerouali (ur. 17 stycznia 1977, zm. 4 grudnia 2004) – marokański piłkarz występujący na pozycji napastnika. W trakcie swojej kariery reprezentował kluby z Europy, Afryki oraz Bliskiego Wschodu. W reprezentacji Maroka rozegrał 17 spotkań i zdobył 3 gole. W Aberdeen przez pewien czas Zerouali grał z numerem 0.
Kariera.
W 1999 roku Zerouali został ściągnięty do Aberdeen przez ówczesnego menadżera klubu, Ebbe Skovdahla. W 2000 roku stał się pierwszym graczem w Szkocji, którzy przywdział koszulkę z numerem zero. W jednym z bardziej pamiętnych spotkań zdobył hat-tricka w spotkaniu przeciwko Dundee F.C..
W styczniu 2000 roku w spotkaniu Pucharu Szkocji przeciwko St. Mirren Zerouali zdobył gola strzałem z rzutu wolnego z odległości około 27 metrów od bramki. Swoim golem przyczynił się również do zwycięstwa 2-0 i tym samym pomógł awansować do kolejnej rundy rozgrywek. Ostatecznie Aberdeen dotarło do finału krajowego pucharu.
W 2000 roku Zerouali doznał poważnej kontuzji podczas spotkania z Motherwell i z jej powodu nie znalazł się w kadrze reprezentacji na Igrzyska Olimpijskie w Sydney.
Z czasem Marokańczyk popadł w niełaskę menadżera Aberdeen i w 2002 roku zdecydował się odejść do saudyjskiego klubu An-Nassr. Rok później powrócił do ojczyzny, do klubu FAR Rabat.
W reprezentacji Maroka rozegrał 17 spotkań i zdobył 3 gole. W 2002 roku wraz z kadrą pojechał na Puchar Narodów Afryki w Mali i zdobył dwa gole w wygranym 2-1 spotkaniu z reprezentacją Burkina Faso. Wcześniej, w 1997 roku, został także powołany na Mistrzostwa świata U-20.
4 grudnia 2004 roku Zerouali w wieku 27 lat zginął w wypadku samochodowym w Rabacie. W ostatnią sobotę przed wypadkiem zdobył dwa gole w ligowym spotkaniu swojego klubu. W Aberdeen pozostawił swoją partnerkę, z którą miał córkę.

</doc>
<doc id="1940389" url="https://pl.wikipedia.org/wiki?curid=1940389" title="Komórka ameboidalna">
Komórka ameboidalna



</doc>
<doc id="1940390" url="https://pl.wikipedia.org/wiki?curid=1940390" title="Komórka pełzakowata">
Komórka pełzakowata



</doc>
<doc id="1940414" url="https://pl.wikipedia.org/wiki?curid=1940414" title="August Bravais">
August Bravais

August Bravais (ur. 23 sierpnia 1811, zm. 30 marca 1863) – francuski krystalograf, fizyk i matematyk.
Udowodnił możliwość istnienia w trzech wymiarach 14 rodzajów sieci krystalicznych pod nazwą sieci Bravais'go. Zajmował się również badaniem zjawisk akustycznych i atmosferycznych. Był profesorem w Lyonie i Paryżu, członkiem Akademii Nauk.

</doc>
<doc id="1940418" url="https://pl.wikipedia.org/wiki?curid=1940418" title="Trójnitrofenolan sodu">
Trójnitrofenolan sodu



</doc>
<doc id="1940419" url="https://pl.wikipedia.org/wiki?curid=1940419" title="Ununokt">
Ununokt



</doc>
<doc id="1940420" url="https://pl.wikipedia.org/wiki?curid=1940420" title="Piłka siatkowa na Igrzyskach Ameryki Południowej 2010">
Piłka siatkowa na Igrzyskach Ameryki Południowej 2010

Turniej w piłce siatkowej rozegrany podczas IX Igrzysk Ameryki Południowej był czwartym w historii igrzysk Ameryki Południowej zmaganiem w halowej odmianie tej dyscypliny sportu. Rywalizacja toczyła się zarówno u kobiet, jak i u mężczyzn, a przystąpiło do niej po siedem zespołów. Turnieje zostały przeprowadzone systemem kołowym oraz systemem pucharowym. Arenami zmagań były Coliseo Yesid Santos.
Turniej mężczyzn.
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="1940421" url="https://pl.wikipedia.org/wiki?curid=1940421" title="Eka-radon">
Eka-radon



</doc>
<doc id="1940432" url="https://pl.wikipedia.org/wiki?curid=1940432" title="Kwas 2-hydroksytetraeikozanowy">
Kwas 2-hydroksytetraeikozanowy



</doc>
<doc id="1940433" url="https://pl.wikipedia.org/wiki?curid=1940433" title="Doktryna Dullesa">
Doktryna Dullesa

Doktryna Dullesa – doktryna ogłoszona w 1949 roku przez sekretarza stanu w administracji Eisenhowera Johna Dullesa.
Zakładała zmianę podstawowej doktryny amerykańskiej polityki zagranicznej z dotychczasowej powstrzymywania ekspansji światowego komunizmu na doktrynę wypierania ("roll back") obecności Związku Radzieckiego w rejonach będących pod jego kuratelą. Głównym terenem, na którym miano wypierać wpływy radzieckie były państwa-satelity ZSRR w Europie Środkowej i Wschodniej.
Wypieranie Związku Radzieckiego miało odbywać się radykalnymi środkami, włącznie z zagrożeniem wybuchem III wojny światowej. Doktryna stanowiła element zaostrzającej się zimnej wojny. Jednak nie doprowadziła ona do praktycznych rezultatów, w postaci wyzwolenia jakiegokolwiek ówczesnego kraju komunistycznego.

</doc>
<doc id="1940434" url="https://pl.wikipedia.org/wiki?curid=1940434" title="Bełkotanie czynnościowe">
Bełkotanie czynnościowe



</doc>
<doc id="1940435" url="https://pl.wikipedia.org/wiki?curid=1940435" title="Leoncjusz (Turkiewicz)">
Leoncjusz (Turkiewicz)

Leoncjusz, imię świeckie Leonid Ijeronimowicz Turkiewicz (ur. 21 sierpnia 1876 w Krzemieńcu, zm. 14 maja 1965 w Nowym Jorku) – metropolita całej Ameryki i Kanady, jeden z twórców Kościoła Prawosławnego w Ameryce.
Życiorys.
Młodość i wczesna działalność.
Urodził się w rodzinie kapłana prawosławnego Hieronima Turkiewicza i jego żony Anny. Ukończył seminarium duchowne i Kijowską Akademię Duchowną, której dyplom uzyskał w 1900. Pragnął zostać członkiem świeżo utworzonej rosyjskiej misji prawosławnej w Persji, jednak władze cerkiewne skierowały go do pracy wykładowcy w seminarium duchownym w Kursku, a następnie w Jekaterynosławiu. W 1905 ożenił się z Anną Czerwińską, po czym przyjął święcenia kapłańskie w głównym soborze ławry Poczajowskiej.
Praca w Stanach Zjednoczonych przed rewolucją październikową.
Na zaproszenie arcybiskupa amerykańskiego Tichona wyjechał do Minneapolis, gdzie objął stanowiskom dyrektora seminarium duchownego założonego przez rosyjską misję. Pracę w Minneapolis rozpoczął w 1906, łącząc je z zadaniami proboszcza parafii w Minneapolis, którym pozostawał do 1912. Po przeniesieniu seminarium do Tenafly pozostawał jego dyrektorem przez kolejne trzy lata. W 1914 zastąpił ks. Aleksandra Chotowickiego na stanowisku redaktora naczelnego pisma "The Russian-American Orthodox Messenger", którym kierował do 1930. Ponadto od 1915 był proboszczem parafii przy soborze w Nowym Jorku.
W 1917 wyjechał na Sobór Lokalny Rosyjskiego Kościoła Prawosławnego jako jeden z trzech delegatów misji w Ameryce Północnej (pozostałymi byli ks. Aleksandr Kukulewski i arcybiskup Eudokim). W czasie obrad soboru zgłosił metropolitę moskiewskiego i kołomieńskiego Tichona na kandydata na patriarchę (ostatecznie Tichon faktycznie został wybrany poprzez losowanie, spośród trzech najczęściej wskazywanych hierarchów). Przez Syberię i Japonię wrócił do Ameryki razem z ks. Kukulewskim (arcybiskup Eudokim poparł ruch Żywej Cerkwi i pozostał w Rosji Radzieckiej).
Praca w USA po rewolucji w Rosji.
Po rewolucji październikowej Rosyjski Kościół Prawosławny nie był w stanie nadal wspierać materialnie misji w Ameryce Północnej. Została ona ponadto – wobec postawy arcybiskupa Eudokima – bez zwierzchnika. Między kapłanami szerzyły się wewnętrzne spory. W 1925 Anna Turkiewicz zmarła, pozostawiając męża z pięciorgiem dzieci. Wówczas ks. Turkiewicz złożył śluby zakonne z imieniem Leoncjusz. 10 lipca 1933 miała miejsce jego chirotonia na biskupa Chicago. W 1937 przewodniczył VI Wszechamerykańskiemu Soborowi, w czasie którego przyczynił się do spisania statusu Kościoła prawosławnego w Ameryce w jego skomplikowanej sytuacji jurysdykcyjnej oraz powołał do życia seminaria św. Tichona w South Canaan i św. Włodzimierza w Nowym Jorku.
W 1950 został podniesiony do godności metropolity całej Ameryki i Kanady. Jako metropolita szczególnie wspierał działalność misyjną Kościoła, propagując powstawanie parafii anglojęzycznych i opracowując pierwsze materiały do nauki religii prawosławnej w tym języku. Zainicjował również współpracę między istniejącymi wcześniej w Ameryce etnicznymi jurysdykcjami prawosławnymi, tworząc podwójny podział Kościoła (na diecezje terytorialne i dodatkowo etniczne). Swoje teksty teologiczne publikował w prasie kościelnej. Był zdecydowanym krytykiem komunizmu i polityki ZSRR. Pisał również wiersze. Wspierał również czynny udział laikatu w życiu Kościoła, zainicjował edukację teologiczną kobiet w Kościele amerykańskim.
Zmarł w 1965 po chorobie i został pochowany w monasterze św. Tichona w South Canaan.
W 2010 Kościół Prawosławny w Ameryce zapowiedział podjęcie szczegółowych studiów nad jego życiem poprzedzających ewentualną kanonizację.

</doc>
<doc id="1940436" url="https://pl.wikipedia.org/wiki?curid=1940436" title="Dyslalia ekspresywna">
Dyslalia ekspresywna



</doc>
<doc id="1940437" url="https://pl.wikipedia.org/wiki?curid=1940437" title="Dyslalia środowiskowa">
Dyslalia środowiskowa



</doc>
<doc id="1940439" url="https://pl.wikipedia.org/wiki?curid=1940439" title="Kiczora (Pogórze Dynowskie)">
Kiczora (Pogórze Dynowskie)

Kiczora – najwyższy (516 m n.p.m.) szczyt pasma Czarnego Działu położonego na Pogórzu Dynowskim pomiędzy Węglówką na południu i Bonarówką na północy.

</doc>
<doc id="1940441" url="https://pl.wikipedia.org/wiki?curid=1940441" title="Knidocysty">
Knidocysty



</doc>
<doc id="1940442" url="https://pl.wikipedia.org/wiki?curid=1940442" title="Scomberomorus regalis">
Scomberomorus regalis



</doc>
<doc id="1940444" url="https://pl.wikipedia.org/wiki?curid=1940444" title="Scraelingowie">
Scraelingowie



</doc>
<doc id="1940448" url="https://pl.wikipedia.org/wiki?curid=1940448" title="Jurij Litujew">
Jurij Litujew

Jurij Nikołajewicz Litujew (ros. Юрий Николаевич Литуев, ur. 11 kwietnia 1925 w Irbicie, zm. 2 marca 2000 w Moskwie) – radziecki lekkoatleta płotkarz, srebrny medalista olimpijski z Helsinek z 1952, mistrz i dwukrotny wicemistrz Europy.
Życiorys.
Brał udział w II wojnie światowej walcząc na froncie wschodnim jak dowódca baterii. Po wojnie zaczął trenować lekkoatletykę. Specjalizował się w biegu na 400 metrów przez płotki, choć startował i na 400 metrów płaskie.
Pierwszy sukces międzynarodowy odniósł na mistrzostwach Europy w 1950 w Brukseli. Zdobył wówczas srebrny medal w biegu na 400 metrów przez płotki; pokonał go Włoch Armando Filiput. Na igrzyskach olimpijskich w 1952 w Helsinkach ponownie został srebrnym medalistą na tym dystansie; tym razem wyprzedził go Charles Moore ze Stanów Zjednoczonych] W biegu na 400 metrów Litujew awansował do ćwierćfinału, ale w nim nie wystartował. W sztafecie 4 × 400 metrów odpadł w przedbiegach.
20 sierpnia 1953 w Budapeszcie ustanowił rekord świata w biegu na 400 metrów przez płotki wynikiem 50,4 s, poprawiając liczący już 19 lat wynik Glenna Hardina. Na mistrzostwach Europy w 1954 w Bernie nie zdobył jednak złotego medalu, lecz srebrny, przegrywając ze swym rodakiem Anatolijem Julinem. 13 października tego roku w Londynie ustanowił rekord świata w biegu na 440 jardów przez płotki wynikiem 51,3 s. Na igrzyskach olimpijskich w 1956 w Melbourne był na czwarty w biegu na 400 metrów przez płotki, po trzech reprezentantach Stanów Zjednoczonych (utracił wówczas rekord świata). W sztafecie 4 × 400 metrów ponownie odpadł w eliminacjach.
Zdobył złoty medal w biegu na 400 metrów przez płotki na mistrzostwach Europy w 1958 w Sztokholmie.
Odnosił sukcesy w biegu na 400 metrów przez płotki na Akademickich Mistrzostwach Świata (organizowanych przez MZS). W Budapeszcie w 1949 był trzeci, w Berlinie w 1951 i w Bukareszcie w 1953 zwyciężył, w Warszawie w 1955 był trzeci, a w Moskwie w 1957 znowu wygrał.
Był mistrzem ZSRR w biegu na 400 metrów przez płotki od 1950 do 1955 oraz z 1957 i 1958. W 1959 był drugi, a w 1949 trzeci. Był również mistrzem ZSRR w biegu na 400 metrów w 1951, w biegu na 200 metrów przez płotki w 1952 oraz w sztafecie 4 × 400 metrów w 1950, 1954 i 1957.
Był odznaczony m.in. Orderem Czerwonej Gwiazdy, Orderem „Znak Honoru” i tytułem Zasłużonego Mistrza Sportu ZSRR.
Jego żona Walentina Litujewa była również znaną lekkoatletką, specjalistką skoku w dal, mistrzynią Europy w 1950 i wicemistrzynią w 1958.

</doc>
<doc id="1940449" url="https://pl.wikipedia.org/wiki?curid=1940449" title="Spider-Woman (serial animowany)">
Spider-Woman (serial animowany)

Spider-Woman – amerykański superbohaterski serial animowany z 1979 roku na podstawie serii komiksów o superbohaterce o tym samym pseudonimie wydawnictwa Marvel Comics. W oryginalnej wersji językowej głównym postaciom głosów użyczyli: Joan Van Ark, Bruce Miller, Bryan Scott i Larry Carroll oraz Dick Tufeld jako narrator.
"Spider-Woman" zadebiutowała 22 września 1979 roku w Stanach Zjednoczonych na antenie ABC. Serial został zakończony po pierwszej serii. 5 stycznia 1980 roku wyemitowano ostatni, szesnasty odcinek serialu.
Obsada.
Ponadto w serialu głosów użyczyli: Lou Krugman jako komendant policji Cooper, Paul Soles jako Peter Parker / Spider-Man oraz John H. Mayer, Vic Perrin, Ilene Latter, Tony Young, Karen Machon, John Milford.
Emisja i wydanie.
"Spider-Woman" zadebiutowała 22 września 1979 roku w Stanach Zjednoczonych na antenie ABC. Serial został zakończony po pierwszej serii. 5 stycznia 1980 roku wyemitowano ostatni, szesnasty odcinek serialu
Serial został wydany 2 sierpnia 2009 roku na DVD w Wielkiej Brytanii przez Clear Vision. W Polsce ukazał się 27 października 2008 roku na tym nośniku, w ramach Kolekcji Marvela wydawanej przez Media Service. Od 12 listopada 2019 roku "Spider-Woman" jest jednym z seriali dostępnych na Disney+ w Stanach Zjednoczonych i w innych krajach, gdzie serwis jest dostępny.
Produkcja.
Korzystając z wysokiej popularności postaci o tym samym pseudonimie w drugiej połowie lat siedemdziesiątych, Marvel Comics Animation podjęło decyzję o stworzeniu serialu animowanego na podstawie komiksów o tej superbohaterce – wspólnie z DePatie–Freleng Enterprises. Nad serialem pracował Stan Lee, który podszedł swobodnie do materiału źródłowego. Nad scenariuszem pracowali Jeffrey Scott i Tom Swale, a reżyserią zajął się Bob Richardson.
Scenarzyści zdecydowali się zmienić między innymi genezę tytułowej bohaterki. W serialu Jessica Drew została ugryziona przez jadowitego pająka jako dziecko, a jej ojciec uratował jej życie za pomocą eksperymentalnego serum, które spotęgowało jej moce. Nadal posiadała swoje komiksowe zdolności, jednak upodobniono ją bardziej do Spider-Mana, z którym pierwotnie nie miała żadnego związku poza podobnym pseudonimem. W serialu otrzymała pajęczy zmysł, który pozwalał jej dostrzegać niebezpieczeństwa, oraz zdolność do tworzenia sieci z rąk. W przeciwieństwie do postaci komiksów Jessica prowadziła stosunkowo normalne życie jako redaktor „Justice Magazine”. W tej roli obsadzono Joan Van Ark.
Kilka razy w serialu pojawił się Spider-Man, któremu głosu użyczył Paul Soles. Aktor wcześniej dubbingował postać w serialu "Spider-Man" z 1967 roku.
Spider-Woman stała się pierwszą postacią kobiecą, która otrzymała własny serial animowany, jednak został on anulowany po pierwszym sezonie. Przyczyniły się do tego problemy z serią komiksową związane z dużą rotacją scenarzystów i nadmiernym upodobnieniem postaci do Spider-Mana, które doprowadziły do niezadowolenia wśród czytelników. Sprzedaż serii komiksowej przed premierą serialu zaczęła gwałtownie spadać, co doprowadziło do jego niskiej oglądalności.
Muzykę do serialu skomponował Eric Rogers.

</doc>
<doc id="1940450" url="https://pl.wikipedia.org/wiki?curid=1940450" title="Korona Fryderyka I Hohenzollerna">
Korona Fryderyka I Hohenzollerna

Korona Fryderyka I – korona koronacyjna pierwszego króla pruskiego, Fryderyka I Hohenzollerna.
Historia.
Korona pruska powstała w 1700 na zamówienie księcia-elektora Fryderyka III, który 18 stycznia 1701 posłużył się nią podczas uroczystej ceremonii koronacji na zamku w Królewcu. Później insygnium nie było używane, gdyż królowie pruscy byli bardzo oszczędni i unikali wydatków na kosztowne uroczystości dworskie, jakimi były intronizacje.
Pierwotnie na koronie znajdowało się ponad 150 diamentów i tyleż samo pereł. W 1742 król pruski Fryderyk II Wielki nakazał koronę rozmontować. Zdjęto z niej drogocenne kamienie; pozostała tylko złota rama, która była przechowywana w skarbcu Hohenzollernów w Berlinie. Posłużyła ona w 1860 i 1889 jako model dla koron królewskich Wilhelma I i Wilhelma II.
Po I wojnie światowej wraz z innymi regaliami pruskimi znalazła się w pałacu Monbijou w Berlinie, gdzie przechowywano ją do II wojny światowej. W 1945 została ukryta w tajnej skrytce dzieł sztuki na terenie Turyngii. Odnaleziona przez armię amerykańską, w 1948 została oddana władzom Berlina Zachodniego.
Zachowany metalowy szkielet korony wraz z innymi XVIII wiecznymi pruskimi insygniami koronacyjnymi przechowywany jest w pałacu Charlottenburg w Berlinie.
Opis.
Zachowana rama korony Fryderyka I Hohenzollerna wykonana jest z litego złota. Nad jej obręczą znajduje się osiem kabłąków, na których zetknięciu umieszczony jest glob pokryty niebieskim szkliwem. Kulę wieńczącą koronę zdobi złoty krzyż, w którym znajdują się otwory pod mocowanie dla drogocennych kamieni. 

</doc>
<doc id="1940451" url="https://pl.wikipedia.org/wiki?curid=1940451" title="Diecezja Mindelo">
Diecezja Mindelo

Diecezja Mindelo (łac. "Dioecesis Mindelensis", port. "Diocese de Mindelo") – rzymskokatolicka diecezja ze stolicą w Mindelo, w Republice Zielonego Przylądka.
Diecezja nie wchodzi w skład żadnej metropolii. Podlega ona bezpośrednio Stolicy Apostolskiej.

</doc>
<doc id="1940453" url="https://pl.wikipedia.org/wiki?curid=1940453" title="Park Władysława Jagiełły w Bydgoszczy">
Park Władysława Jagiełły w Bydgoszczy

Park Władysława Jagiełły – park-ogród miejski w Bydgoszczy.
Lokalizacja.
Park jest położony między ulicami: Jagiellońską i Uroczą. Od północy przylega do parku Ludowego, a od południa do rzeki Brdy. Zajmowany obszar wynosi obecnie 50x100 m i jest mniejszy, niż przed wojną z powodu zabudowy Budynkiem Domu Technika NOT.
Historia.
Park został założony w 1844 roku na terenie o powierzchni 0,7 ha. Nazywał się Park Miejski (niem. "Stadt Park"). Wejście główne znajdowało się od ulicy Jagiellońskiej. Ogród łączył się z dużym trawnikiem przylegającym do rzeki Brdy. W początkach XX wieku wytyczono ulicę Kowalską, a park od Brdy ogrodzono niską zabudową.
Generalna przebudowa parku odbyła się w latach 1929–1930. Od ulicy Jagiellońskiej zbudowano granitowe ogrodzenie i trejażowe wejście obrośnięte różą pnącą oraz wykonano drugie wejście od strony ulicy Uroczej. Główną atrakcją parku, który nazwano imieniem Władysława Jagiełły była położona w niecce duża fontanna z brodzikiem. Wokół fontanny urządzono drogę, plażę i naprzemienne pasy: trawy, krzewów i żywopłotu. Na pozostałym obszarze urządzono szpalery drzew, dróżki, rabaty i dywany kwietne. W 1939 roku zadrzewienie od ulicy Jagiellońskiej było tak gęste, że ze środka parku nie było widać ulicy. 
Park wykonano w formie ogrodu różanego, ze wszystkimi odmianami tej rośliny, rozpiętymi na stożkach, trejażach i rabatach. Alejki wykonano w formie kół, powiększających się na kolejnych stopniach ogrodu. Tuż przed wybuchem II wojny światowej w parku rosło 45 gatunków drzew i krzewów między innymi: daglezja zielona, świerk, świerk srebrzysty, dęby, kasztanowce, wiązy, platany, klony, klony jawory, topole czarne - piramidalne, jarząb szwedzki, jarząb brekinia.
W latach 1972–1974 w południowej części parku wybudowano Bydgoski Dom Technika NOT według projektu arch. Stefana Klajbora. Z kolei w latach 1973–1975 w części wschodniej powstał biurowiec. 
Pozostałą część terenu zagospodarowano w formie skweru, a pośrodku wybudowano fontannę, która spełniała także rolę basenu otwartego. Park wzbogacono rzeźbami ogrodowymi.

</doc>
<doc id="1940457" url="https://pl.wikipedia.org/wiki?curid=1940457" title="Cmentarz wojenny nr 9">
Cmentarz wojenny nr 9



</doc>
<doc id="1940458" url="https://pl.wikipedia.org/wiki?curid=1940458" title="Proces IG Farben">
Proces IG Farben

Proces IG Farben (oficj. USA vs. Carl Krauch i inni) – szósty z dwunastu procesów procesów norymberskich, przeprowadzonych przed amerykańskimi trybunałami wojskowymi po zakończeniu II wojny światowej. Na ławie oskarżonych zasiadło 24 pracowników ze stanowisk kierowniczych przedsiębiorstwa IG Farben.
Sędziowie.
Sędziami w procesie byli Curtis Grover Shake, James Morris, Paul M. Hebert oraz Clarence F. Merrell. Głównym prokuratorem był Telford Taylor. Spośród 24 oskarżonych 13 zostało uznanych za winnych; skazano ich na karę więzienia od półtora roku do ośmiu lat. Dziesięciu oskarżonych uniewinniono ze wszystkich zarzutów. Max Brüggemann nie wziął udziału w procesie, a jego sprawa została wstrzymana 9 września 1947 roku ze względów medycznych.
Oskarżeni.
Wszystkimi oskarżonymi byli dyrektorzy IG Farben, niemieckiego koncernu chemicznego. Koncern ten odgrywał dużą rolę już podczas I wojny światowej, kiedy to rozwinęła metodę Habera-Boscha, a następnie produkował syntetyczne azotany, potrzebne do wytwarzania materiałów wybuchowych, takich jak proch, dynamit czy trotyl. Podczas II wojny światowej, IG Farben produkował cyklon B, granulat ziemi okrzemkowej nasączony cyjanowodorem, wydzielający trujący gaz używany w obozach zagłady (innym dostawcą tego gazu była firma "Tesch/Stabenow"). IG Farben kupiło technologie syntezy benzyny syntetycznej i gumy z węgla od Standard Oil Rockefellerów, a tym samym przyczynił się znacznie do zdolności Niemiec do angażowania się w wojnę, mimo odcięcia od wszystkich głównych pól naftowych. Oskarżenia skoncentrowane były więc na przygotowaniu do prowadzenia agresywnej wojny, zmuszaniu do pracy niewolniczej i grabieży.
Zarzuty.
Wszyscy zostali oskarżeni o przestępstwa z punktów 1, 2, 3 i 5. Tylko Christian Schneider, Heinrich Bütefisch oraz Erich von der Heyde zostali dodatkowo oskarżeni o członkostwo w SS, które już wcześniej zostało uznane za organizację przestępczą.
Pomimo dużej ilości dowodów przedstawionych przez oskarżenie, które wykazały, że koncern IG Farben był głęboko zaangażowany w remilitaryzację Niemiec po I wojnie światowej, sąd odrzucił zarzuty o przygotowanie agresywnej wojny i spiskowanie w tym celu. W przypadku zapisu punktu trzeciego dotyczącego "pracy niewolniczej" sąd "pozwolił oskarżonym skorzystać z "konieczności" obrony".
Jedynie w przypadku Auschwitz, gdzie IG Farben zbudował fabryki obok obozu koncentracyjnego z wyraźnym zamiarem wykorzystania więźniów jako robotników przymusowych, sąd dokonał oceny dowodów i stwierdził, że IG Farben działało z własnej inicjatywy. Sąd uznał, że oskarżeni mogą zostać pociągnięci do odpowiedzialności tylko w tym jednym przypadku.
Sędzia Herbert był innego zdania – twierdził, że skorzystanie z "konieczności" obrony nie znajduje zastosowania, a wszyscy oskarżeni powinni być uznani za winnych popełnienia przestępstw, o których mowa w punkcie 3 aktu oskarżenia. Stwierdził, że "akta ukazują, że Farben chętnie współpracowało i wykorzystywało każde nowe źródło siły roboczej, by się rozwijać. Lekceważenie podstawowych praw człowieka nie zniechęcało oskarżonych", oraz że "chęć współpracy z wykorzystującą niewolniczą pracę Trzecią Rzeszą wynikała z polityki firmy, która wpłynęła na całą organizację Farben". Uważał także, że odpowiedzialności karnej powinni być poddani nie tylko oskarżeni, ale także inni menadżerowie IG Farben i ci, którzy świadomie uczestniczyli w kształtowaniu polityki korporacji. Sędzia Herbert wydał to oświadczenie 28 grudnia 1948 roku, prawie 5 miesięcy po procesie.
Wyrok.
Prokurator Josiah DuBois podsumował orzeczenie w ten sposób: "Na taki lekki wyrok nie skarżyłby się nawet złodziej kurczaków".
N – uniewinniony   W – uznany za winnego

</doc>
<doc id="1940460" url="https://pl.wikipedia.org/wiki?curid=1940460" title="Knida">
Knida



</doc>
<doc id="1940463" url="https://pl.wikipedia.org/wiki?curid=1940463" title="Pierre Marie Hillaire">
Pierre Marie Hillaire



</doc>
<doc id="1940465" url="https://pl.wikipedia.org/wiki?curid=1940465" title="Diecezja Santiago de Cabo Verde">
Diecezja Santiago de Cabo Verde

Diecezja Santiago de Capo Verde (łac. "Dioecesis Dioecesis Sancti Iacobi Capitis Viridis", port. "Diocese de Santiago de Capo Verde") – rzymskokatolicka diecezja ze stolicą w Prai, w Republice Zielonego Przylądka.
Diecezja nie wchodzi w skład żadnej metropolii. Podlega ona bezpośrednio Stolicy Apostolskiej.

</doc>
<doc id="1940470" url="https://pl.wikipedia.org/wiki?curid=1940470" title="KH-7 14">
KH-7 14

KH-7 14 – amerykański satelita rozpoznawczy; czternasty statek serii KeyHole-7 "GAMBIT" programu CORONA. Jego zadaniem było wykonywanie wywiadowczych zdjęć Ziemi, o rozdzielczości przy gruncie około 46 cm. Kapsuła powrotna z negatywami wróciła na Ziemię pięć dni po starcie. Rezultaty misji nie są znane.

</doc>
<doc id="1940471" url="https://pl.wikipedia.org/wiki?curid=1940471" title="Cerkiew św. Aleksandra Newskiego w Oniksztach (drewniana)">
Cerkiew św. Aleksandra Newskiego w Oniksztach (drewniana)

Cerkiew św. Aleksandra Newskiego – nieistniejąca cerkiew w Oniksztach.
Inicjatorem wzniesienia drewnianej świątyni był sędzia pokoju Weniamin Masalski. Została ona otwarta dla wiernych w 1866. Budynek bardzo szybko podupadł, z powodu przeciekającego dachu i złego stanu zewnętrznej dekoracji zrezygnowano z jego remontu. W 1873 władze carskie przekazały prawosławnej wspólnocie Onikszt środki na budowę nowej cerkwi.

</doc>
<doc id="1940474" url="https://pl.wikipedia.org/wiki?curid=1940474" title="JaFu 1">
JaFu 1

JaFu 1 – mgławica planetarna znajdująca się w konstelacji Wężownika w odległości około 23,8 tys. lat świetlnych od Ziemi. Została odkryta w 1997 roku przez George’a H. Jacoby’ego i L. Kellara Fulltona. 
JaFu 1 jest mgławicą znajdującą się w gromadzie kulistej Palomar 6. Mgławica ta jest jedną spośród zaledwie 4 znanych mgławic planetarnych powiązanych z gromadą kulistą. JaFu 1 znajduje się w odległości 2600 lat świetlnych od jądra Drogi Mlecznej.

</doc>
<doc id="1940478" url="https://pl.wikipedia.org/wiki?curid=1940478" title="Dmitrij Shostakovich">
Dmitrij Shostakovich



</doc>
<doc id="1940479" url="https://pl.wikipedia.org/wiki?curid=1940479" title="Everything Remains As It Never Was">
Everything Remains As It Never Was

Everything Remains as It Never Was – czwarty album szwajcarskiego zespołu folkmetalowego - Eluveitie. Został wydany 19 lutego 2010 roku przez niemiecką wytwórnię Nuclear Blast.
Lista utworów.
DVD

</doc>
<doc id="1940482" url="https://pl.wikipedia.org/wiki?curid=1940482" title="Aram Khachaturian">
Aram Khachaturian



</doc>
<doc id="1940485" url="https://pl.wikipedia.org/wiki?curid=1940485" title="Kamienica Balcerowska w Warszawie">
Kamienica Balcerowska w Warszawie

Kamienica Balcerowska, także kamienica Winklerowska – czterokondygnacyjna i trzytraktowa kamienica wzniesiona w XV wieku, znajdująca się przy Rynku Starego Miasta nr 20 w Warszawie. 
Budynek mieści Muzeum Literatury im. Adama Mickiewicza w Warszawie. 
Wnętrze połączone jest z sąsiednim budynkiem nr 18, również użytkowanym przez Muzeum Literatury.
Historia.
Kamienica wzniesiona została w XV wieku jako budynek jednotraktowy z piwnicą przykrytą stropem. W XVI wieku budynek został przebudowany i powiększony przez rodzinę Baltazar (Balcer). W 1599 roku dobudowano nową ścianę od kamienicy nr 18 oraz tylny trakt. W wyniku przebudowania stała się dwutraktowa, dwupiętrowa ze sklepionymi piwnicami, sienią na parterze i sklepioną izbą tylną. Następnie dobudowano oficynę gospodarczą i mur zamykający pierwsze podwórze, powstał także budynek za murem obronnym (ul. Brzozowa nr 23). Kolejna przebudowa miała miejsce w XVII wieku. 
Kupił ją podskarbi koronny Maciej Grabowski za sumę 27 000 florenów, w 1752 roku otwarto w niej Collegium Nobilium jezuitów w Warszawie.
Jako pierwszego właściciela wzmiankuje się Gambala (1476-1498), a następnie od 1511 roku Baltazara (Balcer). Kolejnymi jej właścicielami była m.in. rodzina Winklerów, Ptaszyńskich (1812-1921), Duratowiczów (ok. 1844-1953), a następnie Michał Wliczan (ok. 1876-1915) oraz Tadeusz Jan Kazimierz Borowski.
W 1928 roku usunięto balkon na I p. i Felicjan Szczęsny Kowarski wykonał polichromie.
Częściowo zniszczona podczas II wojny światowej. Zachowały się m.in. piwnice, fragmenty przyziemie fasady i portale.
W 1948 roku odsłonięto detale gotyckie, m.in.: w fasadzie portal, resztki profilowań zejścia do piwnicy i wnęk okiennych.
Odbudowana w latach 1952−1953 według projektu Anny Boye-Guerquin. Zachowano niezniszczone relikty, zrekonstruowano fragment muru i glifu okiennego znajdującego się nad portalem głównym fasady. Wnętrza i elewacja podwórzowa powstały według nowego projektu. Na parterze znajdują się fragmenty malowideł z pierwszej połowy XVI wieku ("Oblicze Chrystusa adorowane przez dwa anioły").
W 1965 roku kamienica została wpisana do rejestru zabytków.

</doc>
<doc id="1940486" url="https://pl.wikipedia.org/wiki?curid=1940486" title="Mistrzostwa Świata w Łyżwiarstwie Szybkim w Wieloboju Kobiet 1976">
Mistrzostwa Świata w Łyżwiarstwie Szybkim w Wieloboju Kobiet 1976

34. mistrzostwa świata w łyżwiarstwie szybkim w wieloboju kobiet odbyły się w dniach 21 - 22 lutego 1976 roku w norweskim Gjøvik. Zawodniczki startowały na naturalnym torze na Gjøvik Stadion. Łyżwiarki startowały na czterech dystansach: 500 m, 1000 m, 1500 m, 3000 m. Pierwsze złoto dla Kanady wywalczyła Sylvia Burka. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 29 łyżwiarek z 11 krajów. Sklasyfikowanych zostało 28.

</doc>
<doc id="1940489" url="https://pl.wikipedia.org/wiki?curid=1940489" title="Mistrzostwa Świata w Biegach Przełajowych 2010 – bieg juniorów na 8 km">
Mistrzostwa Świata w Biegach Przełajowych 2010 – bieg juniorów na 8 km

Bieg przełajowy juniorów na 8 km – jedna z konkurencji rozegranych podczas 38. Mistrzostw Świata w Biegach Przełajowych, których areną był Leśny Park Kultury i Wypoczynku Myślęcinek w Bydgoszczy. Do rywalizacji zgłoszono 121 zawodników, którzy reprezentowali 29 państw. Biegacze mieli do pokonania cztery okrążenia trasy, z których każde liczyło 2 kilometry.

</doc>
<doc id="1940493" url="https://pl.wikipedia.org/wiki?curid=1940493" title="Heljareyga">
Heljareyga

Heljareyga – pochodzący z Wysp Owczych zespół folk/progressive metalowy. Grupę tę założył w 2009 roku Heri Joensen z zespołu Týr, który sam opisuje, jako bardziej progresywny i szybki od Týra, ale i bardziej podniosły, bez używania tradycyjnych melodii.
Nazwa zespołu wzięła się od "heljareyga", kilkunastu głębokich dziur na Wyspach Owczych ulokowanych w skale pod wodospadami, w pobliżu morza. Dla patrzącego z góry dno jest niewidoczne, przez co w dawnych czasach wierzono, że są to przejścia do krainy bogini Hel, będącej nordycką panią śmierci. Dosłownie "Heljareyga" znaczy "Oko Hel".
Historia.
Założenie nowego, odrębnego od Týra projektu, Heri Joensen planował już wcześniej, jednak oficjalnie skład zespołu i informacja o nowym projekcie, pojawiła się 20 sierpnia 2009 roku. Zespół, poza Herim, tworzyć mieli dwaj muzycy grupy Synarchy, powstałej w roku 2004, Ísak Petersen (gitara basowa) i John Ivar Venned (gitara elektryczna), gitarzysta The Apocryphal Order, Ken Johannesen oraz perkusista, uczeń Káriego Streymoya, którego zastąpił podczas trasy koncertowej w roku 2008, Amon Djurhuus.
Swój debiutancki album, Heljareyga, muzycy skończyli nagrywać w grudniu 2009, a zmiksowany został w miesiąc później. Wszystko odbyło się w niemieckim studio Kohlekeller Studios. Choć album ukazał się w lutym, jego fizyczne kopie dostępne są od marca 2010. Dystrybucją albumu zajęła się wytwórnia płytowa Tutl.
Obecnie Heljareyga planuje wyjechać w trasę koncertową, a w przyszłości muzycy chcą wydać razem jeszcze dwa albumy. Pierwszy z nich ma się ukazać w grudniu 2011 roku.
Skład zespołu.
Od początku istnienia skład zespołu Heljareyga pozostaje niezmienny:

</doc>
<doc id="1940503" url="https://pl.wikipedia.org/wiki?curid=1940503" title="CDP Investment">
CDP Investment



</doc>
<doc id="1940504" url="https://pl.wikipedia.org/wiki?curid=1940504" title="Schafbergbahn">
Schafbergbahn

Schafbergbahn – jedna z trzech działających w Austrii wąskotorowych kolei zębatych. Rozstaw szyn wynosi 1000 mm (3 ft 3 3⁄8 cali). Trasa kolejki prowadzi z miejscowości St. Wolfgang im Salzkammergut nad jeziorem Wolfgangsee aż na szczyt Schafberg (Salzkammergut-Berge) (1783 m n.p.m.).
Trasa wynosi 5,85 km. Kolejka pokonuje wysokość 1200 m dzięki systemowi Abta. Została uruchomiona w roku 1893. Dzisiaj obok lokomotyw parowych działają również lokomotywy napędzane silnikami Diesla. 

</doc>
<doc id="1940509" url="https://pl.wikipedia.org/wiki?curid=1940509" title="Zmartwychwstanie (obraz Matthiasa Grünewalda)">
Zmartwychwstanie (obraz Matthiasa Grünewalda)

Zmartwychwstanie – obraz Matthiasa Grünewalda stanowiący część "Ołtarza z Isenheim" eksponowany obecnie w Musée d’Unterlinden w Colmar we Francji.
Ołtarz z Isenheim.
Ołtarz powstał w latach 1512–1515 na zamówienie zakonu antonianów z Isenheim. Antonianie prowadzili tam klasztorny szpital, w którym leczono chorych na ergotyzm. Była to choroba spowodowana zatruciem sporyszem, która w ostatniej fazie prowadziła do martwicy tkanek i ostatecznie gangreny. Ołtarz miał przynosić pociechę chorym i umierającym.
Poliptyk posiada dwa komplety skrzydeł, odpowiednia manipulacja nimi pozwala uzyskać trzy widoki, które pierwotnie otwierane były w różnych porach roku. Na pierwszym dominuje przedstawienie "Ukrzyżowania". Na drugi widok składają się trzy malowidła, "Zwiastowanie" z lewej, "Narodziny dzieciątka Jezus z koncertem Aniołów" w środku i "Zmartwychwstanie" po prawej stronie.
Opis obrazu.
Obraz ma kształt ustawionego pionowo, wydłużonego prostokąta. W górnej części przedstawiona jest rozświetlona postać Chrystusa unoszącego się ku Niebu. Za plecami Zbawiciela eksploduje kula czerwono-żółtego światła, która wygląda jak powierzchnia Słońca. Światło jest tak silne, że rysy Jezusa stają się niewyraźne, promienie świetlne wydobywają się z ran na nogach, boku i uniesionych rękach. Ciało Chrystusa częściowo okrywa luźna żółto-czerwona szata, której fragment w kolorze przechodzącym do bieli opada do otwartego grobu. Tło stanowi czarne, gwiaździste niebo.
Poniżej postaci Zbawiciela leżą porażeni światłem żołnierze. Dwaj ukazani zostali w skrócie perspektywicznym, trzeci koziołkuje w powietrzu, a czwarty leży pod skałą bez zmysłów. Żaden z nich nie jest w stanie spojrzeć do góry, a ich ciała wydają się pozostawać w ruchu, jakby zatrzymane w trakcie upadku. Dolna część obrazu zalana jest jasnym żółto-czerwonym światłem wyostrzającym szczegóły. Autor precyzyjnie namalował elementy ubioru i wyposażenia żołnierzy, korzystając z efektów światłocieniowych.
Czerwień okrycia Jezusa symbolizuje zwycięstwo i przypomina o męczeństwie, natomiast biel jej fragmentu podkreśla niewinność. Prezentowane otwarte dłonie i widok ran Zbawiciela, to dowód dokonania się aktu Zbawienia. Grünewald zastosował praktykę znaną z bizantyjskich ikon, wielkość postaci odpowiada jej pozycji w hierarchii ważności. Dlatego postać Chrystusa, znajdująca się nieco w głębi, jest nienaturalnie wielka w porównaniu z ciałami żołnierzy. Podobną praktykę można zauważyć również na innych malowidłach poliptyku.
Matthias Grünewald był kontynuatorem sztuki średniowiecznej i odrzucał nowatorskie idee wprowadzane przez renesans, szczególnie idealizację postaci. Jego dzieło przepojone jest mistycyzmem i niespotykanym wcześniej ładunkiem ekspresji uczuć. Również żywa kolorystyka obrazu jest rewolucyjna. Może to świadczyć nie tylko o wrażliwości autora, ale i znacznej wiedzy na temat barwników i sposobów sporządzania farb.
Na początku XX wieku Grünewald został uznany za prekursora ekspresjonizmu w sztuce, a jego przedstawienie Zmartwychwstania jest uważane za jedno z najlepszych w dziejach malarstwa. Współczesny historyk sztuki Waldemar Łysiak napisał: 

</doc>
<doc id="1940511" url="https://pl.wikipedia.org/wiki?curid=1940511" title="Drienovská jaskyňa">
Drienovská jaskyňa

Drienovská jaskyňa – jaskinia krasowa w Krasie Słowacko-Węgierskim na Słowacji. Długość poznanych korytarzy jaskini wynosiła w 2012 r. 1588 m, a rozpiętość w pionie – 84 m.
Położenie.
Jaskinia znajduje się w południowo-wschodniej części Płaskowyżu Jasowskiego (słow. Jasovská planina), w dolinie potoku Miglinc, na obszarze katastralnym wsi Drienovec. Jej wylot znajduje się na wysokości 245 m n.p.m., ok. 1,5 km na północ od centrum wsi, na skraju lasu, ok. 300 m na północ od ośrodka wypoczynkowego Drienovské kúpele.
Geneza i morfologia.
Jaskinia Drienovská uznawana jest za jaskinię typu fluwiokrasowego, z aktywnym ciekiem wodnym, choć ostatnie prace w niej prowadzone wskazują na jej poligenetyczne pochodzenie. Powstała w pochodzących ze środkowego triasu jasnych wapieniach tzw. wettersteinskich, a miejscami w wapiennych zlepieńcach budujących płaszczowinę silicką. Jaskinia rozwinięta jest w czterech poziomach. Jej korytarze ciągną się w linii szczelin i uskoków tektonicznych, poszerzonych wydatnie erozyjno-korozyjną działalnością płynących pod ziemią wód. Dnem jaskini płynie tok potoku Miglinc, który tworzy miejscami podziemne jeziorka i niewielkie wodospady. Zasilają go m.in. wody przesiąkające przez żwirowe podłoże kotliny w okolicy miejscowości Debrad oraz wody Bodvy, które częściowo przenikają w głąb skał wapiennych ponorami położonymi na północ od Moldavy nad Bodvou. Wody te wypływają z systemu jaskiniowego jako Wywierzysko Drienowskie (słow. "Drienovská vyvieračka"), którego wydajność waha się w granicach 160-240 litrów na sekundę. Górne partie jaskini tworzą wielkie komory pochodzenia zawaliskowego.
Jaskinia posiada bogatą szatę naciekową, w której wyróżniają się ładne stalagmity i stalagnaty oraz „wodospady” i draperie naciekowe na ścianach komór. Zwracają uwagę unikalne kryształy kalcytu i powłoki z krystalicznego gipsu. Zwłaszcza znalezione w najwyższych częściach jaskini utwory kalcytowe z kryształami dochodzącymi do 30 cm długości i ich uformowanie w kształt geod zdają się dowodzić, że górne piętro jaskini formowały procesy hipergeniczne.
Fauna jaskini.
We wschodniej części Krasu Słowackiego Jaskinia Drienovská tworzy wraz z Jaskinią Jasowską ważne zimowisko nietoperzy. Doliczono się w niej aż 13 gatunków zimujących nietoperzy. Najczęściej spotykane są: podkowiec śródziemnomorski ("Rhinolophus euryale"), podkowiec duży ("Rhinolophus ferrumequinum"), nocek duży ("Myotis myotis") i karlik malutki ("Pipistrellus pipistrellus").
Historia eksploracji.
Jaskinia została prawdopodobnie odkryta w drugiej połowie XIX w. przez rozkopanie żwirowego stożka napływowego przy wywierzysku. Górne części zbadali w 1984 r. speleolodzy z Rożniawy, znajdując tam również ślady starszych, chociaż do dziś nieznanych odkrywców. Dalszy ciąg jaskini za zawałem w Zaginionej Sali (słow. "Stratený dóm") odkryli rok później speleolodzy z Koszyc.
Ochrona jaskini.
Jaskinia Drienovská leży na terenie Parku Narodowego Kras Słowacki. Od 1996 r. jest dodatkowo chroniona jako narodowy pomnik przyrody (słow. "Národná prírodná pamiatka"). W 1995 r. była wraz z innymi jaskiniami wpisana na listę Światowego Dziedzictwa UNESCO pod wspólną nazwą „Jaskinie Krasu Słowackiego i Aggteleckiego” (słow. "Jaskyne Slovenského krasu a Aggteleckého krasu").

</doc>
<doc id="1940512" url="https://pl.wikipedia.org/wiki?curid=1940512" title="Cerkiew św. Aleksandra Newskiego w Oniksztach (murowana)">
Cerkiew św. Aleksandra Newskiego w Oniksztach (murowana)

Cerkiew św. Aleksandra Newskiego – parafialna cerkiew prawosławna w Oniksztach.
Została zbudowana w 1873 na miejscu poprzedniej, tymczasowej drewnianej świątyni pod tym samym wezwaniem. 17 września tego roku miało miejsce jej uroczyste poświęcenie. Była czynna do 1915, kiedy proboszcz parafii w Oniksztach udał się na bieżeństwo. W efekcie w cerkwi nie odbywały się nabożeństwa aż do 1924, kiedy do miasta przybył wyświęcony przez arcybiskupa wileńskiego i litewskiego Eleuteriusza ks. Ilja Gabiec. W związku z faktem, że budynek stał przez 9 lat zamknięty, w 1922 władze lokalne rozważały konfiskatę zdewastowanej w czasie I wojny światowej cerkwi i adaptację jej na szkołę. Planów tych ostatecznie nie zrealizowano.
Świątynia pozostawała czynna przez cały okres dwudziestolecia międzywojennego. Również po II wojnie światowej, w 1947, władze stalinowskie zarejestrowały ją jako czynną świątynię prawosławną. W latach 50. miał miejsce jej częściowy remont, jaki przeprowadził na własny koszt proboszcz, ks. Aleksandr Własow. Mimo tego pod koniec lat 50. XX wieku budynek był w bardzo złym stanie technicznym. Generalną jego renowację, połączoną z zawieszeniem na dzwonnicy nowych dzwonów, przeprowadził ks. Wasilij Kałasznik, proboszcz od 1959. Obiekt był ponownie remontowany w latach 90. XX wieku.

</doc>
<doc id="1940514" url="https://pl.wikipedia.org/wiki?curid=1940514" title="Parafia św. Aleksandra Newskiego w Oniksztach">
Parafia św. Aleksandra Newskiego w Oniksztach

Parafia św. Aleksandra Newskiego – prawosławna parafia w Oniksztach, w dekanacie wisagińskim eparchii wileńskiej i litewskiej.
Parafia została erygowana w 1866 na potrzeby grupy Rosjan zamieszkującej miasto Onikszty. Początkowo jej świątynią była drewniana tymczasowa cerkiew św. Aleksandra Newskiego. Siedem lat później została ona zastąpiona przez murowaną świątynię pod tym samym wezwaniem.
Oprócz cerkwi parafia posiadała dom proboszcza, zaś od rządu carskiego otrzymała dodatkowo siedem jezior w pobliżu miasta oraz majątek ziemski. Wszystkie te obiekty zostały jej odebrane przez władze niepodległej Litwy po 1918. W 1922 lokalne władze starały się o przejęcie również cerkwi, która z powodu wyjazdu proboszcza na bieżeństwo w 1915 nie była od tego czasu czynna. Ostatecznie jednak prawosławni zachowali budynek.
W 1924 arcybiskup wileński i litewski Eleuteriusz (Bogojawleński) skierował do miasta nowo wyświęconego kapłana, ks. Ilję Gabca, który pełnił funkcję proboszcza parafii w Oniksztach do swojej śmierci w 1928. Przez kolejne sześć lat parafia nie posiadała stałego kapłana i nabożeństwa odbywały się w niej nieregularnie. Mimo tego wierni własnym kosztem wznieśli drewniany dom proboszcza. W 1935 do miasta przybył ks. Nikołaj Sawicki. Zorganizował on przy parafii żeńskie stowarzyszenie dobroczynne św. Aleksandra Newskiego. W 1937 liczba parafian wynosiła 386 wiernych.
W 1941 ks. Sawickiego zastąpił ks. Timofiej Orłow. Parafia liczyła w tym momencie 296 osób. Po zniszczeniu cerkwi św. Sergiusza z Radoneża w Ucianie, ówcześnie świątyni parafialnej dla dalszych 121 prawosławnych, grupa ta została przypisana do parafii w Oniksztach. W 1947 placówka duszpasterska została zarejestrowana przez władze radzieckie. Rok później jej nowym proboszczem został ks. Aleksandr Własow.
W 1957 liczba wiernych parafii wynosiła 120 osób (35 rodzin). W roku następnym ks. Własow został odwołany z niej z powodu wywoływania konfliktów we wspólnocie parafialnej, którą to sprawę rozstrzygała rada eparchialna. Od 1959 funkcję proboszcza pełnił ks. Wasilij Kałasznik. W 1963 na własną prośbę przeszedł on do parafii Zmartwychwstania Pańskiego w Wiłkomierzu. Od tego momentu cerkiew w Oniksztach straciła status parafialnej i została przypisana do parafii Opieki Matki Bożej w Inturkach. Jej reaktywacja miała miejsce na początku lat 90. XX wieku równocześnie z mianowaniem hieromnicha Nikona (Woroszyłowa) na nowego proboszcza.

</doc>
<doc id="1940516" url="https://pl.wikipedia.org/wiki?curid=1940516" title="Centralny Dom Towarowy w Warszawie">
Centralny Dom Towarowy w Warszawie

Centralny Dom Towarowy (CDT), Centralny Dom Dziecka, Dom Towarowy „Smyk”, od 2018 budynek biurowy Cedet – budynek domu towarowego znajdujący się w Warszawie, pierwotnie pod adresem ul. Bracka 15/19, obecnie przy ul. Kruczej 50.
Budynek został zaprojektowany w latach 1947–1948 przez Zbigniewa Ihnatowicza oraz Jerzego Romańskiego i otwarty 22 lipca 1951 jako Centralny Dom Towarowy. W 1971 przeniesiono tam Centralny Dom Dziecka, mieszczący się wcześniej w Domu Towarowym Braci Jabłkowskich. Po zakończonej w 2018 przebudowie budynek biurowy "Cedet".
CDT był przykładem architektury powojennego modernizmu. Gmach ukończono już po wprowadzeniu doktryny realizmu socjalistycznego (1949), przez co jego forma architektoniczna spotkała się z ostrą krytyką. Budynek był jak na ówczesne czasy bardzo nowoczesny i funkcjonalny.
Opis.
Lata 1951–2014.
Był to jeden z pierwszych budynków w PRL wyposażonych w podziemny garaż. Obiekt wolnostojący, składający się z trzech brył. Pierwsza ustawiona była frontem do Al. Jerozolimskich i będąca całkowicie przeszklonym budynkiem unoszącym się w powietrzu nad ziemią na słupach z żelazobetonu (fr. "pilotis"), druga w zamierzeniu miała być halą spożywczą ułożoną w kierunku północnym, trzecia zaś miała być biurowcem usytuowanym od strony ulicy Widok. Budynek miał wielkie dębowe okna ze szkłem giętym. Zainstalowano w nim niestosowane dotychczas w Polsce urządzenia przeciwsłoneczne. Na południowej stronie elewacji przewidziano umieszczenie specjalnej konstrukcji na reklamy i urządzenia przeciwpożarowe. Budynek zrealizował w pełni pięć zasad architektury nowoczesnej Le Corbusiera. Budynek zapisał się w historii jako wybitne dzieło funkcjonalizmu w architekturze polskiej XX wieku.
Fasada od strony Al. Jerozolimskich była ozdobiona neonem w kształcie serpentyny zakończonej strzałką oraz ułożonymi pionowo literami „CDT”. Neon został zaprojektowany i wykonany w 1956 w NRD. Wnętrza budynku były przestronne i dobrze doświetlone, dzięki całkowitemu przeszkleniu wszystkich kondygnacji aż do czasu przebudowy, kiedy wymieniono przezroczyste szyby na przyciemniane.
W kwietniu 1952 na szóstym piętrze budynku otwarto restaurację „Stolica”.
Na antresoli budynku znajduje się taras, dawniej będący popularną kawiarnią z widokiem na Al. Jerozolimskie. Budynek jest również wyposażony w taras na dachu płaskim, który wykorzystywano w czasach PRL do organizowania pokazów mody.
W środku budynku komunikacja była zapewniona poprzez 6 ośmioosobowych wind, a każde piętro wyposażone było w niezależne od pozostałych schody ruchome, były to drugie ruchome schody w Warszawie. Budynek posiadał również 4 windy towarowe. Dogodne wyjścia zapewniały 4 klatki schodowe, z których 2 skrajne, jako schody bezpieczeństwa, wyprowadzały bezpośrednio na Bracką i Kruczą. W holu części handlowej przewidziano terakotę, na piętrach posadzkę dębową, a w podziemiach podłogę z betonu wzmacnianego szkłem lub stalowymi opiłkami.
W latach 60. XX wieku Centralny Dom Towarowy był największym sklepem w Warszawie. W dwóch budynkach i podziemnych magazynach pracowało ok. 2000 osób.
W niedzielę, 21 września 1975 roku ok. 20:00 w budynku wybuchł pożar. Zapaliło się szóste piętro z dywanami, wykładzinami podłogowymi i tkaninami. Pożar przeniósł się na niższe piętra i objął trzy piętra budynku. Pożar opanowano około północy, jednak jeszcze ok. 8.00 rano 6 sekcji straży pożarnej likwidowało ostatnie ogniska pożaru.
Za przyczynę pożaru przyjęto zatarcie łożysk niewyłączonego mechanizmu schodów ruchomych. Podczas remontu zmieniono wiele z pierwotnego wyglądu budowli. Uproszczono fasadę i zrezygnowano z detali wykończenia. Odbudowany po pożarze budynek oddano do użytku 25 listopada 1977.
Po remoncie dawny Centralny Dom Dziecka nazywano „Smyk” i stał się częścią Domów Towarowych Centrum. W 2000 roku DH Smyk został wydzielony ze spółki Domy Towarowe Centrum i powołano spółkę Smyk Sp. z o.o., która utworzyła markę sklepów z artykułami dla dzieci.
W 2006 główna bryła budynku (bez skrzydła biurowego i niskiej części mieszczącej delikatesy) została wpisana do rejestru zabytków.
Cedet.
W 2014 nowy właściciel nieruchomości, spółka Immobel, rozpoczęła przebudowę budynku na biurowiec. Obiekt został zburzony z wyjątkiem konstrukcji żelazobetonowej od strony Alej Jerozolimskich. Tak duży zakres wyburzeń wywołał krytykę znawców architektury. Zaakceptował ją jednak wcześniej stołeczny konserwator zabytków, uznając, że był to jedyny fragment oryginalnej konstrukcji, który w niezmienionym kształcie przetrwał pożar w 1975.
Budynek pod nazwą "Cedet" został oddany do użytku w maju 2018. Dobudowano do niego nowe skrzydło od strony północnej. Około 7 tys. m² przeznaczono na handel i usługi, a 15 tys. m² na biura. Na fasadzie odtworzono neon, a wewnątrz gmachu głównego, od drugiego piętra w górę, powstało patio.

</doc>
<doc id="1940518" url="https://pl.wikipedia.org/wiki?curid=1940518" title="Bolesław Jaworski">
Bolesław Jaworski

Bolesław Jaworski, ukr. Болеслав Леопольдович Яворський (ur. w Charkowie, zm. 26 listopada 1942 w Saratowie) – ukraiński i radziecki muzykolog polskiego pochodzenia, kompozytor i pedagog. W latach 1916–1921 – profesor konserwatorium w Kijowie, w latach 1938–1942 – profesor konserwatorium w Moskwie.
Jako muzykolog zaprezentował teorię rytmu ładowego, która była dalej rozwinięta w pracach B. Asafjewa, J. Chołopowa i innych radzieckich teoretyków, a także był twórcą nauki o intonacji, co łącznie uznawano za podstawę analizy muzyki ludowej i artystycznej. Wśród uczniów Jaworskiego – kompozytorzy Mykoła Leontowycz, Grigorij Weriowka. Był też przyjacielem i doradcą Dmitrija Szostakowicza.

</doc>
<doc id="1940523" url="https://pl.wikipedia.org/wiki?curid=1940523" title="Artocarpus communis">
Artocarpus communis



</doc>
<doc id="1940525" url="https://pl.wikipedia.org/wiki?curid=1940525" title="Stadion Miejski w Borysowie">
Stadion Miejski w Borysowie

Stadion Miejski w Borysowie – wielofunkcyjny stadion zlokalizowany przy ul. Gagarina 46 w Borysowie. Na tym stadionie rozgrywa swoje mecze BATE Borysów. Stadion został dopuszczony do rozgrywania meczów międzynarodowych.
Obiekt był jedną z aren piłkarskich Mistrzostw Europy kobiet U-19 w 2009 roku. Rozegrano na nim dwa spotkania fazy grupowej oraz finał turnieju.

</doc>
<doc id="1940527" url="https://pl.wikipedia.org/wiki?curid=1940527" title="Guillows">
Guillows

Paul K. Guillow, Inc. – amerykańskie przedsiębiorstwo, produkujące zestawy do budowy modeli samolotów z balsy (ogorzałka wełnista) założone w Wakefield w stanie Massachusetts w 1926 roku przez Paula K. Guillowa, lotnika biorącego udział w I wojnie światowej.
Przedsiębiorstwo produkuje modele z napędem gumowym w skalach 1:16, 1:32, a także w 1:24. Większość modeli nadaje się do konwersji na napęd elektryczny lub spalinowy z wyposażeniem zdalnego sterowania. Zestawy do budowy zawierają wycięte laserem lub metodą tłoczenia elementy z balsy, wypraski detali z tworzywa sztucznego, dokładne plany modelarskie, napęd gumowy oraz kilka innych drobnych elementów potrzebnych do budowy modelu. Nieliczne z modeli nie nadają się do latania i są deklarowane jako modele ekspozycyjne.

</doc>
<doc id="1940528" url="https://pl.wikipedia.org/wiki?curid=1940528" title="Świątynia Sybilli w Warszawie">
Świątynia Sybilli w Warszawie

Świątynia Sybilli, pierwotnie Świątynia Grecka, później nazywana Świątynią Diany – pawilon w Łazienkach Królewskich w Warszawie.
Historia.
Budynek wzniesiono po tym, jak Maria Teresa z Poniatowskich Tyszkiewiczowa sprzedała Łazienki carowi Aleksandrowi I. W przyłączonej do Ogrodu Belwederskiego części Łazienek wzniesiono wtedy trzy pawilony: Oranżerię Gotycką, Świątynię Egipską i Świątynię Grecką.
Świątynia Grecka została zbudowana ok. 1822 prawdopodobnie według projektu Jakuba Kubickiego. Znajduje się na tyłach Belwederu, nad sadzawką. Architekt wzorował się na starożytnych budynkach greckich. Ten typ budowli wprowadzano najczęściej, aby zdobić parki krajobrazowe w drugiej połowie XVIII i początkach XIX w. Świątynię Sybilli wzniesiono jako typowy obiekt ogrodowy (odpowiednik współczesnych altanek), wykorzystywany jako miejsce spotkań, małych towarzyskich podwieczorków.
Pawilon jest wykonany całkowicie z drewna. Jest to niewielki budynek zaprojektowany według tradycyjnego schematu antycznej świątyni-na planie prostokąta (megaronu), otoczony pojedynczą jońską kolumnadą (peripteros) z czterokolumnowym portykiem. Po jego obu stronach ustawiono dwa żeliwne lwy stylizowane na egipskie sfinksy. We wnętrzu znajduje się salka oświetlona umieszczonymi w ścianach bocznych prostokątnymi oknami. Wewnętrzne ściany ozdobione są oryginalną polichromią o motywach kwiatów i owoców (nawiązanie do patronki Diany, bogini m.in. łowów i przyrody) autorstwa Adama Byczkowskiego.
Współcześnie w budynku są urządzane okolicznościowe wystawy.
W maju 2013 przy budynku odsłonięto artystyczną kopię Omfalosa ze świątyni w Delfach − rzeźbę wykonaną przez grecką rzeźbiarkę Christinę Papageorgiou.

</doc>
<doc id="1940530" url="https://pl.wikipedia.org/wiki?curid=1940530" title="Brasenia">
Brasenia



</doc>
<doc id="1940532" url="https://pl.wikipedia.org/wiki?curid=1940532" title="Mistrzostwa Świata Wojskowych w Biegach Przełajowych 2010">
Mistrzostwa Świata Wojskowych w Biegach Przełajowych 2010

Mistrzostwa Świata Wojskowych w Biegach Przełajowych 2010 – zawody lekkoatletyczne, które odbyły się 11 marca w belgijskim mieście Ostenda. W imprezie rywalizowali sportowcy – żołnierze z 22 państw.

</doc>
<doc id="1940541" url="https://pl.wikipedia.org/wiki?curid=1940541" title="Dzień Bez Papierosa">
Dzień Bez Papierosa



</doc>
<doc id="1940544" url="https://pl.wikipedia.org/wiki?curid=1940544" title="Heljareyga (album)">
Heljareyga (album)

Heljareyga - debiutancki album farerskiej grupy Heljareyga, założonej przez Heriego Joensena w 2009 roku. Twórca jest jednocześnie autorem wszystkich utworów i muzyki, na które poświęcił trzy lata. Koniec nagrań nastąpił w grudniu 2009 roku, a miesiąc później zmiksowano wszystkie utwory, wszystko w niemieckim Kohlekeller Studios. Album wydawany jest przez wytwórnię Tutl z Tórshavn.
Nazwa płyty, podobnie, jak nazwa zespołu, odnosi się do głębokich dziur w pobliżu wybrzeża na Wyspach Owczych, w których nie widać dna. Ludzie w średniowieczu uważali, że są to drogi do królestwa Hel, nordyckiej bogini śmierci. W tłumaczeniu "Heljareyga" oznacza "Oko Hel".
Szatą graficzną albumu zajęli się: Jan Yrlund oraz fotograf Kristfríð Tyril.
Lista utworów.
Wszystkie utwory skomponował Heri Joensen.
Całkowita długość: 48:14. Wszystkie teksty zostały napisane w języku farerskim i choć zapisano transkrypcję w dołączonej książeczce, to nie zostały one przetłumaczone na język angielski.
Twórcy.
W tworzeniu albumu wzięli udział:

</doc>
<doc id="1940545" url="https://pl.wikipedia.org/wiki?curid=1940545" title="Love Never Dies">
Love Never Dies

Love Never Dies – musical stworzony w 2010 roku przez Andrew Lloyda Webbera z librettem Bena Eltona i tekstami piosenek Glenna Slatera. Jest to sequel musicalu Andrew Lloyda Webbera "Upiór w Operze" z 1984 roku, a zarazem pierwszy sequel poprzednio granego musicalu w historii West Endu.
Historia.
Musical miał swoją prapremierę 22 lutego, zaś premierę 9 marca 2010 w Adelphi Theatre na londyńskim West Endzie. Spektakl zszedł z afisza londyńskiego teatru po 18 miesiącach, 27 sierpnia 2011.
Na listopad 2010 zaplanowano premierę na Broadwayu, lecz została ona odroczona bezterminowo ze względu na słabe przyjęcie spektaklu przez krytyków. W premierowej londyńskiej obsadzie znaleźli się Ramin Karimloo (Upiór), Sierra Boggess (Christine) i Joseph Millson (Raoul).
Spektakl był później wystawiany w m.in. Melbourne i Sydney (2011–2012), Kopenhadze (2012–2013), Wiedniu (2013), Tokio (2014, 2019), Hamburgu (2015–2016) oraz podczas amerykańskiej trasy (2017–2018). W styczniu 2020 roku ogłoszono powrót musicalu do Wielkiej Brytanii podczas zapowiadanej na jesień tego samego roku trasy w aranżacji australijskiego teatru.
Streszczenie fabuły.
Akcja w 1907 roku, dekadę po wydarzeniach z paryskiej opery przedstawionych w musicalu "Upiór w Operze". Tytułowy Upiór ucieka do Nowego Jorku, gdzie rozpoczyna nowe życie w parku rozrywki na Coney Island. W tym nowym, elektrycznie naładowanym świecie w końcu znalazł miejsce, w którym jego muzyka może wzbić się w powietrze, jednak tęskni za swoją największą miłością – Christine Daaé. Z kolei Christine boryka się z trudnym życiem u boku swojego męża Raoula, który nadużywa alkoholu. W ostatecznej próbie odzyskania miłości Christine, Upiór zaprasza nieświadomą tego kobietę do parku rozrywki "Phantasma" na Coney Island, gdzie ma ona wystąpić w nowo otwartej operze. Christine przybywa tam wraz z rodziną – mężem oraz synem Gustavem, nie wiedząc co ich czeka...
Lista utworów.
Źródło:
Główne postacie.
Obsada premierowa.
W musicalu uwzględniono trzy role pierwszoplanowe – Upiora, Christine i Raoula oraz role drugoplanowe i poboczne, w tym grupę baletową. W tabeli przedstawiono oryginalny skład premierowej obsady spektaklu na West Endzie (obsada londyńska).
Nagrania.
Ścieżka dźwiękowa.
Ścieżka dźwiękowa spektaklu, w wykonaniu oryginalnej obsady londyńskiej, została wydana na CD 9 marca 2010 roku przez 
Really Useful Records.
Adaptacja filmowa.
29 maja 2012 roku wydano wersję filmową musicalu w aranżacji produkcji australijskiej na DVD i Blu-Ray. Spektakl został sfilmowany we wrześniu 2011 roku w Melbourne. W rolach głównych wystąpili Ben Lewis (Upiór), Anna O'Byrne (Christine Daaé) i Simon Gleeson (Raoul).

</doc>
<doc id="1940549" url="https://pl.wikipedia.org/wiki?curid=1940549" title="Kangiqsualujjuaq">
Kangiqsualujjuaq

Kangiqsualujjuaq (Kangirsualujjuaq, Fort Severight, Fort George River, Port du Nouveau-Québec) – inuicka osada ulokowana po wschodniej stronie zatoki Ungawa nad rzeką George w Nunavik w Quebecu (Kanada).
Znajduje się w administracji regionalnej Kativik w regionie administracyjnym Nord-du-Québec. Nazwa osady w oznacza "bardzo dużą rzekę". Lokalna gospodarka bazuje m.in. na polowaniach na renifery i foki, połowach na walenie Białucha i golce zwyczajne oraz wytwarzaniu sztuki inuickiej. Kangiqsualujjuaq jest też głównym punktem końcowym spływów kajakowych rzeką George.
Geografia.
Wioska położona jest na wzniesieniu, u ujścia rzeki George. Jest otoczona górami, przy czym na obu końcach osady dostępne są dwie drogi między górami. Wśród formacji skalnych i kamiennych znaków drogowych Inukshuk, występują skarłowaciałe drzewa, runo leśne a w niższych partiach osady dywany mchów i porostów.
Historia.
Kompania Zatoki Hudsona w 1838 roku otworzyła faktorię handlową na południe od dzisiejszej osady i działała w latach 1838-1842, 1876-1915 oraz 1923-1932. Jednakże okoliczni Inuici nigdy nie osiedlili się przy faktorii. Latem żyli na wybrzeżu zatoki a zimą przenosili obóz 50 km w głąb lądu. W 1959 roku lokalni Inuici z własnej inicjatywy założyli pierwszą spółdzielnię w północnym Quebecu w celu organizacji handlu golcami zwyczajnymi. Budowa osady rozpoczęła się w 1962 roku i od tego też roku Inuici zaczynają porzucać nomadyczne tryb życia na rzecz życia w wiosce. W 1963 roku otwarto szkołę, budynki rządowe i sklep spółdzielczy. W 1980 roku Kangiqsualujjuag zostało zalegalizowane jako gmina.
Wczesnym rankiem 1 stycznia 1999 roku, podczas świętowania nowego roku na salę gimnastyczną szkoły Satuumavik zeszła lawina zabijając 9 osób. 25 innych osób zostało rannych, z czego 12 na tyle poważnie, że zostali przetransportowani drogą lotniczą 1500 km na południe, do szpitala w Montrealu. Pojawiły się głosy, że huczna zabawa mogła być jedną z przyczyn, które wyzwoliły lawinę. Budynek został zburzony a szkoła odbudowana w innej, bezpieczniejszej lokalizacji pod nową nazwą Ulluriaq.
Osobistości.
Starsi Inuici
Odkrywcy i misjonarze 

</doc>
<doc id="1940551" url="https://pl.wikipedia.org/wiki?curid=1940551" title="Zbigniew Fabierkiewicz">
Zbigniew Fabierkiewicz

Zbigniew Fabierkiewicz, ps. "Tadeusz Gniewicz" (ur. 1882, zm. 8 stycznia 1919 w Łapach) – polski i rosyjski działacz ruchu robotniczego, publicysta.
Publikował w gazetach lewicowych, był związany z ruchami robotniczymi. W 1905 wstąpił do Socjaldemokracji Królestwa Polskiego i Litwy. Po rewolucji w 1905 wyjechał do Rosji, tam nadal zajmował się pracą dziennikarską. W 1917 był współzałożycielem rosyjskiej "Trybuny", pisał dla pism politycznych lewicy. Brał czynny udział w Rewolucji Październikowej, był członkiem władz SDKPiL w Rosji. Pod wpływem bolszewików stał się zwolennikiem prawa Polaków do samostanowienia o ojczyźnie. Zamordowany podczas powrotu do kraju na stacji kolejowej w Łapach przez polską żandarmerię wojskową. Nawet w czasach obecnych środowiska lewicowe upatrują w śmierci Zbigniewa Fabierkiewicza znamion mordu na zlecenie piłsudczyków.
W sierpniu 1920 roku w Łapach, po przejęciu władzy przez Tymczasowy Komitet Rewolucyjny Polski, planowano postawić pomnik pamięci męczenników sprawy robotniczej, który byłby poświęcony ofiarom mordu członków misji Rosyjskiego Czerwonego Krzyża oraz Zbigniewowi Fabierkiewiczowi.

</doc>
<doc id="1940552" url="https://pl.wikipedia.org/wiki?curid=1940552" title="Siergiej Sniegow">
Siergiej Sniegow

Siergiej Aleksandrowicz Sniegow ("Серге́й Алекса́ндрович Сне́гов") (ur. 5 sierpnia 1910, zm. 23 lutego 1994) – rosyjski pisarz radziecki, autor fantastyki naukowej.
W Polsce znany głównie dzięki trylogii "Ludzie jak bogowie":

</doc>
<doc id="1940553" url="https://pl.wikipedia.org/wiki?curid=1940553" title="Święto Nawiedzenia Najświętszej Marii Panny">
Święto Nawiedzenia Najświętszej Marii Panny



</doc>
<doc id="1940555" url="https://pl.wikipedia.org/wiki?curid=1940555" title="Codex Athous Lavrensis">
Codex Athous Lavrensis



</doc>
<doc id="1940559" url="https://pl.wikipedia.org/wiki?curid=1940559" title="Cubase audio">
Cubase audio



</doc>
<doc id="1940561" url="https://pl.wikipedia.org/wiki?curid=1940561" title="37P/Forbes">
37P/Forbes

37P/Forbes – kometa okresowa z rodziny Jowisza. 
Kometę tę odkrył Alexander Forbes Irvine Forbes 1 sierpnia 1929 roku w Rosebank (Południowa Afryka). W nazwie znajduje się zatem nazwisko odkrywcy.
Orbita komety i właściwości fizyczne.
Orbita komety 37P/Forbes ma kształt elipsy o mimośrodzie 0,54. Jej peryhelium znajduje się w odległości 1,58 j.a., aphelium zaś 5,29 j.a. od Słońca. Jej okres obiegu wokół Słońca wynosi 6,37 lat, nachylenie do ekliptyki ma wartość 8,96˚.
Jądro tej komety ma rozmiary 1,9 km.

</doc>
<doc id="1940565" url="https://pl.wikipedia.org/wiki?curid=1940565" title="Kileskus">
Kileskus

Kileskus – rodzaj teropoda z rodziny Proceratosauridae żyjącego w środkowej jurze na obecnych terenach Azji. Został opisany w 2010 roku przez Aleksandra Awerianowa i współpracowników w oparciu o niekompletną prawą kość szczękową (ZIN PH 5/117). Do rodzaju "Kileskus" przypisano również inne szczątki czaszki oraz kończyn odkryte w kamieniołomie Berezowsk, około 2 km na południe od wioski Nikolskoje w Kraju Krasnojarskim na zachodzie Syberii. Osady formacji Itat, w których odkryto skamieniałości, datuje się na baton, co sprawia, że "Kileskus" jest jednym z najstarszych znanych tyranozauroidów i celurozaurów w ogóle. Szczątki odnaleziono na przestrzeni 1–2 m2, co sugeruje, że należą one do jednego osobnika. Według analizy filogenetycznej przeprowadzonej przez Awerianowa i współpracowników "Kileskus" jest przedstawicielem grupy Proceratosauridae, obejmującej również proceratozaura i guanlonga. Na drzewie filogenetycznym "Kileskus" zajmuje pozycję bardziej bazalną niż te dwa rodzaje, jednak autorzy wskazują na jego większe podobieństwo do proceratozaura niż guanlonga. U kileskusa nie odnaleziono szczątków grzebienia nosowego, cechy charakterystycznej dla pozostałych przedstawicieli Proceratosauridae, jednak jego pozycja filogenetyczna sugeruje, że również u niego struktura tego typu była obecna.
Nazwa "Kileskus" w języku chakaskim oznacza „jaszczur”, zaś nazwa gatunkowa gatunku typowego, "aristotocus", pochodzi z języka greckiego, w którym oznacza „arystokratyczny”, co odnosi się do pozycji filogenetycznej kileskusa jako przedstawiciela zaawansowanych teropodów – celurozaurów.

</doc>
<doc id="1940570" url="https://pl.wikipedia.org/wiki?curid=1940570" title="Kileskus aristotocus">
Kileskus aristotocus



</doc>
<doc id="1940571" url="https://pl.wikipedia.org/wiki?curid=1940571" title="SS-Jagdverband Südost">
SS-Jagdverband Südost

SS-Jagdverband "Südost" – niemiecka jednostka wojskowa o charakterze specjalnym Waffen-SS złożona z Niemców oraz Węgrów, Słowaków i mieszkańców Bałkanów pod koniec II wojny światowej
Historia.
SS-Jagdverband "Südost" powstała we wrześniu-październiku 1944 r. na bazie oddziału Streifkorps "Karpaten", wchodzącego w skład Dywizji do Zadań Specjalnych "Brandenburg". Na czele nowo sformowanej jednostki stanął SS-Obersturmbannführer Benesch. Kolejnym dowódcą był SS-Hauptsturmführer Alexander Auch. Dowództwo było usytuowane w Wiedniu. Oddziały SS-Jagdverband "Südost" działały początkowo w okupowanej Jugosławii, a następnie przeniesiono je do Austrii, gdzie walczyły jako zwykła piechota przeciwko nacierającej Armii Czerwonej. Każdy SS-Jagdeinsatz, wchodzący w skład SS-Jagdverband "Südost", miał sztab (dowódca oraz 8-10 radiooperatorów i urzędników), trzy lub cztery oddziały komandosów (dowodzone przez oficera w stopniu SS-Sturmführera lub SS-Obersturmführera z pewną liczbą podoficerów, radiowców i tłumaczy) oraz szkołę wojskową, w której przechodzono przeszkolenie specjalistyczne do działań dywersyjno-rozpoznawczych za liniami przeciwnika. Zadaniem SS-Jagdverband było inicjowanie ruchów partyzanckich lub wspieranie istniejących na obszarze Europy Południowej i Środkowej. Mieli też niszczyć wrogie instalacje militarne i rozpoznawać sytuację na głębokich tyłach, po czym informować o niej przez radiostacje Niemców. W tym celu komandosi mieli być zrzucani z samolotów na spadochronach na wrogim terytorium. W lutym 1945 r. SS-Jagdverband "Südost" rozpoczęło wykonywanie tzw. "Planu R", który polegał na tworzeniu tajnych składów broni, wyposażenia wojskowego, materiałów wybuchowych i radiostacji na obszarach zajmowanych jeszcze przez wojska niemieckie, aby po ich zajęciu przez aliantów można było prowadzić działania dywersyjne i partyzanckie. Do końca wojny zdołano utworzyć kilka takich magazynów. Kiedy na pocz. marca 1945 r. zaczęła się na Węgrzech nieudana ofensywa niemiecka, grupy rumuńskich komandosów z SS-Jagdeinsatz Rumänien zostały przerzucone drogą lotniczą do Rumunii w celu zainicjowania antysowieckiego ruchu oporu, prowadzenia sabotażu na liniach zaopatrzeniowych oraz uchwycenia w odpowiednim momencie strategicznych mostów i utrzymania ich do czasu nadejścia wojsk niemieckich. Zakończyło się to całkowitym niepowodzeniem.

</doc>
<doc id="1940576" url="https://pl.wikipedia.org/wiki?curid=1940576" title="Palomar 3">
Palomar 3

Palomar 3 ("Sekstant C") – olbrzymia gromada kulista znajdująca się w odległości około 301 500 lat świetlnych od Ziemi w kierunku konstelacji Sekstantu. Została odkryta w 1952 roku przez Alberta Wilsona i Waltera Baade. Palomar 3 znajduje się 312 tys. lat świetlnych od jądra Drogi Mlecznej na granicy jej halo.
Istnieją wątpliwości przy zaliczaniu Palomar 3 do gromad kulistych. Ze względu na rozkład gwiazd, mogłaby to być tymczasowo przejęta przez naszą Galaktykę eliptyczna lub sferoidalna galaktyka karłowata. Palomar 3 znajduje się zaledwie 4° i w tej samej odległości co Karzeł Sekstantu, satelitarna galaktyka karłowata Drogi Mlecznej odkryta dopiero w 1990 roku ze względu na niską jasność. Choć fizycznie oba obiekty są oddalone od siebie tylko o 30 tys. lat świetlnych, nie ma dowodu na ich fizyczne połączenie. Dowodem na niezależność obu systemów są ich różne prędkości radialne: Palomar 3 oddala się od nas z prędkością 83,4 km/s, a Karzeł Sekstantu 238 km/s.

</doc>
<doc id="1940577" url="https://pl.wikipedia.org/wiki?curid=1940577" title="Sekstant C">
Sekstant C



</doc>
<doc id="1940578" url="https://pl.wikipedia.org/wiki?curid=1940578" title="Pablo Casals">
Pablo Casals



</doc>
<doc id="1940600" url="https://pl.wikipedia.org/wiki?curid=1940600" title="Antena fraktalna">
Antena fraktalna

Antena fraktalna – antena oparta na geometrii fraktalnej.
Skomplikowane krzywe fraktalne, wypełniające przestrzeń powodują wydłużenie drogi prądów, dzięki czemu miniaturowa antena zachowuje się jak o wiele większa o tradycyjnej konstrukcji. Cechą charakterystyczną jest też jej wielozakresowość lub szerokopasmowość. Anteny fraktalne znajdują zastosowanie w komunikacji mikrofalowej, a w telefonach komórkowych są stosowane powszechnie w formie anten mikropaskowych. Nie należy jednak mylić tych pojęć - antenę fraktalną można zbudować także z drutu lub rurek – innymi słowy antena fraktalna może, ale nie musi być anteną mikropaskową.

</doc>
<doc id="1940615" url="https://pl.wikipedia.org/wiki?curid=1940615" title="Most w Lubaniu">
Most w Lubaniu

Most w Lubaniu – najstarszy obiekt mostowy użytkowany na drogach zarządzanych przez GDDKiA. Znajduje się w Lubaniu na drodze krajowej nr 30. Most o długości 7,90 metra wybudowany został w 1861 roku. Znajduje się nad tzw. prawobrzeżną młynówką – obejściem rzeki Kwisa. 

</doc>
<doc id="1940618" url="https://pl.wikipedia.org/wiki?curid=1940618" title="Georg Braun (piłkarz)">
Georg Braun (piłkarz)

Georg Braun (ur. 22 lutego 1907 w Wiedniu, zm. w 22 września 1963 w Linzu) – austriacki piłkarz i trener, reprezentant kraju, grający na pozycji napastnika.
Kariera klubowa.
Braun przygodę z piłką rozpoczął w 1923 w małym wiedeńskim klubie SV Straßenbahn Wien. Po dwóch latach przeniósł się do Wiener AC. W zespole z rodzinnego miasta spędził łącznie 10 lat, a największym sukcesem był wywalczony w sezonie 1930/31 Puchar Austrii. W trakcie sezonu 1934/35 opuścił Wiener AC na rzecz Admira Wacker Mödling. W nowej drużynie spędził zaledwie pół roku.
Latem 1935 wyjechał do Francji, gdzie dołączył do Stade Rennais. Przez 2 lata gry na poziomie Première Division 45 razy pojawiał się na boisku. Wraz z drużyną spadł do Division 2, w której występował do 1939. W 1939 powrócił do LASK Linz, jednak ze względu na wybuch II wojny światowej zmuszony był zakończyć karierę piłkarską.
Kariera reprezentacyjna.
Braun po raz pierwszy w kadrze Austrii zagrał 6 maja 1928 w meczu przeciwko reprezentacji Węgier, zremisowanym 5:5. W 1934 został powołany na Mistrzostwa Świata. Podczas włoskiego turnieju wystąpił w spotkaniu o 3. miejsce przeciwko reprezentacji Niemiec, przegranym 2:3.
Ostatni mecz dla Austrii zagrał 12 maja 1935 przeciwko Węgrom. Mecz zakończył się porażką Austrii 3:6. Łącznie w latach 1928–1935 wystąpił w 13 spotkaniach i strzelił 1 bramkę.
Kariera trenerska.
W latach 1946–1952 i 1956–1957 pracował jako trener w klubie LASK Linz. Oprócz tego klubu trenował jeszcze Öberösterreichischer Fußballverband, reprezentację Etiopii i SV Grün-Weiß Micheldorf.
Sukcesy.
Wiener AC

</doc>
<doc id="1940619" url="https://pl.wikipedia.org/wiki?curid=1940619" title="Manly Vale">
Manly Vale

Manly Vale – geograficzna nazwa dzielnicy "(przedmieścia)", położonej na terenie samorządu lokalnego Warringah, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1940622" url="https://pl.wikipedia.org/wiki?curid=1940622" title="Shad">
Shad



</doc>
<doc id="1940623" url="https://pl.wikipedia.org/wiki?curid=1940623" title="Skarzyn">
Skarzyn



</doc>
<doc id="1940624" url="https://pl.wikipedia.org/wiki?curid=1940624" title="Skarżyn (województwo warmińsko-mazurskie)">
Skarżyn (województwo warmińsko-mazurskie)

Skarżyn (do 2005 "Skarzyn") (niem. "Richtenberg (Ostpr.)" – wieś w Polsce, położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość położona była w województwie suwalskim.
Miejscowość jest siedzibą parafii rzymskokatolickiej, należącej do dekanatu Biała Piska, diecezji ełckiej.
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii.
Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w język staropolskim), z obowiązkiem służby rycerskiej (zbrojnej), lokowana w 1452 r. W Xv i XVI w. w domumentach zapisywana jako "Scarβintzer, Scarzinsky, Scarzyner".
W 1452 r. komtur "Henryk Solner von Richtenberg" nadał Janikowi Wielkiemu z Pawłocina 45 łanów na prawie magdeburskim z obowiązkiem 3 służb zbrojnych, dobra w leżące w dąbrowie między Włostami, Wojnami, Lipińskimi oraz Jeziorem Borowym. Przywilej lokacyjny wystawiono dopiero w 1481. W 1539 r. wymieniany jest młyn (lub karczma?) ze Skarzyna.

</doc>
<doc id="1940627" url="https://pl.wikipedia.org/wiki?curid=1940627" title="Seaforth (Nowa Południowa Walia)">
Seaforth (Nowa Południowa Walia)

Seaforth – geograficzna nazwa dzielnicy "(przedmieścia)", położonej na terenie samorządu lokalnego Manly, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1940630" url="https://pl.wikipedia.org/wiki?curid=1940630" title="Raymond v. Raymond">
Raymond v. Raymond

Raymond v. Raymond − szósty studyjny album Amerykańskiego wokalisty R&amp;B Usher'a. Na albumie znajdują się utwory wyprodukowane przez takich producentów muzycznych, jak Jermaine Dupri, The Runners, Ester Dean, Polow da Don, RedOne, Jim Jonsin, Danja, Jimmy Jam &amp; Terry Lewis, Bangladesh i Tricky Stewart. Premiera odbyła się 26 marca 2010 roku.

</doc>
<doc id="1940631" url="https://pl.wikipedia.org/wiki?curid=1940631" title="Franz Cisar">
Franz Cisar

Franz Cisar (ur. 28 listopada 1908, zm. w sierpniu 1943) – austriacki piłkarz, reprezentant kraju. Grał na MŚ 1934.
Kariera klubowa.
Podczas kariery piłkarskiej występował w klubach Hertha Wiedeń, Wiener AC, Moravská Slavia Brno, FC Metz i SK Prostějov.
Kariera reprezentacyjna.
Karierę reprezentacyjną rozpoczął w 1933. W 1934 został powołany na MŚ 1934. Wystąpił w 4 spotkaniach z Francją, Węgrami, Włochami i Niemcami. Karierę reprezentacyjną zakończył w 1934. W sumie w reprezentacji wystąpił w 9 spotkaniach i strzelił 1 bramkę.

</doc>
<doc id="1940636" url="https://pl.wikipedia.org/wiki?curid=1940636" title="Moldovan">
Moldovan

Moldovan:

</doc>
<doc id="1940637" url="https://pl.wikipedia.org/wiki?curid=1940637" title="Palomar 13">
Palomar 13

Palomar 13 – gromada kulista znajdująca się w odległości około 84 800 lat świetlnych od Ziemi w kierunku konstelacji Pegaza. Została odkryta w 1953 roku przez Alberta Wilsona. Palomar 13 znajduje się 87 700 lat świetlnych od jądra Drogi Mlecznej.

</doc>
<doc id="1940638" url="https://pl.wikipedia.org/wiki?curid=1940638" title="International Life Saving Federation">
International Life Saving Federation

International Life Saving Federation (ILS, pol. Międzynarodowa Federacja Ratownictwa Wodnego) – organizacja założona w 1910 w Paryżu jako Międzynarodowa Federacja Ratownictwa. Zrzesza 55 narodowych organizacji ratownictwa wodnego. Posiada cztery regionalne oddziały: Afryki, obu Ameryk, Azji z Pacyfikiem oraz Europy.
Do europejskich stowarzyszeń dołączyły w 1914 r. północnoamerykańskie stowarzyszenie ratownictwa wodnego
działające w ramach Amerykańskiego Czerwonego Krzyża i samodzielne Stowarzyszenie Ratowania Życia (SLSAA)
Ostatecznie w 1994 roku na kolejnym kongresie zorganizowanym w Cardiff w Wielkiej Brytanii przyjęto nazwę
Federacja Ratownictwa Wodnego. Obecnie federacja zrzesza 55 krajów, w tym 39 członków rzeczywistych (w tym od 1970 r. Polskę), 5 członków korespondentów. Współpracuje ponadto z 38 krajami niezrzeszonymi.

</doc>
<doc id="1940640" url="https://pl.wikipedia.org/wiki?curid=1940640" title="Ficus indica">
Ficus indica



</doc>
<doc id="1940642" url="https://pl.wikipedia.org/wiki?curid=1940642" title="Juliusz Kubel">
Juliusz Kubel

Juliusz Kubel (ur. 10 maja 1949 w Poznaniu) – polski publicysta, reżyser, scenarzysta, samorządowiec, poznański pisarz regionalny, popularyzator gwary poznańskiej.
Życiorys.
Absolwent IX Liceum Ogólnokształcącego im. Karola Libelta w Poznaniu oraz filologii polskiej na Uniwersytecie im. Adama Mickiewicza (1977). Uzyskał też w 1979 dyplom scenarzysty w Zaocznym Wyższym Zawodowym Studium Scenariuszowym przy Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi i Przedsiębiorstwie Realizacji Filmów „Zespoły Filmowe” w Warszawie.
Od 1968 do 1990 był pracownikiem poznańskiego oddziału Radiokomitetu, w 1980 organizował zakładowe struktury „Solidarności”. Pracował następnie jako dziennikarz „Gazety Poznańskiej”. W latach 1994–1995 był redaktorem naczelnym Radia Obywatelskiego. Później zajął się działalnością publicystyczną, analityczną i prowadzeniem wykładów na uczelniach niepublicznych.
Jest autorem m.in. piosenek, opowiadań i słuchowisk radiowych oraz wydawanych w formie książkowej i wielokrotnie wznawianych monologów radiowych ("Blubry Starego Marycha", "Blubry Heli przy niedzieli"). Jest także pomysłodawcą i reżyserem – wyprodukowanego przez Radio Merkury – serialu słuchowiskowego "Nasza mała szarpanina", w którym był autorem scenariusza co drugiego z ponad 250 odcinków, pisanych na zmianę z Janem Zamojskim. W 2015 przełożył na gwarę poznańską "Małego Księcia", nadając mu tytuł "Książę Szaranek".
W wyborach samorządowych w 2006 i 2010 z listy Platformy Obywatelskiej uzyskiwał mandat radnego poznańskiej rady miasta. Był inicjatorem stworzenia Pomnika Starego Marycha. Został także wiceprezesem Towarzystwa Bambrów Poznańskich.

</doc>
<doc id="1940643" url="https://pl.wikipedia.org/wiki?curid=1940643" title="Dzień Ratownika WOPR">
Dzień Ratownika WOPR

Dzień Ratownika WOPR – święto ratowników Wodnego Ochotniczego Pogotowia Ratunkowego w Polsce obchodzone 29 czerwca.
W roku 1927 Komisja Ratownictwa, działająca przy Polskim Związku Pływackim, z siedzibą w Siemianowicach, dla popularyzacji idei ratownictwa wodnego ustaliła dzień 29 czerwca jako Dzień Ratownika. Z inicjatywy Komisji zorganizowano w Polsce kilka pokazów ratowania tonących w Bydgoszczy i Grudziądzu.
Data nie jest przypadkowa. Tego dnia Kościół katolicki uroczyście obchodzi Dzień Świętego Piotra, który jest patronem m.in. WOPR-u. 
Święto aktywnie jest obchodzone przez ratowników i osoby sympatyzujące, zaprzyjaźnione, którym idea ratowania ludzi w wodzie nie jest obca. Odbywają się imprezy kameralne, a także festyny, gdzie propaguje się ratownictwo.

</doc>
<doc id="1940646" url="https://pl.wikipedia.org/wiki?curid=1940646" title="Difflugia oblonga">
Difflugia oblonga

Difflugia oblonga – gatunek ameby należących do gromady Tubulinea wchodzącej w skład supergrupy Amoebozoa. Wielkości 90 – 300 μm. Tworzy otoczkę zbudowaną z ziaren piasku i innych materiałów występujących w detrytusie dna zbiorników wodnych. Bytuje również na mchu.
We wcześniejszych systemach klasyfikacyjnych gatunek ten należał do protistów z podtypu Rhizopoda z rodzaju Difflugia.

</doc>
<doc id="1940648" url="https://pl.wikipedia.org/wiki?curid=1940648" title="Kob">
Kob

Kob:

</doc>
<doc id="1940650" url="https://pl.wikipedia.org/wiki?curid=1940650" title="Stary Marych">
Stary Marych

Stary Marych – fikcyjna postać literacka stworzona przez Juliusza Kubla, stanowiąca symbol gwary poznańskiej. W rolę Starego Marycha wcielał się aktor Marian Pogasz. Pierwszy raz słuchacze Polskiego Radia w Poznaniu usłyszeli go 13 lutego 1983 w programie „Blubry Starego Marycha”. Program emitowany był regularnie do 31 grudnia 1999.
Stary Marych został upamiętniony pomnikiem, który znajduje się przy ulicy Półwiejskiej w Poznaniu. Rzeźba odlana w brązie została odsłonięta 20 marca 2001. Waży 500 kilogramów, a jej wysokość wynosi 195 centymetrów. Stary Marych wspiera się na rowerze, a na kierownicy zawieszoną ma tekę (teczkę). Autorem rzeźby jest Robert Sobociński. 

</doc>
<doc id="1940652" url="https://pl.wikipedia.org/wiki?curid=1940652" title="Ficus communis">
Ficus communis



</doc>
<doc id="1940653" url="https://pl.wikipedia.org/wiki?curid=1940653" title="Cerkiew Świętych Konstantyna i Heleny w Kijowie">
Cerkiew Świętych Konstantyna i Heleny w Kijowie

Cerkiew Świętych Konstantyna i Heleny – nieistniejąca cerkiew prawosławna w Kijowie.
Cerkiew znajdowała się w dzielnicy Padół, w zbiegu ulic Kyryliwśkiej i Szczekawyckiej. W XVII w. na jej miejscu znajdował się kościół katolicki. Został on zniszczony na polecenie Bohdana Chmielnickiego i zastąpiony drewnianą świątynią prawosławną. Przetrwała ona do pożaru w 1726. W 1734 z inicjatywy mieszczanina nazwiskiem Myncewycz wzniesiono nową, murowaną świątynię pod wezwaniem Świętych Konstantyna i Heleny. W latach 1747–1757 architekt Hryhorowycz-Barski dobudował do niej galerię i trzykondygnacyjną dzwonnicę, zaś w 1753 kaplicę św. Dymitra. W dzwonnicy znajdowała się dodatkowo kaplica św. Dymitra z Rostowa. Budynek reprezentował styl barokowy.
Cerkiew została zniszczona na polecenie władz radzieckich jeszcze w latach 20. XX wieku (opis Padołu z kolejnej dekady już o niej nie wspomina). Przetrwała jedynie kaplica św. Dymitra i część ścian dawnej dzwonnicy. 

</doc>
<doc id="1940655" url="https://pl.wikipedia.org/wiki?curid=1940655" title="Odległa dzielnica">
Odległa dzielnica

 – manga autorstwa Jirō Taniguchiego. W Polsce wydana przez wydawnictwo Hanami. W 2003 roku odznaczona nagrodą za scenariusz na Międzynarodowym Festiwalu Komiksu w Angoulême.
Fabuła.
Hiroshi Nakahara jest biznesmenem dobiegającym pięćdziesiątki. Pewnego dnia, myląc na dworcu pociągi, trafia do swojego rodzinnego miasta. Aby zabić czas, idzie pomodlić się na grób matki. Tak, niewytłumaczalnym sposobem, cofa się w czasie do chwili, gdy miał 14 lat i uczęszczał do gimnazjum.
Dorosły mężczyzna uwięziony w ciele chłopca i w rzeczywistości swoich wspomnień szybko dostosowuje się do nowej sytuacji i próbuje wykorzystać okazję, aby zapobiec rodzinnej tragedii sprzed lat.
Tematyka.
"Odległa dzielnica" opowiada o kondycji ludzkiej i sposobie, w jaki środowisko społeczne i przeszłe wydarzenia kształtują jednostkę. Porusza ważne tematy takie jak więzy rodzinne, czy raczej ich rozkład, uczciwość, relacje międzyludzkie, a także zdolność człowieka do kierowania swoim losem w sposób świadomy. Mimo braku szczęśliwego zakończenia, ogólna wymowa utworu jest pozytywna.
Ekranizacja.
W 2010 roku premierę miała ekranizacja "Odległej dzielnicy", zatytułowana "Quartier lointain", w reżyserii Sama Garbarskiego.

</doc>
<doc id="1940658" url="https://pl.wikipedia.org/wiki?curid=1940658" title="Grupa galaktyk M81">
Grupa galaktyk M81

Grupa galaktyk M81 – grupa galaktyk znajdująca się w gwiazdozbiorach Wielkiej Niedźwiedzicy i Żyrafy w odległości 12 milionów lat świetlnych od Ziemi.
Jest to jedna z najbliższych grup galaktyk od Grupy Lokalnej. Grupa ta zawiera około 34 galaktyki, w tym 7 dużych np. Galaktyka Bodego (Messier 81) i Galaktyka Cygaro (Messier 82).
Grupa M81 należy do Supergromady w Pannie.

</doc>
<doc id="1940659" url="https://pl.wikipedia.org/wiki?curid=1940659" title="Difflugia piriformis">
Difflugia piriformis

Difflugia piriformis - gatunek ameby należących do gromady Tubulinea wchodzącej w skład supergrupy Amoebozoa. Jest kształtu gruszkowatego, wielkości 60 - 500 μm. Zdarzają się osobniki jeszcze większe. Tworzy otoczkę zbudowaną z ziaren piasku i innych materiałów występujących w detrytusie dna zbiorników wodnych.
We wcześniejszych systemach klasyfikacyjnych gatunek ten należał do protistów z podtypu Rhizopoda z rodzaju Difflugia.

</doc>
<doc id="1940660" url="https://pl.wikipedia.org/wiki?curid=1940660" title="Louis Treumann">
Louis Treumann

Louis Treumann (ur. 1872, zm. 5 marca 1943) – austriacki śpiewak operetkowy (tenor) i aktor.
Urodzony w Wiedniu w żydowskiej rodzinie, w młodości imał się rozmaitych zajęć związanych z teatrem. Był chórzystą, inspicjentem, klakierem, śpiewał na prowincji. W 1899 roku został zaangażowany w Carl-Theater stając się ulubieńcem wiedenek początku wieku. Jego prowincjonalna, krzykliwa elegancja i afektowane maniery miały magnetyczny wpływ na kobiety. Rozgłos przyniosła mu rola Żyda Pfefferkorna w "Druciarzu" Lehára (1902). Przez długie lata pozostał aktorem Lehárowskim, odnosząc największy sukces rolą Daniły w "Wesołej wdówce". Przez całe życie pozostał związany ze scenami wiedeńskimi. W latach trzydziestych wraz ze wzrostem nastrojów faszystowskich w Austrii wycofał się ze sceny. Po "Anschlussie", w marcu 1938 roku został wtrącony do więzienia. Zmarł w obozie koncentracyjnym Theresienstadt 5 marca 1943 roku.

</doc>
<doc id="1940662" url="https://pl.wikipedia.org/wiki?curid=1940662" title="Maciej Bargiel">
Maciej Bargiel

Maciej Bargiel (ur. 28 grudnia 1973 w Krośnie) – polski żużlowiec.
Kariera sportowa.
Licencję żużlową zdobył w 1990 roku. Przez całą sportową karierę (do 1997 r.) reprezentował barwy klubu KKŻ Krosno. Największy sukces odniósł w 1992 r. w Krośnie, wygrywając turniej o "Brązowy Kask". W 1993 r. jedyny raz w karierze zakwalifikował się do finału młodzieżowych indywidualnych mistrzostw Polski, zajmując w Toruniu XVI miejsce. W 1994 r. wystąpił w Krośnie w finale młodzieżowych mistrzostw Polski par klubowych, zajmując IV miejsce.

</doc>
<doc id="1940664" url="https://pl.wikipedia.org/wiki?curid=1940664" title="Awaken">
Awaken

Awaken – debiutancki album zespołu The Empire Shall Fall. Wydany 17 listopada 2009 roku przez wytwórnię Angle Side Side Records. Album zostanie wydany ponownie 12 października 2010 przez wytwórnię Restricted Release.

</doc>
<doc id="1940669" url="https://pl.wikipedia.org/wiki?curid=1940669" title="Józef Kafel">
Józef Kafel

Józef Kafel (ur. 1 marca 1959 w Strzelinie) – polski żużlowiec i trener sportu żużlowego.
Licencję żużlową zdobył w 1976 roku. Przez całą sportową karierę (do 1991 r.) reprezentował barwy klubu "Włókniarz" Częstochowa. W latach 1977 i 1978 dwukrotnie zdobył brązowe medale drużynowych mistrzostw Polski. Dwa razy startował w finałach mistrzostwa Polski par klubowych (Gniezno 1979 – VI m., Gorzów Wielkopolski 1982 – VIII m.), był również finalistą młodzieżowych drużynowych mistrzostw Polski (1978 – IV m.).
Największym indywidualnym sukcesem Józefa Kafla było zdobycie w 1979 r. w Częstochowie "Brązowego Kasku". Oprócz tego dwukrotnie zakwalifikował się do finałów młodzieżowych indywidualnych mistrzostw Polski (Leszno 1979 – XVI m., Zielona Góra 1981 – XI m.), był również finalistą indywidualne mistrzostw Polski (Toruń 1987 – IX m.). W 1986 r. zajął XI m. w klasyfikacji końcowej turnieju o "Złoty Kask", natomiast w 1987 r. zajął IV m. w rozegranym w Gnieźnie Pucharze Polski. Trzykrotnie stawał na podium memoriałów im. Bronisława Idzikowskiego i Marka Czernego w Częstochowie (1978 – II m., 1979 i 1986 – III m.). W 1981 r. wystąpił w reprezentacji Polski B podczas finału mistrzostwa świata par, rozegranego w Chorzowie (druga drużyna Polski zastąpiła w tym turnieju reprezentację Niemiec z powodu wypadku, jakiemu ulegli niemieccy zawodnicy).
Po zakończeniu kariery żużlowej zajmował się szkoleniem, pełnił m.in. funkcję trenera we "Włókniarzu" Częstochowa.

</doc>
<doc id="1940670" url="https://pl.wikipedia.org/wiki?curid=1940670" title="Silda">
Silda

 
Silda – miasto w dystrykcie Medinipur w stanie Bengal Zachodni w Indiach. Zlokalizowane jest w północno-zachodniej części dystryktu, w miejscu skrzyżowania dróg pomiędzy stolicami taluk: Belpahari-Binpur i Phulkusma-Chaukulia. Nie posiada przystanku kolejowego. 
W odległości ok. 25 km w linii prostej na wschód leży miasto Lalgarh, natomiast Medinipur - stolica dystryktu Medinipur o takiej samej nazwie (dawniejsze Midnapore), jest oddalona o ponad 50 km.

</doc>
<doc id="1940671" url="https://pl.wikipedia.org/wiki?curid=1940671" title="Stadion Traktar">
Stadion Traktar

Stadion Traktar – stadion piłkarski zlokalizowany w Mińsku. Na tym stadionie rozgrywa swoje mecze MTZ-RIPA Mińsk oraz Zwiazda-BDU Mińsk.

</doc>
<doc id="1940674" url="https://pl.wikipedia.org/wiki?curid=1940674" title="IC 2574">
IC 2574

 
IC 2574 (również PGC 30819 lub UGC 5666) – magellaniczna galaktyka spiralna z poprzeczką (SBm), znajdująca się w gwiazdozbiorze Wielkiej Niedźwiedzicy w odległości około 13 milionów lat świetlnych. Została odkryta 17 kwietnia 1898 roku przez Edwina Coddingtona. Galaktyka ta należy do Grupy galaktyk M81.

</doc>
<doc id="1940679" url="https://pl.wikipedia.org/wiki?curid=1940679" title="Ireneusz (Semko)">
Ireneusz (Semko)

Ireneusz, imię świeckie Wałentyn Anatolijowycz Semko (ur. 11 czerwca 1963 we wsi Ropotucha, zm. 23 września 2017) – ukraiński biskup prawosławny.
Życiorys.
Wychował się we wsi Ładyżynka w rejonie humańskim obwodu czerkaskiego Ukraińskiej SRR. W 1982 rozpoczął studia w instytucie inżynieryjno-budowlanym w Kijowie, z których zrezygnował po roku. Wstąpił wówczas do seminarium duchownego w Moskwie. Jesienią 1984 został posłusznikiem w Ławrze Troicko-Siergijewskiej, gdzie 26 lutego 1985 złożył śluby wieczyste z imieniem Ireneusz. 6 kwietnia tego samego roku przyjął święcenia diakońskie, zaś 30 listopada 1986 arcybiskup czeboksarski i czuwaski Barnaba udzielił mu święceń kapłańskich. W 1987, po ukończeniu nauki w seminarium duchownym został przeniesiony do ławry Poczajowskiej, zaś w 1991 – do ławry Kijowsko-Peczerskiej. W tym samym okresie studiował w Moskiewskiej Akademii Duchownej, której dyplom uzyskał w 1992. W 2006 uzyskał tytuł kandydata nauk za pracę "Historia prawosławnych monasterów żeńskich na Ukrainie w XX wieku".
W 2007 Święty Synod Ukraińskiego Kościoła Prawosławnego Patriarchatu Moskiewskiego wydzielił z eparchii czernihowskiej nową eparchię niżyńską. 10 czerwca tego samego roku w soborze Zaśnięcia Matki Bożej w ławrze Peczerskiej miała miejsce jego chirotonia na biskupa niżyńskiego. Od 10 kwietnia 2008 nosi tytuł biskupa niżyńskiego i priłuckiego. W 2014 został podniesiony do godności arcybiskupiej. 28 lipca 2017 r. został podniesiony do godności metropolity. Zmarł w 2017 po chorobie i został pochowany w Czerwonogórskim Monasterze Opieki Matki Bożej w Bakajiwce (obwód czerkaski). 

</doc>
<doc id="1940687" url="https://pl.wikipedia.org/wiki?curid=1940687" title="Giannino Pieralisi Volley">
Giannino Pieralisi Volley

Giannino Pieralisi Volley - żeński klub siatkarski z Włoch powstały w 1969 roku z bazą w mieście w Jesi. Przez dłuższy okres drużyna ta grała w niższych ligach. W 2000 roku udało się jej przystąpić do rozgrywek we włoskiej Serie A1. W 2010 r. klub odsprzedał miejsce w Serie A drużynie Spes Volley Conegliano. Obecnie występuje w rozgrywkach Serie B2.
Sukcesy.
Mistrzostwo Włoch:
Puchar CEV:
Puchar Challenge:

</doc>
<doc id="1940693" url="https://pl.wikipedia.org/wiki?curid=1940693" title="Plac Zamkowy 1/13 w Warszawie">
Plac Zamkowy 1/13 w Warszawie

Plac Zamkowy 1/13 – kompleks czterech kamienic na warszawskim Starym Mieście, w skład których wchodzą: kamienica Szpitalna, kamienica Krzysztofowiczów, kamienica Dyndy oraz kamienica Pod Pelikanem.
W roku 1944 zostały zburzone do piwnic. Po odbudowaniu posiadają wspólny adres. Do tego czasu miały różne adresy:
Kamienica Szpitalna.
Początkowo drewniany dom. W 1583 r. został spalony. Odbudowany z murowanym traktem przednim. W 1670 r. gruntownie przebudowany. W 1944 r. zburzony do piwnic, odbudowany w 1960 r. z przywróceniem postaci zbliżonej do stanu z pierwszej połowy XIX wieku. Wpisany do rejestru zabytków (nr 625).
Kamienica Krzysztofowiczów.
Początkowo dom drewniany parterowy z poddaszem. Przebudowany w pierwszej połowie XVIII w. W 1944 r. zburzony. Odbudowany w 1960 r. w nawiązaniu do stanu sprzed 1944 r. zachowującego wygląd z XVIII w. Wpisany do rejestru zabytków (nr 626).
Kamienica Dyndy.
Pierwotnie dom drewniany. Przebudowana na początku XVIII w. W końcu XVIII w. należała do kupca Michała Roeslera, właściciela również sąsiedniej kamienicy nr 13b. Od tego czasu obie stale w rękach jednego właściciela, w XIX w. połączone (znajdowały się pod wspólnym numerem porządkowym). Od końca XVII w. mieściła się tu gospoda. Zburzona do piwnic 1944, odbudowana 1957-59 r. Wpisany do rejestru zabytków (nr 627).
Kamienica Pod Pelikanem.
Zbudowana przed 1705 r. Początkowo drewniana. W 1944 r. zburzona. Odbudowana w 1960 r. w nawiązaniu do wyglądu sprzed zniszczenia, zachowującego cechy z XVIII w.
Współczesność.
Obecnie na terenie kamienic znajdują się lokale użyteczności publicznej: Warszawskie Centrum Informacji Turystycznej, Galeria Sztuki, Pub&amp;Restaurant Królewski.

</doc>
<doc id="1940694" url="https://pl.wikipedia.org/wiki?curid=1940694" title="Peter Runggaldier">
Peter Runggaldier

Peter Runggaldier (ur. 29 grudnia 1968 w Selva di Val Gardena) – włoski narciarz alpejski, wicemistrz świata.
Kariera.
Po raz pierwszy na arenie międzynarodowej pojawił się w 1986 roku, startując na mistrzostwach świata juniorów w Bad Kleinkirchheim. Wywalczył tam brązowy medal w kombinacji, zajmując też siódme miejsce w gigancie, dziesiąte w zjeździe i dwudzieste w slalomie.
W zawodach Pucharu Świata pierwsze punkty wywalczył 8 stycznia 1989 roku w Laax, gdzie zajął jedenaste miejsce w supergigancie. Na podium zawodów tego cyklu po raz pierwszy stanął 10 grudnia 1989 roku w Val d’Isère, kończąc rywalizację w tej konkurencji na trzeciej pozycji. W zawodach tych wyprzedzili go jedynie Niklas Henning ze Szwecji i Francuz Franck Piccard. Łącznie 12 razy zajmował miejsca na podium zawodów PŚ, odnosząc przy tym dwa zwycięstwa: 26 lutego 1995 roku w Whistler i 3 marca 1996 roku w Happo One triumfował w supergigancie. Najlepsze wyniki osiągnął w sezonie 1995/1996, kiedy zajął 14. miejsce w klasyfikacji generalnej. Ponadto w sezonie 1994/1995 triumfował w klasyfikacji supergiganta.
Największy sukces osiągnął na mistrzostwach świata w Saalbach w 1991 roku, gdzie zdobył srebrny medal w zjeździe. Rozdzielił tam dwóch Szwajcarów: Franza Heinzera i Daniela Mahrera. Był to jego jedyny medal wywalczony na międzynarodowej imprezie tej rangi. Zajął też między innymi ósme miejsce w zjeździe na mistrzostwach świata w Sierra Nevada w 1996 roku i dziewiąte w supergigancie podczas rozgrywanych rok później mistrzostw świata w Sestriere. W 1994 roku wystąpił na igrzyskach olimpijskich w Lillehammer zajmując 12. miejsce w zjeździe i 15. miejsce w supergigancie. Brał też udział w igrzyskach olimpijskich w Nagano w 1998 roku, gdzie zajął 19. miejsce w supergigancie, a w zjeździe nie ukończył rywalizacji.

</doc>
<doc id="1940696" url="https://pl.wikipedia.org/wiki?curid=1940696" title="Sälbach">
Sälbach



</doc>
<doc id="1940699" url="https://pl.wikipedia.org/wiki?curid=1940699" title="Port lotniczy Al-Ghajda">
Port lotniczy Al-Ghajda

Port lotniczy Al-Ghajda – międzynarodowy port lotniczy położony w mieście Al-Ghajda, w Jemenie.

</doc>
<doc id="1940703" url="https://pl.wikipedia.org/wiki?curid=1940703" title="Alpy Kitzbühelerskie">
Alpy Kitzbühelerskie



</doc>
<doc id="1940705" url="https://pl.wikipedia.org/wiki?curid=1940705" title="Góry Leoganger Stein">
Góry Leoganger Stein



</doc>
<doc id="1940706" url="https://pl.wikipedia.org/wiki?curid=1940706" title="Góry Loferer Stein">
Góry Loferer Stein



</doc>
<doc id="1940709" url="https://pl.wikipedia.org/wiki?curid=1940709" title="Port lotniczy Tabuk">
Port lotniczy Tabuk

Port lotniczy księcia Sultana ibn Abd al-Aziza ibn Su`uda – wcześniej Port lotniczy Tabuk, port lotniczy położony w Tabuk. Jest jednym z największych portów lotniczych w Arabii Saudyjskiej. Obsługuje połączenia krajowe. Został nazwany imieniem byłego księcia i ministra obrony oraz lotnictwa i inspektoratu ogólnego Sultana ibn Abd al-Aziza ibn Su`uda.

</doc>
<doc id="1940712" url="https://pl.wikipedia.org/wiki?curid=1940712" title="Iskra-Stali Rybnica">
Iskra-Stali Rybnica



</doc>
<doc id="1940713" url="https://pl.wikipedia.org/wiki?curid=1940713" title="Minerva Volley Pawia">
Minerva Volley Pawia

Minerva Volley Pawia - żeński klub siatkarski z Włoch, założony w 1995 r. w Pawii. Obecnie klub występuje pod nazwą Riso Scotti Pawia w Serie A2.

</doc>
<doc id="1940715" url="https://pl.wikipedia.org/wiki?curid=1940715" title="Saalbach-Hinterglemm">
Saalbach-Hinterglemm

Saalbach-Hinterglemm – gmina w Austrii, położona w kraju związkowym Salzburg, w powiecie Zell am See, na wschodnim krańcu Alp Kitzbühelskich. Jest znaną bazą narciarską i ośrodkiem sportowym. Gmina składa się z dwóch blisko położonych miejscowości: Saalbach i Hinterglemm. Liczy 2862 mieszkańców (1 stycznia 2015).
W 1991 r. odbyły się tutaj Mistrzostwa Świata w Narciarstwie Alpejskim. Odbędą się one tu także ponownie w 2025 r.
Głównym źródłem dochodu gminy jest turystyka.

</doc>
<doc id="1940718" url="https://pl.wikipedia.org/wiki?curid=1940718" title="Saalbach">
Saalbach



</doc>
<doc id="1940728" url="https://pl.wikipedia.org/wiki?curid=1940728" title="Parafia św. Marii Magdaleny w Brudzewie">
Parafia św. Marii Magdaleny w Brudzewie

Parafia Świętej Marii Magdaleny w Brudzewie jest jedną z siedmiu parafii leżących w granicach dekanatu strzałkowskiego. 
Historia.
Parafia została erygowana w 1400 roku. Do parafii należy osiem wiosek: Brudzewo, Góry, Janowo Cegielnia, Janowo Szkolne, Katarzynowo, Rudy, Kokoczyn Pierwszy i Kokoczyn Drugi. 
Kościół.
Obecny kościół parafialny pochodzi z 1826 roku i został ufundowany przez właściciela wsi Józefata Mikorskiego. Murowana neogotycka fasada pochodzi z końca XIX wieku. Budynek jest konstrukcji zrębowej, oszalowany, orientowany i jednonawowy. Prezbiterium nieco węższe zamknięte wielobocznie, a przy nim od północy zakrystia. Do północnej nawy przylega kaplica na planie prostokąta zamknięta trójbocznie, a od południa – kruchta. Dachy są kryte gontami, nad nawą znajduje się wieżyczka na sygnaturkę. Wewnątrz strop jest płaski.
Trzy barokowe ołtarze pochodzą z XVII-XVIII w. W ołtarzu głównym znajduje się drewniana rzeźba Matki Bożej z Dzieciątkiem z ok. 1420-30 roku w typie Pięknych Madonn. W kaplicy umieszczono ołtarz z obrazem Ukrzyżowania z 2 poł. XVII wieku. Na belce tęczowej znajduje się krucyfiks późnogotycki z początku XVI wieku. W kościele stoi chrzcielnica późnogotycka w kształcie kielicha z barokową pokrywą. Przy świątyni drewniana dzwonnica, zapewne z 1. poł. XIX w., przykryta czterospadowym dachem z latarnią, krytym gontami.
Msze święte.
niedziele: 9.00, 11.00 
dni powszednie: poniedziałek, środa-piątek 17.30, wtorek 8.00, sobota 18.00
święta zniesione: 17.30
Dokumenty.
Księgi metrykalne: 

</doc>
<doc id="1940734" url="https://pl.wikipedia.org/wiki?curid=1940734" title="Halowe Mistrzostwa Niemiec w Lekkoatletyce 2010">
Halowe Mistrzostwa Niemiec w Lekkoatletyce 2010

Halowe Mistrzostwa Niemiec w Lekkoatletyce 2010 – halowe zawody lekkoatletyczne, które odbyły się 27 i 28 lutego w Karlsruhe.
Wieloboje.
Mistrzostwa Niemiec w wielobojach rozegrano (w międzynarodowej obsadzie) 30 i 31 stycznia 2010 we Frankfurcie.

</doc>
<doc id="1940735" url="https://pl.wikipedia.org/wiki?curid=1940735" title="Ajla Tomljanović">
Ajla Tomljanović

Ajla Tomljanović (ur. 7 maja 1993 w Zagrzebiu) – australijska tenisistka, grająca w barwach Chorwacji do 2014 roku, a od stycznia 2018 obywatelka Australii. Zawodniczka praworęczna z oburęcznym bekhendem.
Kariera tenisowa.
W styczniu 2009 wygrała juniorski Australian Open w deblu. Jej partnerką deblową była Christina McHale. W maju wygrała swój pierwszy turniej ITF w deblu, w rodzinnym Zagrzebiu. W listopadzie po raz pierwszy grała w finale turnieju ITF, w którym przegrała z Brytyjką Naomi Broady. Rok zakończyła na 404 miejscu w rankingu WTA.
W styczniu 2010 po przejściu kwalifikacji wygrała swój pierwszy turniej ITF. W finale turnieju w Plantation pokonała Johannę Larsson. W lutym zadebiutowała w rozgrywkach Fed Cup. W pierwszym swoim meczu w tych rozgrywkach zwyciężyła z Neuzą Silvą.
W 2011 roku wystąpiła w pierwszym turnieju z cyklu WTA. Był to turniej w Memphis. Odpadła tam w pierwszej rundzie. Przegrała też w pierwszej rundzie turnieju w Miami. Największymi sukcesami Chorwatki w tym roku była druga runda turnieju WTA w Budapeszcie, zwycięstwo w turnieju ITF w Clearwater i wygrana w Grado.
W 2012 roku Ajla wystąpiła łącznie tylko w sześciu turniejach. Nie udało jej się zakwalifikować do turniejów Roland Garros i Wimbledonu. Jej największym sukcesem był turniej ITF w Mariborze, gdzie doszła do półfinału.
W roku 2013 Tomljanović wystąpiła z dziką kartą w trzech turniejach WTA Tour – w Acapulco i Stanford, gdzie odpadała po pierwszym meczu i w Miami, gdzie osiągnęła czwartą rundę. Jako kwalifikantka zanotowała pierwszą rundę Wimbledonu i drugie rundy w Birmingham i US Open. W Québecu zaszła do ćwierćfinału.
W sezonie 2014 osiągnęła ćwierćfinał wielkoszlemowego Australian Open w grze podwójnej. W lutym awansowała do ćwierćfinału w Acapulco. We French Open zaliczyła czwartą rundę, pokonując m.in. rozstawione Jelenę Wiesninę i Agnieszkę Radwańską.

</doc>
<doc id="1940740" url="https://pl.wikipedia.org/wiki?curid=1940740" title="Parafia Nawiedzenia Najświętszej Maryi Panny w Ostrowie Kościelnym">
Parafia Nawiedzenia Najświętszej Maryi Panny w Ostrowie Kościelnym

Parafia Nawiedzenia Najświętszej Maryi Panny w Ostrowie Kościelnym – jest jedną z 7 parafii leżącą w granicach dekanatu strzałkowskiego. Erygowana w XV wieku.
Dokumenty.
Księgi metrykalne: 

</doc>
<doc id="1940743" url="https://pl.wikipedia.org/wiki?curid=1940743" title="Parafia Świętej Trójcy w Skarboszewie">
Parafia Świętej Trójcy w Skarboszewie

Parafia Świętej Trójcy w Skarboszewie jest jedną z 7 parafii leżącą w granicach dekanatu strzałkowskiego. Erygowana w XI wieku.
Dokumenty.
Księgi metrykalne: 

</doc>
<doc id="1940746" url="https://pl.wikipedia.org/wiki?curid=1940746" title="Parafia św. Małgorzaty w Graboszewie">
Parafia św. Małgorzaty w Graboszewie

Parafia Świętej Małgorzaty w Graboszewie jest jedną z 7 parafii leżącą w granicach dekanatu strzałkowskiego. Erygowana w 1337 roku.
Dokumenty.
Księgi metrykalne: 

</doc>
<doc id="1940750" url="https://pl.wikipedia.org/wiki?curid=1940750" title="Parafia św. Urszuli w Szemborowie">
Parafia św. Urszuli w Szemborowie

Parafia Świętej Urszuli w Szemborowie jest jedną z 7 parafii leżącą w granicach dekanatu strzałkowskiego. Erygowana około 1640.
Wieloletnim proboszczem był ks. kan. Edmund Konarski. 
Dokumenty.
Księgi metrykalne: 

</doc>
<doc id="1940753" url="https://pl.wikipedia.org/wiki?curid=1940753" title="Sierra Nevada (ośrodek sportów zimowych w Hiszpanii)">
Sierra Nevada (ośrodek sportów zimowych w Hiszpanii)

Sierra Nevada – hiszpański ośrodek narciarski położony na południu kraju w prowincji Grenada, w Andaluzji, w górach Sierra Nevada. Jest to najdalej wysunięty na południe ośrodek narciarski kontynentalnej części Europy i zarazem najwyżej położony w całej Hiszpanii. Leży około 27 km na południowy wschód od Grenady.
W 1996 r. odbyły się tutaj mistrzostwa świata w narciarstwie alpejskim. Z kolei w 2017 r. w ośrodku rozegrano mistrzostwa świata w narciarstwie dowolnym oraz snowboardzie.
Ośrodek posiada 26 wyciągów narciarskich, a łączna długość tras wynosi blisko 95 km.

</doc>
<doc id="1940755" url="https://pl.wikipedia.org/wiki?curid=1940755" title="Parafia św. Jadwigi Śląskiej w Stawie">
Parafia św. Jadwigi Śląskiej w Stawie

Parafia Świętej Jadwigi Śląskiej w Stawie – jedna z 7 parafii leżącą w granicach dekanatu strzałkowskiego. Erygowana około 1320 roku.
Dokumenty.
Księgi metrykalne:

</doc>
<doc id="1940759" url="https://pl.wikipedia.org/wiki?curid=1940759" title="Zajazd Dziekanka w Warszawie">
Zajazd Dziekanka w Warszawie

Zajazd Dziekanka – zabytkowy budynek znajdujący się przy ul. Krakowskie Przedmieście 56 w Warszawie. 
Historia.
Dziekanka powstała w XVI w. jako piętrowy, murowany dwór. Wzniesiono go w głębi działki. Pierwszym jej właścicielem był ówczesny proboszcz parafii św. Jana. Dziedziniec Dziekanki oskrzydlały dwie oficyny: stajenna i kuchenna, a od frontu zamykał go parkan. W wyniku pożaru w 1657 r. dwór uległ spaleniu. Był to przełomowy moment w historii budowli, gdyż już nigdy nie odzyskała ona pierwotnej formy. Do II połowy XVIII w. na działce wznosiły się zabudowania drewniane. Usytuowane były one wzdłuż boków i od frontu posesji.
Zajazd Dziekanka wzniesiono na krótko przed 1784 r. Był to kompleks składający się z budynku frontowego i trzech, znacznie niższych od niego oficyn. Lokalizacja przy wąskiej ulicy – gdzie powożenie było bardzo utrudnione – wpłynęła na kształt budynku w postaci wnęki w bramie. W 1865 r. wyburzono jedno ze skrzydeł kompleksu. Zmieniło to zarówno kształt jak i orientację budowli. Dziekanka „zwróciła się” ku Krakowskiemu Przedmieściu.
W 1944 r. podczas akcji niszczenia stolicy przez wojska niemieckie, Dziekanka została spalona. Zniszczenia budynku szacowano po wojnie na ok. 85%. W 1946 r. rozebrano tylną ścianę budynku frontowego, która najbardziej ucierpiała wskutek pożaru. 
Budynek odbudowano ze środków Społecznego Funduszu Odbudowy Stolicy. Budynek oddano do użytku w sierpniu 1948 z przeznaczeniem na Dom studencki dla studentek. Autorami projektu architektonicznego byli Mieczysław Kuźma i Zygmunt Stępiński. Zaproponowali oni zmianę funkcji części oficyn, z gospodarczej na mieszkalną. Frontowej, czterokondygnacyjnej elewacji, nadali wygląd renesansowego dworu z attyką. Starannie odtworzyli okapowe dachy i drewniane galerie od strony dziedzińca.
Obok starej wybudowano „Nową Dziekankę”. Razem stanowią dziś ośrodek bursowy. Mimo że powstały w odstępie 200 lat, harmonizują ze sobą architektonicznie. Obecnie mieści się tu akademik dla studentów Uniwersytetu Muzycznego Fryderyka Chopina.
Dziekanka połączona jest także z budynkiem klasztornym Karmelitów charakterystyczną bramą, która wiedzie drogą spacerową poprzez ulicę Mularską.
Mieszkał tu Józef Elsner, nauczyciel Fryderyka Chopina i twórca Warszawskiego Konserwatorium.
Architektura.
Dziekanka to czterokondygnacyjny budynek murowany. Posiada stromy, najeżony kominami dach pokryty dachówką ceramiczną. Prostą w formie elewację przecinają wąskie, poziome gzymsiki. Okna są prostokątne, najmniejsze na pierwszym piętrze; poza parterem, ozdobione płaskimi opaskami.
W centralnej części elewacji znajduje się olbrzymia, łukowato zakończona nisza, sięgająca ostatniego piętra, wykończona, podobnie jak okna, prostą opaską. W niszy znajduje się brama wjazdowa, ozdobiona płaskimi kolumnami (odtworzonymi przed 1937). Wnętrze niszy podzielone jest na pięć części. Na wysokości trzeciej kondygnacji, powyżej kolejnej listwy gzymsu łuki stają się płaskimi żebrami, gwiaździście zbiegającymi się. Ostatnie okno prostokątne, zlokalizowane na wysokości piętra, ozdobione jest płaską opaską, identycznie jak pozostałe okna tej kondygnacji. W sąsiednich częściach na dwóch kondygnacjach przebito wąskie okienka szczelinowe. W niszach po prawej i lewej stronie umieszczone są tablice informacyjne: jedna mówi o Dziekance, druga poświęcona jest Józefowi Elsnerowi.

</doc>
<doc id="1940761" url="https://pl.wikipedia.org/wiki?curid=1940761" title="Option Paralysis">
Option Paralysis

Option Paralysis - czwarty album studyjny amerykańskiej grupy muzycznej The Dillinger Escape Plan. Wydawnictwo ukazało się 23 marca 2010 roku nakładem wytwórni muzycznych Party Smasher i Season of Mist. Natomiast 16 marca 2010 roku album został udostępniony do odsłuchania w całości bezpłatnie w formie digital stream na oficjalnym profilu MySpace zespołu. W ramach promocji płyty został zrealizowany teledysk do utworu "Farewell, Mona Lisa". W przeciągu tygodnia od premiery płyta sprzedała się w nakładzie 7 100 egzemplarzy w Stanach Zjednoczonych gdzie zadebiutowała na 78. miejscu listy Billboard 200.
Wydawnictwo spotkało się z pozytywnym przyjęciem ze strony krytyków muzycznych. Dziennikarz portalu Onet.pl o "Option Paralysis" - Lesław Dutkowski napisał w następująco: "Na "Option Paralysis" dostajemy więcej prostszych struktur, czystego śpiewu Grega Puciato, chwilami przy użyciu niemal dziecięcego głosu. Spokojne oblicze DEP pokazuje najbardziej przekonująco w wolnym "Parasitic Twins" z bluesowym gitarowym solo Bena Weinmana, kojącym chórkiem, domieszką elektroniki i cymbałków. Puciato przez chwilę śpiewa jak wściekły Lenny Kravitz. Ale są na płycie dość częste wokalne ukłony dla hybrydy Reznor/Patton/Marilyn Manson (np. znakomity, ciężki "Room Full Of Eyes")".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1940763" url="https://pl.wikipedia.org/wiki?curid=1940763" title="Kidane Tadesse">
Kidane Tadesse

Kidane Tadasse (ur. 1987 w Mendefera) – erytrejski lekkoatleta specjalizujący się w biegach długich.
Uczestnik igrzysk olimpijskich w Pekinie (2008) gdzie wystartował w biegu na 5000 m i 10 000 m. Wielokrotnie brał udział w przełajowych mistrzostwach świata sięgając w 2010 roku po srebrny krążek tej imprezy w rywalizacji drużynowej seniorów.
Jego bratem jest Zersenay Tadese – medalista igrzysk olimpijskich.

</doc>
<doc id="1940766" url="https://pl.wikipedia.org/wiki?curid=1940766" title="Świątynia Egipska w Warszawie">
Świątynia Egipska w Warszawie

Świątynia Egipska – klasycystyczna budowla znajdująca się w Łazienkach Królewskich w Warszawie. Jest przykładem egiptyzacji projektów architektonicznych w pierwszej połowie XIX stulecia. 
Opis.
Po roku 1819 rozpoczęto prace nad urządzaniem nowego ogrodu na tyłach pałacu Belwederskiego. Był on zakomponowany w stylu romantycznym. W południowej części tego ogrodu, na wale będącym pozostałością dawnych okopów Lubomirskiego usytuowano pawilon zwany Świątynią Egipską. Górą, czyli dachem budowli, biegł most na drodze pomiędzy rogatką Belwederską a Drogą Chińską.
Budowla powstała prawdopodobnie około 1822 roku, a za jej autora uważa się Jakuba Kubickiego. W latach dwudziestych XIX wieku pełnił on funkcję Intendenta Generalnego Budynków Królewskich i w tym czasie projektował i odnawiał wiele budynków, dlatego też jemu przede wszystkim przypisuje się autorstwo Świątyni. Nie wyklucza się jednak, że zaprojektować ją mógł jeden z trzech wymienionych architektów: Hilary Szpilowski, Aleksander d`Alfonce lub Piotr Aigner.
Elewacja północna ma kształt świątyni egipskiej. Jej część środkowa wysunięta do przodu o ukośnie pochylonych ścianach, zawiera pomieszczenie otwarte na zewnątrz czterema kolumnami lotosowymi. Początkowo kolumny te były drewniane, podczas remontu w roku 1936 zastąpiono je betonowymi. Niżej ustawione są popiersia lwów wyrzucających wodę z pysków. W cofniętych bocznych partiach znajdują się drzwi prowadzące do wnętrza. Na architekturze Egiptu wyraźnie wzorowane są stelokształtne nisze i gzyms w kształcie wiązki trzcin. Zestaw dopełnia prostopadłościenny sarkofag wykonany z kamienia. Na szczycie budynku ustawiony był wysoki obelisk pokryty hieroglifami. Był on bardzo dobrze widoczny z okien pałacu. Obecnie nad świątynią góruje jego rekonstrukcja. Główny element budynku stanowiła figarnia – cieplarnia z drzewkami figowymi. Była ona położona w części południowej, która nie przetrwała do naszych czasów. Zachował się jedynie, ulokowany nad stawem, północny fragment większej całości.
W pobliżu budynku znajduje się popiersie Aleksandra Kamińskiego. Upamiętnienie powstało w czasie, kiedy obiekt był wykorzystywany przez Muzeum Harcerstwa (2005–2010).

</doc>
<doc id="1940767" url="https://pl.wikipedia.org/wiki?curid=1940767" title="IX Dalajlama">
IX Dalajlama



</doc>
<doc id="1940769" url="https://pl.wikipedia.org/wiki?curid=1940769" title="Morus alba">
Morus alba



</doc>
<doc id="1940770" url="https://pl.wikipedia.org/wiki?curid=1940770" title="Świątynia Fahai">
Świątynia Fahai

Świątynia Fahai () – świątynia buddyjska położona na południowym stoku góry Cuiwei, na zachodnich przedmieściach Pekinu, w dzielnicy Shijingshan, w jej północno-wschodniej części.
Budowa świątyni, prowadzona za fundusze zgromadzone przez Li Tonga, cesarskiego eunucha, trwała pięć lat i zakończyła się w 1443 roku , za panowania cesarza Zhu Qizhena. Składa się z trzech tarasów. Na pierwszym tarasie znajduje się Pawilon Wejściowy, za drugim Pawilon Czterech Bóstw, zaś za trzecim Wielki Pawilon Buddy, otoczony Pawilonem Mistrzów. 
Świątynia słynie z murali pokrywających ściany pawilonów. Zachowała się jedynie Hala Daxiong, a w niej murale o powierzchni.

</doc>
<doc id="1940771" url="https://pl.wikipedia.org/wiki?curid=1940771" title="X Dalajlama">
X Dalajlama



</doc>
<doc id="1940775" url="https://pl.wikipedia.org/wiki?curid=1940775" title="Heinz Frei">
Heinz Frei

Heinz Frei (ur. 28 stycznia 1958 w Solurze, Szwajcaria) – szwajcarski sportowiec z niepełnosprawnością. 14-krotny mistrz paraolimpijski. Brał udział w 15 paraolimpiadach, 8 letnich i 7 zimowych. Startuje w biegach, kolarstwie, biegach narciarskich i biathlonie.

</doc>
<doc id="1940778" url="https://pl.wikipedia.org/wiki?curid=1940778" title="Verrettes">
Verrettes

Verrettes – miasto w zachodnim Haiti (Artibonite). Liczy 131 693 mieszkańców (2009). Ośrodek przemysłowy.

</doc>
<doc id="1940780" url="https://pl.wikipedia.org/wiki?curid=1940780" title="Mizzi Günther">
Mizzi Günther

Mizzi Günther (ur. 8 lutego 1879 w Varnsdorfie, zm. 18 marca 1961 w Wiedniu) – austriacka śpiewaczka operetkowa (sopran) i aktorka.
Mizzi Günther urodziła się w 1879 roku w Varnsdorf w Czechach. Poprzez występy na czeskiej prowincji, a potem w Pradze, trafiła na scenę teatru "Wenecji w Wiedniu" na Praterze. Tam wypatrzył ją dyrektor Carl-Theater Franz Jauner i ściągnął do swego teatru, powierzając jej tytułową rolę w "Gejszy". Niedługo potem, obawiając się bankructwa, Jauner popełnił samobójstwo. Scena jednak przetrwała a wraz z nią dwudziestoletnia aktorka. W 1902 roku Günther odniosła sukces w roli Suzy w "Druciarzu" Lehára (1902). Występowała na scenach wiedeńskich: Carl-Theater, Johann Strauss-Theater, Theater an der Wien, Raimund-Theater. Przez lata pozostawała główną aktorką Lehárowskich operetek. Największy sukces odniosła w roli Hanny Galwari w "Wesołej wdówce". Zmarła w 1961 roku.

</doc>
<doc id="1940782" url="https://pl.wikipedia.org/wiki?curid=1940782" title="Limbé (Haiti)">
Limbé (Haiti)

Limbé – miasto na Haiti (Departament Północny). Liczy 77 574 mieszkańców (2009). Ośrodek przemysłowy.
W pobliżu.
Najbliższe miasta to: Bas-Limbé (9 km na północ), Port-Margot (8 km na północny zachód), Plaisance (35 km na południe), Cap-Haïtien (26 km na północny wschód) i Acul-du-Nord (12 km na wschód)

</doc>
<doc id="1940787" url="https://pl.wikipedia.org/wiki?curid=1940787" title="Miara absolutnie ciągła">
Miara absolutnie ciągła



</doc>
<doc id="1940788" url="https://pl.wikipedia.org/wiki?curid=1940788" title="Fonds-Parisien">
Fonds-Parisien

Fonds-Parisien – miasto w Haiti (Departament Zachodni). Liczy 12 532 mieszkańców (2009)
. Ośrodek przemysłowy.

</doc>
<doc id="1940790" url="https://pl.wikipedia.org/wiki?curid=1940790" title="Desdunes">
Desdunes

Desdunes – miasto w Haiti (Artibonite). Liczy 33 672 mieszkańców (2009). Ośrodek przemysłowy.

</doc>
<doc id="1940792" url="https://pl.wikipedia.org/wiki?curid=1940792" title="Łańcuch węglowy">
Łańcuch węglowy



</doc>
<doc id="1940793" url="https://pl.wikipedia.org/wiki?curid=1940793" title="Desarmes">
Desarmes

Desarmes – miasto w Haiti (Artibonite). Liczy 33 672 mieszkańców (2009). Ośrodek przemysłowy.

</doc>
<doc id="1940794" url="https://pl.wikipedia.org/wiki?curid=1940794" title="Wostok Ust'-Kamenogorsk">
Wostok Ust'-Kamenogorsk



</doc>
<doc id="1940796" url="https://pl.wikipedia.org/wiki?curid=1940796" title="Dom Terroru w Budapeszcie">
Dom Terroru w Budapeszcie



</doc>
<doc id="1940798" url="https://pl.wikipedia.org/wiki?curid=1940798" title="Trou-du-Nord">
Trou-du-Nord

Trou-du-Nord – miasto w Haiti (Departament Północno-Wschodni). Liczy 44 498 mieszkańców (2009). Ośrodek przemysłowy.

</doc>
<doc id="1940800" url="https://pl.wikipedia.org/wiki?curid=1940800" title="Turniej o Puchar Rybnickiego Okręgu Węglowego">
Turniej o Puchar Rybnickiego Okręgu Węglowego

Turniej o Puchar Rybnickiego Okręgu Węglowego – towarzyski turniej żużlowy rozgrywany od 1961 do 1983 w Rybniku.

</doc>
<doc id="1940801" url="https://pl.wikipedia.org/wiki?curid=1940801" title="Vittorio Podestà">
Vittorio Podestà

Vittorio Podestà (ur. 3 czerwca 1973) – włoski niepełnosprawny kolarz. Srebrny medalista paraolimpijski z Pekinu w 2008 roku oraz srebrny i dwukrotny brązowy medalista z Londynu w 2012 roku.

</doc>
<doc id="1940802" url="https://pl.wikipedia.org/wiki?curid=1940802" title="Miary wzajemnie osobliwe">
Miary wzajemnie osobliwe

Miary wzajemnie osobliwe – określone na tej samej przestrzeni mierzalnej miary, które są skupione na rozłącznych podzbiorach przestrzeni. Miarę borelowską na przestrzeni euklidesowej nazywa się osobliwą, gdy jest osobliwa względem miary Lebesgue’a.
Pojęcie wzajemnej osobliwości rozważa się także dla miar ze znakiem, miar zespolonych czy miar wektorowych.
Definicja.
Niech formula_1 będzie przestrzenią mierzalną oraz niech formula_2 i formula_3 będą miarami na tej przestrzeni. Miary te są wzajemnie osobliwe, co oznacza się formula_4 gdy
oraz
Ponieważ formula_10 zawiera nośnik miary formula_11 a formula_12 zawiera nośnik miary formula_13 to powyższą definicję można wyrazić równoważnie w następujący sposób: miary formula_2 i formula_3 są "wzajemnie osobliwe", jeżeli mają one rozłączne nośniki.

</doc>
<doc id="1940803" url="https://pl.wikipedia.org/wiki?curid=1940803" title="Ouanaminthe">
Ouanaminthe

Ouanaminthe – miasto w Haiti, położone w departamencie Północno-Wschodnim. Liczy 96 515 mieszkańców (2009). Ośrodek przemysłowy. Miasto leży nad rzeką Dajabón, która stanowi naturalną granicę między Dominikaną, a Haiti.

</doc>
<doc id="1940804" url="https://pl.wikipedia.org/wiki?curid=1940804" title="Edward Maalouf">
Edward Maalouf

Edward Maalouf (ur. 11 grudnia 1968 w Libanie) - libański niepełnosprawny kolarz. Dwukrotny brązowy medalista paraolimpijski z Pekinu w 2008 roku.

</doc>
<doc id="1940806" url="https://pl.wikipedia.org/wiki?curid=1940806" title="Dessalines">
Dessalines

Dessalines – miasto w Haiti, położone w departamencie Artibonite. Liczy 165 424 mieszkańców (2009). Ośrodek przemysłowy.

</doc>
<doc id="1940808" url="https://pl.wikipedia.org/wiki?curid=1940808" title="Saint-Louis-du-Nord">
Saint-Louis-du-Nord

Saint-Louis-du-Nord – miasto w Haiti, położone w departamencie Północno-Zachodnim. Liczy 105 808 mieszkańców (2009). Ośrodek przemysłowy.

</doc>
<doc id="1940810" url="https://pl.wikipedia.org/wiki?curid=1940810" title="Saint-Michel-de-l’Atalaye">
Saint-Michel-de-l’Atalaye

Saint-Michel-de-l'Atalaye – miasto w Haiti, położone w departamencie Artibonite. Liczy 136 876 mieszkańców (2009). Ośrodek przemysłowy.

</doc>
