<doc id="1940811" url="https://pl.wikipedia.org/wiki?curid=1940811" title="Boski małżonek">
Boski małżonek

Boski małżonek (niem. "Der Göttergatte") – operetka Franza Lehára w trzech aktach z 1903 roku. Premiera miała miejsce w Wiedniu w Carl-Theater 20 stycznia 1904 roku. Libretto zostało napisane przez Victora Léon i Leo Steina.
Historia powstania utworu.
Po sukcesie "Druciarza" Léon, już bez żadnych wątpliwości co do uzdolnień Lehára, zabrał się za przygotowanie dla niego kolejnego libretta. Po krytyce jaka spotkała tekst tamtej operetki, Léon zwątpił jednak w swoje możliwości i zaprosił do współpracy Leo Steina. Obydwaj pisali już wspólnie libretto "Wiedeńskiej krwi" i dobrze się rozumieli. Stein jako temat zaproponował "Amfitriona", historię wielokrotnie już w literaturze opisywaną. Sam pomysł nawiązywał do antycznych parodii Offenbacha, Stein uważał, że moda na takie offenbachiady powraca. W 1897 roku Paul Lincke odniósł sukces "Wenus na ziemi", a Oscar Strauss pracował właśnie nad parodią sagi o Nibelungach.
Lehárowi libretto nie spodobało się. Nie przypadł mu do gustu ani ogólny parodystyczny ton całości, ani raczej płaski, niewybredny dowcip krążący wokół łóżkowych nieporozumień głównych bohaterów. Mimo wewnętrznych oporów zasiadł jednak do pracy. Niezależnie od pierwszych sukcesów był nadal nowicjuszem i nie chciał narazić się postaci tak znaczącej na rynku operetkowym jak Léon. Miał też nadzieję, że potrafi nieliczne partie liryczne wypełnić taką muzyką, która przesłoni nieudolności tekstu.
Treść.
Jowisz wraz z Merkurym, korzystając z nieobecności Amfitriona w Tebach, przybierają postać Amfitriona i jego sługi Sosiasa. Pod postacią męża Jowisz dostaje się do sypialni najwierniejszej z żon, by przeżyć miłosną przygodę. Tymczasem Amfitrion powraca, co daje powód do serii nieporozumień.
Dalsze losy utworu.
Także i tym razem Léon przeznaczył utwór na scenę Carl-Theater i znowu podjął się jego reżyserii. Premierę przewidziano na koniec stycznia 1904 roku, niemal cały poprzedni sezon wypełniły bowiem przedstawienia "Druciarza". Na krótko przed próbą generalną Léon wraz z dyrekcją teatru doszedł do wniosku, że sztuka jest zbyt długa. Zdecydowano się na skreślenie jednego z lirycznych numerów, przypadającego pod koniec spektaklu, kiedy publiczność może już być znużona. Po naradzie z Lehárem uzgodniono, że będzie to "Modlitwa" zanoszona przez Alkmenę do Jowisza. Problemem okazało się jednak przekonanie grającej rolę Alkmeny Mizzi Günther, walczącej o każdą linijkę tekstu, by zrezygnowała z przygotowanej już pieśni. Wreszcie dyrektor Müller, wiedząc, że Mizzi jest łasa na pieniądze, zaproponował jej 100 guldenów za rezygnację z "Modlitwy do Jowisza". Zrozpaczona i obrażona aktorka ustąpiła ostatecznie wobec sumy dwukrotnie wyższej. Lehár zachował skreśloną piosenkę. W rok później włączył ją jako "Pieśń o Wilii" do "Wesołej wdówki". Zaśpiewała ją wtedy Mizzi Günther.
Premiera "Boskiego małżonka" odbyła się 20 stycznia 1904 roku, otrzymała gorącą owację i doskonałe recenzje. Szczególnie chwalono muzykę. Pisano, że instrumentacja stawia to dzieło na honorowym miejscu wśród wystawianych ostatnio w Wiedniu operetek, że szereg fragmentów – jak na przykład duet Alkmeny i Jowisza – godny jest sceny operowej. Istotnie muzyka nie była zła, rozmijała się natomiast całkowicie z librettem, w które Lehár nie potrafił się wczuć. Publiczność ostrzej od krytyków osądziła utwór. Po 40 przedstawieniach "Boski małżonek" zszedł z afisza. Po drobnych przeróbkach powrócił jeszcze na dalszych 12 wieczorów, ale to już był koniec. Lehár miał żal do librecistów, oni do niego. Wzajemnie obwiniano się o porażkę operetki.

</doc>
<doc id="1940812" url="https://pl.wikipedia.org/wiki?curid=1940812" title="Dan Hamhuis">
Dan Hamhuis

Dan Hamhuis (ur. 13 grudnia 1982 w Smithers) – kanadyjski hokeista, reprezentant Kanady, olimpijczyk.
Kariera.
Wychowanek Smithers A’s. Przez cztery sezony występował w kanadyjskiej lidze juniorskiej WHL w ramach CHL, następnie rok w AHL, a od 2003 w NHL. Od lipca 2010 zawodnik Vancouver Canucks. Od lipca 2016 zawodnik Dallas Stars, związany dwuletnim kontraktem. W lipcu 2018 przeszedł do Nashville Predators.
Uczestniczył w turniejach mistrzostw świata 2006, 2007, 2008, 2009, 2013, 2015 oraz zimowych igrzysk olimpijskich 2014.

</doc>
<doc id="1940814" url="https://pl.wikipedia.org/wiki?curid=1940814" title="Świątek">
Świątek



</doc>
<doc id="1940815" url="https://pl.wikipedia.org/wiki?curid=1940815" title="Elisabeth Micheler-Jones">
Elisabeth Micheler-Jones

Elisabeth Micheler-Jones (ur. 30 kwietnia 1966 w Augsburgu) – niemiecka kajakarka górska, złota medalistka olimpijska z Barcelony.
Urodziła się w RFN i do zjednoczenia Niemiec startowała w barwach tego kraju. Igrzyska w Barcelonie były jej olimpijskim debiutem (kajakarstwo górskie wróciło do programu po 20 latach), cztery lata później zajęła dziesiąte miejsce. Trzy razy stawała na podium mistrzostw świata, w 1991 sięgając po złoto w K-1. Brązowe medale wywalczyła w 1987 (K-1) i 1995 (drużyna).
Jej mąż, Brytyjczyk Melvyn Jones, także był kajakarzem i olimpijczykiem.

</doc>
<doc id="1940816" url="https://pl.wikipedia.org/wiki?curid=1940816" title="Pan Złota Rączka">
Pan Złota Rączka

Pan Złota Rączka (ang. "Home Improvement", 1991-1999) – amerykański serial telewizyjny nadawany przez stację ABC od 16 września 1991 roku do 25 maja 1999 roku. W Polsce nadawany przez stację TVP 1 i od 2007 roku w Comedy Central.
Opis fabuły.
Serial opisuje perypetie Tima Taylora (Tim Allen) i jego rodziny − żony Jill (Patricia Richardson) oraz trzech synów, Brada (Zachery Ty Bryan), Randy'ego (Jonathan Taylor Thomas) i Marka (Taran Noah Smith). Razem mieszkają w mieście Detroit w stanie Michigan i zmagają się z problemami.

</doc>
<doc id="1940817" url="https://pl.wikipedia.org/wiki?curid=1940817" title="Ania Goledzinowska">
Ania Goledzinowska

Ania Goledzinowska, właściwie Anna Golędzinowska – polska modelka, aktorka, prezenterka telewizyjna pracująca i mieszkająca we Włoszech.
Życiorys.
We Włoszech mieszka od 1999. Padła tam ofiarą oszustwa i zmuszano ją do pracy w nocnym klubie. Swoją historię początków pracy we Włoszech opowiedziała w 2008 w programie "Rozmowy w toku" w odcinku pt. „Handel żywym towarem”.
Karierę modelki rozpoczęła w Mediolanie, gdzie uczestniczyła w pokazach mody, m.in.: Italian Fashion, Pianegonda, Masca, Byblos, Cerutti, Moda Mare Positano, Chanel, Irge, Bozart Gioielli, Brelil Profesional, Sportland, Garelli. Wygrała casting i dostała się do finału włoskiej edycji reality show „Uomini e donne” („Kawaler do wzięcia”) w Canale 5. W latach 2006–2007 uczęszczała na zajęcia z aktorstwa w szkole „Il Faro”, a od 2007 rozpoczęła naukę w „The Actor’s Academy” w Mediolanie.
Jest prezenterką telewizyjną. Zagrała w "O La Va O La Spacca" i włoskim serialu "Love Bugs 2". Wystąpiła we włoskiej edycji „Tańca z gwiazdami”. W Polsce była gościem programów telewizyjnych: Dzień Dobry TVN i talk-show Rozmowy w toku w telewizji TVN w 2008.
W 2008 włoskie gazety opisywały jej romans z księciem Wenecji i Piemontu Emanuelem Filibertem.
W lutym 2011 we Włoszech wyszła jej książka "Con Occhi Di Bambina" (polskie tłumaczenie pt. "Ocalona z piekła"). W 2014 wyszła jej druga książka o tematyce religijnej dla młodzieży "Dalle Tenebre alla Luce". W 2016 wyszła w Polsce jej trzecia książka, pt. "Jestem grzesznikiem".
Będąc w związku od trzech lat z Paolo Enrico Berettą (siostrzeńcem Silvia Berlusconiego), w 2011 zostawiła swoje dotychczasowe życie i zamieszkała klasztorze w Medziugorie. Założyła w Medjugorje razem z Ojcem Renzo Gobbi inicjatywę Czyste Serca dla młodzieży która działa we Włoszech. Jest to inicjatywa, która promuje czystość przedmałżeńską i jej symbolem jest obrączka czystości.
Od 2015 roku współpracuje z włoską gazetą „La Croce Quotidiano” i jest prezesem inicjatywy Czyste Serca ("Cuori Puri").
Nagrody i nominacje.
Statuetka Feniks – "Ocalona z piekła. Wyznania byłej modelki" – w kategorii najlepsza książka roku dla młodzieży 2013.

</doc>
<doc id="1940824" url="https://pl.wikipedia.org/wiki?curid=1940824" title="Ilościowa zależność pomiędzy strukturą a reaktywnością">
Ilościowa zależność pomiędzy strukturą a reaktywnością



</doc>
<doc id="1940825" url="https://pl.wikipedia.org/wiki?curid=1940825" title="QSAR">
QSAR



</doc>
<doc id="1940826" url="https://pl.wikipedia.org/wiki?curid=1940826" title="XIII Karmapa">
XIII Karmapa



</doc>
<doc id="1940827" url="https://pl.wikipedia.org/wiki?curid=1940827" title="25 mm armata przeciwpancerna mle 1934 Hotchkiss">
25 mm armata przeciwpancerna mle 1934 Hotchkiss

Canon léger de 25 antichar SA-L modèle 1934 – półautomatyczna ("SA" to skrót od "semi-automatique") francuska armata przeciwpancerna kalibru 25 mm, opracowana w 1932 przez Hotchkissa.
Historia.
W 1932 wytwórnia Hotchkiss w oparciu o projekt działa czołgowego kalibru 25 mm opracowanego w 1920 i na podstawie doświadczeń z I wojny światowej zaprojektowała i zaproponowała armii francuskiej holowane działo przeciwpancerne. W 1934 działo to zostało zaaprobowane przez dowództwo armii francuskiej i zostało wprowadzone do produkcji seryjnej. Produkcja trwała do 1939 i w tym czasie wyprodukowano około 4000 dział tego typu.
W 1937 w wytwórni Ateliers de Puteaux zmodernizowano konstrukcję, zwiększając nieznacznie długość lufy oraz stosując nieco lżejsze podwozie. Tak opracowane działo otrzymało oznaczenie Canon léger de 25 antichar SA-L modèle 1937. Wprowadzono je do produkcji i do 1940 wyprodukowano około 1600 sztuk.
Użycie.
Od 1934 działo wprowadzane było na uzbrojenie armii francuskiej i w krótkim czasie stało się podstawowym działem przeciwpancernym armii francuskiej. W dywizjach piechoty działo było holowane przez jednokonny zaprzęg, a w dywizjach zmotoryzowanych przez opancerzony ciągnik artyleryjski Renault UE. Już jednak w 1938 zauważono, że działo to ma zbyt mały kaliber, a co za tym idzie zbyt małą przebijalność pancerza. Jednak dowództwo armii francuskiej nie zdecydowało się na wycofanie ich z uzbrojenia. Walki w trakcie kampanii francuskiej potwierdziły ich wady, zwłaszcza zbyt słabą przebijalność pancerza, a skuteczny ogień można było prowadzić na odległość zaledwie 300 metrów.
Oprócz armii francuskiej działa te znalazły się również na uzbrojeniu polskich jednostek powstających we Francji. Znalazły się one na wyposażeniu kompanii przeciwpancernych między innymi 1. Dywizji Grenadierów, 2. Dywizji Strzelców Pieszych, Samodzielnej Brygady Strzelców Podhalańskich, Samodzielnej Brygady Strzelców Karpackich i 10. Brygady Kawalerii Pancernej. 
Jesienią 1939 część tych dział otrzymał również Brytyjski Korpus Ekspedycyjny stacjonujący we Francji. 
Po kampanii francuskiej duża liczba tych dział znalazła się w rękach Niemców, którzy wprowadzili je do uzbrojenia Wehrmachtu pod oznaczeniem 2,5-cm-PaK 113(f). W jednostkach niemieckich używano ich do 1943.
We wrześniu 2014 na terenie Nadleśnictwa Lubaczów (województwo podkarpackie) podczas prac porządkowych, natrafiono na „modèle 1937”.

</doc>
<doc id="1940830" url="https://pl.wikipedia.org/wiki?curid=1940830" title="Cannon léger de 25 antichar SA.-L mle 1937">
Cannon léger de 25 antichar SA.-L mle 1937



</doc>
<doc id="1940831" url="https://pl.wikipedia.org/wiki?curid=1940831" title="Korona Faustyna I">
Korona Faustyna I

Korona Faustyna I - korona koronacyjna cesarza Haiti, Faustyna I
Korona została zrobiona na uroczystości koronacyjne jakie miały miejsce w Port-au-Prince w 1852 r. Wykonana została na wzór francuskich koron cesarskich.
Po abdykacji Faustyna I przeszła na własność państwa. Stanowi depozyt Banku Narodowego Haiti. Przechowywana była w Muzeum Narodowym Haiti (Mupanah). W 2007 r. w związku z kradzieżami kamieni szlachetnych w muzeum została ona ukryta.
Przez kilka lat miejsce jej przechowywania było nieznane. W 2012 r. ponownie została zaprezentowana w Muzeum Narodowym Haiti.
Opis.
Korona zamknięta, złocona. Swym kształtem i zdobieniami przypominająca insygnia cesarskie Napoleona III i Eugenii z okresu II Cesarstwa Francuzów. Pierwotnie wysadzana 8 rubinami, 8 szafirami i 720 diamentami.

</doc>
<doc id="1940833" url="https://pl.wikipedia.org/wiki?curid=1940833" title="Eska Music Awards 2010">
Eska Music Awards 2010

Eska Music Awards 2010 – dziewiąta gala rozdania nagród Eska Music Awards odbyła się 23 kwietnia 2010 w Pruszkowie (na torze kolarskim BGŻ Arena). Gala była nadawana na żywo na antenie Polsatu i była to ostatnia gala emitowana na tej stacji przed przeniesieniem jej do TVP. Prowadzili ją Doda i Tomasz Karolak. Nominacje do nagród zostały ogłoszone 31 marca 2010 i znajduje się wśród nich siedem kategorii oraz nagrody specjalne. Najwięcej nominacji zdobył Mrozu (Artysta roku, Debiut roku, Video roku) oraz Afromental (Hit roku, Zespół roku, Video roku). Po dwie dostały Ewa Farna, Agnieszka Chylińska i Paulla.

</doc>
<doc id="1940835" url="https://pl.wikipedia.org/wiki?curid=1940835" title="Siły postronne">
Siły postronne



</doc>
<doc id="1940836" url="https://pl.wikipedia.org/wiki?curid=1940836" title="Willa przy ulicy Myśliwieckiej 12 w Warszawie">
Willa przy ulicy Myśliwieckiej 12 w Warszawie

Willa na Myśliwieckiej 12 – willa przy ul. Myśliwieckiej 12 w Warszawie, zbudowana w roku 1923. Projekt wykonał jej pierwszy właściciel, Rudolf Świerczyński.
Historia.
Willę wybudowano w 1923 roku. Zaprojektował ją dla samego siebie znany warszawski architekt, profesor Rudolf Świerczyński (1883–1943). W domu tym Świerczyński mieszkał i miał swoją pracownię. Tu powstały jego ostatnie projekty. Asystentem Rudolfa był wtedy późniejszy autor siedziby głównej ONZ w Nowym Jorku – międzynarodowej sławy architekt i pionier wykorzystania wiszących dachów – Maciej Nowicki. Dom do dziś jest własnością rodziny Świerczyńskich. Spalony podczas II wojny światowej, został odbudowany w 1947 r. W 2007 willa została pieczołowicie odrestaurowana z myślą o luksusowym mini hotelu w stylu "Boutique". Jest przykładem szczególnego modernizmu, łączącego w sobie elementy bardzo na owe czasy nowoczesne, na przykład, stalowy balkon w stylu Le Corbusier’a i neogotyckie sklepienia w hallu wejściowym.
Ogród.
Z zamiłowania botanik, Rudolf Świerczyński założył wokół domu mały ogród botaniczny, w którym wyraźnie zaznaczają się echa współczesnego mu malarstwa. Ogród słynął z dużej ilości tulipanów, róż i niezapominajek. Do dziś przetrwały w nim okazy rzadkich drzew i krzewów.
Położenie.
Willa jest położona w samym centrum Warszawy, przy ulicy Myśliwieckiej, w dzielnicy parków i ambasad. Dom stoi na skarpie wiślanej. Po przeciwnej stronie ulicy jest park.

</doc>
<doc id="1940837" url="https://pl.wikipedia.org/wiki?curid=1940837" title="Mirebalais">
Mirebalais

Mirebalais – miasto w Haiti (Departament Centralny). Liczy 88 899 mieszkańców (2009). Ośrodek przemysłowy.

</doc>
<doc id="1940838" url="https://pl.wikipedia.org/wiki?curid=1940838" title="Kamienica Macieja Łyszkiewicza w Warszawie">
Kamienica Macieja Łyszkiewicza w Warszawie

Kamienica Macieja Łyszkiewicza – zabytkowa kamienica znajdująca się przy ul. Freta 16 w Warszawie.
Opis.
Zbudowana w drugiej połowie osiemnastego wieku (lata 1782–1787) na Nowym Mieście, powstała poprzez połączenie dwóch innych kamienic. Uczynił to architekt Szymon Bogumił Zug na zlecenie polskiego zamożnego bankiera Macieja Łyszkiewicza. Potem kamienica miała wielu właścicieli. Jednym z nich (w latach 1858–1874) był posiadacz warszawskiej fabryki sztućców i maszyn Gerlach i Pulst – Wilhelm Gerlach oraz Dorota Schuster. Budynek zbudowano w stylu klasycystycznym. W 1933 roku w mury kamienicy wbudowano tablicę upamiętniającą odkrycie polonu i radu przez Marię Skłodowską Curie. W 1935 r. piętra oficyny zawaliły się. Po odbudowaniu pięter na zlecenie Jankiela Fiszchauta, po około 25 latach konstrukcja znów runęła. Wtedy, klasycystyczny budynek zmienił się w „czteropiętrową czynszówkę”. Na parterze pojawiły się witryny sklepów. W 1935 r. aresztowano Józefa i Stanisława Fiszchautów i administratora Mieczysława Podbora, ponieważ podczas tej tragedii zginęli ludzie.
W czasie powstania warszawskiego budynek był siedzibą sztabu Obwodu Warszawskiego Armii Ludowej. 26 sierpnia 1944 w wyniku bombardowania kamienica zawaliła się. Pod gruzami zginęli m.in. dowódca Obwodu Bolesław Kowalski ps. „Ryszard”, Stanisław Nowicki ps. „Feliks”, Edward Lanota ps. „Edward” i Anastazy Matywiecki ps. „Nastek”. Upamiętnia ich tablica odsłonięta w 1954 roku.
Po wojnie pozostałości kamienicy zostały rozebrane, a ok. 1950 roku została odbudowana według projektu Stanisławy i Jerzego Dotkiewiczów. Pierwsze piętro pozostało bez zmian, lecz wyższe piętra zostały nieco uproszczone. Mieścił się tam Instytut Marksizmu i Leninizmu, a także Związek Nauczycielstwa Polskiego. W 1965 roku kamienica została wpisana do rejestru zabytków.
Współcześnie na pierwszym piętrze budynku działa Muzeum Marii Skłodowskiej Curie. Drugie piętro zajmuje archiwum muzealne, sala filmowa oraz mieści się tam siedziba Polskiego Towarzystwa Chemicznego.

</doc>
<doc id="1940839" url="https://pl.wikipedia.org/wiki?curid=1940839" title="Croix-des-Bouquets">
Croix-des-Bouquets

Croix-des-Bouquets – miasto w Haiti (Departament Zachodni). Liczy 227 012 mieszkańców (2009). Ośrodek przemysłowy.

</doc>
<doc id="1940840" url="https://pl.wikipedia.org/wiki?curid=1940840" title="Anatolij Afanasjew">
Anatolij Afanasjew

 
Anatolij Gieorgijewicz Afanasjew (; ur. w Sankt Petersburgu, zm. 29 października 2003 w Moskwie) – radziecki generał major, Bohater Związku Radzieckiego (1944).
Życiorys.
Dzieciństwo i młodość.
Lata młodzieńcze spędził w Czerepowcu. Od dzieciństwa marzył o służbie wojskowej. Pierwsza próba przyjęcia do Akademii Marynarki Wojennej zakończyła się niepowodzeniem – nie został przyjęty ze względu na zbyt młody wiek. W 1932 ukończył Szkołę Inżynierii Wojskowej w Leningradzie, a następnie służył w Nadwołżańskim Okręgu Wojskowym. Od września 1937 był studentem Akademii Inżynierii Wojskowej im. Waleriana W. Kujbyszewa w Moskwie. Po wybuchu II wojny światowej odbywał praktyki w bazie morskiej na półwyspie Hanko.
II wojna światowa.
Po agresji Niemiec na ZSRR dowodził w stopniu kapitana batalionem w 8 Samodzielnej Brygadzie Piechoty. Wkrótce został przeniesiony w rejon Siniawino, a brygadę przekształcono w 136 Dywizję Strzelecką. Początkowo służył jako technik inżynier, a następnie dowodził 270 pułkiem strzeleckim. W czasie ciężkiej zimy 1943, wraz z tą jednostką brał czynny udział w przełamaniu blokady Leningradu. W styczniu 1944 wojska Frontu Leningradzkiego i Frontu Wołchowskiego w rejonie Szlisselburga przebiły się przez pierścień blokady.
W 1944 uczestniczył w walkach na Przesmyku Karelskim w rejonie Wyborga, gdzie Niemcy stworzyli kilka potężnych linii obrony (w tym odnowiona fińska Linia Mannerheima). Dekretem Prezydium Rady Najwyższej ZSRR z 21 czerwca 1944, "za wysokie zdolności organizacyjne, jakość dowodzenia i osobistą odwagę w przełamaniu niemieckiej obrony w pobliżu Leningradu" nadano mu Złotą Gwiazdę i tytuł honorowy Bohatera Związku Radzieckiego oraz odznaczono Orderem Lenina.
270 Pułk Strzelecki zajął Estonię, a 6 października 1944 płk Anatolij Afanasjew objął dowództwo 63 Gwardyjskiej Dywizji Strzeleckiej. 9 maja 1945 w miejscowości Kuldiga, brał udział w przyjęciu kapitulacji niemieckiej Grupy Armii Kurlandia, w skład której wchodziła 16 Armia okupująca przez 900 dni jego rodzinne miasto.
Okres powojenny.
W 1948 ukończył studia w Akademii Wojskowej Sztabu Generalnego Armii Radzieckiej. Przez następne kilka lat służył na różnych stanowiskach dowodzenia, pracował też w centralnym aparacie ministerstwa obrony ZSRR.
W 1972 w stopniu generała majora przeszedł na emeryturę. Postanowieniem prezydenta Federacji Rosyjskiej z 4 maja 1995 został odznaczony Orderem Żukowa. Order oznaczony nr 2 wręczył generałowi 9 maja 1995, podczas parady z okazji 50. rocznicy zwycięstwa nad nazistowskimi Niemcami, prezydent Rosji Borys Jelcyn.
Zmarł 29 października 2003 w Moskwie i tam został pochowany.

</doc>
<doc id="1940844" url="https://pl.wikipedia.org/wiki?curid=1940844" title="Konkurs Piosenki Eurowizji 2011">
Konkurs Piosenki Eurowizji 2011

56. Konkurs Piosenki Eurowizji został rozegrany 10, 12 i 14 maja 2011 w ESPRIT Arena w Düsseldorfie i zorganizowany przez niemieckich nadawców Arbeitsgemeinschaft Rundfunkanstalten Deutschland (ARD) oraz Norddeutscher Rundfunk (NDR). Koncerty konkursowe poprowadzili Anke Engelke, Judith Rakers i Stefan Raab.
Finał konkursu wygrali Ell i Nikki, reprezentanci Azerbejdżanu z piosenką „Running Scared” Stefana Örna, Sandry Bjurman i Iaina Farquharsona. Za utwór otrzymali 221 punktów w głosowaniu jurorów i telewidzów.
Lokalizacja.
Miejsce organizacji konkursu.
Niemiecka telewizja NDR otrzymała prawa do organizacji 56. Konkursu Piosenki Eurowizji dzięki zwycięstwu Leny, reprezentantki Niemiec podczas konkursu w 2010.
12 października telewizja NDR ogłosiła, że konkurs odbędzie się w ESPRiT arena w Düsseldorfie. Stadion uzyskał sześciotygodniowy okres wynajmu w celu umożliwienia przeprowadzenia prac budowlanych i rozbiórkowych związanych z konkursem. Miasto Düsseldorf zaoferowało 23 000 łóżek hotelowych i 2000 dodatkowych łóżek w okolicach Düsseldorfu i na statkach po Renie.
Wybór miejsca organizacji.
Przygotowaniem widowiska w 2011 zainteresowały się 23 miasta, zaś osiem z nich okazało zainteresowanie goszczeniem imprezy, w tym: Berlin, Hamburg, Hanower, Gelsenkirchen, Düsseldorf, Kolonia, Frankfurt nad Menem i Monachium. 21 sierpnia 2010 nadawca NDR ogłosił, że cztery z nich zgłosiły swoje oficjalne kandydatury: Berlin, Düsseldorf, Hamburg i Hanower.
Przebieg konkursu.
Podczas spotkania Grupy Referencyjnej Europejskiej Unii Nadawców (EBU) w Belgradzie ustalono, że w finale wystąpią reprezentanci 24 państw, co wiązało się z faktem organizacji konkursu przez kraj należący do państw grupy tzw. "Wielkiej Czwórki" mającej zagwarantowane miejsce w stawce finałowej. Pod koniec 2010 ujawniono, że w konkursie wystąpi przedstawiciel telewizji z Włoch, która powróciła do stawki konkursowej po 14-letniej przerwie. Kraj został członkiem tzw. "Wielkiej Piątki" i miał zapewnione miejsce w finale, w związku z czym zwiększono liczbę finalistów do 25 państw.
31 grudnia 2010 dotychczasowy producent wykonawczy konkursu Svante Stockselius opuścił swoje stanowisko, a jego funkcję przejął Jon Ola Sand.
Koszyki półfinałowe.
Wszystkie państwa uczestniczące w konkursie, poza krajami tzw. "Wielkiej Piątki" (Francją, Wielką Brytanią, Hiszpanią, Włochami oraz gospodarzem Niemcami), podzielono na sześć koszyków, biorąc pod uwagę system głosowania między krajami w poprzednich konkursach. Z każdego koszyka połowa państw została przydzielona do pierwszego półfinału, a druga – do drugiego. Podział krajów na półfinały ujawniono 17 stycznia 2011. 23 marca odbyło się losowanie numerów startowych półfinalistów i finalistów, a także kolejność głosowania w finale.
W związku ze świętem narodowym (Dniem Pamięci Narodowej), izraelski nadawca IBA wnioskował do EBU o automatyczne przydzielenie reprezentanta kraj do drugiego półfinału odbywającego się 12 maja. O możliwość głosowania w drugim półfinale wnioskowała niemiecka telewizja NDR.
Projekt sceny i grafiki.
Scenografię i grafikę konkursu zaprojektował Turquoise Branding, opierając projekt na sloganie konkursu – "Feel Your Heart Beat". Pocztówki poprzedzające każdy występ przedstawiały mieszkańców Niemiec pochodzących z kraju poszczególnych reprezentantów. Wizytówki zawierały slogan konkursu w języku narodowym danego kraju, każdą z nich rozpoczynał i kończył logotyp konkursu w krajowych barwach narodowych. Przed każdym występem wybrzmiewał dźwięk bijącego serca.
Podczas półfinałów i w finale w krajach upoważnionych do głosowania swoje punkty oddawała pięcioosobowa komisja jurorska oraz telewidzowie (w stosunku głosów 50:50). Głosowanie widzów rozpoczęło się przed prezentacją pierwszej piosenki konkursowej oraz zakończyło się 15 minut po zakończeniu ostatniego występu. Głosy przydzielano w tzw. „systemie eurowizyjnym” (tj. 12 punktów, 10, 8, od 7 do 1 punktu).
Kontrowersje.
Zmanipulowane wyniki na Ukrainie.
Rozgrywany 26 lutego 2011 finał ukraińskich eliminacji eurowizyjnych wygrała Mika Newton z piosenką „Angel”, która pokonała w konkursie Złatę Ogniewicz („The Kukushka”) i Jamalę („Smile”), zwyciężając jednogłośnie w głosowaniu telewidzów (45%), jurorów (45%) oraz internautów (10%). Po zakończeniu finału w mediach pojawiła się informacja o możliwym zmanipulowaniu wyników selekcji na korzyść Newton i jej konkursowej piosenki. zdecydował się wówczas na organizację drugiego finału z udziałem trzech finalistek selekcji, na które głosować mogliby jedynie telewidzów z unikatowych numerów telefonów. Pomimo początkowej deklaracji chęci udziału w nowym konkursie, Jamala i Ogniewicz ostatecznie wycofały się z udziału w finale, a na konkurs została oddelegowana Newton z piosenką „Angel”.
Nieregulaminowy utwór Białorusi.
Po ogłoszeniu konkursowej piosenki reprezentantki Białorusi Anastasiji Winnikawej pojawiły się głosy o złamaniu przez przedstawicielkę regulaminu konkursu mówiącego o zakazie publikacji konkursowych piosenek przed 1 września 2010. Piosenka „Born in Belorussia” została zaśpiewana przez nią 14 maja 2010 podczas ceremonii organizowanej na Uniwersytecie Lingwistycznym w Mińsku. Ogłoszono, że nową piosenką reprezentantki będzie „I Am Belarusian”, którą później zmieniono na „I Love Belarus”.
Zmiany wersji językowych.
Finał polskich eliminacji eurowizyjnych wygrała Magdalena Tul z piosenką „Jestem”. Po finale selekcji ogłoszono, że w konkursie zaśpiewa anglojęzyczną wersję piosenki – „First Class Ticket to Heaven”. Po licznych głosach niezadowolenia ze strony internautów piosenkarka, „chcąc uszanować wybór Polaków”, zdecydowała się na występ z polską wersją językową utworu. W kwietniu udostępniła w sieci nową, angielską wersję piosenki – „Present”, którą nagrała jedynie w celach promocyjnych.
Kraje uczestniczące.
W 56. Konkursie Piosenki Eurowizji uczestniczyli reprezentacje 43 nadawców publicznych, w tym czterech powracających do stawki konkursowej: telewizji z Włoch (po czternastu latach nieobecności w konkursie), Austrii (po trzech latach), San Marino (po dwóch latach), Węgier (po roku).
Chęć udziału w konkursie wyraziła też telewizja z Czarnogóra, lecz 23 grudnia wycofała się z pomysłu. Początkowo rezygnację z konkursu z powodów finansowych ogłosił również nadawca ze Słowacji, który w późniejszym czasie potwierdził udział, by uniknąć kary grzywny za wycofanie się z konkursu po ostatecznym terminie.
Powracający artyści.
Podczas konkursu wystąpiło kilku wykonawców, którzy reprezentowali swoje kraje w poprzednich konkursach, w tym, po raz pierwszy od 1958, dwie laureatki Eurowizji: Dana International (reprezentująca Izrael zwyciężczyni konkursu z 1998) i Lena Meyer-Landrut (przedstawicielka Niemiec, dla których wygrała konkurs w 2010). W barwach Bośni i Hercegowiny wystąpił Dino Merlin, który wystąpił wcześniej dla kraju w finale konkursu w 1999. Gunnar Ólason, członek zespołu Sjonni’s Friends reprezentującego Islandię, uczestniczył w konkursie w 2001 jako jeden z wokalistów zespołu Two Tricky. Zespół Zdob și Zdub ponownie reprezentował Mołdawię, wcześniej czyniąc to w 2005.
Jednym z prowadzących konkurs był Stefan Raab, który reprezentował Niemcy w konkursie w 2000.
Wyniki.
Pierwszy półfinał.
Pełne wyniki sędziów i widzów ogłoszono w maju 2011.
Drugi półfinał.
Pełne wyniki sędziów i widzów ogłoszono w maju 2011.
Finał.
Pełne wyniki jurorów i widzów ogłoszono w maju 2011.
Kolejność głosowania.
Kraje podawały swoje głosy w następującej kolejności:
Inne wyróżnienia.
Nagrody im. Marcela Bezençona.
W 2011 po raz dziesiąty wręczono Nagrody im. Marcela Bezençona wyróżniające najlepsze piosenki biorące udział w konkursie. Nagrody otrzymali:
Faworyt OGAE.
Od 2007, przed każdym konkursem większość oddziałów Stowarzyszenia Miłośników Konkursu Piosenki Eurowizji (OGAE), zrzeszającej 39 krajowych fanklubów Konkursu Piosenki Eurowizji, przeprowadza nieoficjalne głosowanie, w którym głosuje na wszystkie piosenki zgłoszone do danej edycji (z wyłączeniem propozycji krajowej), przy użyciu tak zwanego systemu eurowizyjnego (to znaczy 1–8, 10 i 12 punktów dla dziesięciu ulubionych utworów).
W 2011 pięcioma faworytami do wygrania były:
Nagroda im. Barbary Dex.
W 2011 po raz piętnasty przyznano nieoficjalną nagrodę im. Barbary Dex przyznawaną corocznie przez internautów najgorzej ubranemu uczestnikowi konkursu. W 2011 oddano 810 głosujących, a 133 z nich przyznano strojom zespołu Eldrine reprezentującego Gruzję. Wokalista zespołu Sofio Toroszelidze miała na sobie w czarną sukienkę z zielonymi wstawkami, mającą – według piosenkarki – prezentować gruzińską kulturę. Drugie miejsce w głosowaniu zajął irlandzki duet Jedward (81 punktów), a trzecie – mołdawski zespół Zdob și Zdub (66 pkt).

</doc>
<doc id="1940849" url="https://pl.wikipedia.org/wiki?curid=1940849" title="Zaja Awdysz">
Zaja Awdysz

Zaja Zedowycz Awdysz, ukr. Зая Зедович Авдиш, ros. Зая Зедович Авдыш, "Zaja Ziedowicz Awdysz" (ur. 25 sierpnia 1945 w Kijowie, zm. 21 maja 2015 w Żytomierzu) – ukraiński piłkarz, grający na pozycji pomocnika, a wcześniej obrońcy, trener piłkarski.
Kariera piłkarska.
Urodził się w Kijowie, ale od dzieciństwa mieszkał w Żytomierzu, w którym rozpoczął grać w piłkę nożną. Występował najpierw w amatorskich drużynach. W 1965 debiutował w Mistrzostwach ZSRR w drugoligowym klubie Polissia Żytomierz. Następnie krótko występował w klubach Paxtakor Kurgonteppa, Sachalin Jużnosachalińsk, Wułkan Pietropawłowsk Kamczacki, Dinamo Machaczkała i Wostok Ust'-Kamenogorsk. Ostatnim klubem w jego karierze był tatarski klub Turbina Nabierieżnyje Czełny, w którym zakończył karierę.
Kariera trenerska.
Po zakończeniu kariery piłkarskiej rozpoczął karierę trenerską w klubie, w którym ostatnio grał – Turbinie. W 1989 powrócił do Żytomierza, gdzie najpierw pomagał trenować Polissia Żytomierz. Potem pracował w klubie na stanowiskach głównego trenera i kierownika drużyny. Od 1992 został prezesem klubu. W 2004 ciężko zachorował i był zmuszony opuścić klub, który bez niego potem przestał występować w profesjonalnych rozgrywkach. W 2010 po tym jak zwalczył chorobę postanowił powrócić do klubu i reaktywować go.
21 maja 2015 zmarł w Żytomierzu.

</doc>
<doc id="1940851" url="https://pl.wikipedia.org/wiki?curid=1940851" title="Paweł Nowak (rugbysta)">
Paweł Nowak (rugbysta)

Paweł Nowak (ur. 1 lipca 1978) – polski rugbysta, występuje w Arce Gdynia od początku jej istnienia, czyli od 1996. Był kapitanem Reprezentacji Polski.

</doc>
<doc id="1940854" url="https://pl.wikipedia.org/wiki?curid=1940854" title="Rastislav Turecek">
Rastislav Turecek



</doc>
<doc id="1940858" url="https://pl.wikipedia.org/wiki?curid=1940858" title="Daniel Mahrer">
Daniel Mahrer

Daniel Mahrer (ur. 6 stycznia 1962 w Chur) – szwajcarski narciarz alpejski, brązowy medalista olimpijski.
Kariera.
W zawodach Pucharu Świata pierwsze punkty wywalczył 29 stycznia 1984 roku w Garmisch-Partenkirchen, gdzie zajął dziewiąte miejsce w kombinacji. Na podium zawodów tego cyklu po raz pierwszy stanął 3 marca 1985 roku w Furano, wygrywając rywalizację w supergigancie. W zawodach tych wyprzedził Australijczyka Stevena Lee i Kanadyjczyka Briana Stemmle. Łącznie 24 razy zajmował miejsca na podium zawodów PŚ, odnosząc przy tym osiem zwycięstw: 3 marca 1985 roku w Furano był najlepszy w supergigancie, a 7 grudnia 1987 roku w Val d’Isère, 24 stycznia 1988 roku w Leukerbad, 14 stycznia 1989 roku w Kitzbühel, 5 stycznia 1991 roku w Garmisch-Partenkirchen, 7 marca 1992 roku w Panorama, 14 marca 1992 roku w Aspen i 11 stycznia 1993 roku w Garmisch-Partenkirchen triumfował w zjeździe. Najlepsze wyniki osiągnął w sezonie 1991/1992, kiedy zajął ósme miejsce w klasyfikacji generalnej, uzyskując 646 punktów. Był też wtedy drugi w klasyfikacji zjazdu, rozdzielając swego rodaka, Franza Heinzera i AJ Kitta z USA. W klasyfikacji zjazdu zdobył też trzeci w sezonach 1988/1989 i 1990/1991.
W 1987 roku wystąpił na mistrzostwach świata w Crans-Montana, gdzie zajął szóste miejsce w zjeździe. Podczas mistrzostw świata w Vail dwa lata później był czwarty w tej samej konkurencji. Walkę o brązowy medal przegrał tam z kolejnym Szwajcarem, Karlem Alpigerem. Największy sukces osiągnął na mistrzostwach świata w Saalbach w 1991 roku, ulegając tylko Franzowi Heinzerowi i Włochowi Peterowi Runggaldierowi. Następnie zajmował 19. miejsce w zjeździe podczas mistrzostw świata w Morioce w 1993 roku i na rozgrywanych trzy lata później mistrzostwach świata w Sierra Nevada.
Na igrzyskach olimpijskich w Calgary w 1988 roku zajął 12. miejsce w zjeździe, a w supergigancie nie ukończył rywalizacji. Podczas rozgrywanych cztery lata później igrzysk w Albertville swoim jedynym starcie zajął 13. miejsce w tej konkurencji. Brał też udział w igrzyskach olimpijskich w Lillehammer w 1994 roku, gdzie był czternasty w zjeździe, a supergiganta nie ukończył.
W 1996 roku zakończył karierę.

</doc>
<doc id="1940859" url="https://pl.wikipedia.org/wiki?curid=1940859" title="Dykasteria ds. Kościołów Wschodnich">
Dykasteria ds. Kościołów Wschodnich

Dykasteria ds. Kościołów Wschodnich ("Dicasterium pro Ecclesiis Orientalibus") – dykasteria Kurii Rzymskiej, która odpowiada za kontakt z katolickimi Kościołami Wschodnimi. Do jej zadań należy rozwiązywanie kwestii konfliktowych między nimi a Kurią oraz rozważanie kwestii problemowych (na przykład dotyczących hierarchii). Zakres kompetencji tej dykasterii obejmuje jedynie Kościoły wschodnie i nie ma ona wpływu na Kościół łaciński. W 2022 prefektem dykasterii został Claudio Gugerotti.
Historia.
Kongregacja ma swoje początki w 1862, kiedy papież Pius IX powołał w Kongregacji Rozkrzewiania Wiary wydział dla Obrządków Wschodnich ("pro negotiis ritus orientalis"). W skład tej kongregacji wchodzili początkowo wszyscy katoliccy patriarchowie oraz arcybiskupi Kościołów wschodnich.
1 maja 1917 powstała obecna kongregacja, zaś jej prawa i obowiązki zostały dokładnie uściślone. Prefektem kongregacji do 1967 pozostawał papież, który mianował sekretarza. W 2022, na mocy konstytucji apostolskiej "Praedicate evangelium" stała się, tak jak inne dotychczasowe kongregacje, dykasterią.

</doc>
<doc id="1940860" url="https://pl.wikipedia.org/wiki?curid=1940860" title="Mark Bernes">
Mark Bernes

Mark Naumowicz Bernes (Марк Наумович Бернес, prawdziwe nazwisko – Nejman (Нейман), ur. w Nieżynie Czernihowskiej Guberni, zm. 16 sierpnia 1969 w Moskwie) – radziecki aktor i piosenkarz, Ludowy Artysta RFSRR (1965). Jeden z najbardziej znanych, także w Polsce, artystów radzieckiej estrady, pieśniarz i piosenkarz.
Życiorys.
Mark Naumowicz Bernes urodził się w mieście Nieżynie (obecnie Ukraina) w rodzinie żydowskiej. Rodzina wraz z pięcioletnim Markiem przeniosła się do Charkowa. Tam też w 1929 Mark ukończył kursy teatralne. Ojciec Marka życzył sobie, by syn został księgowym i skierował go do szkoły przemysłowo-handlowej. Jednakże siedemnastoletni Mark wyjechał do Moskwy, w nadziei znalezienia pracy aktorskiej. Grał tam jako statysta w wielu teatrach, m.in. w Małym i Wielkim. W latach 1930–1933 w Moskiewskim Teatrze Dramatycznym grywał niewielkie role. Za swojego nauczyciela uważał Nikołaja Radina. Od roku 1935 zaczął grać w filmach kinowych. Po kilku epizodycznych rolach (np. "Więźniowie" („Заключённые”, 1936)) Mark został zauważony przez reżysera Siergieja Jutkiewicza, który zaproponował mu jedną z głównych ról w filmie "Górnicy" („Шахтёры”, 1937). Gra Marka odznaczała się czarownością i delikatnym humorem. Swoim nietypowym zachowaniem przed kamerami, czarującym uśmiechem i charakterystycznym „bernesowskim” sposobem obcowania z kolegami zdobył Sergieja Jutkiewicza, który zaprosił go na zdjęcia w swoim nowym filmie "Człowiek ze strzelbą" („Человек с ружьём”). Grając rolę Kostii, Mark odczuwał swego rodzaju niedokończoność, brak czego ważnego w tym kinowym obrazie, czegoś, co dałoby bohaterowi pełną wyrazistość. Podzielił się z reżyserem swoim zdaniem: brakującym akcentem powinna być pieśń. Jutkiewicz przystał na jego propozycję, a piosenka „Chmury podniosły się nad miastem” („Тучи над городом встали”) pomogła Markowi wstąpić na kinowy olimp. Inne filmy z tego okresu udziałem Marka Bernesa to "Истребители" (1939) i "Wielkie życie" („Большая жизнь”) (1939).
Po wybuchu wojny Bernes był jednym z pierwszych artystów śpiewających dla żołnierzy. Wielką popularność przyniosły mu występy w obrazach poświęconych Wielkiej Wojnie Ojczyźnianej, szczególnie rola Arkadija Dzjubina w filmie "Dwaj żołnierze". Z poruszającą ekspresją, a zarazem prostotą zaśpiewał tam piosenkę „Ciemna noc” („Тёмная ночь”). Ballada ta opowiada o żonie oczekującej wraz z małym dzieckiem na męża biorącego udział w ciężkich walkach; żołnierz zapewnia żonę, że przetrwa śmiertelne boje tak długo, jak długo ona będzie na niego czekać (muzyka N.Bogosowskiego, słowa W.Agatowa). Filmowe piosenki Bogosowskiego „Ukochane miasto” („Любимый город”), „Śpią kurhany ciemne” („Спят курганы тёмные”) „Szałandy” („Шаланды”) i wspomniana już piękna „Ciemna noc” w wykonaniu Bernesa zostały zapisane na płytach, były nadawane w radio i zdobyły wielką popularność. Po roli w filmie "Dwóch bojowników" artysta kontynuował współpracę z Nikitą Bogosławskim i nagrał jeszcze kilka jego piosenek, m.in. „List do Moskwy” (Письмо в Москву”) i „Płomyk” („Огонёк”).
Pierwszy publiczny koncert Marka Bernesa miał miejsce w Swierdłowsku w „Domu oficerów” 30 grudnia 1943. Potem artysta udał się na tournée koncertowe po Uralu. W Moskwie zaczął występować od końca lat 1940., z początku w domach inteligencji twórczej. W radio, w „Klubie wesołych artystów”, wykonywał m.in. utwory „Piosenka frontowego szofera” („Песенкa фронтового шофёра”) i „Droga-ścieżka frontowa” („Путь-дорожка фронтовая”) B. Mokursowa, „W życiu tak się zdarza” („В жизни так случается”) (Wasilij Sołowjow-Siedoj).
17 września 1958 jednocześnie dwie duże centralne gazety rozpoczęły zorganizowaną nagonkę na Bernesa. W „Prawdzie” Georgij Swiridow w artykule „Wykorzeni podo z muzyki” postawił mu niesprawiedliwe i tendencyjne zarzuty, a w „Komsomolskiej Prawdzie” w sposób wyolbrzymiony, piórem A. Sukoncewa i I. Szatunowskiego, w felietonie „Gwiazda w Wołdze” przedstawiono drobne złamanie przepisów ruchu drogowego, określone jako "zachowanie niegodne sowieckiego artysty". Następstwem tych wydarzeń było odsunięcie Bernesa od nagrań radiowych i płytowych. Lecz w roku 1960 głos Bernesa ponownie dał się słyszeć na falach radiowych; była to piosenka rozpoczynająca popularną niedzielną audycję „С добрым утром!”.
Nie porzucając kina (łącznie wystąpił w 38 filmach, ostatni – 1967), największą uwagę poświęcał estradzie, która stwarzała mu szeroką przestrzeń dla realizacji własnych artystycznych idei. Mark brał aktywny udział w tworzeniu repertuaru. Stawiał wysokie wymagania zarówno co do muzyki, jak też słów utworów. Spośród 79 piosenek z repertuaru Marka ponad 40 napisano na jego zamówienie lub z jego bezpośrednim udziałem. W latach 1950–1960 wykreował w kinie skomplikowane charaktery ludzi trapionych przez los, np. Umara Mahometa w "Daleko od Moskwy" („Далеко от Москвы”), Czubuka w "Szkole męstwa" („Школа мужества”), Radionowa w "Oni byli pierwszymi" („Они были первыми”).
Kompozytor Kołmanowskij wspominał: „Bernes był uczestnikiem w procesie tworzenia piosenki. Często sam wymyślał temat. Zamawiał, czy proponował ją poecie. Potem pracował nad gotowym tekstem z kompozytorem i był niezwykle celny w swoich uwagach dotyczących muzyki, choć jak wiadomo, nie posiadał muzycznego wykształcenia i w ogóle nie znał nut. Jestem przekonany, że bez Marka Bernesa wielu piosenek by po prostu nie było…”
Jako przykład zaangażowania się Marka w proces powstawania utworów może służyć utwór "Pani Warszawa", piosenka skomponowana na początku lat 1960., specjalnie dla nowej audycji Polskiej Redakcji Radia Moskiewskiego „Witaj, Warszawo!” („Здравствуй, Варшава!”, w polskiej wersji – „Herbatka przy samowarze”). Redaktor programu, Inna Romaniejewa, była obecna przy nagraniu i wspominała, z jaką starannością i z jakim zaangażowaniem, a nawet żarem pracował Bernes. "Jak zwierz" – mówiła Inna – "on po prostu znęcał się nad muzykami, dopracowując każdą frazę, nagrywając po kilka razy. Trzeba było widzieć, jak on domagał się od pianisty bezbłędnego wykonania „szopenowskiego” pasażu w instrumentalnym refrenie pomiędzy zwrotkami".
W 1960 na stadionie w Łużnikach w programie moskiewskiego musicalu, Mark Bernes po raz pierwszy wykonał piosenkę „Wrogowie spalili rodzinną chatę” („Враги сожгли родную хату”) M. Bantera i M. Isakowskiego. Utwór ten, napisany 15 lat wcześniej, w roku 1945 i tylko raz wtedy wykonywany w radio przez W. Nieczajewa, nabrał w wykonaniu Marka, który umiał wydobyć cały jego tragizm, nowych walorów i stał się jednym z najlepszych piosenek jego repertuaru.
W 1961 reżyser Paweł Armand pierwszy przełamał kinową „banicję” Marka dając mu rolę w filmie "Czarci tuzin" („Чёртова дюжина”). Mark ponownie z powodzeniem pracował, grywał w filmach w Polsce, Jugosławii, Czechosłowacji, Rumunii, Bułgarii, gdzie otrzymywał wiele pełnych zachwytu ocen w prasie. Występował też w angielskiej telewizji. W jego repertuarze pojawiły się piosenki „Moskwianie” (A. Eszpaj-E.Winokurow) „Jeśli by chłopcy całej ziemi” („Если бы парни всей земли”) Sołowjowa-Siedoja i E. Dolmatowskiego, „Kocham cię, życie” („Я люблю тебя, жизнь”) E. Komanowskiego i K. Banszenkina, „Czy Rosjanie chcą wojny?” („Хотят ли русские войны?”) E. Komanowskiego, J. Jewtuszenko, „Ja się spieszę, przepraszam” („Я спешу, извините меня”) J. Frenkla i K. Wanszenkina i wiele innych. W czteroodcinkowym serialu "Tarcza i miecz" („Щит и меч”) z roku 1968, wykonał przejmującą, piękną patriotyczną pieśń "Od czego zaczyna się Ojczyzna" („С чего начинается Родина”) W. Basnera i M. Matosowskiego. W 1969 roku artysta nagrał słynne "Żurawie" J. Frenkla według poezji Rasuła Gamzatowa w przekładzie N. Grebnera.
Bliscy znajomi artysty wspominali: 
Nigdy też nie uważał śpiewania za swoją profesję, mawiał
Niedługo przed śmiercią (Mark cierpiał na raka płuc) artysta poprosił o nagranie na płycie czterech jego piosenek: „Kocham cię, życie”, „Żurawie”, „Trzy lata mi się śniłaś” i „Męska rozmowa” („Мужской разговор”). Życzył sobie, by utwory te zabrzmiały na jego pogrzebie zamiast orkiestry i uroczystych przemówień. Tak też się stało. Marek Bernes odszedł 16 sierpnia 1969. Spoczął na Cmentarzu Nowodziewiczym.
Rodzina i życie osobiste.
Pierwszą żoną Marka, od roku 1932, była urodzona w 1911 Polina Linieckaja, z którą miał córkę Nataszę (ur. 1953); zmarła w 1956 na raka. Mark ożenił się ponownie w roku 1960, z młodszą o 18 lat Lilją Bodrową, przyjmując do rodziny jej syna Żana. Mark nie czynił różnic między swoją własną córką i adoptowanym synem; do obojga odnosił się w sposób wymagający. Nigdy nie pomagał im w lekcjach i nie pozwalał tego robić żonie, mawiał, że „jeśli nie chcą się uczyć, to nie muszą żyć”. Czasem też mówił „Lilja, co ty tak wiele uwagi poświęcasz dzieciom? Przed nimi całe życie, a my nie wiemy, ile nam dane”. Sprawy gospodarstwa domowego nie interesowały go. Przez 9 lat, które przeżył z Lilią, małżonkowie praktycznie się nie rozstawali. Tylko raz, z powodu choroby dziecka, Lilja nie mogła towarzyszyć Markowi w podróży do Rostowa. Wtedy dzwonił do niej każdego dnia i pytał "No, dlaczego nie jesteś ze mną?"
Jego ostatnie słowa na łożu śmierci były skierowane do żony: „Odejdź, tobie przecież ciężko” i natychmiast dodał: „Dokąd idziesz?”.
Wybrana filmografia.
Źródło:

</doc>
<doc id="1940861" url="https://pl.wikipedia.org/wiki?curid=1940861" title="Coloni">
Coloni

Coloni (pełna nazwa: Scuderia Coloni, wcześniej Enzo Coloni Racing Car Systems) – włoski zespół wyścigowy, były konstruktor Formuły 1. Poza Formułą 1 zespół brał także udział w wyścigach Formuły 3000, serii GP2, azjatyckiej serii GP2, Euroseries 3000, Superleague Formula, Formuły BMW i włoskiej Formuły 3.
Początki.
Zespół został założony w 1983 roku przez Enzo Coloniego, kierowcę wyścigowego z Perugii. Coloni ścigał się w latach 70. i na początku 80. W 1982 roku w wieku 36 lat zdobył mistrzostwo kierowców Włoskiej Formuły 3. Wziął także udział w dwóch wyścigach Formuły 2. Pod koniec 1982 roku zakończył karierę zawodnika i założył własny zespół, który początkowo ścigał się we Włoskiej Formule 3.
Formuła 3, Formuła 3000 (1983–1986).
Sukces przyszedł prawie natychmiastowo, kiedy to w 1984 roku zespół zdobył mistrzostwo włoskiej Formuły 3 z Ivanem Capellim. W 1986 roku zespół Coloni pojawił się w Formule 3000, korzystając z przestarzałych nadwozi March 85B. Jego kierowcami byli Nicola Larini i Gabriele Tarquini, ale występy były nieudane. Mimo to zespół zadebiutował w Formule 1 w następnym roku.
Formuła 1 (1987–1991).
Coloni-Ford (1987–1989).
Ogłoszenie FIA, że od 1989 roku zakazuje się używania turbo w celu uczynienia sportu bardziej przystępnym, było bodźcem dla Coloniego, by wejść do Formuły 1. Pierwszy występ tego zespołu miał miejsce w Grand Prix Włoch 1987. Pomalowany na żółto model FC187, napędzany przygotowanymi przez Novamotor silnikami Cosworth DFZ, był prostą maszyną zaprojektowaną przez byłego pracownika Dallary, Roberto Oriego. Enzo Coloni sam wykonał pierwszą jazdę, ale kierowcą był Nicola Larini. Samochód nie był dostatecznie przygotowany, więc Larini nie zakwalifikował się do wyścigu. Po ominięciu Grand Prix Portugalii kolejnym wyścigiem dla zespołu Coloni było Grand Prix Hiszpanii, do którego Larini się zakwalifikował, ale odpadł z wyścigu na ósmym okrążeniu z powodu awarii zawieszenia. W kończących sezon zamorskich Grand Prix (Meksyk, Japonia, Australia) Coloni nie wziął udziału. Jako zespół został sklasyfikowany na koniec sezonu na ostatniej, 16 pozycji.
Sezon 1988 był dla Coloni pierwszym pełnym sezonem w Formule 1 i rozpoczął się dobrze, mimo że „nowy” FC188 był prawie identyczny, jak poprzednik. Nowy kierowca, Gabriele Tarquini, kwalifikował się regularnie i zajął ósme miejsce w wyścigu o Grand Prix Kanady, najlepsze w historii startów Coloni w Formule 1. Ze względu na brak pieniędzy w trakcie sezonu prowadzono bardzo mało prac rozwojowych, co spowodowało, że zespół nie mógł być pewien osiągania dobrych wyników podczas nie tylko wyścigów czy kwalifikacji, ale nawet prekwalifikacji. Zespół nie zdobył w tamtym sezonie punktów, kończąc sezon na 15 pozycji, przed Osellą, EuroBrunem i Zakspeedem.
Mimo ciągłego braku funduszy, na sezon 1989 Coloni wystawił dwa samochody: jeden dla Roberto Moreno, a drugi dla Pierre-Henri Raphanela. FC188B był kolejnym rozwinięciem modelu z 1987 roku. Był trudny w prowadzeniu i przeciętnie około 20 km/h wolniejszy od konkurencji. Niemniej jednak obaj kierowcy byli w stanie zakwalifikować się do Grand Prix Monako; był to jedyny wyścig Formuły 1, w którym wystartowały dwa samochody Coloni. W Kanadzie Coloni zaprezentował nowy samochód (Coloni C3), który został zaprojektowany przez byłego pracownika AGS, Christiana Vanderpleyna. C3 był w zasadzie dobrym projektem, ale zespół nie miał z tego powodu korzyści w związku z całkowitym brakiem testów, co oznaczało, że zespół często nie mógł znaleźć odpowiednich ustawień na Grand Prix. Przez resztę sezonu C3 kwalifikował się do wyścigu tylko trzykrotnie, a miało to miejsce w Grand Prix Kanady, Wielkiej Brytanii i Portugalii. Do wszystkich tych wyścigów kwalifikował się Moreno, przy czym do wyścigu o Grand Prix Portugalii startował z wysokiego, 15. miejsca, co miało związek z rozwojem przedniego spojlera. Jednakże podczas rozgrzewki Moreno zderzył się z Eddiem Cheeverem i musiał skorzystać z zapasowego samochodu, który w wyścigu zepsuł się. Z powodu niezadowalających wyników z zespołu został zwolniony Vanderpleyn, a Enzo Coloni sam objął stanowisko inżyniera w zespole. Nie dało to jednak poprawy, podobnie jak zastąpienie w charakterze kierowcy za Raphanela Enrico Bertaggią. Zespół, nie kończąc żadnego wyścigu w sezonie, zajął w klasyfikacji zespołów 18. miejsce, wraz z Zakspeedem. Co więcej, Grand Prix Portugalii okazało się ostatnim wyścigiem, do którego zakwalifikował się kierowca Coloni.
Coloni-Subaru (1990).
Nieoczekiwanie przed sezonem 1990 Coloni podpisało umowę z Subaru, oddziałem Fuji Heavy Industries. Przyniosło to znaczne wsparcie pieniężne i silnik „na wyłączność” za darmo. Japoński koncern przejął 51% zespołu, spłacił długi i podpisał kontrakt na dostawę silników. Był to silnik bokser B12, którego projektantem był w rzeczywistości Carlo Chiti, właściciel firmy Motori Moderni (MM) z siedzibą w Novarze. MM dostarczało silniki V6 zespołowi Minardi w latach 1985–1987. W 1988 Chiti zaprojektował silnik wolnossący V12, który zainteresował Subaru. Pod koniec 1988 roku japońska firma zleciła Chitiemu zaprojektowanie nowego silnika Formuły 1, który miał być typu bokser – tak, jak silniki stosowane w samochodach drogowych Subaru. Silnik ten był gotowy latem 1989 roku, i pod szyldem Subaru, był testowany w samochodach Minardi M188, jednakże z uwagi na zauważalny brak mocy Minardi szybko wycofało się z tego przedsięwzięcia. Po kilku miesiącach poszukiwań, Subaru znalazło zespół Coloni, z którym podpisało umowę. Zmieniono oficjalną nazwę zespołu na Subaru Coloni Racing, a Enzo Coloni został człowiekiem odpowiedzialnym za działalność operacyjną.
Na początku 1990 roku silniki Subaru produkowały około 500 KM mocy, najmniej z całej stawki, tak więc samochody Coloni były jednymi z najwolniejszych w tamtym czasie (wolniejsze były jeszcze tylko samochody Life). Subaru i Chiti ustalili, że trzeba zbudować nowy silnik, a także nowe nadwozie, i powinny być one gotowe na lato, jednakże do tej pory Coloni nadal powinno brać udział w Grand Prix, w „przejściowym” silniku i nadwoziu. Na początku 1990 roku kilku mechaników zespołu próbowało umieścić w jednym z modeli C3 silnik Subaru. Zadanie to nie zostało wykonane aż do dnia, kiedy FIA rozpoczęła przewóz materiałów Formuły 1 do Phoenix. W garażach w Phoenix samochód został po raz pierwszy zmontowany, a na parkingu amerykańskiego supermarketu miały miejsce prywatne „testy”. W dniu prekwalifikacji do Grand Prix Stanów Zjednoczonych ujrzano „nowy” model Coloni, C3B, pomalowany w kolory biały, czerwony i zielony. Nie posiadający "airboxa", a mający szerokie i długie boczne wloty powietrza, samochód wyglądał jak czołg, ważył prawie 150 kg więcej od rywali i był bardzo trudny do prowadzenia. Ani w Phoenix, ani w żadnym innym wyścigu, Bertrand Gachot, nowy kierowca Coloni, nie zdołał się prekwalifikować. W dalszej części sezonu dokonano niewielu ulepszeń, co nie wpłynęło pozytywnie na osiągi. Tymczasem w fabryce Coloni w Perugii nikt nie pracował nad nowym samochodem. Enzo Coloni został zwolniony przez Subaru, ale nie dało to poprawy. W czerwcu japońska firma wycofała się całkowicie z Formuły 1, sprzedała zespół z powrotem Enzo Coloniemu. Zespół nie był zadłużony, ale nie miał również sponsorów i silników. Przed Grand Prix Niemiec Coloni podpisało umowę z Cosworthem na dostarczanie silników. W Niemczech pojawił się również ulepszony samochód, oznaczony symbolem C3C. Był to "de facto" model C3 z 1989 roku, z niewielkimi zmianami w aerodynamice. Samochód był szybszy od C3B, ale niewystarczający do osiągnięcia jakichkolwiek poważnych wyników. Gachot zazwyczaj był w stanie się prekwalifikować, ale w „głównych” kwalifikacjach nie zdołał zająć miejsca premiowanego startem w wyścigu. W ciągu całego sezonu Coloni nie wystartowało w ani jednym wyścigu.
Coloni-Ford (1991).
W sezonie 1991 zespół składał się z sześciu osób. Samochód był kolejną wersją modelu C3 i posiadał kilka detali zaprojektowanych przez studentów Uniwersytetu w Perugii. Model ten oznaczono symbolem C4. Enzo Coloni miał nadzieję, że zatrudni w charakterze kierowcy Andreę de Cesarisa, który posiadał wsparcie finansowe od Marlboro, jednakże włoski kierowca został ostatecznie zawodnikiem zespołu Jordan. Coloni w charakterze kierowcy zatrudnił więc debiutanta, Pedro Chavesa, który wygrał mistrzostwa Brytyjskiej Formuły 3000. Samochód był przestarzały, powolny i trudny w prowadzeniu, wskutek czego Chaves ani razu nie zdołał się prekwalifikować. W domowym Grand Prix Chavesa, Grand Prix Portugalii, zespół Coloni miał tylko jeden silnik, który eksplodował przed sesją prekwalifikacyjną, więc Chaves w ogóle nie wziął w niej udziału. Ostatecznie Portugalczyk opuścił zespół. Na ostatnie dwa wyścigi kierowcą zespołu został Japończyk Naoki Hattori, który osiągał przyzwoite wyniki w niższych seriach, ale nie miał doświadczenia w Formule 1. Rezultaty zespołu nie poprawiły się.
Po sezonie Coloni sprzedał zespół Andrei Sassettiemu, który przemianował go na Andrea Moda Formula i wziął udział w sezonie 1992.
Formuła 3, Formuła 3000, GP2 (1992–obecnie).
W 1991 Coloni wróciło do włoskiej Formuły 3. W latach 1991–1993 dla zespołu jeździł Paolo Coloni, a w 1993 roku zajął drugie miejsce w zawodach Masters of Formula 3. Mimo że Paolo Coloni opuścił Włoską Formułę 3 po 1993 roku, zespół Coloni ścigał się w niej do końca sezonu 1996, kiedy to kierowcami byli Esteban Tuero i Dino Morelli.
Coloni Motorsport przeszło do Formuły 3000 w roku 1997. Przełom nastąpił w sezonie 2002, kiedy dla zespołu jeździli Giorgio Pantano i Enrico Toccacelo. Pantano zakończył tamten sezon na drugim, a Toccacelo na dziewiątym miejscu, a kierowcy ci odnieśli w sumie cztery zwycięstwa. W sezonie 2003 dla zespołu jeździli Ricardo Sperafico i Zsolt Baumgartner. Sperafico zajął w sezonie drugie miejsce, a Baumgartner zadebiutował w Formule 1, podczas domowego Grand Prix Węgier.
Zespół kontynuował ściganie się w Formule 3000, przemianowanej w 2005 roku na GP2 Series. Pod koniec 2005 roku kierowca Formuły 1 Giancarlo Fisichella połączył siły z Coloni. Ponadto przemianowano nazwę zespołu na Fisichella Motor Sport International (FMSI), Podobna umowa miała miejsce we Włoskiej Formule 3000 w 2005 roku, kiedy to kierowca FMSI, Luca Filippi, wywalczył tytuł mistrzowski. Filippi wystartował w zespole FMSI w sezonie 2006 wraz z Jasonem Tahincioglu (posiadającym wsparcie Petrol Ofisi), ale po trzech wyścigach został zastąpiony przez Giorgio Pantano. Na sezon 2007 zespołowym partnerem Tahincioglu został Antônio Pizzonia, którego zastąpił następnie Adam Carroll. Na sezon 2008 zespół ścigał się w kolorach zespołu Fisichelli w Formule 1 – Force India. Pierwszym samochodem cały sezon jeździł Roldán Rodríguez, a drugim – Adrián Vallés, Adam Carroll i Marko Asmer. Początkowo kontrakt z zespołem podpisał Andy Soucek, ale został zastąpiony przez Rodrígueza krótko przed rozpoczęciem sezonu. Soucek oddał sprawę do sądu. Na sezon 2009 do zespołu dołączyli Andreas Zuber i Luiz Razia. Po szóstej rundzie sezonu Coloni wykupił zespół od Fisichelli, podpisał też nową umowę sponsorską z PartyPokerRacing.com; umowa dotyczy także ich zespołu w Formule BMW Europe. W rundzie w Belgii samochody Coloni zostały skonfiskowane, co wynikało z nakazu sądu w sprawie sporu Soucek-Coloni, jednakże zostały one później zwrócone. W sezonie 2010 kierowcami zespołu byli Alberto Valerio oraz Władimir Arabadżiew. Zapewnili oni zespołowi 10. miejsce w klasyfikacji zespołów. W sezonie 2011 zespół poprawił się o trzy oczka głównie dzięki bardzo dobrym startom Luca Filippi, który zdołał nawet zdobyć tytuł wicemistrza serii. Stefano Coletti i Fabio Onidi zostali ogłoszeni kierowcami ekipy na sezon 2012. Jednak znów jedyne zwycięstwo dla zespołu zdobył Luca Filippi, który zastąpił Colettiego na dwie rundy przed końcem już ostatniego sezonu w historii startów zespołu Coloni w GP2. Już bowiem w trakcie sezonu zespół ogłosił, że pragnie opuścić serię wraz z końcem sezonu, z czym było związane wykluczenie zespołu z punktacji.

</doc>
<doc id="1940862" url="https://pl.wikipedia.org/wiki?curid=1940862" title="Coloni Motorsport">
Coloni Motorsport



</doc>
<doc id="1940863" url="https://pl.wikipedia.org/wiki?curid=1940863" title="Scuderia Coloni">
Scuderia Coloni



</doc>
<doc id="1940864" url="https://pl.wikipedia.org/wiki?curid=1940864" title="Enzo Coloni Racing Car Systems">
Enzo Coloni Racing Car Systems



</doc>
<doc id="1940865" url="https://pl.wikipedia.org/wiki?curid=1940865" title="Fisichella Motor Sport International">
Fisichella Motor Sport International



</doc>
<doc id="1940866" url="https://pl.wikipedia.org/wiki?curid=1940866" title="Fisichella Motor Sport">
Fisichella Motor Sport



</doc>
<doc id="1940867" url="https://pl.wikipedia.org/wiki?curid=1940867" title="Zbrodnia w Bilczach">
Zbrodnia w Bilczach

Zbrodnia w Bilczach – zbrodnia dokonana na polskich mieszkańcach wsi Bilcze w nocy z 13 na 14 kwietnia 1943. 
Bilcze były wsią zamieszkaną w większości przez Ukraińców, z wyjątkiem 12-15 rodzin polskich. Część z nich, na wieść o napadach na Polaków, uciekła na początku kwietnia 1943 do Łucka. Według świadectw zebranych przez Władysława i Ewę Siemaszków w nocy z 13 na 14 kwietnia grupa ukraińskich nacjonalistów (ich ewentualna przynależność do formacji partyzanckich lub do OUN nie jest znana) napadła na pozostałe polskie zagrody, które zostały spalone. Dziesięciu Polaków, w tym jedno dziecko, zostało zabitych bagnetami i wrzuconych do studni. Następnego dnia ocalali z napadu Polacy wydobyli ze studni zwłoki zabitych oraz jedną żywą, ciężko ranną kobietę, po czym opuścili Bilcze.

</doc>
<doc id="1940868" url="https://pl.wikipedia.org/wiki?curid=1940868" title="As Falls Wichita, So Falls Wichita Falls">
As Falls Wichita, So Falls Wichita Falls

As Falls Wichita, So Falls Wichita Falls – autorski album Pata Metheny’ego i Lyle’a Maysa. Nagrany został we wrześniu 1980, a wydany w roku 1981 jako LP przez wytwórnię ECM.
Tytuł albumu nawiązuje do dwóch miast w USA: Wichity i Wichity Falls.

</doc>
<doc id="1940869" url="https://pl.wikipedia.org/wiki?curid=1940869" title="Kamienica Pod Niedźwiedziem w Warszawie">
Kamienica Pod Niedźwiedziem w Warszawie

Kamienica „Pod niedźwiedziem” (nazywana inaczej Kamienicą Icka Ajzensztadta) znajduje się przy ul. Mokotowskiej 8. Jej nazwa pochodzi od nieistniejącej już rzeźby niedźwiedzia, która znajdowała się na fasadzie. Do tej pory zachowały się nieliczne rzeźby tych zwierząt.
Opis.
Obie wojny światowe pozostawiły na niej wiele śladów, jednakże nadal zachowuje swój niepowtarzalny klimat. W mieszkaniach zachowało się niewiele elementów starej architektury, do której możemy zaliczyć np. stiuki (stiuk - ozdobny element sufitów) oraz podłogi wykonane z kilku rodzajów drewna ułożonego w ornamenty. Wiele przedmiotów codziennego użytku funkcjonuje do dziś. Jedna z czterech klatek schodowych jest bogato zdobiona, jej niektóre elementy wykonane są z marmuru oraz z ozdobnej terakoty. Pozostałe klatki są wykonane z drewna, ale także posiadają kunsztowne zdobienia. Przy lepiej wykończonych klatkach schodowych umieszczone są wysokie, dwuskrzydłowe drzwi. Do większości mieszkań dołączone zostały ozdobne balkony z kutymi balustradami, ale niestety widać je tylko z podwórka, ponieważ z zewnętrznej strony budynku, od strony ulicy, zostały wymienione na prostsze.
Kamienica została wybudowana w 1904 roku. Zaprojektował ją Leon Wolski dla Icka Ajzensztadta. Historia kamienicy jest bardzo zawikłana, ponieważ budynek miał wielu właścicieli. Kolejnymi właścicielami byli:
Po 1945 została przebudowana na mieszkania komunalne. 

</doc>
<doc id="1940872" url="https://pl.wikipedia.org/wiki?curid=1940872" title="Sgraf">
Sgraf



</doc>
<doc id="1940873" url="https://pl.wikipedia.org/wiki?curid=1940873" title="Lena Meyer-Landrut">
Lena Meyer-Landrut

Lena, właściwie Lena Johanna Therese Meyer-Landrut (ur. 23 maja 1991 w Hanowerze) – niemiecka piosenkarka pop i autorka tekstów, laureatka 55. Konkursu Piosenki Eurowizji (2010), dwukrotna reprezentantka Niemiec w konkursie (2010 i 2011).
Życiorys.
Wczesne lata.
Jej dziadek ze strony ojca, Andreas Meyer-Landrut, był ambasadorem Niemiec w Związku Radzieckim.
Dorastała jako jedynaczka w hanowerskiej dzielnicy Misburg-Anderten. Została wychowana przez samotną matkę, ponieważ jej ojciec opuścił rodzinę, kiedy Lena miała dwa lata.
Od dzieciństwa interesowała się muzyką, ale nie skończyła żadnej szkoły muzycznej. W wieku pięciu lat zaczęła uczęszczać na lekcje tańca klasycznego, nowoczesnego, jazzu oraz hip-hopu, uczyła się także gry na pianinie.
Kariera muzyczna.
W 2009 zgłosiła się do udziału w programie "Unser Star für Oslo", będącym niemieckimi eliminacjami eurowizyjnymi. Znalazła się w gronie 20 finalistów, dopuszczonych do finałowych występów w telewizji, wyłonionych spośród ponad 4,5 tys. kandydatów. Podczas eliminacji wykonała m.in. piosenkę „Mouthwash” brytyjskiej wokalistki Kate Nash, która w wywiadzie dla czwartego programu radia Brema przyznała, że była „mile zaskoczona” wyborem jej utworu do wykonania podczas telewizyjnych selekcji. Po wykonaniu piosenki Adele „My Same” w pierwszym odcinku Lena stała się faworytką jurorów i widzów. 12 marca 2010 wystąpiła w finale, w którym zmierzyła się z Jennifer Braun. Wykonały po trzy utwory z puli czterech propozycji, które zostały napisane specjalnie na potrzeby konkursu; Lena zaśpiewała „Satellite”, „Love Me” i „Bee”. W drugiej rundzie głosowania wykonała ponownie utwór „Satellite” (autorstwa Julie Frost i Johna Gordona) i wygrała eliminacje, zdobywając większą liczbę głosów. 13 marca finałowe utwory zostały udostępnione do sprzedaży cyfrowej i dotarły do pierwszej piątki krajowych list przebojów (odpowiednio: pierwsze dla „Satellite”, trzecie dla „Love Me” i czwarte dla „Bee”), dzięki czemu Lena została pierwszą artystką w historii zestawienia, która tego dokonała. Singiel „Satellite” sprzedał się w ponad 150 tysiącach egzemplarzy i otrzymał status złotej płyty. W kwietniu odnotowano wynik ponad 300 tys. sprzedanych kopii singla, dzięki czemu otrzymał on certyfikat platynowej płyty. Przez kilka tygodni zajmował pierwsze miejsce w rankingu najchętniej ściąganych piosenek na niemieckim iTunes. Utwory „Bee” oraz „Love Me” zajęły kolejno drugie i trzecie miejsce zestawienia, czyniąc Lenę pierwszą piosenkarką, która osiągnęła wszystkie trzy miejsca podium ze swoimi przebojami.
Debiutancki album wokalistki, "My Cassette Player", zadebiutował na pierwszym miejscu list przebojów w Niemczech i otrzymał tytuł platynowej płyty, za wynik 500 tys. sprzedanych egzemplarzy. Przed rozegraniem Konkursu Piosenki Eurowizji Lena była uważana za jedną z faworytek do wygrania finału. Nawiązując do norweskiego magazynu „Aftenposten”, młoda piosenkarka wzbudzała największe zainteresowanie medialne spośród wszystkich uczestników. Jako reprezentantka kraju z tzw. „Wielkiej Czwórki” miała zagwarantowane miejsce w finale konkursu. Podczas ustalania kolejności występów piosenkarka wylosowała „dziką kartę”, dzięki czemu miała możliwość wyboru numeru startowego. Wystąpiła w nim jako 22. w kolejności i otrzymała za piosenkę 246 punktów, dzięki czemu zajęła pierwsze miejsce. Finał konkursu oglądało w Niemczech ok. 15 milionów widzów, co dało stacji prawie 50% udziału na rynku. Jej prezentacji konkursowej nie towarzyszyły żadne efekty specjalne. Po finale konkursu z piosenką „Satellite” trafiła na pierwsze miejsce list przebojów w Danii, Finlandii, Norwegii, Szwecji i Szwajcarii. Singiel dotarł również na szczyt zestawienia European Hot 100 Singles, zostając pierwszą piosenką eurowizyjną, którego tego dokonała.
W styczniu 2011 została ogłoszona reprezentantką Niemiec, organizatora 56. Konkursu Piosenki Eurowizji w Düsseldorfie. Jej konkursowa piosenka została wybrana w trakcie programu "Unser Song für Deutschland". Podczas koncertu zaprezentowała 12 utworów, a pierwsze miejsce zajęła piosenka „Taken by a Stranger”. Wszystkie kompozycje znalazły się na jej drugim albumie pt. "Good News", który wydano 8 lutego 2011. Tydzień po premierze krążek zdobył status złotej płyty w Niemczech. 26 maja 2011 wystąpiła z 16. numerem startowym w finale konkursu i zajęła dziesiąte miejsce. W finale wystąpiła też gościnnie podczas występu Stefana Raaba, który wykonał rockową wersję piosenki „Satellite”.
W 2012 wraz z Mariją Šerifović, Dimą Biłanem, Alexandrem Rybakiem i duetem Ell &amp; Nikki wystąpiła podczas interwałów drugiego półfinału 57. Konkursu Piosenki Eurowizji w Baku. Wykonała utwór „Satellite” oraz przebój „Waterloo” szwedzkiego zespołu ABBA, oba przy akompaniamencie tradycyjnych azerskich instrumentów muzycznych. 1 sierpnia ogłosiła, że utwór „Stardust”, wydany 21 sierpnia, będzie pierwszym singlem z jej nadchodzącego albumu. W wakacje wyruszyła w trasę koncertową pt. "Lenas Wohnzimmer", a 12 października wydała album studyjny zatytułowany "Stardust". W październiku wystąpiła w jednym z odcinków "Sesamstraβe", wykonując utwór „Bert, oh Bert!”, który został nagrany pod linię melodyczną piosenki „Satellite”. W listopadzie ukazała się muzyczna składanka dla dzieci "Giraffenaffen", na którą nagrała cover piosenki Pippi Pończoszanki „Seeräuber-Opa Fabian”.
Na początku 2013 ogłosiła, że drugim singlem promującym album "Stardust" będzie piosenka „Neon (Lonely People)”, który premierowo wykonała w programie "Unser Song für Malmö". W lutym opublikowała nową wersję utworu. W marcu otrzymała nagrodę w kategorii „Najlepszy teledysk” (za klip do singla „Stardust”) podczas ceremonii ECHO Awards 2013. Była również nominowana do tytułu „najlepszej niemieckiej artystki”, jednak przegrała z Ivy Quainoo. 17 maja wydała trzeci singiel z albumu "Stardust", czyli „Mr. Arrow Key”, który napisała we współpracy z Lindą Carlsson i Sonnym Boyem Gustafssonem.
We wrześniu 2013 rozpoczęła pracę nad materiałem na czwartą płytę studyjną, której premierę planowała na czwarty kwartał 2014. W styczniu 2014 ogłosiła, że nawiązała w Nowym Jorku współpracę z producentem muzycznym Bosko Kante. W listopadzie wzięła udział w nagraniu płyty kompilacyjnej pt. "I Love Disney", na którą nagrała własną interpretację piosenki „A Whole New World” ze ścieżki dźwiękowej filmu animowanego "Aladyn". Na początku marca 2015 wydała „Traffic Lights”, pierwszy singiel zapowiadający jej czwarty album studyjny. Płyta pt. "Crystal Sky" ukaza się w maju 2015. Jesienią wyruszyła w trasę koncertową promującą album, "Carry You Home Tour".
14 kwietnia 2017 zaprezentowała pierwszy utwór promujący nowy krążek, zatytułowany „Lost in You”. W lipcu zaprezentowała premierowo singiel „If I Wasn’t Your Daughter”. Niemiecka prasa zaczęła analizować treść utworu, który opowiada o relacji piosenkarki z ojcem, z którym nie miała kontaktu, odkąd opuścił on rodzinę. Piosenka zadebiutowała na 42. miejscu niemieckiego zestawienia.
W listopadzie 2018 wydała singiel z utworem „Thank You”. 5 kwietnia 2019 wydała piąty album studyjny pt. "Only Love L.".
Pozostałe przedsięwzięcia.
W 2009 zagrała role epizodyczne w serialach telewizyjnych: "K11 – Kommissare im Einsatz", "Helfen Sie mir!" i "Richter Alexander Hold".
Użyczyła głosu żółwicy Karoli w niemieckiej wersji językowej filmu "Żółwik Sammy" (2010), małpce Luce w audiobookach: "Giraffenaffen – Wir sind da!" i "Giraffenaffen – Die Schatzsuche" (2013) oraz Jane w niemieckim filmie animowanym "Tarzan 3D" (2014).
Była jurorką w niemieckiej wersji programu "The Voice Kids" (2013–2015) oraz uczestniczką czwartej edycji niemieckiego programu rozrywkowego Sing meinen Song – Das Tauschkonzert, w którym artyści wzajemnie wykonywali piosenki ze swych repertuarów.
Była przewodniczącą krajowej komisji sędziowskiej 58. Konkursu Piosenki Eurowizji i sekretarzem podającym wyniki głosowania Niemiec w finale konkursu.

</doc>
<doc id="1940878" url="https://pl.wikipedia.org/wiki?curid=1940878" title="Smart Crosstown">
Smart Crosstown

Smart Crosstown – koncepcyjny samochód pokazany na Detroit Auto Show. Inna nazwa to NAIAS. Posiada napęd hybrydowy: 3-cylindrowy silnik benzynowy oraz silnik elektryczny. Jest wyposażony w dach typu targa.

</doc>
<doc id="1940880" url="https://pl.wikipedia.org/wiki?curid=1940880" title="Peter Ludwig">
Peter Ludwig

Peter Ludwig (ur. 9 lipca 1925 w Koblencji, zm. 22 lipca 1996 w Akwizgranie) – niemiecki przemysłowiec, mecenas sztuki, fundator wielu muzeów sztuki.
Życiorys.
Urodził się jako syn prawnika i córki rodu przemysłowców Klöcknerów, właścicieli stoczni i zakładów przemysłu ciężkiego. Uczęszczał do gimnazjum typu humanistycznego, w roku 1943 zdał maturę. Po zwolnieniu z amerykańskiej niewoli 1946 rozpoczął studia historii sztuki, archeologii, historii i filozofii na Uniwersytecie w Moguncji.
W roku 1951 ożenił się z Ireną Monheim (ur. 17 czerwca 1927) i rozpoczął pracę w firmie Leonarda Monheima, właściciela fabryk wyrobów czekoladowych.
Peter Ludwig zmarł nagle 22 lipca 1996 wskutek zawału serca. Jego wdowa Irena stworzyła na bazie fundacji „Ludwig Stiftung für Kunst und internationale Verständigung GmbH” fundację „Peter und Irene Ludwig Stiftung”.
Działalność.
W roku 1957 rozpoczął współpracę z muzeami sztuki w Kolonii i Akwizgranie. Korzystając z zamożności, stał się sponsorem i fundatorem wielu muzeów i innych instytucji kulturalnych.
Zgromadzone przez niego zbiory dzieł sztuki zostały rozmieszczone w dziewiętnastu muzeach pięciu krajów.
Działalność małżeństwa Ludwig budziła wiele kontrowersji. Zarzucano im m.in. wspieranie byłego nadwornego rzeźbiarza Hitlera, Arno Brekera, który wykonał po wielu miesiącach pozowania naturalistyczne portrety Piotra i Ireny Ludwigów.
W 1980 Andy Warhol wykonał portret Petera Ludwiga w technice sitodruku w formacie 100×100 cm.
Odznaczenia i tytuły.
Peter Ludwig został uhonorowany wieloma odznaczeniami, m.in. Komandorią Legii Honorowej (1988) oraz doktoratami honorowymi.

</doc>
<doc id="1940882" url="https://pl.wikipedia.org/wiki?curid=1940882" title="Zbrodnie w Rusinowym Beresteczku">
Zbrodnie w Rusinowym Beresteczku

Zbrodnie w Rusinowym Beresteczku – napady i masowe mordy na polskich mieszkańców wsi Rusinowe Beresteczko dokonane w latach 1939–1943 kolejno przez uzbrojonych Ukraińców, członków ukraińskiej kolaboracyjnej policji pomocniczej oraz przez oddział UPA. 
Rusinowe Beresteczko było wsią ukraińską, w której stale zamieszkiwało 30 polskich rodzin. Polacy (Mirosław Konarzewski, Władysław Lipski i Jan Majewski) byli również właścicielami majątków ziemskich we wsi. We wrześniu 1939 wszyscy wymienieni właściciele ziemscy zostali aresztowani przez grupę uzbrojonych Ukraińców i wydani NKWD, które po kilku dniach osadziło ich w więzieniu w Dubnie. 
W październiku 1942 policjanci ukraińscy pobili ze skutkiem śmiertelnym jednego Polaka, innego zaś zastrzelili pod pretekstem niechęci do przekazania im ukrytego miodu z pasieki. 
W maju 1943 polskie domy w Rusinowym Beresteczku zostały spalone w czasie napaści oddziału UPA. Zginęło ok. 25 Polaków. 
Bibliografia.
E. Siemaszko, W. Siemaszko, "Ludobójstwo dokonane przez nacjonalistów ukraińskich na ludności polskiej Wołynia 1939-1945", Warszawa 2000, Wydawnictwo "von Borowiecky"; , t.I, s.57

</doc>
<doc id="1940885" url="https://pl.wikipedia.org/wiki?curid=1940885" title="Kamienica Karmelitów Bosych w Warszawie">
Kamienica Karmelitów Bosych w Warszawie

Kamienica Karmelitów Bosych (zwana również kamienicą pokarmelicką) – kamienica znajdująca się w Warszawie przy ul. Bednarskiej 23. 
Jest budynkiem dwupiętrowym, wzniesionym w latach 1770–1771, według projektu Efraima Szregera.
W roku 1884 (według niektórych źródeł – po powstaniu styczniowym) do obiektu został dobudowany układ 3-piętrowych oficyn tworzących na działce dwa wewnętrzne dziedzińce. Cały zespół jest zachowany do dziś w stanie autentycznym, w czasie II wojny światowej nie uległ znaczącym zniszczeniom. W 1998 r. budynek główny wraz z oficynami, dziedzińcami oraz z obiektami stałymi mieszczącymi się w obrębie działki został wpisany do rejestru zabytków.
Historia.
Na terenie należącym do klasztoru Karmelitów Bosych w latach 1770–1773 wzniesiono, wzdłuż ulicy, kamienicę dwupiętrową, murowaną, prawdopodobnie według projektu Efraima Szregera. Kamienica ta przetrwała do dziś.
Wybudowana została jako kamienica czynszowa, z której zyski miały wspomagać utrzymanie klasztoru i kościoła.
W latach 1783–1786 w jej murach działała manufaktura sukiennicza i innych wyrobów wełnianych Abrahama Pappenguta. W 1885 r. po likwidacji klasztoru Karmelitów Bosych (represje caratu po powstaniu styczniowym) kamienicę zajęła Resursa Ruska. W 1887 (według innych źródeł – 1884) posesję przejęło Rosyjskie Towarzystwo Dobroczynności, wznosząc zespół zachowanych do dziś oficyn. W latach siedemdziesiątych XIX wieku istniał w budynku warsztat produkujący ramy złocone. W okresie międzywojennym umieszczono w kamienicy szkołę akuszersko-felczerską.
Architektura.
Kamienica Karmelitów Bosych – budynek ten, zachowany do dziś, jest obiektem dwupiętrowym, pokrytym stromym dachem, obecnie dwuspadowym (do czasu wybudowania oficyn – trójspadowym).
Pierwotnie pomieszczenia połączone były ze sobą w sposób amfiladowy. Kamienica posiadała dwie drewniane, skrajnie umieszczone, klatki schodowe, dostępne z dwóch wąskich, przesklepionych korytarzy, pełniących rolę sieni. Wejścia do budynku zlokalizowano od strony podwórza. Na osi kamienicy zaprojektowano przejazd bramowy prowadzący na pierwszy dziedziniec.
Do XIX wieku nad ryzalitem znajdowała się attyka, a po bokach umieszczone były lukarny, po jednej z każdej strony. Taki widok kamienicy został utrwalony na obrazie Canaletta pt. „Widok Warszawy z tarasu Zamku Królewskiego”, 1773.
Pierwotnie na ścianie szczytowej od strony rzeki znajdowały się okna, teraz ściana stała się ścianą wewnętrzną stykającą się z powstałą obok późniejszą oficyną.
Piwnice i parter przekryte są sklepieniami krzyżowymi lub kolebkami. Stropy nad I i II piętrem są drewniane.

</doc>
<doc id="1940886" url="https://pl.wikipedia.org/wiki?curid=1940886" title="Kyle Beckerman">
Kyle Beckerman

Kyle Robert Beckerman (ur. 23 kwietnia 1982 w Crofton) – amerykański piłkarz występujący na pozycji defensywnego pomocnika w drużynie Real Salt Lake.
Kariera piłkarska.
Klubowa.
Kyle Beckerman profesjonalną karierę piłkarską rozpoczął w 2000 roku, jako zawodnik Miami Fusion. Dwa lata później podpisał kontrakt z drużyną Colorado Rapids. Tu miał szansę na regularne występy w Major League Soccer. W zespole Colorado grał w ciągu sześciu sezonów. W tym czasie strzelił 10 bramek w 142 występach w MLS. 16 lipca 2007 trafił do zespołu Real Salt Lake. W sezonie 2009 zdobył wraz z drużyną mistrzostwo ligi (MLS Cup).
Reprezentacyjna.
Kyle Beckerman zadebiutował w reprezentacji Stanów Zjednoczonych 20 stycznia 2007 roku, w meczu z Danią. W 2007 roku został powołany na Copa América 2007. 18 lipca 2009 roku, w ćwierćfinałowym meczu Złotego Pucharu strzelił swą pierwszą bramkę w reprezentacji.

</doc>
<doc id="1940890" url="https://pl.wikipedia.org/wiki?curid=1940890" title="Paul Kipngetich Tanui">
Paul Kipngetich Tanui

Paul Kipngetich Tanui (ur. 22 grudnia 1990 w Nakuru) – kenijski lekkoatleta specjalizujący się w biegach długodystansowych.
Srebrny medalista olimpijski oraz trzykrotny brązowy medalista mistrzostw świata na dystansie 10 000 metrów. Trzykrotnie stawał na najwyższym podium przełajowych mistrzostw świata w klasyfikacji drużynowej – ma w dorobku także jedno srebro zdobyte indywidualnie. Mistrz Kenii w biegu przełajowym na 12 kilometrów (2010).

</doc>
<doc id="1940891" url="https://pl.wikipedia.org/wiki?curid=1940891" title="Kamienica przy al. „Solidarności” 93 w Warszawie">
Kamienica przy al. „Solidarności” 93 w Warszawie

Kamienica przy al. Solidarności 93 – zabytkowy budynek powstały w 1910 roku, z inicjatywy Michał Roga. Obecnie znajduje się w nim Teatr Kamienica, którego właścicielem jest polski aktor Emilian Kamiński.
Historia.
W 1910 roku powstała kamienica przy ul. Leszno 13 (teraz al. Solidarności 93). Jej posiadaczem był Michał Róg, Żyd, który dzięki szyciu uprzęży i produkcji skór do pistoletów wzbogacił się na wojnie carskiej. Plac kupił od jednego z warszawskich zegarmistrzów. Przegrywając zakład na wyścigach konnych na Służewcu, stracił kamienicę. Po tym zdarzeniu budynek stał się własnością Skarbu Państwa. 
W okresie istnienia getta warszawskiego w latach 1940–1942 w kamienicy mieścił się Urząd do Walki z Lichwą i Spekulacją.
Kamienica jako jedna z nielicznych przetrwała obie wojny światowe w bardzo dobrym stanie. Do dzisiejszych czasów zachowały się pamiątki pochodzące z tamtego okresu. W jednej z sal Teatru Kamienica zachował się otwór, w którym przechowywano żydowskie narzędzia liturgiczne (np. menorę). W tym samym pomieszczeniu znajduje się wnęka, gdzie przed hitlerowcami ukrywała się czteroosobowa rodzina żydowska.
Architektura.
Kamienica zbudowana jest w stylu secesji geometrycznej. Na murach budynku znajdują się szaro-niebieskie kwadraty, które wyznaczają połowę wysokości. Po II wojnie rozebrane zostało V piętro budynku. Wraz z nim zniknęły terakotowe kafelki pod zwieńczeniem oraz portal i ozdobna fasada budynku. W jednej z części kamienicy ulokowana była szkoła krawiecka (zwana Hedep). W piwnicy oraz przy bramie teatru znajdują się kafelki marki Villeroy &amp; Boch pochodzące z 1910 roku. Ważnym elementem są także ozdobniki w postaci kamiennych karłów, które pełniły funkcje odbojników, mających zatrzymać dorożki przed wjazdem na podwórko kamienicy. Pozostał tylko jeden oryginalny posąg umieszczony w prawym, dolnym rogu bramy. Pozostałe trzy figury są rekonstrukcjami pierwowzoru. Haki umocowane na zewnętrznej stronie budynku służyły do zawieszania baldachimu podczas żydowskiego święta namiotów Sukkot.
Współczesność.
Około 2000 roku Emilian Kamiński postanowił założyć swój własny teatr. Myślą przewodnią było stworzenie miejsca przywołującego wspomnienia starej, pięknej Warszawy. Szukając idealnego miejsca na ulokowanie teatru, natknął się na kamienicę przy al. Solidarności 93. Atmosfera, a także bogata historia budynku, skłoniła aktora do umieszczenia przyszłego ośrodka kultury i sztuki w tym miejscu. Przez siedem lat zbierane były fundusze i materiały potrzebne do zrealizowanie planów. 27 marca 2009 roku w czasie Międzynarodowego Dnia Teatru oraz w setną rocznicę wybudowania kamienicy odbyło się uroczyste otwarcie Teatru „Kamienica”. Nazwiska osób, które przyczyniły się do zrealizowania projektu, zostały umieszczone na pamiątkowej tablicy znajdującej się na dziedzińcu kamienicy.
Teatr składa się z:
Niektóre spektakle uwzględnione w repertuarze teatru nawiązują do historii Warszawy z czasów międzywojnia.

</doc>
<doc id="1940893" url="https://pl.wikipedia.org/wiki?curid=1940893" title="Od czego zaczyna się Ojczyzna">
Od czego zaczyna się Ojczyzna

"Od czego zaczyna się Ojczyzna? " (ros. "С чего начинается Родина") - szeroko znana radziecka piosenka patriotyczna z filmu "Tarcza i miecz" ("Щит и меч"). Autorem słów był Michaił Matusowskij, a muzykę skomponował Wieniamin Basner. Wykonawcą pieśni w filmie był Mark Bernes. Tytuł utworu wszedł na stałe do języka codziennego, stając się przysłowiem czasów współczesnych. Był też często wykorzystywany w prasie. 

</doc>
<doc id="1940895" url="https://pl.wikipedia.org/wiki?curid=1940895" title="Cesarskie Obserwatorium Astronomiczne w Pekinie">
Cesarskie Obserwatorium Astronomiczne w Pekinie

Cesarskie Obserwatorium Astronomiczne w Pekinie (chin. upr. 北京古观象台, chin. trad. 北京古觀象台, pinyin: "Běijīng Gǔguānxiàngtái") – dawne obserwatorium astronomiczne w Pekinie, położone w dzielnicy Dongcheng, przy południowo-zachodnim krańcu ulicy Jianguomen.
Historia.
Jego początki sięgają czasów dynastii Yuan. W 1279 astronomowie Wang Xun i Guo Shoujing z rozkazu Kubilaj-chana zbudowali przy Jianguomen pierwsze, niewielkie obserwatorium, w celu opracowania dokładnego kalendarza. Obecne zabudowania zostały wzniesione w latach 1439–1442.
W obserwatorium prowadzono obserwacje nieba do celów naukowych, jak również wyznaczano dokładne terminy świąt i uroczystości państwowych. Korzystali z niego także przebywający w Chinach cudzoziemcy, m.in. Johann Adam Schall von Bell i Ferdinand Verbiest.
Instrumenty astronomiczne zostały skradzione przez żołnierzy francuskich i niemieckich podczas powstania bokserów i wywiezione do Europy. Do Chin wróciły po I wojnie światowej.
Obserwatorium zamknięto w 1929, a jego funkcje przejęło Obserwatorium Astronomiczne Zijinshan w Nankinie. Od tego czasu aż do 1956 pełniło funkcję obserwatorium meteorologicznego, następnie zostało przekształcone w muzeum astronomii. W 1959 zostało zamknięte i ulokowano w nim biura.
W 1982 zostało uznane za prawnie chroniony zabytek i rok później ponownie otwarte dla publiczności jako muzeum astronomii.
Opis.
Obserwatorium zajmuje powierzchnię 10 000 m². Jego głównym elementem jest platforma obserwacyjna o wysokości 17,79 metrów i wymiarach podstawy 24×20 m, której towarzyszy kilka mniejszych budynków oraz porośnięty zabytkowymi drzewami dziedziniec. Na platformie znajduje się osiem wykonanych z brązów przyrządów astronomicznych. Są to m.in. sfera armilarna, kwadrant i teodolit.
Wewnątrz platformy znajdują się pomieszczenia wystawowe, w których prezentowana jest m.in. kamienna mapa nieba z 1247. Zawierająca 1434 gwiazd jest uważana za jedną z najdokładniejszych wczesnych map nieba.

</doc>
<doc id="1940904" url="https://pl.wikipedia.org/wiki?curid=1940904" title="Diecezja Bissau">
Diecezja Bissau

Diecezja Bissau (łac. "Dioecesis Bissagensis", port. "Diocese de Bissau") – rzymskokatolicka diecezja ze stolicą w Bissau, w Gwinei Bissau.
Diecezja nie wchodzi w skład żadnej metropolii. Podlega ona bezpośrednio Stolicy Apostolskiej.

</doc>
<doc id="1940907" url="https://pl.wikipedia.org/wiki?curid=1940907" title="FUS Rabat">
FUS Rabat

FUS Rabat (arab. اتحاد الفتح الرياضي الرباطي) to marokański klub piłkarski z miasta Rabat. Obecnie występuje w marokańskiej ekstraklasie. Został założony 10 kwietnia 1946 roku i swoje domowe spotkania rozgrywa na stadionie Stade de FUS. Klub 'Le Fath Union Sport de Rabat' posiada również inne sekcje, m.in. koszykówki i szachów.

</doc>
<doc id="1940911" url="https://pl.wikipedia.org/wiki?curid=1940911" title="Diecezja Bafatá">
Diecezja Bafatá

Diecezja Bafatá (łac. "Dioecesis Bafatanus", port. "Diocese de Bafatá") – rzymskokatolicka diecezja ze stolicą w Bafatá, w Gwinei Bissau.
Diecezja nie wchodzi w skład żadnej metropolii. Podlega ona bezpośrednio Stolicy Apostolskiej.

</doc>
<doc id="1940914" url="https://pl.wikipedia.org/wiki?curid=1940914" title="Droga rdzeniowo-móżdżkowa przednia">
Droga rdzeniowo-móżdżkowa przednia

Droga rdzeniowo-móżdżkowa przednia (szlak Gowersa, łac. "tractus spinocerebellaris anterior") – droga nerwowa rdzenia kręgowego, biegnie w sznurze bocznym rdzenia kręgowego, odpowiedzialna za przewodzenie informacji proprioceptywnej z ciałek Golgiego do móżdżku.

</doc>
<doc id="1940917" url="https://pl.wikipedia.org/wiki?curid=1940917" title="Chóry anielskie">
Chóry anielskie



</doc>
<doc id="1940920" url="https://pl.wikipedia.org/wiki?curid=1940920" title="Starcie tytanów">
Starcie tytanów

Starcie tytanów (ang. "Clash of the Titans") – film fantasy z 2010 roku w reżyserii Louisa Leterriera, który nakręcono jako remake filmu z 1981 roku pod tytułem "Zmierzch tytanów". Oparty jest na micie greckim o Perseuszu, synu najważniejszego greckiego boga, króla bogów - Zeusa.
Film w kinach był dostępny w wersji 3D.
Fabuła.
Perseusz, półboski syn Zeusa, wychowany przez zwykłych śmiertelników, nieświadomy swojego pochodzenia, nie jest w stanie uratować swojej rodziny przed Hadesem – mściwym bogiem świata zmarłych. Nie mając nic do stracenia, mężczyzna zgłasza się na ochotnika, by poprowadzić wyprawę do zaświatów - Hadesu - niedostępnych dla śmiertelników i pokonać go, zanim ten odbierze moc Zeusowi i sprowadzi na ziemię chaos. Wraz z grupą śmiałych wojowników wyrusza w ryzykowną podróż, podczas której będzie walczyć z groźnymi demonami i strasznymi bestiami. Przeżyje tylko wtedy, jeśli uwierzy w swoją boską moc.

</doc>
<doc id="1940921" url="https://pl.wikipedia.org/wiki?curid=1940921" title="Chór anielski">
Chór anielski



</doc>
<doc id="1940926" url="https://pl.wikipedia.org/wiki?curid=1940926" title="Oz Sanchez">
Oz Sanchez

Oscar "Oz" Sanchez (ur. 2 grudnia 1975) - amerykański niepełnosprawny kolarz. Mistrz paraolimpijski z Pekinu w 2008 roku oraz z Londynu w 2012 roku.
Linki zewnętrzne.
 

</doc>
<doc id="1940930" url="https://pl.wikipedia.org/wiki?curid=1940930" title="Kaplica św. Barbary w Warszawie (Śródmieście)">
Kaplica św. Barbary w Warszawie (Śródmieście)

Kaplica św. Barbary w Warszawie – kaplica na terenie pomiędzy dzisiejszymi ulicami Emilii Plater, Nowogrodzką, św. Barbary i Wspólną. Kaplica św. Barbary istnieje od 1782 roku. W latach 1883–1886 wzniesiono w jej sąsiedztwie nowy kościół św. Apostołów Piotra i Pawła całkowicie zniszczony w 1944 r. W latach 1946–1957 odbudowano go według zupełnie nowych planów.
Historia kościoła.
Początki.
Historia rozpoczyna się wraz z rokiem 1782, kiedy to założono Cmentarz Świętokrzyski. Na początku parafianie nie chcieli tam nikogo grzebać. Dopiero w 1788 roku cmentarz zaczął służyć swojemu przeznaczeniu z inicjatywy ks. Gabryela Wodzyńskiego, który napisał w swoim testamencie, iż chce, aby jego ciało właśnie tam pochowano. Jednak nie na długo cieszył się swoją popularnością, gdyż w 1836 roku władze zabroniły dalszego pochówku ze względu na tworzenie się ścieków wody zaskórnej. Cmentarz i kościółek leżący niedaleko niego zaczęły zamieniać się w ruiny.
Kaplica jako parafia.
Kościół znów zaistniał, gdy 1 września 1866 roku przeznaczono go na kościół parafialny pod wezwaniem św. Barbary. Mógł on pomieścić zaledwie 200 osób. W związku z rosnącym zapotrzebowaniem na powiększenie budynku zapadła decyzja o jego rozbudowie. W 1881 roku wybudowano boczną kaplicę mieszczącą tyle samo osób. Jednak i ta rozbudowa okazała się niewystarczająca. Zaczęto więc w 1883 roku budować nowy, większy kościół pw. św. Apostołów Piotra i Pawła.
Styl kaplicy.
Kaplica jest zbudowana w stylu klasycystycznym. Zewnętrzny wystrój utrzymuje prostotę i równowagę układu, ma kształt spokojny i skromny. Charakteryzuje się oszczędnym stosowaniem dekoracji i zdobnictwa. Od strony podwórka znajduje się fasada o liniach prostych bez znacznych wygięć i skrętów (wyniosły front ukazuje lekko cofnięte wejście: wnękę opartą na pilastrach). Nad wejściem znajduje się tympanon w kształcie trójkąta. Pionowym akcentem wieńczącym budynek jest wieżyczka z umieszczonym w środku kielichem i hostią. Nad nią widnieje krzyż.
Ściana kaplicy.
Ściana od strony ulicy Wspólnej zawiera kilka symbolicznych dekoracji. Na fryzie pod tympanonem umieszczony został napis z Ewangelii św. Jana: „A słowo ciałem się stało i mieszkało między nami”. W centrum znajduje się postać Św. Jana Ewangelisty. Apostoł trzyma w rękach księgę i pióro. Orzeł po jego prawej stronie trzyma w szponach zwój papieru z napisem Ewangelium. Po lewej stronie obrazu widzimy tablicę z trzema pierwszymi przykazaniami Dekalogu, natomiast prawa mieści pozostałe.
Napis na kaplicy.
Nad wejściem umieszczono napis po łacinie:
Po polsku oznacza on:
Kaplica dzisiaj.
Obecnie na terenie kaplicy odbywają się ceremonie pożegnalne, prowadzone przez działający na terenie Parafii Św. Barbary dom pogrzebowy.

</doc>
<doc id="1940932" url="https://pl.wikipedia.org/wiki?curid=1940932" title="Szlak Gowersa">
Szlak Gowersa



</doc>
<doc id="1940933" url="https://pl.wikipedia.org/wiki?curid=1940933" title="Pęczek Gowersa">
Pęczek Gowersa



</doc>
<doc id="1940934" url="https://pl.wikipedia.org/wiki?curid=1940934" title="Samuel Tsegay">
Samuel Tsegay

Samuel Tsegay (ur. 24 lutego 1988 w Kudofelasi) – erytrejski lekkoatleta specjalizujący się w biegach długich.
W 2009 odpadł w eliminacjach mistrzostw świata w biegu na 5000 metrów. W 2012 nie ukończył biegu maratońskiego podczas igrzysk olimpijskich w Londynie. Uczestnik i wielokrotny medalista przełajowych mistrzostw świata. Złoty medalista mistrzostw kraju. W 2014 został wicemistrzem świata w półmaratonie.

</doc>
<doc id="1940936" url="https://pl.wikipedia.org/wiki?curid=1940936" title="Larry Gross">
Larry Gross

Larry Gross (ur. 1953) − amerykański scenarzysta, rzadziej reżyser i producent filmowy.
Życie prywatne.
W 1999 roku poślubił montażystkę Rose Kuo, która urodziła ich jedno dziecko.

</doc>
<doc id="1940937" url="https://pl.wikipedia.org/wiki?curid=1940937" title="José Vicente Arzo">
José Vicente Arzo

José Vicente Arzo Diago (ur. 25 lipca 1963) – hiszpański niepełnosprawny kolarz. Srebrny medalista paraolimpijski z Pekinu w 2008 roku.

</doc>
<doc id="1940940" url="https://pl.wikipedia.org/wiki?curid=1940940" title="Ludowy Artysta RFSRR">
Ludowy Artysta RFSRR

Ludowy Artysta RFSRR (ros. Народный артист РСФСР) – tytuł honorowy nadawany po okresie co najmniej pięciu lat od chwili przyznania tytułu Zasłużony Artysta RFSRR lub Zasłużony Działacz Sztuk RFSRR artystom, reżyserom, baletmistrzom, dyrygentom, dyrygentom chóru, wybitnym wykonawcom muzyki, autorom wysokiej klasy dzieł artystycznych: spektakli, filmów, kinowych i telewizyjnych, programów cyrkowych, którzy wnieśli wybitny wkład w ojczystą kulturę sztuki i którzy cieszyli się ogólnym społecznym uznaniem.
Wyróżnienie zostało ustanowione przez Prezydium Rady Głównej Rosji (Президиума Верховного Совета РСФСР) 10 sierpnia 1931.
W 1992 tytuł został przemianowany na Ludowy Artysta Federacji Rosyjskiej.

</doc>
<doc id="1940941" url="https://pl.wikipedia.org/wiki?curid=1940941" title="Zmartwychwstanie (ujednoznacznienie)">
Zmartwychwstanie (ujednoznacznienie)



</doc>
<doc id="1940943" url="https://pl.wikipedia.org/wiki?curid=1940943" title="Lnicznik cuchnący">
Lnicznik cuchnący



</doc>
<doc id="1940946" url="https://pl.wikipedia.org/wiki?curid=1940946" title="Alejandro Albor">
Alejandro Albor

Alejandro Albor (ur. 13 stycznia 1964) – amerykański niepełnosprawny kolarz. Srebrny i brązowy medalista paraolimpijski z Pekinu w 2008 roku.

</doc>
<doc id="1940948" url="https://pl.wikipedia.org/wiki?curid=1940948" title="Zupa minestrone">
Zupa minestrone



</doc>
<doc id="1940949" url="https://pl.wikipedia.org/wiki?curid=1940949" title="Mistrzostwa Europy w Zapasach 2010">
Mistrzostwa Europy w Zapasach 2010

Mistrzostwa Europy w Zapasach 2010 odbyły się od 13-18 kwietnia 2010 w stolicy Azerbejdżanu - Baku.

</doc>
<doc id="1940953" url="https://pl.wikipedia.org/wiki?curid=1940953" title="Julian Baranowski (archiwista)">
Julian Baranowski (archiwista)

Julian Baranowski (ur. 6 marca 1949 w Popowie, zm. 22 listopada 2009 w Łodzi) – polski historyk, archiwista, specjalista w zagadnieniach Litzmannstadt Ghetto.
Życiorys.
Maturę uzyskał w 1967 w Liceum Ogólnokształcącym w Kruszwicy, a 18 czerwca 1973 na Uniwersytecie Mikołaja Kopernika w Toruniu dyplom magistra historii ze specjalnością archiwistyczną.
Od 1973 mieszkał w Łodzi. Od początku pracował w Archiwum Państwowym w Łodzi (ostatnio na stanowisku starszego kustosza). Początkowo specjalizował się w badaniu dziejów administracji państwowej w latach 1914–1945, a następnie, do końca życia, zajmował się martyrologią łodzian w czasie hitlerowskiej okupacji 1939–1945, w szczególności dziejami Żydów zamkniętych w łódzkim getcie. Od roku 1977 był aktywnym współpracownikiem Okręgowej Komisji Badania Zbrodni Hitlerowskich w Łodzi, w latach 1978–1983 członkiem Delegatury Terenowej w Zgierzu OKBZH w Łodzi, a od 1983 roku członkiem Prezydium OKBZH w Łodzi.
Był konsultantem kilku filmów o łódzkim getcie (w tym "Fotoamatora" Dariusza Jabłońskiego) oraz konsultantem kilku wystaw o tematyce łódzkiego getta i Łodzi m.in. w Muzeum Holocaustu w Waszyngtonie i Muzeum Żydowskim we Frankfurcie.
Zmarł 22 listopada 2009 w Łodzi. Pięć dni później został pochowany na Cmentarzu Komunalnym na Dołach w Łodzi.
Julian Baranowski jest bohaterem filmu zrealizowanego przez Telewizję Łódź.
Życie prywatne.
Żona Bożena, córka Milena.
Publikacje.
Był współautorem kilkunastu publikacji, m.in.
W latach 1999–2009 pracował nad pełnym polskim i niemieckim wydaniem "Kroniki łódzkiego getta", której 5 tomów ukazało się drukiem w 2009. Pierwsze egzemplarze zaprezentowano na uroczystości 65. rocznicy likwidacji Litzmannstadt Getto 28 sierpnia 2009 roku w Instytucie Historii Uniwersytetu Łódzkiego.

</doc>
<doc id="1940959" url="https://pl.wikipedia.org/wiki?curid=1940959" title="Bieszczady Ustrzyki Dolne">
Bieszczady Ustrzyki Dolne



</doc>
<doc id="1940962" url="https://pl.wikipedia.org/wiki?curid=1940962" title="Zofiel">
Zofiel



</doc>
<doc id="1940963" url="https://pl.wikipedia.org/wiki?curid=1940963" title="Zafiel">
Zafiel



</doc>
<doc id="1940964" url="https://pl.wikipedia.org/wiki?curid=1940964" title="Zafchial">
Zafchial



</doc>
<doc id="1940967" url="https://pl.wikipedia.org/wiki?curid=1940967" title="Kiflom Sium">
Kiflom Sium

Kiflom Sium (ur. 1 stycznia 1987 w Alekbia) – erytrejski lekkoatleta specjalizujący się w biegach długich.
Pięć razy startował w przełajowych mistrzostwach świata zdobywając dwa medale (srebrny i brązowy) w rywalizacji drużynowej. W 2012 zdobył srebrny medal mistrzostw świata w półmaratonie w rywalizacji drużynowej.

</doc>
<doc id="1940968" url="https://pl.wikipedia.org/wiki?curid=1940968" title="Annals of Anatomy">
Annals of Anatomy

Annals of Anatomy – niemieckie czasopismo naukowe poświęcone anatomii, wydawane przez wydawnictwo Urban and Fischer należące do grupy Elsevier. Zostało założone w 1886 przez Karla von Bardelebena pod nazwą „Anatomischer Anzeiger” i wydawane było przez wydawnictwo Gustava Fischera. Obecną nazwę nosi od 1991 roku.
Według ISI w roku 2014 impact factor czasopisma wyniósł 1,483

</doc>
<doc id="1940969" url="https://pl.wikipedia.org/wiki?curid=1940969" title="Polsko-Rosyjska Grupa do Spraw Trudnych">
Polsko-Rosyjska Grupa do Spraw Trudnych

Polsko-Rosyjska Grupa do Spraw Trudnych, ros. Российско-польская группа по сложным вопросам – zespół polskich i rosyjskich ekspertów i naukowców wyznaczonych przez oba państwa do omawiania najtrudniejszych kwestii w relacjach polsko-rosyjskich, które wynikają z zaszłości historycznych. Grupa ma charakter doradczy wobec rządów Polski i Rosji.
Działalność.
Grupa została powołana w styczniu 2002 podczas oficjalnej wizyty prezydenta Władimira Putina w Polsce. Inauguracyjne spotkanie odbyło się w Moskwie w listopadzie 2002, jednak ze względu na pogorszenie relacji polsko-rosyjskich wkrótce zaprzestała działalności.
Do reaktywacji Grupy w nowym składzie doszło w czerwcu 2008.
Opublikowano dwie książki:
Przedmiotem prac Grupy jest również zbiór dokumentów pt. "Związek Radziecki a polskie polityczno-wojskowe podziemie", jak również edycja zbioru dokumentów dotyczących stosunków polsko-radzieckich w latach 1918-1945. Grupa zajmuje się również współczesnymi problemami w stosunkach polsko-rosyjskich 
Skład.
Skład Grupy w dn. 31 maja - 1 czerwca 2012:
część polska:
część rosyjska:

</doc>
<doc id="1940971" url="https://pl.wikipedia.org/wiki?curid=1940971" title="Anatomischer Anzeiger">
Anatomischer Anzeiger



</doc>
<doc id="1940972" url="https://pl.wikipedia.org/wiki?curid=1940972" title="Archidiecezja Malabo">
Archidiecezja Malabo

Archidiecezja Malabo (łac.: Archidioecesis Malaboensis) – rzymskokatolicka archidiecezja w Gwinei Równikowej, podlegająca pod Metropolię Malabo.
Siedziba arcybiskupa znajduje się przy Katedrze św. Izabeli w Malabo.
Podział administracyjny.
W skład archidiecezji Malabo wchodzą 32 parafie

</doc>
<doc id="1940977" url="https://pl.wikipedia.org/wiki?curid=1940977" title="Lesley Manyathela">
Lesley Manyathela

Lesley Phuti Manyathela (ur. 4 września 1981 – zm. 9 sierpnia 2003) był południowoafrykańskim piłkarzem. Był wychowankiem klubu Orlando Pirates Johannesburg.
Kariera klubowa.
W sezonie 2002/03 (ostatnim przed śmiercią) zdobył 22 gole (18 w lidze i 4 w pucharach), dzięki czemu zdobył tytuł króla strzelców Premier Soccer League i pomógł Orlando Pirates w zdobyciu mistrzostwa kraju.
Kariera reprezentacyjna.
W reprezentacji RPA zadebiutował w 2002 roku w spotkaniu przeciwko Arabii Saudyjskiej. Ogólnie w narodowych barwach rozegrał 9 spotkań i zdobył 4 bramki.
Śmierć.
Manyathela zginął 9 sierpnia 2003 roku w wypadku samochodowym. Miał on miejsce w prowincji Limpopo, w pobliżu jego rodzinnego miasta Musiny. Przed sezonem 2003/04 trofeum dla najlepszego strzelca południowoafrykańskiej ekstraklasy zostało nazwane jego imieniem i nazwiskiem.

</doc>
<doc id="1940978" url="https://pl.wikipedia.org/wiki?curid=1940978" title="Diecezja Bata">
Diecezja Bata

Diecezja Bata (łac.: Dioecesis Bataensis) – rzymskokatolicka diecezja w Gwinei Równikowej, podlegająca pod Metropolię Malabo.
Siedziba biskupa znajduje się przy Katedrze św. Jakuba Apostoła i Matki Bożej z Pilar w Bata.
Podział administracyjny.
W skład Diecezji Bata wchodzi 26 parafii.

</doc>
<doc id="1940979" url="https://pl.wikipedia.org/wiki?curid=1940979" title="System klasyfikacji Royal Navy">
System klasyfikacji Royal Navy

System klasyfikacji Royal Navy odnosił się do dawnych żaglowych okrętów wojennych, od momentu rozwoju taktyki liniowej dotyczył on przede wszystkim okrętów liniowych. Obejmował okręty, które grupowane były według jednolitych rang (), mające (w zależności od okresu) podobne parametry (liczba dział, wielkość załogi, wyporność). Stosowany był od początku XVII wieku do połowy XIX wieku, czyli do końca „epoki żagla”.
Początki.
Pierwsze próby klasyfikacji okrętów dotyczyły wyróżnienia największych oraz reprezentacyjnych jednostek floty, określanych mianem "Great Ships" (ang. "wielkie statki"), do których zaliczano wielkie karaki z czasów pierwszych Tudorów – „Regent”, „Mary Rose” (a nawet wcześniejsze – „Grace Dieu”, zbudowany w 1418 roku). Okręty te wyodrębniano na podstawie liczby załogi i ich wielkości. Wraz z rozwojem w Anglii w epoce elżbietańskiej galeonów floty królewskiej, nie stosowano dla nich określenia "Great Ship", gdyż były to jednostki mniejsze od karak, ale dobrze żeglujące i silnie uzbrojone (np. „Revenge”, „Vanguard”).
Na początku XVII wieku, około 1604 roku, w okresie panowania króla Jakuba I, pogrupowano okręty wojenne na cztery kategorie. Klasyfikacji tej podlegały wszystkie nowo budowane, jak i modernizowane okręty. Głównym parametrem tej klasyfikacji była liczba załogi, którą posiadał dany okręt. Wyróżniano wówczas następujące kategorie:
W roku 1626, na początku panowania króla Karola I, dokonano innego podziału okrętów wojennych, nadając im odpowiednie rangi:
Podobnie jak poprzednio, podział ten oparty był na liczbie załogi okrętu. Podział ten obowiązywał również w czasie Republiki Angielskiej ("Commonwealth of England", 1649–1660), dlatego np. w III randze klasyfikowano duże fregaty typu „Speaker” z 1650 roku, podczas gdy później w epoce flot liniowych rangi od I do IV zostały zarezerwowane tylko dla okrętów liniowych. Decydującego znaczenia nabrała liczba dział przenoszonych przez okręt, która umożliwiała umiejscowienie jednostki w szyku liniowym floty, co dokonało się w czasach Restauracji Stuartów.
W 1677 roku miała miejsce, przygotowana przez urzędnika Admiralicji Samuela Pepysa, reforma administracyjna i wojskowa Royal Navy. Ustalono wówczas wytyczne, które musiał spełniać okręt, by walczyć w szyku liniowym. Nowe podziały określono jako „uroczyste, uniwersalne i niezmienne”. I chociaż zostały one zaktualizowane w XVIII i na początku XIX wieku, to pozostały w zasadzie niezmienione do końca „epoki żagla”. Wyróżniano następujące rangi okrętów:
I ranga.
Zaliczano tu największe, mające trzy pokłady działowe okręty liniowe, przenoszące 90–100 dział (w XVIII wieku zwiększono wymagania do 100–120 dział). W XVIII wieku osiągały powyżej 2500 ton wyporności i miały 850–950 członków załogi (niektóre nawet ponad 1000). Były to reprezentacyjne okręty floty, często mające bogate zdobienia i dekoracje (zwłaszcza w epoce baroku), zarezerwowane dla dowódców floty (w XVII wieku nawet z królewskiego rodu, jak książę Yorku, późniejszy król Jakub II). Okręty te były niezwykle kosztowne w budowie i eksploatacji, dlatego budowano ich niewiele, większość czasu w okresie pokojowym spędzały w rezerwie, stojąc na kotwicy w porcie, pozbawione omasztowania i olinowania. Reaktywowano je tylko na czas wojny, co powodowało, że ich żywot mógł być bardzo długi. Okręty te dysponowały wielką siłą ognia, ale były powolne i mało zwrotne. W czasie bitew walczyły w centrum linii bojowej, starano się przy tym nie narażać na ich zniszczenie lub zdobycie przez wroga, gdyż miałoby to przede wszystkim skutki prestiżowe (jak parę razy zdarzyło się Anglikom w wojnach z Holendrami w XVII wieku, por. HMS Royal Charles (1655)).
II ranga.
Zaliczano tu okręty liniowe przenoszące od 90 do 98 dział na trzech pokładach działowych. W XVIII wieku osiągały wyporność ok. 2000 ton i 750 załogi. Niewiele mniejsze, ale mniej kosztowne od okrętów I rangi, służyły przede wszystkim jako okręty wiceadmiralskie. Budowano ich również niewiele, często przebudowując istniejące konstrukcje. Podobnie jak okręty I rangi większość czasu w okresie pokojowym spędzały one w rezerwie, w czasie wojny walczyły w centrum linii bojowej. Ta klasa okrętów występowała praktycznie tylko w Royal Navy, we flocie francuskiej następną rangę tworzyły silnie uzbrojone 74–80-działowe dwupokładowe okręty liniowe, dorównujące brytyjskim trzypokładowym okrętom II rangi.
III ranga.
Okręty liniowe uzbrojone w 64–80 dział, początkowo mające dwa pokłady działowe (od lat 90. XVII wieku budowano okręty trzypokładowe III rangi, do konstrukcji dwupokładowych wrócono w połowie XVIII wieku). W XVIII wieku osiągały wyporność 1300–2000 ton, 490–720 osób załogi. Okręty tej klasy stanowiły trzon bojowy Royal Navy, stanowiły najliczniejszą grupę spośród okrętów liniowych zaliczanych do rang I–IV. Stanowiły idealny kompromis między kosztami wykonania i eksploatacji, siłą ognia, prędkością i manewrowością. Intensywnie eksploatowane zarówno w czasie pokoju, jak i wojny, były „końmi roboczymi” floty.
IV ranga.
Najmniejsze okręty liniowe uzbrojone w 46–60 dział na dwóch pokładach, pozostawały w linii aż do 1756, kiedy uznano, że 50-działowe okręty są zbyt słabe, aby stanąć w szyku bojowym (musiały mieć co najmniej 60 dział). W XVIII wieku osiągały wyporność ok. 1100 ton, liczyły ok. 350 osób załogi. Nierzadko zaliczano tu stare, pozbawione części uzbrojenia okręty wyższych rang. W XVIII wieku wykorzystywane przez Royal Navy głównie na peryferyjnych obszarach walk (wojna 7-letnia z Francją w Ameryce Północnej) lub na płytkich akwenach europejskich (wody przybrzeżne Holandii). Do tej kategorii zaliczano również prywatne duże uzbrojone żaglowce handlowe typu East Indiaman, jeśli były wykorzystywane przez marynarkę wojenną.
V ranga.
Początkowo zaliczano tutaj niewielkie dwupokładowe okręty wojenne, dysponujące ok. 40 działami, zbyt małe, aby walczyć w szyku liniowym, przeznaczone do wykonywania zadań pomocniczych oraz służby w koloniach. Od połowy XVIII wieku zaliczano do tej rangi fregaty, będące, obok okrętów liniowych III rangi, podstawowymi jednostkami floty. Typowa XVIII-wieczna fregata to okręt uzbrojony w 32–44 działa na jednym pokładzie działowym, mający 700–900 ton wyporności, którego załoga liczyła 215–320 osób. Fregaty, szybkie i zwrotne, przeznaczone były do zadań krążowniczych, jak rozpoznanie, patrolowanie i zwalczanie statków wroga na liniach komunikacyjnych.
VI ranga.
W XVIII wieku kategoria ta obejmowała jednopokładowe fregaty, uzbrojone w 20–28 dział, mające 550–650 ton wyporności, z załogą liczącą 160–200 osób. Okręty tej klasy były wykorzystywane do eskorty konwojów, blokad morskich i przekazywania wiadomości.
Okręty nieklasyfikowane.
Okręty nie ujęte w powyższych rangach traktowano jako niesklasyfikowane (korwety, slupy).
Podobny (ale nie identyczny) system podziału okrętów liniowych obowiązywał również we flocie francuskiej od XVII wieku (wyróżniano tam pięć rang okrętów wojennych) oraz we flocie hiszpańskiej (rozróżniano tam cztery rangi).

</doc>
<doc id="1940980" url="https://pl.wikipedia.org/wiki?curid=1940980" title="Laurencja Harasimiw">
Laurencja Harasimiw

Laurencja Harasimiw (, trans. "Łewkadija Illiwna Harasymiw", ur. 30 września 1911 w Rudnikach, zm. 28 sierpnia 1952 w Charsku w obwodzie tomskim) – błogosławiona Kościoła katolickiego, siostra zakonna.
W 1931 roku wstąpiła do greckokatolickiego zgromadzenia józefitek, śluby zakonne złożyła w 1933 roku.
Aresztowana przez NKWD w 1951, zesłana początkowo do Borysławia, następnie do Charska pod Tomskiem. Na wygnaniu bardzo zapadła na zdrowiu. W łagrze dzieliła pokój ze sparaliżowanym mężczyzną. Spędzała czas na modlitwie i wykonywaniu robót ręcznych, cierpliwie znosiła nieludzkie warunki.
Została beatyfikowana 27 czerwca 2001 roku przez Jana Pawła II we Lwowie w grupie 27 nowomęczenników greckokatolickich.

</doc>
<doc id="1940981" url="https://pl.wikipedia.org/wiki?curid=1940981" title="Archiv für Psychiatrie und Nervenkrankheiten">
Archiv für Psychiatrie und Nervenkrankheiten



</doc>
<doc id="1940989" url="https://pl.wikipedia.org/wiki?curid=1940989" title="Diecezja Ebebiyin">
Diecezja Ebebiyin

Diecezja Ebebiyin (łac.: Dioecesis Ebebiyinensis) – rzymskokatolicka diecezja w Gwinei Równikowej, podlegająca pod Metropolię Malabo.
Siedziba biskupa znajduje się przy Katedrze w Ebebiyin.
Podział administracyjny.
W skład Diecezji Bata wchodzi 10 parafii

</doc>
<doc id="1940995" url="https://pl.wikipedia.org/wiki?curid=1940995" title="Siergiej Baranow">
Siergiej Baranow

Siergiej Andriejewicz Baranow (ros. Сергей Андреевич Баранов) (ur. 10 sierpnia 1981 w Gorłówce) – urodzony na Ukrainie, rosyjski siatkarz, reprezentant Rosji, grający na pozycji przyjmującego i atakującego. Od stycznia 2019 roku występuje w czeskiej Extralidze, w drużynie Kladno volleyball.cz.
16 października 2012 roku poinformował, że zakończył karierę sportową w związku z tym, że kontuzja, której doznał, nie pozwala mu na grę na wysokim poziomie. 2 kwietnia 2013 r. po wyleczeniu kontuzji wystąpił w meczu play off Superligi w barwach klubu Gazprom-Jugra Surgut.
W 2004 w Atenach zdobył brązowy medal Igrzysk Olimpijskich. Został odznaczony tytułem Zasłużonego Mistrza Sportu, a także Orderem Zasług dla Ojczyzny II klasy 4 listopada 2005.
Sukcesy klubowe.
Puchar CEV:
Mistrzostwo Rosji:
Liga Mistrzów:
Puchar Rosji:
Sukcesy reprezentacyjne.
Mistrzostwa Europy:
Liga Europejska:
Igrzyska Olimpijskie:
Liga Światowa:

</doc>
<doc id="1940997" url="https://pl.wikipedia.org/wiki?curid=1940997" title="Lista gier Lego">
Lista gier Lego

W tabeli zostały zestawione gry komputerowe licencjonowane przez firmę Lego.

</doc>
<doc id="1941009" url="https://pl.wikipedia.org/wiki?curid=1941009" title="Mirosław Jan Luft">
Mirosław Jan Luft



</doc>
<doc id="1941012" url="https://pl.wikipedia.org/wiki?curid=1941012" title="Aleja Górska w Bydgoszczy">
Aleja Górska w Bydgoszczy

Aleja Górska – tereny spacerowe będące przedłużeniem drogi spacerowo-widokowej na wzgórzu gen. H. Dąbrowskiego. Obejmują trasę o długości 650 m na krawędzi górnego tarasu Bydgoszczy. Rozciągają się stamtąd rozległe widoki na Stare Miasto w Bydgoszczy.
Lokalizacja.
Przed II wojną światową Aleją Górską określano miejską trasę spacerowo-widokową, która rozpoczynała się od ulicy Podgórnej i wiodła w kierunku wschodnim do Wzgórza Wolności. 
Obecnie jest to aleja spacerowa otoczona zielenią, położona w obrębie osiedla Szwederowo w Bydgoszczy, między ulicami Terasy a Kujawską. Jest zlokalizowana na północnej krawędzi Zbocza Bydgoskiego o deniwelacji 25–30 m, które oddziela dwa poziomy miasta: tarasy górny i dolny.
Powierzchnia terenów zieleni parkowej położonej wzdłuż alei górskiej, pomiędzy ul. Terasy, schodami przy Nowym Rynku, a ul. Wiatrakową i Kujawską wynosi 2,63 ha.
Historia.
Pierwotna nazwa alei to Planty Okrężne. Nawiązują one do plant nad Brdą, czyli ciągu spacerowo-wypoczynkowego położonego na nabrzeżu rzeki Brdy, podczas gdy planty okrężne były trasą alternatywną, umożliwiającą podziwianie panoramy miasta z góry. Budowę plant położonych na skarpie wzgórz otaczających miasto od południa rozpoczęto pod koniec XIX wieku. Budowano je etapami w latach: 1890, 1910, 1922, i 1940-1942. Planty były przedłużeniem drogi spacerowo-widokowej na Wzgórzu Dąbrowskiego.
Odcinka plant od ulicy Podgórnej do ulicy Terasy nie ukończono. Dalej planty prowadziły na odcinkach między parowami, w których biegły ulice: Terasy, Wiatrakowa i Kujawska.
Obszar plant od ulicy Terasy aż do Wzgórza Wolności wynosił 9,7 ha. Całość była obficie zadrzewiona. W parku rosło 70 gatunków drzew liściastych, iglastych oraz krzewów.
Charakterystyka.
Aleja Górska prowadzi na skraju zbocza, wśród zieleni, drzew i krzewów. Od ulicy Terasy do ul. Wiatrakowej znajduje się na zapleczu II Liceum Ogólnokształcącego i szkoły katolickiej. Przy ul. Terasy 2 znajduje się tablica pamiątkowa ku czci zasłużonego działacza narodowego i obrońcy języka polskiego, pisarza, redaktora i wydawcy Juliana Prejsa (1820-1904, pseudonim „Sierp-Polaczek”), mieszkającego tu w latach 1865-1904.
Na wysokości Nowego Rynku znajduje się platforma widokowa, skąd rozciąga się rozległa panorama Starego Miasta. W dół prowadzą szerokie schody zbudowane w latach 1993-1995 z wykorzystaniem naturalnych walorów krajobrazowych. Dalej aleja prowadzi do ul. Wiatrakowej, położonej w wąwozie, opodal którego ongiś znajdowało się kilka wiatraków zbożowych. Od ul. Wiatrakowej do Kujawskiej aleja prowadzi na zapleczu zabytkowego Domu Sierot z 1905 r., w którym znajduje się Pogotowie Opiekuńcze i szkoła podstawowa nr 55.
Miejscami aleję otacza starodrzew złożony z gatunków rodzimych (dęby, klony, lipy, buki)
Rewitalizacja.
Niezadowalający stan alei Górskiej, oraz zbyt małe wykorzystanie jej potencjalnych walorów widokowych stało się przyczyną realizacji projektu pod nazwą „Ścieżka spacerowo-widokowa na skarpie południowej”. Projekt zapisano w Lokalnym Planie Rewitalizacji Miasta Bydgoszczy i uzyskano dofinansowanie unijne w wysokości 1,3 mln zł w ramach Regionalnego Programu Operacyjnego Województwa Kujawsko-Pomorskiego na lata 2007-2013. Projekt obejmował wykonanie koncepcji zagospodarowania całego obszaru (od ul. Stromej do ul. Kujawskiej) pod kątem rekreacyjno-wypoczynkowym i jej realizację. W 2010 r. przedsięwzięcie odłożono na termin późniejszy z powodu wysokich kosztów wykupu terenu.

</doc>
<doc id="1941013" url="https://pl.wikipedia.org/wiki?curid=1941013" title="Strefa rokendrola wolna od angola">
Strefa rokendrola wolna od angola

Strefa rokendrola wolna od angola – słowno-muzyczna audycja radiowa, emitowana w godzinach nocnych (zob. niżej) w Programie Trzecim Polskiego Radia (PR3). Do 2006 roku "Strefa" znajdowała się w ramówce Polskiego Radia Bis.
Program prezentuje specyficznie pojmowaną muzykę rockową, nie są w nim bowiem emitowane utwory wykonywane w języku angielskim i polskim (wyjątek stanowią polskie utwory wykonywane przez zagranicznych wykonawców). Całość prowadzi Michał Owczarek, posługujący się pseudonimem Doktor Wilczur.
Każde wydanie ma swój "leitmotiv" (np. „Audycja boska, bo ska”). Niektóre motywy powtarzają się ze względu na pewne okoliczności (np. gdy "Strefa" wypada w Dzień Polski w Trójce, "leitmotiv" to "Polscy chłopcy w językach obcych"). Wszelkie angielskie nazwy prowadzący czyta zgodnie z pisownią lub spolszcza (aczkolwiek słowa w językach innych niż angielski prowadzący czyta starannie, poprawnie). Słuchacze w trakcie audycji mogą przysyłać e-maile na adres, których fragmenty prowadzący często przytacza na antenie. Utwory są odtwarzane grupami, najczęściej po kilka z jednego albumu.
Podczas sporadycznych nieobecności Doktora Wilczura Strefę w zastępstwie prowadzili: red. Wojciech Ossowski i red. Bartosz Gil, a wydanie z dnia 11 lipca 2016 poprowadził Piotr Kordaszewski.
W listopadzie 2010 wśród słuchaczy Programu Trzeciego przeprowadzono plebiscyt na „najpopularniejszą audycję w historii Trójki”. W zestawieniu tym "Strefa" znalazła się na 13. miejscu.
Od 14 marca 2011 audycja dostępna także w serwisie Polskiego Radia mojepolskieradio.pl.
Z końcem sierpnia 2022 roku Michał Owczarek zrezygnował z prowadzenia dalszych audycji na antenach Polskiego Radia i rozstał się z nadawcą.

</doc>
<doc id="1941016" url="https://pl.wikipedia.org/wiki?curid=1941016" title="Irlandzcy posłowie do Parlamentu Europejskiego 1994–1999">
Irlandzcy posłowie do Parlamentu Europejskiego 1994–1999

Irlandzcy posłowie IV kadencji do Parlamentu Europejskiego zostali wybrani w wyborach przeprowadzonych 10 czerwca 1994.

</doc>
<doc id="1941022" url="https://pl.wikipedia.org/wiki?curid=1941022" title="Miara osobliwa">
Miara osobliwa



</doc>
<doc id="1941024" url="https://pl.wikipedia.org/wiki?curid=1941024" title="Konstantin Andriejewicz Wierszynin">
Konstantin Andriejewicz Wierszynin



</doc>
<doc id="1941026" url="https://pl.wikipedia.org/wiki?curid=1941026" title="Miary osobliwe">
Miary osobliwe



</doc>
<doc id="1941027" url="https://pl.wikipedia.org/wiki?curid=1941027" title="Miary absolutnie ciągłe">
Miary absolutnie ciągłe



</doc>
<doc id="1941035" url="https://pl.wikipedia.org/wiki?curid=1941035" title="Kościół św. Gotarda w Kaliszu">
Kościół św. Gotarda w Kaliszu

Kościół św. Gotarda w Kaliszu – parafialna świątynia rzymskokatolicka, zlokalizowana w Kaliszu na osiedlu Rypinek, przy ulicy Częstochowskiej (adres parafii św. Gotarda: ulica Kordeckiego 3).
Historia.
Pierwotnie świątynia istniała tu prawdopodobnie już około 1280, ale nie ma potwierdzenia tego w źródłach historycznych. W 1756 na wzgórzu mieszkał pustelnik – Benedykt Janiszewski, który wybudował m.in. drewnianą kapliczkę, a potem wyjechał do Ziemi Świętej. W 1934 Rypinek przyłączono do Kalisza, co wpłynęło na zdynamizowanie osadnictwa i wzrost zapotrzebowania na powstanie lokalnego kościoła parafialnego. Kościół reprezentuje styl neogotycki i pochodzi z 1910. Wznosi się fasadą w stronę ul. Częstochowskiej. Wejście dostępne systemem schodów od poziomu ulicy. Inicjatorem budowy był ks. kanonik Franciszek Juttner, a kontynuował ks. kanonik Józef Bronisław Szafnicki. Po przebudowie w latach 1935–1937 świątynia uzyskała obecny wygląd. Autorem projektu przebudowy był Adolf Buraczewski z Politechniki Warszawskiej. Przyczyną przebudowy był wzrost liczby mieszkańców osiedla.

</doc>
<doc id="1941036" url="https://pl.wikipedia.org/wiki?curid=1941036" title="Mercedes-Benz GL">
Mercedes-Benz GL

Mercedes-Benz GL − samochód osobowy typu SUV klasy aut luksusowych produkowany pod niemiecką marką Mercedes-Benz w latach 2006 – 2015.
Pierwsza generacja.
Mercedes-Benz GL I oznaczony kodem fabrycznym X164 został zaprezentowany w 2006 roku.
Premiera auta odbyła się na North American International Auto Show w Detroit w styczniu 2006 roku. Samochód został zaprojektowany z myślą o rynku amerykańskim, konstrukcyjnie jest mocno spokrewniony z mniejszym Mercedesem ML, co widać między innymi po identycznej desce rozdzielczej.
W kwietniu 2009 roku został przeprowadzony facelifting modelu, co można poznać m.in. po nowych zderzakach czy reflektorach.
Druga generacja.
Mercedes-Benz GL II oznaczony kodem fabrycznym X166 zadebiutował w 2012 roku.
Przy takim samym jak w poprzedniku rozstawie osi, powiększono nieznacznie wymiary nadwozia. Samochód jest przy tym lżejszy od poprzednika. Napęd przenoszony jest poprzez 7-biegową automatyczną skrzynię biegów G-Tronic na obie osie (w stosunku 40:60 – przód:tył).
Lifting i zmiana nazwy.
W listopadzie 2015 model przeszedł gruntowny facelifting w ramach którego zmieniono wygląd pasa przedniego, wypełnienie tylnych lamp i kokpit. Wraz z modernizacją, w ramach uporządkowania oznaczeń modeli Mercedesa, samochód otrzymał nową nazwę – GLS.

</doc>
<doc id="1941037" url="https://pl.wikipedia.org/wiki?curid=1941037" title="Lew stary mocno śpi">
Lew stary mocno śpi



</doc>
<doc id="1941050" url="https://pl.wikipedia.org/wiki?curid=1941050" title="Detlef Schößler">
Detlef Schößler

Detlef Schößler (ur. 3 października 1962) – były niemiecki piłkarz występujący na pozycji obrońcy.
Kariera klubowa.
Schößler treningi rozpoczął w wieku 9 lat w klubie 1. FC Magdeburg. W 1980 roku został włączony do jego pierwszej drużyny i wówczas zadebiutował w DDR-Oberlidze. W 1983 roku zdobył z klubem Puchar NRD, po pokonaniu w jego finale 4:0 FC Karl-Marx-Stadt.
W 1989 roku odszedł do Dynama Drezno. W 1990 roku zdobył z nim mistrzostwo NRD oraz Puchar NRD. W 1991 roku, po zjednoczeniu Niemiec, rozpoczął z zespołem starty w Bundeslidze. Zadebiutował w niej 3 sierpnia 1991 w przegranym 0:1 meczu z 1. FC Kaiserslautern. 3 października 1992 w przegranym 2:3 spotkaniu z Werderem Brema strzelił pierwszego gola w trakcie gry w Bundeslidze. W 1995 roku spadł z Dynamem do 2. Bundesligi. W tym samym roku odszedł z zespołu.
Latem 1995 roku został graczem innego drugoligowego klubu - VfB Leipzig. W 1998 roku spadł z nim do Regionalligi. Wówczas przeszedł do SV 1919 Grimma, gdzie w 2001 roku zakończył karierę.
Kariera reprezentacyjna.
W reprezentacji NRD Schößler zadebiutował 19 lutego 1986 w wygranym 3:1 towarzyskim meczu z Portugalią. Po raz ostatni w kadrze zagrał 12 września 1990 w wygranym 2:0 towarzyskim spotkaniu z Belgią, które było jednocześnie ostatnim w historii reprezentacji NRD. W latach 1986-1990 w drużynie narodowej rozegrał w sumie 18 spotkań.

</doc>
<doc id="1941051" url="https://pl.wikipedia.org/wiki?curid=1941051" title="Mistrzostwa Świata w Łyżwiarstwie Szybkim w Wieloboju Kobiet 1977">
Mistrzostwa Świata w Łyżwiarstwie Szybkim w Wieloboju Kobiet 1977

35. mistrzostwa świata w łyżwiarstwie szybkim w wieloboju kobiet odbyły się w dniach 12 - 13 lutego 1977 roku w amerykańskim Keystone. Zawodniczki startowały na naturalnym torze w Speed &amp; Figure Skating Centre. Łyżwiarki startowały na czterech dystansach: 500 m, 1000 m, 1500 m, 3000 m. Najlepsza była radziecka panczenistka, Wiera Bryndziej. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięły udział 23 łyżwiarki z 9 krajów. Wszystkie zostały sklasyfikowane.

</doc>
<doc id="1941052" url="https://pl.wikipedia.org/wiki?curid=1941052" title="Detlef Schossler">
Detlef Schossler



</doc>
<doc id="1941054" url="https://pl.wikipedia.org/wiki?curid=1941054" title="Grand-Sault">
Grand-Sault

Grand-Sault (ang. Grand Falls) - miasto w Kanadzie, w prowincji Nowy Brunszwik i hrabstwie Victoria. Nazwa miasta pochodzi od pobliskich wodospadów.
Liczba mieszkańców Grand-Sault wynosi 5 650. Język francuski jest językiem ojczystym dla 83,7%, angielski dla 15,5% mieszkańców (2006).

</doc>
<doc id="1941055" url="https://pl.wikipedia.org/wiki?curid=1941055" title="Geografia Syrii">
Geografia Syrii

Syria jest niewielkim państwem położonym w Azji Południowo-Zachodniej nad Morzem Śródziemnym. Ten obecnie w większości muzułmański kraj przechodził na przestrzeni kilku tysiącleci burzliwą historię. Nad obecną Syrią panowało kilka różnych cywilizacji. W VII w. n.e. kraj został podbity i zislamizowany przez Arabów. Syria cechuje się dość łagodnym klimatem, który zwłaszcza na wybrzeżu zachęca zagranicznych gości do odwiedzania tego kraju. Ponadto w kraju znajduje się wiele zabytków z różnych epok, a umiarkowane zasady islamu umożliwiają rozwój turystyki, która jest ważnym sektorem gospodarki.
Powierzchnia i granice.
Powierzchnia – 185 180 km²
Skrajne punkty – północny 37°18'N, południowy 32°20'N, zachodni 35°43'E, wschodni 42°22'E. Kraj o dość foremnym kształcie z zachodu na wschód mierzy około 490 km, a z północy na południe około 470 km.
Syria graniczy z następującymi państwami:
Linia brzegowa – 74,5 km
Budowa geologiczna i rzeźba.
Na obszarze Syrii można wyróżnić pięć regionów geograficznych. Są to nadmorskie niziny na zachodzie, pasmo gór Dżabal an-Nusajrija, które biegnie równolegle do wybrzeża. Kolejnym obszarem jest łańcuch gór Antylibanu, czwartym obszarem jest Płaskowyż Centralny leżący we wnętrzu kraju, zaś na południowym wschodzie leży ostatni region – Pustynia Syryjska.
Syria jest w większości krajem wyżynnym, urozmaiconym niewielkimi obszarami górzystymi skupionymi się w zachodniej części kraju. Niziny zajmują niewielki procent powierzchni Syrii. Większą część kraju zajmuje Płaskowyż Centralny, którego średnia wysokość wynosi 500 m n.p.m. Obszar płaskowyżu wznosi się w kierunku południowym i zachodnim. Na jego obszarze znajdują się liczne izolowane masywy wulkaniczne, najwyższe to: Dżabal ad-Duruz (wysokość około 1800 m n.p.m.) na południowym zachodzie i Dżabal Abu Rudżmajn w centralnej części wyżyny; na północnym wschodzie rozciąga się półpustynna Al-Dżazira. Na południowym wschodzie rozciąga się równinna i kamienista Pustynia Syryjska zajmująca około jednej trzeciej powierzchni kraju. Na jej obszarze znajdują się rozległe pokrywy czarnej lawy tak zwana harra.
Tereny górskie jak już wyżej wspomniano zajmują niewielką część kraju. Największymi górami jest pasmo Antylibanu, gdzie wznosi się najwyższy szczyt kraju Dżabal asz-Szajch o wysokości 2814 m n.p.m. Dżabal an-Nusajrija są dużo mniejszymi górami ciągnącymi się na północ od Antylibanu, gdzie maksymalna ich wysokość wynosi 1562 m n.p.m. Góry syryjskie to ułożono południkowo zrębowe pasma górskie zbudowane głównie z utworów trzeciorzędowych i z krystalicznych skał prekambryjskich.
Niziny także zajmują niewielki procent powierzchni kraju. Skupiają się w dwóch miejscach. Pierwszym z nich jest wąski nadbrzeżny pas aluwialnych nizin ciągnących się na całej długości syryjskiego wybrzeża. Drugim obszarem nizin jest Sabchat al-Burghus, jest to nizinny obszar leżący na wschodnich krańcach Syrii pokryty słonymi bagnami. Poza tymi dwoma obszarami nizin jest jeszcze głęboka, tektoniczna dolina Al-Ghab, która jest przedłużeniem doliny Bekaa w Libanie.
Klimat.
Syria leży na obszarze Bliskiego Wschodu, jednak klimat tego kraju nieco różni się od klimatu chociażby Izraela czy południowego sąsiada Jordanii. Główną cechą klimatu Syrii jest jego dość duża łagodność i stosunkowo wysokie opady.
Syria leży w strefie klimatu podzwrotnikowego, który dzieli się na morski (śródziemnomorska odmiana) w rejonie nadmorskim na zachodzie i suchy w pozostałej części kraju. Jedynie obszary południowo-wschodnie pozostają pod wpływem klimatu zwrotnikowego suchego.
Klimat na zachodzie cechuje się gorącym i suchym latem, oraz łagodną zimą. Temperatury w styczniu wahają się średnio od 12 do 15 °C. W lipcu zaś temperatury wahają się od 23 do 26 °C. Im dalej na wschód tym amplitudy roczne są większe. I tak na wschodzie kraju zimą jest dość chłodno, średnie wartości w zależności od regionu wahają się od 4 do 13 °C, przy czym najwyższe są na południowym wschodzie. W nocy występują spadki, zwłaszcza na północy nawet do -15 °C. Latem na wschodzie kraju jest gorąco, średnie wartości termiczne od 26 °C na północy do 33 °C na południowym wschodzie. W ciągu dnia upały na Pustyni Syryjskiej dochodzą do 45-47 °C. W górach na zachodzie jest dość chłodno, zimy są surowe i temperatura nawet w ciągu dnia często spada poniżej 0 °C.
Syria jest dość wilgotnym krajem. Na zachodzie opady wynoszą od 750 do 1000 mm rocznie. Im dalej na wschód tym opady są niższe, ale ich wartości są dość wysokie. Średnie wartości opadowe na Płaskowyżu Centralnym wynoszą od 500 mm na północy na 250 mm na południu. Na Pustyni Syryjskiej opady są najniższe i utrzymują się na poziomie 100–200 mm rocznie. Maksima opadowe dla całego obszaru przypadają na okres zimowy. Opady mają głównie postać deszczu, jednakże w górach są to już opady śniegu, podobnie jest na Płaskowyżu Centralnym gdzie na północy zdarzają się opady śniegu. Do charakterystycznych zjawisk pogodowych należą burze piaskowe i pyłowe jakie mają miejsce na Pustyni Syryjskiej, trwające średnio 10 dni w roku. Drugim zjawiskiem atmosferycznym są jesienne burze w strefie nabrzeżnej związane z cyrkulacją mas powietrza. Konkretnie chodzi tu o przemieszanie się zwrotnikowych mas powietrza na południe które wypierane są przez śródziemnomorskie niże związane z powietrzem polarno-morskim.
Wody.
Sieć rzeczna jest w zasadzie słabo rozwinięta, jednakże na tle innych krajów bliskowschodnich jest zdecydowanie lepiej rozwinięta niż chociażby w leżącej na południu Jordanii. Przyczyny w miarę dobrych zasobów powierzchniowych Syrii są dwie. Pierwszą z nich są dosyć duże opady, zwłaszcza na zachodzie kraju, których ilości są porównywalne z krajami zachodniej Europy. Druga przyczyna to obecność gór, w których opady są wysokie. Nie chodzi tu tylko o góry syryjskie, ale przede wszystkim te w Anatolii, które zasilają główną rzekę kraju Eufrat.
Eufrat jest największą rzeką w Syrii, której źródła znajdują się we wschodniej części Gór Pontyjskich leżących w północnej Turcji. Eufrat wpływa na terytorium Syrii w jej północnej części i przepływa przez jej wschodnią część i dalej płynąc przez Irak. W granicach Syrii rzeka ta liczy 680 km. Do Eufratu uchodzą dwa duże lewobrzeżne dopływy: Nahr al-Chabur i Nahr Balich. Wszystkie prawobrzeżne dopływy to rzeki okresowe i suche doliny wadi, które są ciekami bezodpływowymi. Jedną z taki bezodpływowych dolin jest Wadi al-Hajl, która ciągnie się od południowej części Płaskowyżu Centralnego, a kończy się niedaleko rzeki Eufrat. Wadi an-Najr jest najdłuższym ciekiem bezodpływowym Syrii. Drugą ważną rzeką Syrii jest Asi, płynąca na zachodzie kraju ma długości 366 km. Rzeka ta bierze swój początek w górach Antylibanu, a uchodzi na krótkim odcinku na obszarze Turcji wpadając do Morza Śródziemnego. Na odcinku 50 km graniczną rzeką Syrii w jej północno-wschodnim narożniku jest Tygrys.
Syria należy do zlewisk dwóch akwenów: Morza Śródziemnego (zachodnie krańce kraju), Zatoki Perskiej (wschodnia cześć kraju) i obszar bezodpływowy w centrum ze wspomnianą Wadi an-Najr. Na obszarze Syrii znajduje się kilka sporych jezior. Największym z nich jest Al-Asad na rzece Eufrat w północnej części kraju o powierzchni 630 km². Al Asad jest jednak sztucznym zbiornikiem retencyjnym utworzonym przy pomocy tamy znajdującej się na Eufracie, która mierzy 4,5 km i należy do jednej z największych na świecie.
Gleby.
Zróżnicowanie krajobrazu sprawia, że w Syrii istnieje kilka typów gleb. Przeważająca część kraju pokryta jest płytkimi glebami pustynnymi. Na Płaskowyżu Centralnym występują buroziemy i szaroziemy, głównie kserosole. Natomiast obszary Pustyni Syryjskiej w wielu miejscach są pokryta jałowymi glebami inicjalnymi, są to głównie yermosole W niektórych miejscach pokrywy glebowej nie ma wcale. Na obszarze Sabchat al Burghus, gdzie występują słone bagna, tereny pokrywają sołonczaki. Na zachodzie tereny pookrywają całkowicie inne typy gleb. Przede wszystkim są to terra rosa i gleby cynamonowe, a poza nimi miejscami występują górskie litosole obecne głównie w wyższych partiach Antylibanu. W dolinach rzecznych na zachodzie, głównie w dolinie rzeki al Asi, występują żyzne aluwialne fluwisole.
Flora.
Szata roślinna Syrii dzieli się na dwie strefy: bardziej rozwiniętą na zachodzie i skąpą na wschodzie, przy czym ta na wschodzie obejmuje dwie trzecie powierzchni kraju (Pustynia Syryjska i Płaskowyż Centralny) Roślinność na zachodzie jest dobrze rozwinięta z powodu dość wilgotnego klimatu i wpływowi Morza Śródziemnego. Dzięki temu obecnie dominują tam formacje krzewiaste takie jak tamaryszki i szakłaki. Lasy zajmują jedynie 3% powierzchni kraju, jednak nie z powodu klimatu, lecz z przyczyn ludzkich (wycinka drzew pod uprawy i dla przemysłu drzewnego) Kilkaset lat temu lasy dębowe, a przede wszystkim cedrowe zajmowały całą nadmorską część Syrii i góry. Dziś lasy dębowe rosną do wysokości 1000 m n.p.m. natomiast sosny i miejscami cedry porastają tereny do wysokości 2000 m n.p.m.
Reszta kraju jest zdominowana przez roślinność półpustynną i pustynną. Płaskowyż Centralny i północne regiony kraju pokrywają stepy piołunowe. Dominują skąpa roślinność krzaczasta, trawy, i suchorośla. Region Sabchat al Burghur jest miejscami porośnięty słonoroślami. Najbardziej skąpa roślinność występuje na Pustyni Syryjskiej, gdzie dominują kserofity. Jedynie w okresie zimowych opadów na pustyni pojawiają się na krótko trawy i zioła, które są wykorzystywane jako pastwiska.
Fauna.
Fauna jest charakterystyczna dla Regionu Śródziemnomorskiego. Tereny leśne zamieszkują jeleniowate jak daniel i sarna, a poza nimi dzik i żbiki. Na pustyniach żyje gazela arabska i najmniejszy przedstawiciel koniowatych – onager. Drapieżniki są reprezentowane przez lamparta, karakala i szakala złocistego. Wśród ptaków do liczniejszych należą kuraki i drapieżne. Gady zaś reprezentują liczne węże i jaszczurki.

</doc>
<doc id="1941057" url="https://pl.wikipedia.org/wiki?curid=1941057" title="Diana’s Peak">
Diana’s Peak

Diana’s Peak – najwyższe wzniesienie Wyspy Świętej Heleny – brytyjskiego terytorium zależnego na Oceanie Atlantyckim. Wznosi się na wysokość 818 metrów nad poziomem morza. Szczyt jest pochodzenia wulkanicznego. Od marca 1996 szczyt stanowi park narodowy, pierwszy na wyspie. Na szczycie rośnie paproć z Wyspy Świętej Heleny.

</doc>
<doc id="1941058" url="https://pl.wikipedia.org/wiki?curid=1941058" title="Scott Strausbaugh">
Scott Strausbaugh

Scott Strausbaugh (ur. 23 lipca 1963), amerykański kajakarz górski. Złoty medalista olimpijski z Barcelony.
Igrzyska w Barcelonie były jego jedyną olimpiadą (kajakarstwo górskie wróciło do programu po dwudziestu latach), partnerował mu Joe Jacobi.

</doc>
<doc id="1941059" url="https://pl.wikipedia.org/wiki?curid=1941059" title="Joe Jacobi">
Joe Jacobi

Joseph Bennet "Joe" Jacobi (ur. 26 września 1969 w Waszyngtonie), amerykański kajakarz górski. Złoty medalista olimpijski z Barcelony.
Igrzyska w Barcelonie były jego olimpijskim debiutem (kajakarstwo górskie wróciło do programu po 20 latach), partnerował mu Scott Strausbaugh. Drugi raz wziął udział w igrzyskach dwanaście lat później.

</doc>
<doc id="1941062" url="https://pl.wikipedia.org/wiki?curid=1941062" title="Green Mountain">
Green Mountain

Green Mountain – najwyższe wzniesienie na Wyspie Wniebowstąpienia, części brytyjskiego terytorium zależnego Wyspa Świętej Heleny, Wyspa Wniebowstąpienia i Tristan da Cunha. 
Szczyt wznosi się na wysokość 859 m n.p.m. i jest pochodzenia wulkanicznego (stratowulkan). Jest to obecnie wulkan nieaktywny.

</doc>
<doc id="1941063" url="https://pl.wikipedia.org/wiki?curid=1941063" title="Wevelgem">
Wevelgem

Wevelgem – miejscowość i gmina w Belgii, w Regionie Flamandzkim, w prowincji Flandria Zachodnia.
Znajduje się tu cmentarz żołnierzy niemieckich, uczestników I wojny światowej. Pochowanych zostało tutaj prawie 48 tysięcy osób.
Od 1934 roku w Wevelgem znajduje się meta prestiżowego wyścigu kolarskiego Gandawa-Wevelgem.

</doc>
<doc id="1941071" url="https://pl.wikipedia.org/wiki?curid=1941071" title="Trzęsienie ziemi w Chile w 2010 roku">
Trzęsienie ziemi w Chile w 2010 roku



</doc>
<doc id="1941073" url="https://pl.wikipedia.org/wiki?curid=1941073" title="Łukasz Witek">
Łukasz Witek

Łukasz Witek (ur. 16 czerwca 1985 w Dusznikach) – polski biathlonista. Dwukrotny medalista mistrzostw Polski w biathlonie. Reprezentant kraju na zawodach międzynarodowych.

</doc>
<doc id="1941074" url="https://pl.wikipedia.org/wiki?curid=1941074" title="Child grooming">
Child grooming

Child grooming (uwodzenie dziecka) – działania podejmowane w celu zaprzyjaźnienia się i nawiązania więzi emocjonalnej z dzieckiem, aby zmniejszyć jego opory i później je seksualnie wykorzystać. Jest to także mechanizm używany, by nakłonić dziecko do prostytucji czy udziału w pornografii dziecięcej. Potocznie poprzez "child grooming" rozumie się uwodzenie dzieci przez Internet.
Specyfika child groomingu.
Uwodzenie przez Internet najczęściej jest procesem, w którym stopniowo postępuje przywiązanie dziecka do pedofila. W konsekwencji pojawiają się trudności emocjonalne u dziecka, a jeśli dojdzie do wykorzystania seksualnego, także poczucie winy za to, co się stało.
Włączanie dziecka w aktywność seksualną jest postępowaniem nieadekwatnym w stosunku do poziomu jego rozwoju psychoseksualnego. Ofiara tego rodzaju oddziaływań zawsze potrzebuje pomocy terapeutycznej, by wrócić do normalnego funkcjonowania.
Etapy child groomingu.
Poznawanie przyszłej ofiary następuje stopniowo. W pierwszej fazie dochodzi do oswojenia z rozmówcą, a poruszane treści są niewinne. Potem dochodzi do budowania relacji z dzieckiem poprzez utwierdzanie go w przekonaniu, że ma do czynienia z osobą, która o nim pamięta, stawia się w roli przyjaciela, często odwołuje się do swoich, podobnych doświadczeń życiowych.
Po zdobyciu zaufania dziecka pedofil zaczyna sprawdzać, czy ktoś dorosły może się dowiedzieć o ich kontakcie, czy ktoś kontroluje małoletniego.
Dziecko wiąże się emocjonalnie z nieznajomym poznanym w Internecie, jest to czas wprowadzania do rozmów wątków seksualnych. Jeśli dzieje się to zbyt szybko czy wzbudza opór dziecka, pedofil przeprasza i deklaruje zrozumienie. Z racji silnego przywiązania dziecku trudno jest odmówić rozmówcy, gdy prosi on o zdjęcia, wprowadza w tajniki masturbacji czy nalega na spotkanie. Atmosfera tajemniczości utrudnia dziecku weryfikację, czy to, co się dzieje, jest normalne oraz ewentualne zwrócenie się o pomoc, jeśli poczuje się skrzywdzone.
Aspekty prawne.
Uprawianie seksu z osobą małoletnią, która nie ukończyła 15. roku życia jest w Polsce karalne na mocy przepisów Kodeksu Karnego:
Nowelizacja Kodeksu karnego z dnia 5 listopada 2009 r. (wchodząca w życie 8 czerwca 2010 roku) uznaje gwałt na osobie małoletniej poniżej lat 15 lub wobec osób z kręgu rodziny za kwalifikowaną formę gwałtu:
Ta nowelizacja wprowadziła również zapisy, które bezpośrednio dotyczą child groomingu:

</doc>
<doc id="1941079" url="https://pl.wikipedia.org/wiki?curid=1941079" title="Hermann Vögel">
Hermann Vögel

Hermann Vögel (ur. 2 lipca 1902 w Mülheim an der Ruhr, zm. 3 grudnia 1944 w Lublinie) – zbrodniarz nazistowski, esesman, członek załogi niemieckiego nazistowskiego obozu koncentracyjnego Lublin/Majdanek.
Skazany na karę śmierci przez polski Specjalny Sąd Karny w Lublinie 2 grudnia 1944 w pierwszym procesie załogi Majdanka za maltretowanie więźniów i jeńców wojennych oraz wymuszanie od obywateli polskich różnego rodzaju świadczeń pod groźbą oddania ich lub ich bliskich w ręce władz okupacyjnych. Wyrok wykonano przez powieszenie następnego dnia.

</doc>
<doc id="1941090" url="https://pl.wikipedia.org/wiki?curid=1941090" title="Mirosław Kobus">
Mirosław Kobus

Mirosław Kobus (ur. 15 czerwca 1985 w Wałbrzychu) – polski biathlonista. Uczestnik mistrzostw świata w biathlonie. Pięciokrotny medalista mistrzostw Polski w biathlonie (dwukrotnie złoty w sztafecie).
Mirosław Kobus biathlon rozpoczął trenować w 2001 r. w Sokołowsku. Dwa lata później został członkiem drużyny narodowej. Dwukrotnie brał udział na mistrzostwach świata juniorów, jednakże bez powodzenia. Znalazł się w kadrze olimpijskiej Polski na sezon 2009/2010, jednak na nie, nie pojechał.

</doc>
<doc id="1941096" url="https://pl.wikipedia.org/wiki?curid=1941096" title="Cmentarz Bohaterów Bydgoszczy">
Cmentarz Bohaterów Bydgoszczy

Cmentarz Bohaterów Bydgoszczy – martyrologiczna nekropolia w Bydgoszczy.
Lokalizacja.
Cmentarz znajduje się we wschodniej części parku na Wzgórzu Wolności w Bydgoszczy.
Historia.
Cmentarz Bohaterów Bydgoszczy został założony w 1946 r. na obszarze 0,66 ha. Znajduje się w miejscu, gdzie od 1913 r. stała wieża Bismarcka, przemianowana w 1920 r. na wieżę Wolności i wysadzona w powietrze w 1928 r. decyzją bydgoskiej rady miejskiej, gdyż uznano ją za symbol pruskiego nacjonalizmu.
Nekropolia kryje zwłoki 1169 mieszkańców Bydgoszczy zamordowanych w okresie okupacji hitlerowskiej na terenie miasta (m.in. na Starym Rynku), w Dolinie Śmierci i w lasach podmiejskich. Zwłoki te ekshumowano w latach 1946-1948 i uroczyście pochowano na cmentarzu.
Charakterystyka.
W punkcie centralnym nekropolii znajduje się urna z prochami 100 bydgoszczan rozstrzelanych w Otorowie w październiku 1939 r. Na cmentarzu pochowano m.in. rozstrzelanych w dniu 5 października 1939 radców miejskich: Kazimierza Beyera, Jana Góralewskiego i inż. Tadeusza Janickiego, kilkudziesięciu nauczycieli rozstrzelanych 1 listopada 1939 w Dolinie Śmierci oraz księży, przedstawicieli wolnych zawodów, rzemieślników i robotników.
W centralnej części cmentarza znajdują się symboliczne groby prezydentów miasta z okresu międzywojennego, zamordowanych przez hitlerowców: Leona Barciszewskiego i Bernarda Śliwińskiego, a także dziennikarza i radnego Konradego Fiedlera, kupca Mariana Maczugi, wiceprezydenta Bydgoszczy Mieczysława Nawrowskiego, komendanta Straży Obywatelskiej Stanisława Pałaszewskiego i proboszcza parafii farnej Józefa Schulza. Nieopodal znajduje się tablica pamiątkowa i urna z prochami bydgoszczan zamordowanych w obozach koncentracyjnych.
W północnej części cmentarza wznosi się krzyż z ołtarzem polowym, a w części północno-zachodniej, na cokole - tablica ku czci Żydów bydgoskich (1949, proj. Piotr Triebler). Niedaleko bramy cmentarnej znajduje się pomnik (z 1985 r.) ku czci 50 żołnierzy i oficerów Bydgoskiego Batalionu Obrony Narodowej zamordowanych w Boryszewie koło Sochaczewa 22 września 1939 za rzekomy udział w tzw. „Krwawej Niedzieli” w Bydgoszczy w dniu 3 września 1939.
Brama cmentarna jest darem rzemieślników bydgoskich z 1967 r. Jest ozdobiona emblematem Krzyża Grunwaldu i herbu miasta Bydgoszczy oraz dwoma stylizowanymi krzyżami.
Zasłużeni.
Niektóre osoby, szczególnie zasłużone dla Bydgoszczy i regionu upamiętnione na cmentarzu:

</doc>
<doc id="1941099" url="https://pl.wikipedia.org/wiki?curid=1941099" title="Doktryna wyzwalania">
Doktryna wyzwalania

Doktryna wyzwalania – ogłoszona w 1952 roku przez znanego amerykańskiego socjologa Jamesa Burnhama. Na jej ogłoszenie duży wpływ miał przyszły amerykański sekretarz stanu w latach 1953–1959 John Foster Dulles (wpływ na kształt doktryny wyzwalania miała inna doktryna z 1949 roku sformułowana przez Dullesa). Obowiązywała w amerykańskiej polityki zagranicznej do 1956 roku. Doktryna zakłada podjęcie przez kraje Zachodu działań na rzecz całkowitego zniszczenia komunizmu i wyzwolenia tych krajów Europy Wschodniej i Środkowej, które po 1945 roku znalazły się pod kuratelą Związku Radzieckiego. Doktrynę tę poparło wielu polityków zachodnioeuropejskich m.in. Walter Hallstein.

</doc>
<doc id="1941102" url="https://pl.wikipedia.org/wiki?curid=1941102" title="Most Bolszeochtinskij">
Most Bolszeochtinskij

Most Bolszeochtinskij (ros: Большеохтинский мост, 1909-1917 - Most Piotra Wielkiego (ros: "Мост Петра́ Вели́кого"), 1917-1956 - most Bolszeochtienskij (ros: Большеохтенский мост) – most stalowy, konstrukcji ażurowej, trójprzęsłowy, wzniesiony w latach 1907–1911 na rzece Newie w Petersburgu, w Rosji. Most ma długość 334,8 metra, oraz szerokość całkowita około 23 metrów. Składa się z dwóch przęseł jednakowej długości, które łączą się na środku mostu trzecim przęsłem będącym jednocześnie dwuskrzydłowym mostem zwodzonym, otwieranym w czasie żeglugi statków po rzece.
Historia.
Pomysł budowy mostu przez rzekę Newę pojawił się po raz pierwszy już w 1829 roku, lecz nie został zrealizowany. Ponownie kwestia budowy mostu wróciła w 1860 roku. Wybór miejsca na budowę było przedmiotem długich dyskusji, zwłaszcza w kwestii swobodnej żeglugi po rzece. Decyzje o budowie mostu podjęła rada miasta 5 czerwca 1885 roku, a ostateczną pełnoprawną decyzje podjęto 22 stycznia 1900 roku. Rok po wydaniu ostatecznej decyzji w sprawie zagospodarowania terenu pod budowę mostu, Rada Miasta Sankt Petersburga ogłosiła międzynarodowy konkurs na projekt mostu przecinającego Newę. W konkursie wzięło udział wielu inżynierów z Austrii, Hiszpanii, Francji, Niemiec, Holandii, Węgier, USA, a także z samej Rosji.
Konkurs na projekt mostu wygrało dwóch rosyjskich inżynierów wojskowych: prof. Grigori Kriwoszein oraz prof. Władimir Apyszkow, którzy zaproponowali trójprzęsłowy most wyposażony w ruchome przęsło na środku kanału mogące otwierać się w celu swobodnego przepuszczania statków. Ostatecznie budowę mostu rozpoczęto 24 września 1907 roku. Bezpośrednio przyczyniała się do tego katastrofa parowca "Archangielsk", który wówczas zatonął przewożąc pasażerów z jednego brzegu na drugi. Prace budowlane trwały 4 lata, od 1907 do 1911 roku, stalowe elementy zostały wyprodukowane w Warszawie, w hutniczej "Firmie Braci Ruckich", a następnie przetransportowane na plac budowy. O pochodzeniu tych elementów i historii mostu można przeczytać na pamiątkowej tablicy odlanej z brązu umieszczonej na pylonie przy deptaku dla pieszych. Przeprawę otwarto dla ruchu 26 października 1911 roku, ale prace na moście trwały jeszcze w 1913 roku. Koszt wszystkich prac wyniósł 4,4 mln rubli. W latach od 1909 do 1917 roku most funkcjonował pod nazwą "Most Piotra Wielkiego", a następnie w latach od 1911 do 1956 roku pod nazwą "Bolszeochtienskij Most". Obecnie obie nazwy są używane przez mieszkańców.
Według legendy jeden z zacisków łączących stalowe elementy wykonany jest ze złota.

</doc>
<doc id="1941103" url="https://pl.wikipedia.org/wiki?curid=1941103" title="Urs Kälin">
Urs Kälin

Urs Kälin (ur. 26 lutego 1966 w Bennau) – szwajcarski narciarz alpejski, wicemistrz olimpijski i dwukrotny medalista mistrzostw świata.
Kariera.
W zawodach Pucharu Świata Urs Kälin zadebiutował w drugiej połowie lat 80. Pierwsze punkty wywalczył 17 stycznia 1989 roku w Adelboden, zajmując jedenaste miejsce w gigancie. W sezonie 1988/1989 punktował jeszcze pięciokrotnie, zajmując między innymi dziesiąte miejsce w supergigancie 26 lutego 1989 roku w Whistler. W klasyfikacji generalnej zajął ostatecznie 46. miejsce, a w klasyfikacji giganta był czternasty. Wystąpił wtedy też na mistrzostwach świata w Vail, gdzie zajął 27. miejsce w supergigancie i czternaste w gigancie, a rywalizacji w slalomie nie ukończył.
Pierwszy raz na podium zawodów tego cyklu stanął 30 listopada 1989 roku w Waterville Valley, zwyciężając w gigancie. W zawodach tych wyprzedził bezpośrednio Szweda Larsa-Börje Erikssona i Austriaka Günthera Madera. Było to jednak jego jedyne podium w sezonie 1989/1990, który zakończył na 36. pozycji. W kolejnym sezonie na podium stawał dwukrotnie, w obu przypadkach zajmując drugie miejsce w gigancie: 16 grudnia 1990 roku w Alta Badia oraz pięć dni później w Kranjskiej Gorze. W klasyfikacji generalnej był tym razem piętnasty, a w klasyfikacji giganta zajął czwarte miejsce. W lutym 1991 roku zdobył swój pierwszy medal na międzynarodowej arenie, zajmując drugie miejsce w gigancie podczas mistrzostw świata w Saalbach-Hinterglemm. Rozdzielił tam na podium Austriaka Rudolfa Nierlicha oraz Johana Wallnera ze Szwecji. Na tej samej imprezie zajął także ósme miejsce w supergigancie.
Na podium Pucharu Świata stawał ponownie w sezonie 1991/1992. Najpierw był trzeci w supergigancie 8 grudnia 1991 roku w Val d’Isère, a następnie zajął drugie miejsce w tej samej konkurencji 1 marca 1992 roku w Morioce. W klasyfikacji generalnej zajął 32. miejsce, jednak w klasyfikacji supergiganta uplasował się na szóstej pozycji. Z igrzysk olimpijskich w Albertville wrócił bez medalu. Wystąpił tylko w supergigancie, kończąc rywalizację na czternastym miejscu. Na rozgrywanych rok później mistrzostwach świata w Morioce również wystąpił tylko jednej konkurencji. Tym razem był czwarty w gigancie, walkę o podium przegrywając z Johanem Wallnerem o 0,36 sekundy.
Kolejny medal wywalczył na igrzyskach olimpijskich w Lillehammer w 1994 roku, gdzie był drugi w gigancie. Już po pierwszym przejeździe Szwajcar zajmował drugie miejsce, tracąc do prowadzącego Austriaka Rainera Salzgebera 0,37 sekundy. W drugim przejeździe uzyskał czwarty czas, jednak łączny czas dał mu srebrny medal. Do zwycięzcy, Niemca Markusa Wasmeiera, stracił zaledwie 0,02 sekundy, a trzecie miejsce ze stratą 0,10 sekundy do Kälina zajął Christian Mayer z Austrii. W zawodach pucharowych nie stawał na podium, jego najlepszym wynikiem było piąte miejsce w gigancie w Aspen. Sezon 1993/1994 zakończył na 57. pozycji w klasyfikacji generalnej. Na podium zawodów tego cyklu wrócił 21 grudnia 1994 roku w Alta Badia, gdzie był drugi w gigancie. Kilkukrotnie plasował się w najlepszej dziesiątce, jednak nie stawał już na podium. W klasyfikacji generalnej sezonu 1994/1995 zajął 26. miejsce, a w gigancie był szósty.
Najlepsze wyniki w Pucharze Świata osiągnął w sezonie 1995/1996, kiedy to zajął dziewiąte miejsce w klasyfikacji generalnej, a w klasyfikacji giganta był drugi za swym rodakiem, Michaelem von Grünigenem. Na podium plasował się sześć razy, w tym dwukrotnie zwyciężał: 6 stycznia we Flachau i 9 marca 1996 roku w Kvitfjell był najlepszy w gigancie. Triumf w Kvitfjell był jego ostatnim pucharowym zwycięstwem. W lutym 1996 roku wystartował na mistrzostwach świata w Sierra Nevada, gdzie zdobył kolejny srebrny medal w swej koronnej konkurencji. W zawodach tych najlepszy był Włoch Alberto Tomba, a trzecie miejsce zajął Michael von Grünigen.
Ostatnie podium w karierze wywalczył 30 listopada 1996 roku w Breckenridge, zajmując drugie miejsce w gigancie. Kälin startował jeszcze przez cztery kolejne lata, jednak bez większych sukcesów. Jego najlepszym wynikiem w zawodach Pucharu Świata w tym czasie był czwarte miejsce w gigancie wywalczone 14 grudnia 1997 roku w Val d’Isère. Był też między innymi dwunasty w gigancie na igrzyskach w Nagano w 1998 roku i czternasty podczas rozgrywanych trzy lata później mistrzostw świata w St. Anton. Trzykrotnie zdobywał mistrzostwo Szwajcarii, zwyciężając w gigancie w latach 1991, 1995 i 1996. W grudniu 2001 roku zakończył karierę.

</doc>
<doc id="1941105" url="https://pl.wikipedia.org/wiki?curid=1941105" title="Settimana Ciclistica Lombarda">
Settimana Ciclistica Lombarda

Settimana Ciclistica Lombarda – wyścig kolarski rozgrywany we Włoszech, w regionie Lombardia, co roku w marcu. Od 2005 roku należy do cyklu UCI Europe Tour, początkowo zaliczany do kategorii 2.2, a od 2007 roku ma kat. 2.1.
Wyścig odbył się po raz pierwszy w roku 1970 i organizowany co rok, początkowo jako "Settimana Ciclistica Bergamasca", a od 1999 pod obecną nazwą. Jeden raz (w 1988 roku) wyścig nie odbył się. Rekordzistą pod względem zwycięstw w klasyfikacji generalnej jest Rosjanin Pawieł Tonkow – trzy triumfy.
Wyścig pięciokrotnie wygrywali Polacy. W 1974 roku zwyciężył Stanisław Szozda, trzy lata później Janusz Bieniek, w 1980 roku Czesław Lang, w 1983 Andrzej Serediuk, a w 1986 roku Zenon Jaskuła. W 1999 roku zwyciężył Raimondas Rumšas, z polskiej grupy Mróz.

</doc>
<doc id="1941109" url="https://pl.wikipedia.org/wiki?curid=1941109" title="Alfred Siekierka">
Alfred Siekierka

Alfred Siekierka (ur. 11 marca 1955 w Czarnowąsach) – polski żużlowiec.
Życiorys.
Przez całą sportową karierę (1975–1982) reprezentował barwy klubu "Kolejarz" Opole. Dwukrotnie brał udział w finałach mistrzostw Polski par klubowych (Gniezno 1979 – V m., Toruń 1981 – brązowy medal), natomiast w 1980 r. zajął II m. w finale drużynowego Pucharu Polski.
Trzykrotnie awansował do finałów młodzieżowych indywidualnych mistrzostw Polski (Zielona Góra 1975 – IX m., Opole 1976 – VI m., Leszno 1978 – VIII m.), był również dwukrotnym finalistą indywidualnych mistrzostw Polski (Gorzów Wielkopolski 1978 – XI m., Leszno 1981 – VI m.). W 1976 r. zdobył w Łodzi "Brązowy Kask", natomiast w końcowej klasyfikacji turnieju o "Srebrny Kask" zajął V miejsce.
W 1981 r. zajął II m. w rozegranym w Lesznie memoriale Alfreda Smoczyka. W 1982 r. zajął IV m. w Kryterium Asów Polskich Lig Żużlowych im. Mieczysława Połukarda (w Bydgoszczy), był również uczestnikiem eliminacji indywidualnych mistrzostw świata (zajął XV m. w półfinale kontynentalnym w Abensbergu) 12-13 VI 1983 r.
Od 14 VI 1983 r. pozostał w RFN z powodów rodzinnych.

</doc>
<doc id="1941110" url="https://pl.wikipedia.org/wiki?curid=1941110" title="Settimana Bergamasca">
Settimana Bergamasca



</doc>
<doc id="1941112" url="https://pl.wikipedia.org/wiki?curid=1941112" title="Peter Dokl">
Peter Dokl

Peter Dokl (ur. 11 stycznia 1985 w Lublanie) – słoweński biathlonista. Dwukrotny medalista mistrzostw świata juniorów oraz mistrzostw Europy w biathlonie, reprezentant kraju w zawodach Pucharu Świata.

</doc>
<doc id="1941113" url="https://pl.wikipedia.org/wiki?curid=1941113" title="Paulina Porizkova">
Paulina Porizkova

Pavlína Pořízková, później Paulina Porizkova-Ocasek (ur. 9 kwietnia 1965 w Prościejowie) – czesko-amerykańska modelka i aktorka. W 1990 i 1992 magazyn „People” wybrał ją jako jedną z 50 najpiękniejszych osób na świecie, a „Harper’s Bazaar” nazwał ją jedną z dziesięciu najpiękniejszych kobiet 1992. W wieku 18 lat Porizkova była najmłodszą modelką, która w 1984 trafiła na okładkę „Sports Illustrated Swimsuit Edition”.
Życiorys.
Wczesne lata.
Urodziła się w Prościejowie, w Czechosłowacji. Była w okresie poniemowlęcym mając trzy lata, gdy w 1968 jej rodzice, Anna Pořízková i Jiří Pořízka, opuścili kraj, uciekając przed inwazją Układu Warszawskiego, przeprowadzając się do Lund w Szwecji. W Prościejowie wychowywała ją babcia. Władze Czechosłowacji nie pozwoliły na to, by później Paulina Porizkova została wywieziona. Walka o Paulinę była szeroko komentowana w szwedzkiej prasie, czyniąc ją cause célèbre. 
Po nieudanej próbie ratowania, w której jej ciężarna matka została zatrzymana przez policję krajową, międzynarodowe naciski polityczne doprowadziły Olofa Palme do nakłonienia władzy komunistycznej, aby po siedmiu latach rodzina mogła się wreszcie połączyć. W 1972 w Czechosłowacji w czasie aresztu domowego matki urodził się Jáchym Pořízek. Paulina uzyskała wkrótce szwedzkie obywatelstwo. Połączenie rodziny nie trwało jednak zbyt długo, gdy jej rodzice złożyli pozew o rozwód; ojciec opuścił rodzinę i odmówił wypłaty alimentów Paulinie i jej młodszemu bratu. 
Po rozwodzie rodziców, Paulina i jej młodszy brat, musieli się sobą opiekować; w tym trudnym okresie zdarzało im się kraść chleb, aby przeżyć. Jej matka, położna, wyszła ponownie za mąż i od 2010 służyła w organizacji pozarządowej Korpus Pokoju (Peace Corps) w Ugandzie.
Kariera.
Modeling.
W 1980 przyjaciel Pauliny, aspirujący fotograf, zrobił jej zdjęcia i wysłał je do agencji Elite Model Management w Paryżu, mając nadzieję, że zauważą jego fotograficzne umiejętności. Jednak zamiast pracy fotografa w agencji, prezes Elite, John Casablancas, dostrzegł atrakcyjność Porizkovej i zaproponował jej pracę modelki. Szybko stała się top modelką w Paryżu, a jej sława w Stanach Zjednoczonych rozprzestrzeniła się po tym, kiedy pozowała w kostiumach kąpielowych dla „Sports Illustrated”. W 1984 i 1985 pojawiła się na okładkach „Sports Illustrated Swimsuit Issue”, w lipcu 1985 była na okładce magazynu „New York”, a w sierpniu 1987 trafiła na okładkę „Playboya”. W 1988 i 1989 jej kalendarze zostały sprzedane w stu tysiącach kopii.
Była obecna w kampaniach reklamowych Chanel, Versace, Hermès, Christian Dior, Óscar de la Renta, Perry Ellis, Laura Biagiotti, Guerlain i Calvin Klein. W 1988 podpisała z firmą produkującą kosmetyki Estée Lauder najwyżej płatny kontrakt, który opiewał na kwotę 6 mln dolarów.
W latach 80. i 90. XX wieku pojawiła się na okładkach wielu magazynów na całym świecie, w tym „Vogue”, „Elle”, „Harper’s Bazaar”, „Self”, „Glamour” czy „Cosmopolitan” w listopadzie 1985 z okazji 20. rocznicy wydania czasopisma. Wystąpiła również w reklamie Sprite’a z serii „Diet Sprite”.
Po urodzeniu dziecka w 1993 mniej czasu poświęcała modelingowi. Szybko jednak podpisała nowy kontrakt z firmą Escada.
W listopadzie 1999 została zaprezentowana na okładce Millennium American „Vogue” jako jedna z „Modern Muses”.
W 2005 zadebiutowała w katalogu Victoria’s Secret.
Film.
Jako znana modelka agencji Elite wzięła udział w filmie mockumentarnym "Portfolio" (1983) z Carol Alt, Kelly Emberg, Terry Farrell, Maggie Wheeler i Kelly Lynch. Cztery lata później Jerzy Bogajewicz zaangażował ją i Sally Kirkland do dramatu "Anna" (1987), zainspirowanego historią spotkania Elżbiety Czyżewskiej i Joanny Pacuły w Stanach Zjednoczonych, gdzie po raz pierwszy wystąpiła w roli aktorskiej jako Krystyna, dostając pozytywne recenzje od magazynu „Vogue”. W komedii kryminalnej Bruce’a Beresforda "Jej alibi" (1989) u boku Toma Sellecka zagrała postać oskarżonej o morderstwo Niny Lonescu, za którą została nominowana do Złotej Maliny w kategorii najgorsza aktorka (Złota Malina w tej kategorii trafiła do Heather Locklear za występ w "Powrocie potwora z bagien").
W surrealistycznym komediodramacie Emira Kusturicy "Arizona Dream" (1993) z Johnny Deppem i Faye Dunaway zagrała Millie, młodą polską narzeczoną Leo Sweetie (Jerry Lewis). Wraz z Elizabeth Hurley, Elle Macpherson i Evą Herzigovą kandydowała do roli Natalii Simonowy w "GoldenEye" (1995), którą ostatecznie przyjęła Izabella Scorupco. W filmie sensacyjnym "Czwartek" (1998) z Thomasem Jane i Aaronem Eckhartem wystąpiła w roli Dallas, byłej kochanki handlarza narkotyków.
Telewizja.
W 1987 gościła w "Saturday Night Live". W 2008 i 2009 była jednym z członków jury w programie "Zostań top modelką" ("America’s Next Top Model"), zastępując ikonę mody Twiggy. Wiosną 2007 wystąpiła w amerykańskiej edycji "Tańca z gwiazdami", gdzie jej partnerem był Alec Mazo, jednak odpadła jako pierwsza. W styczniu 2010 przyjęła rolę Clarissy w operze mydlanej ABC "As the World Turns". Dwa miesiące później pojawiła się w serialu "Gotowe na wszystko".
Napisała powieść "A Model Summer" (2008) i książkę dla dzieci "The Adventures of Ralphie the Roach" (1992), a także była autorką artykułów dla „The Huffington Post” i „Modelina”.
Życie prywatne.
W 1984 na planie kręcenia teledysku „Drive”, który był reżyserowany przez Timothy’ego Huttona, poznała Rica Ocaska, wokalistę grupy The Cars. Porizkova miała wtedy 19 lat, a Ocasek był już żonaty z Suzanne Ocasek, z którą się rozwiódł w 1988. Porizkova wyszła za mąż za Ocaska 23 sierpnia 1989. Mają dwóch synów: Jonathana Ravena (ur. 4 listopada 1993) i Olivera Oriona (ur. 23 maja 1998). W maju 2018, po 28 latach małżeństwa Porizkovej i Ocaska, doszło do separacji. Ocasek zmarł 15 września 2019 roku.

</doc>
<doc id="1941115" url="https://pl.wikipedia.org/wiki?curid=1941115" title="Leto">
Leto



</doc>
<doc id="1941116" url="https://pl.wikipedia.org/wiki?curid=1941116" title="Morawiecki">
Morawiecki



</doc>
<doc id="1941117" url="https://pl.wikipedia.org/wiki?curid=1941117" title="Teleexpress nocą">
Teleexpress nocą



</doc>
<doc id="1941118" url="https://pl.wikipedia.org/wiki?curid=1941118" title="Teleexpress">
Teleexpress

Teleexpress – polski program informacyjny nadawany codziennie na żywo o godzinie 17:00 na antenie TVP1 oraz od 24 sierpnia 2017 roku także w TVP Info, a od 15 marca 2021 roku serwis nadawany jest w TVP Polonia (do 6 lipca 2020 roku serwis odtwarzany był o godzinie 17:30). Producentem programu jest Telewizyjna Agencja Informacyjna. Program można obejrzeć w internecie od 15 stycznia 2007 początkowo pod adresem itvp.pl, a następnie za pośrednictwem serwisu vod.tvp.pl i oficjalnej strony internetowej programu teleexpress.tvp.pl. Transmisja na żywo jest dostępna na oficjalnej stronie programu oraz w serwisie stream.tvp.pl.
Według stanu na rok 2022 "Teleexpress" jest trzecim najchętniej oglądanym programem informacyjnym w Polsce ze średnią widownią wynoszącą 2,29 mln osób.
Historia.
"Teleexpress" pierwszy raz pojawił się na antenie 26 czerwca 1986 – wydanie prowadził Wojciech Mazurkiewicz. Zastąpił jedno z popołudniowych wydań "Dziennika", którego porą emisji była 17:20. Program uruchomił Józef Węgrzyn, szef Warszawskiego Ośrodka Telewizyjnego. Tytuł programu wymyślił ówczesny dyrektor generalny Telewizji Polskiej, Aleksander Perczyński. Pierwszym szefem Teleexpressu został Oskar Maria Bramski. Początkowo nadawany był o 17:15, a o popularności decydowały: formuła programu, dobór wiadomości i zespół, w skład którego wchodzili m.in. Wojciech Reszczyński, Jolanta Fajkowska, Bożena Targosz, Magda Mikołajczak-Olszewska, Marek Sierocki, Hirek Wrona, Zbigniew Krajewski, Jacek Wroński, a także Andrzej Morozowski. 29 czerwca 1992 przesunięto godzinę emisji na 17:00. Od 1986 "Teleexpress" trwa 15 minut. W tym czasie przedstawiane są najświeższe informacje z kraju i ze świata, często z dawką humoru, co odróżnia go od innych polskich programów informacyjnych. Od początku istnienia programu codziennie prezentowane są też informacje ze świata muzyki, które prowadzone są zazwyczaj przez Marka Sierockiego. Do 1992 program odtwarzany był z taśmy, a tylko ostatnie wejście prowadzącego było „na żywo”.
Wcześniej "Teleexpress" przyznawał "Złotą Czcionkę", niepochlebną nagrodę za wpadki w działalności instytucji publicznych oraz prywatnych. Od 2005 w programie tym przyznawane są miejsca w loży "Galerii ludzi pozytywnie zakręconych", osobom posiadającym różnego typu pasje, które "Teleexpress" prezentuje w krótkich materiałach. Program jest wypełniany zabawnymi materiałami z różnych zakątków Polski, co odróżnia go od innych programów informacyjnych, zajmujących się bardziej poważnymi tematami. W "Teleexpressie" pojawiają się również stałe cykle: "Teleexpressowy przedział literacki", "Młodzi polscy artyści", "Tele Hit", "Alfabet muzyczny". W sobotę prezentowane są informacje o listach przebojów w Polsce i za granicą, dawniej tego dnia stałym punktem programu była "Muzyczna kartka z kalendarza" (rocznice urodzin lub śmierci artystów).
W latach 1998–2000 nadawany był "Teleexpress Junior". Było to młodzieżowe wydanie programu informacyjnego. W 2002 w czasie Mistrzostw Świata w Piłce Nożnej program miał dodatek pt. „Piłkarski Express”, który po zakończeniu mistrzostw zmieniono na „Sportowy Express”. Istniał do 2006. 26 czerwca 2006 z okazji 20. urodzin, w "Teleexpressie" wystąpił Warszawski Chór Chłopięcy i Męski przy Akademii Muzycznej imienia F. Chopina. 4 września 2006 "Teleexpress" zmienił swoją oprawę graficzną oraz studio. 15 stycznia 2007 roku uruchomiono możliwość oglądania wydań programu w Internecie w ramach usługi VOD i równoległą emisja programu na żywo w serwisie internetowym Telewizji Polskiej – itvp.pl. Od 2 lipca do 31 października 2007 nadawany był także „Teleexpress nocą” emitowany między 23:00 a 2:00. Było to nocne wydanie Teleexpressu. Decyzją Telewizji Polskiej program został zdjęty z anteny ze względu na niezadowalającą oglądalność.
2 stycznia 2010 program nie został wyemitowany w całości z przyczyn technicznych. Było to spowodowane awarią łączy między studiem na placu Powstańców, a studiem przy ulicy Woronicza.
14 lutego 2011 program po raz pierwszy wyemitowano w formacie 16:9. 31 sierpnia 2016 po raz ostatni "Teleexpress" poprowadził Maciej Orłoś – najdłuższy stażem prezenter tego programu. W latach 2017–2018 emitowane były także poranne wydania w programie „Dzień dobry, Polsko!”. Początkowo o 6:15, 6:45 i 7:15, a od 27 listopada 2017 o 6:30, 7.00 i 7:30. Od 2016 roku podczas napisów końcowych ok. 16:45 pojawia się zapowiedź programu. Od 24 sierpnia 2017 rozpoczęto równoległą do TVP1 emisję programu na antenie stacji telewizyjnej TVP Info.
W 2003 ulicę Robotników w Krynicy Morskiej przemianowano na Teleexpressu. W 2011 redakcja Teleexpressu została zbiorowo odznaczona srebrnym medalem „Za Zasługi dla Pożarnictwa” (2011).
W kwietniu 2020 w związku z dużym wzrostem oglądalności programu w czasie pandemii COVID-19 został on wydłużony z 15 do 20 minut. Od niedzieli 19 kwietnia do piątku 31 lipca tego samego roku "Teleexpress" emitowany był w studiu Sportowego Wieczoru TVP Sport przy ulicy Woronicza w Warszawie. Pomieszczenia w siedzibie Telewizyjnej Agencji Informacyjnej przy placu Powstańców Warszawy, z których wcześniej nadawano serwis zostały zamknięte i stanowić mają rezerwę na wypadek, gdyby okazało się, że z powodu zakażenia wirusem SARS-CoV-2 nie można korzystać z innego studia. Podobnie do studia sztandarowego serwisu informacyjnego Telewizji Polskiej przeniesiono "Panoramę", która również była realizowana w siedzibie TAI. Od soboty 1 sierpnia program emitowany jest ze studia Wiadomości, podobnie jak "Panorama" TVP2.
Program był retransmitowany w TVP Polonia do 6 lipca 2020 roku. Od 7 lipca 2020 do 14 marca 2021 na jego miejscu była emitowana retransmisja popołudniowego wydania Dziennika Regionów z TVP3 (z godziny 16:45). 15 marca 2021 roku Teleexpress powrócił do TVP Polonia i od tego momentu emitowany jest o 17:00 (równocześnie z TVP1 i TVP Info).
Redaktorzy naczelni "Teleexpressu".
Od 17 stycznia 2011 do stycznia 2016 kierownikiem redakcji był Jerzy Modlinger.
Od sierpnia 2016 do 16 czerwca 2017 szefem redakcji był Klaudiusz Pobudzin, a od 16 czerwca 2017 do 7 listopada 2018 szefem redakcji był Piotr Kudzia. Od 7 listopada 2018 szefem redakcji jest Mariusz Jarosiewicz.
Prezenterzy.
Obecnie.
"Teleexpress" prowadzą:
Dawniej.
Wcześniej "Teleexpress" prowadzili m.in.:
Programy dodatkowe.
Teleexpress Junior.
Teleexpress Junior był nadawany od 1 września 1998 r. do czerwca 2000 r. jako młodzieżowy program informacyjny. Emitowany codziennie od poniedziałku do piątku – początkowo o 14:30, od 12 października 1998 o 15:30, a od września 1999 o 16:15 (z wyjątkiem wtorków – o 16:30).
Prezenterzy Teleexpress Junior:
Teleexpress nocą.
Teleexpress nocą był wieczornym wydaniem programu informacyjnego Teleexpress emitowanym od 2 lipca do 31 października 2007 między 22:50 a 2:00 na antenie TVP1. Program nadawany był od poniedziałku do czwartku. Teleexpress nocą miał charakter bardziej rozrywkowy, niż informacyjny, co jeszcze bardziej odróżniało go od głównego wydania Teleexpressu, który często okrasza wiadomości zabawnymi komentarzami. Pod koniec każdego wydania emitowany był teledysk do piosenki „na dobranoc”. Program został zdjęty z anteny z powodu niskiej oglądalności. Pierwsze wydanie Teleexpressu nocą nadane 2 lipca 2007 poprowadził Radosław Brzózka.
Prezenterzy Teleexpressu nocą:
Lektorzy:
Teleexpress Extra.
Teleexpress Extra nadawany jest od 2 marca 2014 program informacyjny, stanowiący uzupełnienie głównego wydania Teleexpressu, który emitowany jest codziennie na antenie TVP Info o 17:15.
Prezenterzy Teleexpressu Extra:
Teleexpress na deser.
Teleexpress na deser – weekendowy program telewizyjny nadawany w TVP Info. W programie poruszane są sprawy kuchni, mody, muzyki itp.
Prowadzący:
Wcześniej "Teleexpress na deser" prowadziła Marta Piasecka.

</doc>
<doc id="1941120" url="https://pl.wikipedia.org/wiki?curid=1941120" title="Internowanie Amerykanów pochodzenia japońskiego w czasie II wojny światowej">
Internowanie Amerykanów pochodzenia japońskiego w czasie II wojny światowej

Internowanie Amerykanów pochodzenia japońskiego w czasie II wojny światowej – przymusowe przesiedlenie i internowanie przez rząd amerykański Amerykanów pochodzenia japońskiego zamieszkałych wzdłuż pacyficznego wybrzeża Stanów Zjednoczonych i osadzenie w "„wojennych obozach przesiedleńczych”", które miało miejsce po japońskim ataku na Pearl Harbor, a bezpośrednią przyczyną był tzw. incydent na Niʻihau. Internowani zostali wszyscy Amerykanie pochodzenia japońskiego zamieszkali na zachodzie USA, podczas gdy na Hawajach, gdzie licząca 150 000 osób japońska populacja stanowiła ok. ⅓ ludności, aresztowano ok. 1200 do 1800 osób.
Prezydent Franklin Delano Roosevelt autoryzował dekret nr 9066 z 19 lutego 1942 roku, który pozwolił dowódcom wojskowym na wyznaczenie "stref wojskowych", z których "dowolna osoba może być usunięta". Na mocy tego prawa każda osoba pochodzenia japońskiego została usunięta z zachodniej części kraju, obejmującej Kalifornię, większość Oregonu i Waszyngtonu oraz część Arizony. W 1944 roku Sąd Najwyższy podtrzymał konstytucyjność wysiedleń.
W 1988 roku władze USA w odpowiednim dokumencie przeprosiły rodziny wszystkich internowanych osób, wypłacono również poszkodowanym przez te działania 1,6 miliarda dolarów odszkodowań.

</doc>
<doc id="1941122" url="https://pl.wikipedia.org/wiki?curid=1941122" title="Barwy miłości">
Barwy miłości

Barwy miłości ("Hechizo de Amor") – wenezuelska telenowela wyemitowana w 2000 roku przez Venevisión. Serial składa się z 130 odcinków, każdy po 60 minut. Piosenkę tytułową „Quiereme” śpiewa Alejandro Fernández. W rolach głównych Emma Rabbe i Guillermo Pérez.
Wersja polska.
W Polsce telenowela była emitowana przez telewizję Zone Romantica.

</doc>
<doc id="1941124" url="https://pl.wikipedia.org/wiki?curid=1941124" title="Ernst Sokolowsky">
Ernst Sokolowsky

Ernst Johann Georg Sokolowsky (ur. 8 lutego 1833 w Straupe, zm. 26 lutego 1899 w Paldiskach) – estoński duchowny, założyciel szkoły dla niesłyszących w Vändra w Estonii (1866) i pionier opieki nad osobami niesłyszącymi w Estonii.
Studiował teologię na Uniwersytecie w Dorpacie w latach 1850-54. W 1866 roku założył zakład opieki nad niesłyszącymi w Fennern (obecnie Vändra) – "Fennernsche Taubstummen-Anstalt".

</doc>
<doc id="1941125" url="https://pl.wikipedia.org/wiki?curid=1941125" title="Morański">
Morański



</doc>
<doc id="1941126" url="https://pl.wikipedia.org/wiki?curid=1941126" title="Zapis pakietowy">
Zapis pakietowy



</doc>
<doc id="1941127" url="https://pl.wikipedia.org/wiki?curid=1941127" title="Ernst Sokolovski">
Ernst Sokolovski



</doc>
<doc id="1941132" url="https://pl.wikipedia.org/wiki?curid=1941132" title="Amerykanie pochodzenia japońskiego">
Amerykanie pochodzenia japońskiego

Amerykanie pochodzenia japońskiego (ang. "Japanese Americans") – obywatele Stanów Zjednoczonych posiadający japońskich przodków lub japońscy imigranci do USA.
Do niedawna stanowili trzecią pod względem liczebności azjatycką grupę etniczną w USA, obecnie są grupą szóstą z liczebnością 1 220 922 osób według spisu z 2007 roku. W 2000 roku najwięcej Japończyków żyło w stanach Kalifornia (394 896), Hawaje (296 674), Waszyngton (56 210), Nowy Jork (56 210) i Illinois (27 702). Co roku do USA przybywa ok. 7000 osób z Japonii, co daje ok. 4% imigracji z Azji.

</doc>
<doc id="1941133" url="https://pl.wikipedia.org/wiki?curid=1941133" title="GDAL/OGR">
GDAL/OGR



</doc>
<doc id="1941136" url="https://pl.wikipedia.org/wiki?curid=1941136" title="GRASS">
GRASS



</doc>
<doc id="1941140" url="https://pl.wikipedia.org/wiki?curid=1941140" title="Mikołaj Troicki">
Mikołaj Troicki

Mikołaj Troicki (ur. 1 sierpnia 1905 w Sochaczewie, zm. 12 kwietnia 1989) – oficer polityczny Wojska Polskiego na Froncie Wschodnim; zdobywca Berlina (inicjator zatknięcia polskiej flagi na Kolumnie Zwycięstwa).
Życiorys.
Mikołaj Troicki urodził się w Sochaczewie. Trenował biegi, służbę wojskową odbył na Polesiu, jednak po wybuchu wojny dołączył do Armii Poznań, z którą walczył nad Bzurą. Po klęsce wstąpił do ZWZ zabezpieczając m.in. broń zakopywaną przez żołnierzy w 1939. Zagrożony aresztowaniem wyjechał do Warszawy, gdzie został schwytany w czasie łapanki w 1943.
Troicki został wywieziony na roboty do Jugosławii, gdzie rozpoczął pracę w kopalni miedzi w Majdanborze}. Po ucieczce wstąpił do oddziału czetników, z którego zdezerterował nie akceptując decyzji dowództwa o kolaboracji z Niemcami. Trafił do 19 Międzynarodowej Brygady Dywersyjnej Wojska Ludowowyzwoleńczego i Oddziałów Partyzanckich Jugosławii. W czasie jednej z walk został wzięty do niewoli przez ustaszy, z której uciekł wraz z innymi jeńcami.
Po wyzwoleniu Belgradu, dzięki pomocy radzieckiego oficera narodowości polskiej, Troicki wrócił do Polski. Ukończył przyśpieszony kurs oficerski w Lublinie, po czym trafił do 1 Pułku Artylerii Lekkiej 1 Dywizji Piechoty im. Tadeusza Kościuszki na stanowisko oficera politycznego 7 baterii. Wziął udział w walkach na Wale Pomorskim i w szturmie Berlina.
Z inicjatywy ppor. Mikołaja Troickiego żołnierze 7 baterii (oprócz niego byli to plut. Kazimierz Otap, kpr. Antoni Jabłoński, kan. Aleksander Karpowicz i kan. Eugeniusz Mierzejewski) wywiesili na Siegessäule polską flagę (na pamiątkę tego wydarzenia dnia 2 maja obchodzony jest w Polsce Dzień Flagi Rzeczypospolitej Polskiej). Prawdopodobnie jednak jako pierwsi polską flagę umieścili żołnierzy 8 baterii pod dowództwem zastępcy dowódcy ds. polityczno-wychowawczych ppor. Waldemara Felchnerowskiego. Na pierwszeństwo żołnierzy 8 baterii 1 Pułku Artylerii Lekkiej 1 Dywizji Piechoty im. Tadeusza Kościuszki wskazali historycy Wojskowego Instytutu Historycznego, którzy w 1966 podjęli badanie tego zagadnienia.
Po odejściu z wojska, trafił do Krosna, gdzie był inspektorem do spraw osadnictwa. Po powrocie do Sochaczewa zajął się handlem pracując w spółdzielni oraz grając w orkiestrze rzemieślniczej. W latach 1948–1950 był ofiarą stalinowskich represji ze względu na walkę w partyzantce marszałka Tito. Po wyjściu na wolność wstąpił do ZBoWiD-u. Otworzył także pierwszą w Sochaczewie kolekturę Totalizatora Sportowego.
Pochowany na wojskowych Powązkach (kwatera HIII-3-37).
Życie prywatne.
Był synem Romana Troickiego – zastępcy naczelnika straży pożarnej, wiceburmistrza i restauratora. Pomimo jego sprzeciwu pojął za żonę Sabinę Wójcicką.
Odznaczenia.
i inne (oprócz polskich nagrodzony także odznaczeniami jugosłowiańskimi i radzieckimi)

</doc>
<doc id="1941141" url="https://pl.wikipedia.org/wiki?curid=1941141" title="Myksosporidiowce">
Myksosporidiowce

Myksosporidiowce (Myxozoa) – typ pasożytniczych mikroorganizmów wodnych o swoistej budowie i cyklu rozwojowym, dawniej zaliczanych do pierwotniaków, ponieważ początkowo występują jako pojedyncze komórki, później tworzą wielojądrowe plazmodia lub zamknięte worki ze spłaszczonych komórek. Wieloma szczegółami budowy i rozwoju nawiązują do parzydełkowców (Cnidaria), dlatego we współczesnych klasyfikacjach biologicznych są zaliczane do królestwa zwierząt (w randze odrębnego typu lub są włączane do Cnidaria). Badania molekularne potwierdziły pokrewieństwo tych grup.
Myksosporidiowce dzielone są na dwa rzędy wyróżniane na podstawie morfologii grubościennych spor (myksospor) – charakterystycznej cechy tej grupy zwierząt: 
Oba rzędy należą do jednej gromady Myxosporea.
Zdecydowana większość z poznanych myksosporidiowców to pasożyty ryb, w tym wielu gatunków o dużym znaczeniu gospodarczym.

</doc>
<doc id="1941142" url="https://pl.wikipedia.org/wiki?curid=1941142" title="Piotr Hong Pyŏng-ju">
Piotr Hong Pyŏng-ju

Piotr Hong Pyŏng-ju (ko. 홍병주 베드로) (ur. 1799 w Sosan, Korea, zm. 31 stycznia 1840 w Seulu) – święty Kościoła katolickiego, męczennik, katechista.
Piotr Hong Pyŏng-ju był wnukiem Hong Nang-min, chrześcijanina zamęczonego w 1801 roku i bratankiem (lub siostrzeńcem) Protazego Hong, męczennika z 1839 roku. Służył razem ze swoim młodszym bratem Pawłem Hong Yŏng-ju jako katechista. Oprócz nauczania katechumenów bracia poświęcali swój czas opiece nad chorymi. Po rozpoczęciu prześladowań katolików dawali oni schronienie księżom misjonarzom. Władze postanowiły ich zaaresztować. Byli przesłuchiwani i torturowani, ale nie udało się skłonić ich do wyrzeczenia wiary. Piotr Hong Pyŏng-ju został ścięty 31 stycznia 1840 roku razem z 5 innymi katolikami (Augustynem Pak Chong-wŏn, Magdaleną Son Sŏ-byok, Agatą Yi Kyŏng-i, Marią Yi In-dŏk i Agatą Kwŏn Chin-i). Jego brata ścięto następnego dnia (ówczesne koreańskie prawo zabraniało tracić tego samego dnia osób pochodzących z jednej rodziny).
Dzień jego wspomnienia przypada 20 września (w grupie 103 męczenników koreańskich).
Beatyfikowany razem z bratem 5 lipca 1925 roku przez Piusa XI, kanonizowany 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1941144" url="https://pl.wikipedia.org/wiki?curid=1941144" title="Myxozoa">
Myxozoa



</doc>
<doc id="1941149" url="https://pl.wikipedia.org/wiki?curid=1941149" title="Grass">
Grass



</doc>
<doc id="1941170" url="https://pl.wikipedia.org/wiki?curid=1941170" title="OMTUR">
OMTUR



</doc>
<doc id="1941171" url="https://pl.wikipedia.org/wiki?curid=1941171" title="Robert Umiński">
Robert Umiński

Robert Umiński (ur. 17 kwietnia 1983 w Bydgoszczy) – polski żużlowiec.
Licencję żużlową zdobył w 1999 roku. Do 2003 r. reprezentował barwy klubu Polonii Bydgoszcz, zdobywając trzy medale drużynowych mistrzostw Polski: złoty (2002) oraz dwa brązowe (2001, 2003). W 2004 r. nie startował na torach żużlowych, w 2005 był zawodnikiem Poloni Piła, a w 2006 – PSŻ Poznań.
Jako junior odniósł kilka sukcesów, m.in. w 2001 r. zdobył w Rybniku brązowy medal młodzieżowych mistrzostw Polski par klubowych, natomiast w 2002 r. zwyciężył w rozegranym w Tarnowie turnieju o "Brązowy Kask", a w Bydgoszczy zdobył brązowy medal młodzieżowych drużynowych mistrzostw Polski.

</doc>
<doc id="1941172" url="https://pl.wikipedia.org/wiki?curid=1941172" title="Pałac Sztuk w Budapeszcie">
Pałac Sztuk w Budapeszcie

Pałac Sztuk w Budapeszcie (, w skrócie ) znajduje się przy ulicy Komor Marcell útca 1, jest nowoczesnym budynkiem wzniesionym nad brzegiem Dunaju obok mostu Rakoczego w pobliżu nowego budynku Teatru Narodowego. Budynek został oddany do użytku 14 marca 2005 roku.
Nie należy go mylić z budynkiem Pałacu Sztuki (Műcsarnok) – salą wystawową przy Placu Bohaterów (Hősök tere) zbudowaną według projektu Alberta Schickedanza oraz Fülöpa Herczoga, oddaną do użytku w grudniu 1895.
Pałac sztuk mieści 3 instytucje kultury:
Projekt architektoniczny jest dziełem firmy Zoboki, Demeter i Sp. (Zoboki, Demeter és Társaik Építésziroda). Powierzchnia zabudowy wynosi 10 tys. m². Budowa trwała trzy lata. Budowa była finansowana przez kapitał prywatny, obiekt ma przejść po trzydziestu latach na własność państwa węgierskiego.
Sala Koncertowa.
Narodowa Sala Koncertowa im. Béli Bartóka (Bartók Béla Nemzeti Hangversenyterem) dominuje w kompleksie Pałacu. Posiada 1699 miejsc, w tym 1563 siedzących i 136 stojących. W roku 2006 sala otrzymała organy. W sali oprócz Filharmoników Węgierskich występują zespoły i soliści z kraju i zagranicy. Gospodarzem sali jest zespół Narodowej Orkiestry Filharmonicznej, Chóru i Archiwum Nutowego (Nemzeti Filharmonikus Zenekar, Énekkar és Kottatár).
Teatr Festiwalowy.
Teatr Festiwalowy (Nemzeti Táncszínház) dysponuje salą o 452 miejscach siedzących i sceną o powierzchni 750 m². Gospodarzem sceny jest Narodowy Teatr Tańca.
Muzeum Sztuki Współczesnej.
Muzeum Sztuki Współczesnej zajmują zbiory fundacji Petera Ludwiga (Ludwig Kortárs Művészeti Múzeum) przekazane społeczeństwu Węgier w roku 1969. Ogólna powierzchnia tej części budynku wynosi 12 700 m2. Zbiory stałe zajmują trzecią kondygnację, niżej znajdują się sale wystaw czasowych oraz sala widowiskowa, sale multimedialne, biblioteka i sala zabaw dla dzieci. Wśród zbiorów wyróżniają się dzieła twórców amerykańskich lat osiemdziesiątych XX wieku, jak Andy Warhol, Claes Oldenburg, Robert Rauschenberg i in.

</doc>
<doc id="1941180" url="https://pl.wikipedia.org/wiki?curid=1941180" title="Arendt">
Arendt



</doc>
<doc id="1941184" url="https://pl.wikipedia.org/wiki?curid=1941184" title="Poślubione armii (seria 3)">
Poślubione armii (seria 3)

Ten artykuł zawiera streszczenia, a także informacje o odcinkach drugiego sezonu serialu Poślubione armii.

</doc>
<doc id="1941185" url="https://pl.wikipedia.org/wiki?curid=1941185" title="Johan Wallner">
Johan Wallner

Per Johan Daniel Wallner (ur. 8 lutego 1965 w Filipstad) – szwedzki narciarz alpejski, dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się w 1982 roku, startując na mistrzostwach świata juniorów w Auron. Zdobył tam złoty medal w slalomie i brązowy w gigancie. Na rozgrywanych rok później mistrzostwach świata juniorów w Sestriere był najlepszy w gigancie.
Pierwsze punkty w zawodach w zawodach Pucharu Świata zdobył 23 lutego 1983 roku w Tårnaby, zajmując 14. miejsce w slalomie. Na podium zawodów tego cyklu po raz pierwszy stanął 14 stycznia 1986 roku w Berchtesgaden, gdzie wygrał rywalizację w tej samej konkurencji. W zawodach tych wyprzedził Bojana Križaja z Jugosławii i Francuza Daniela Mougela. Było to jego jedyne pucharowe zwycięstwo. W kolejnych startach jeszcze trzy razy stawał na podium: 9 marca 1989 roku w Shiga Kōgen i 28 listopada 1992 roku w Sestriere był trzecie w gigancie, a 23 marca 1993 roku w Oppdal był drugi tej konkurencji. Najlepsze wyniki osiągnął w sezonie 1991/1992, kiedy to zajął 27. miejsce w klasyfikacji generalnej, a w klasyfikacji giganta był piąty.
W 1991 roku wystąpił na mistrzostwach świata w Saalbach, gdzie był piąty w supergigancie, a w gigancie wywalczył brązowy medal. Wyprzedzili go jedynie Austriak Rudolf Nierlich i Urs Kälin ze Szwajcarii. Wynik ten powtórzył podczas mistrzostw świata w Morioce dwa lata później. Tym razem lepsi okazali się tylko Kjetil André Aamodt z Norwegii i Austriak Rainer Salzgeber. W 1984 roku wystartował na igrzyskach olimpijskich w Sarajewie, gdzie nie ukończył giganta. Na rozgrywanych cztery lata później igrzyskach w Calgary był szesnasty, a rywalizacji w slalomie nie ukończył. Na igrzyskach w Albertville w 1992 roku wystartował w slalomie i gigancie, jednak udział w obu konkurencjach kończył w pierwszych przejazdach. Brał też udział w igrzyskach olimpijskich w Lillehammer w 1994 roku, gdzie w gigancie zajął 25. miejsce, a slalomu ponownie nie ukończył.
W 1997 roku zakończył karierę.

</doc>
<doc id="1941187" url="https://pl.wikipedia.org/wiki?curid=1941187" title="Rezerwat przyrody Grocholin">
Rezerwat przyrody Grocholin

Rezerwat przyrody Grocholin – rezerwat leśny położony w województwie kujawsko-pomorskim, powiecie nakielskim, gminie Kcynia. Początkowo zajmował powierzchnię 12,10 ha; w 2013 roku został powiększony do 17,34 ha.
Celem ochrony w rezerwacie jest zachowanie fragmentów łęgu wiązowo-jesionowego oraz grądu środkowoeuropejskiego w dorzeczu Noteci.
Obszar rezerwatu podlega ochronie ścisłej.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Gnieźnieńskie, w pobliżu wsi Grocholin (między miastami Kcynia i Gołańcz).
Zajmuje fragment kompleksu leśnego, należącego do leśnictwa Laskowica, nadleśnictwo Szubin.
Historia.
Rezerwat został utworzony na mocy Zarządzenia Ministra Leśnictwa i Przemysłu Drzewnego z dn. 7 października 1967 r..
Charakterystyka.
Ochronie w rezerwacie podlega las łęgowy jesionowo-olszowy oraz las grądowy.
W zespole łęgu dominuje jesion wyniosły z domieszką olszy czarnej i lipy drobnolistnej. W warstwie krzewów występuje czeremcha zwyczajna, leszczyna i dziki bez czarny. W runie leśnym wiosną dominuje ziarnopłon wiosenny, a w późniejszym okresie wegetacji występuje podagrycznik pospolity, jaskier kosmaty, gwiazdnica gajowa i gajowiec żółty.
W lesie o charakterze grądu środkowoeuropejskiego dominuje starodrzew grabowo-dębowy, z domieszką jesionu wyniosłego. W słabo rozwiniętej warstwie krzewów spotyka się: leszczynę pospolitą, czeremchę zwyczajną, trzmielinę europejską i bez czarny. W warstwie roślin zielnych zwarte powierzchnie tworzy kokorycz pusta, ziarnopłon wiosenny, gajowiec żółty, prosownica rozpierzchła, podagrycznik pospolity i zawilec gajowy.
W rezerwacie rośnie również wiąz polny, który najlepsze warunki znajduje we wschodniej i północnej jego części. Wśród drzew o wymiarach pomnikowych, znajduje się pięć dębów szypułkowych.
Gatunki lokalnej fauny to m.in. żaba moczarowa, ropucha szara, jaszczurka żyworodna, świstunka leśna, sikora uboga oraz dziwonia.

</doc>
<doc id="1941188" url="https://pl.wikipedia.org/wiki?curid=1941188" title="Corinna Scholz">
Corinna Scholz

Corinna Scholz (ur. 1 sierpnia 1989 w Bernbeuren) – niemiecka curlerka, mistrzyni świata i Europy. Zawodniczka Curling Club Füssen, była otwierającą w zespole Andrei Schöpp, miała również swoją drużynę juniorską, była skipem na pozycji trzeciej.
Reprezentowała Niemcy jako trzecia na Mistrzostwach Świata Juniorów Grupy B 2004, uplasowała się na 5. miejscu. W 2007 już jako kapitan wystąpiła w Europejskim Challenge’u Juniorów, gdzie jej zespół zajął 4. pozycję.
Na Mistrzostwach Europy 2009 została zgłoszona jako otwierająca w zespole Schöpp z Garmisch-Partenkirchen. Scholz zdobyła wówczas swój pierwszy medal. Niemki doszły do finału i pokonały tam Szwajcarki (Mirjam Ott) 7:5. W kolejnych dwóch turniejach seniorskich wystąpiła jako rezerwowa. Uczestniczyła w 4 meczach na Zimowych Igrzyskach Olimpijskich 2010, gdzie uplasowała się na 6. miejscu. W Mistrzostwach Świata 2010 zagrała w 6 meczach, m.in. w spotkaniu fazy play-off przeciwko Kanadyjkom (Jennifer Jones), które Europejki wygrały 6:3. W Swift Current Scholz także zdobyła złoto, w finale koleżanki z drużyny zwyciężyły nad szkockim zespołem Eve Muirhead 8:6.
W sezonie 2009/2010 Corinna Scholz występowała także w konkurencji juniorskiej. Jej drużyna zwyciężyła mistrzostwa kraju i reprezentowała Niemcy na Europejskim Challenge’u 2010. Niemki triumfowały po pokonaniu w finale Dunek 3:2 – przejęły ostatnią partię doprowadzając do dogrywki i ją także wygrały za jeden punkt. W Mistrzostwach Świata Juniorów 2010 zajęły przedostatnie, 9. miejsce.
Zespół Schöpp jako obrończynie tytułu mistrzyń świata na zawodach w Esbjergu wygrał jedynie 5 meczów i został sklasyfikowany na 8. miejscu. Pod koniec roku Niemkom nie udało się zakwalifikować do Mistrzostw Europy 2011, po porażce 5:6 z Rosjankami w meczu barażowym zespół uplasował się na 5. miejscu. W osłabionym składzie bez Andrei Schöpp drużyna z Garmisch-Partenkirchen zajęła 7. miejsce w MŚ 2012. Tę samą pozycję Niemki zajęły w grudniowych Mistrzostwach Europy. Gorzej niemieckie curlerki zaprezentowały się w Mistrzostwach Świata 2013, kiedy to sklasyfikowano je na 11. pozycji. W następnych mistrzostwach Starego Kontynentu Niemki wygrały jedynie dwa mecze i zajęły 8. miejsce, pozwoliło im to na pozostanie w grupie A. Zawodniczki musiały jednak rozegrać challenge o występ w MŚ 2014, w którym pokonały Finki (Sanna Puustinen). Podczas turnieju w Saint John Niemki zajęły 8. miejsce.

</doc>
<doc id="1941191" url="https://pl.wikipedia.org/wiki?curid=1941191" title="Kamienica Jacobsona w Warszawie">
Kamienica Jacobsona w Warszawie

Kamienica Jacobsona – kamienica w formie przyulicznego pałacyku znajdująca się przy al. „Solidarności” 105 (dawniej ul. Leszno 25) w Warszawie, wzniesiona około 1780.
Opis.
Pierwszym autorem projektu kamienicy był Jakub Fontana, została dokończona przez Szymona Bogumiła Zuga lub Jana Chrystiana Kamsetzera dla jubilera królewskiego Fryderyka Jacobsona.
Jak ustalił Juliusz Wiktor Gomulicki, krytyk literatury i znawca twórczości Norwida, Jan Norwid mieszkał w kamienicy z przyjacielem i najstarszym z braci Druckich-Lubeckich – księciem Onufrym. Tutaj jego dwaj synowie Cyprian i Ludwik doczekali oficjalnego zapisania do „zmodzfikowanych” po powstaniu listopadowym szkół średnich.
Budynek został częściowo zniszczony w 1944. Został odbudowany w latach 1962–1977 ze znacznymi zmianami.
Wewnątrz kamienicy zachowały się dekoracje.
Obecnie pałac jest siedzibą Instytut Archeologii i Etnologii PAN.

</doc>
<doc id="1941192" url="https://pl.wikipedia.org/wiki?curid=1941192" title="Włodzimierz Heliński">
Włodzimierz Heliński

Włodzimierz Heliński (ur. 16 lipca 1955 w Lesznie, zm. 1 maja 2021) – polski żużlowiec.
Życiorys.
Licencję żużlową zdobył w 1974 roku. W rozgrywkach z cyklu drużynowych mistrzostw Polski reprezentował kluby "Unii" Leszno (1979–1985) oraz "Startu" Gniezno. Zdobył siedem medali DMP: 3 złote (1979, 1980, 1984), 2 srebrne (1982, 1983) oraz 2 brązowe (1981, 1985). W 1980 r. zdobył drużynowy Puchar Polski, natomiast w 1984 r. w Toruniu – tytuł mistrza Polski par klubowych.
Trzykrotnie awansował do finałów indywidualnych mistrzostw Polski, w latach 1983 (Gdańsk – VIII m.), 1984 (Gorzów Wielkopolski – XI m.) oraz 1990 (Lublin – XII m.). Dwukrotnie stawał na podium rozgrywanych w Lesznie memoriałów Alfreda Smoczyka (1980 – II m., 1982 – III m.).

</doc>
<doc id="1941193" url="https://pl.wikipedia.org/wiki?curid=1941193" title="Stefan Jan Jaworski">
Stefan Jan Jaworski



</doc>
<doc id="1941194" url="https://pl.wikipedia.org/wiki?curid=1941194" title="Stefan Jaworski (sędzia)">
Stefan Jaworski (sędzia)

Stefan Jan Jaworski (ur. 9 grudnia 1946 w Kamionce Górnej) – polski prawnik, prokurator, sędzia Trybunału Konstytucyjnego w stanie spoczynku, od 2010 do 2014 przewodniczący Państwowej Komisji Wyborczej.
Życiorys.
Syn Michała i Karoliny. W 1969 ukończył studia na Wydziale Prawa Uniwersytetu Jagiellońskiego.
Po odbyciu w latach 1969–1971 aplikacji prokuratorskiej do 1993 pracował w prokuraturze. Był kolejno asesorem i podprokuratorem w Prokuraturze Powiatowej w Bytowie. Działał w Związku Młodzieży Wiejskiej oraz w Zjednoczonym Stronnictwie Ludowym. Od 1974 zajmował stanowisko podprokuratora Prokuratury Wojewódzkiej w Koszalinie, od 1975 wiceprokuratora i następnie prokuratora w Prokuraturze Wojewódzkiej w Słupsku. W 1990 został Prokuratorem Wojewódzkim w Zamościu. W 1992 powołano go na wicedyrektora Departamentu Prokuratury w Ministerstwie Sprawiedliwości. W czerwcu tego samego roku powierzono mu obowiązki Prokuratora Wojewódzkiego w Warszawie. Od lipca do listopada 1993 był prokuratorem Prokuratury Apelacyjnej w Lublinie, pełnił funkcję Naczelnika Wydziału Organizacyjnego.
Od 1 grudnia 1993 do 30 listopada 2001 był sędzią Trybunału Konstytucyjnego. 22 czerwca 1995 został członkiem Państwowej Komisji Wyborczej, a 31 marca 2010 został wybrany na jej przewodniczącego. Kierowana przez niego PKW w 2014 stała się przedmiotem publicznej krytyki po problemach z systemem informatycznym wykorzystanym w wyborach samorządowych. 21 listopada 2014 złożył dymisję (ze skutkiem od 1 grudnia 2014).

</doc>
<doc id="1941195" url="https://pl.wikipedia.org/wiki?curid=1941195" title="Cottus szanaga">
Cottus szanaga

Cottus szanaga (z ros. podkamiennik amurski albo szanaga) – gatunek drapieżnej, słodkowodkowodnej ryby z rodziny głowaczowatych (Cottidae) dawniej synonimizowany (pod błędnie pisaną nazwą łacińską "Cottus czanaga") z "Cottus poecilopus", obecnie wydzielony jako odrębny gatunek.
Występowanie.
Syberia – dorzecze Amuru (rz. Onon, Bureja), Półwysep Szmidta na wyspie Sachalin (rz. Toj, Muni), kontynentalne rzeki Cieśniny Tatarskiej i basenu Morza Japońskiego od Limana Amurskiego i na południe do rz. Maksimowka, rz. Tumen. Gatunek rozmieszczony na terenie Mongolii, Rosji i Chin.

</doc>
<doc id="1941196" url="https://pl.wikipedia.org/wiki?curid=1941196" title="Elbmarsch">
Elbmarsch



</doc>
<doc id="1941197" url="https://pl.wikipedia.org/wiki?curid=1941197" title="Alexander Rossi">
Alexander Rossi

Alexander Rossi (ur. 25 września 1991 w Auburn) – amerykański kierowca wyścigowy startujący w serii IndyCar Series. Zwycięzca wyścigu Indianapolis 500 z 2016 roku.
Życiorys.
Początki kariery.
Alexander Rossi karierę rozpoczął, jak większość kierowców, od startów w kartingu. Działalność w niej zakończył w roku 2005. Jeszcze w tym samym sezonie wystąpił w kilku wyścigach serii open-wheel „Skip Barber Western Regional”. W roku 2006 kontynuował w niej swój udział oraz zaangażował się w cykl „Skip Barber National”. Współpracował wówczas z ekipą Skip Barber Racing School. W klasie regionalnej zdobył tytuł, po zwyciężeniu w siedmiu z dziesięciu wyścigów. W narodowej natomiast zajął 3. miejsce, z dorobkiem trzech wygranych. Poza tym brał udział również w Formule TR 1600 Pro Series, gdzie zmagania zakończył z tytułem wicemistrzowskim, z dorobkiem czterech zwycięstw.
W roku 2007, w celu rozwoju kariery, zaangażował się w Amerykańską Formułę BMW. W pierwszym roku startów rywalizację ukończył na 3. pozycji. W drugim, reprezentując czołową stajnię Eurointernational, okazał się bezkonkurencyjny, osiągając dziesięć zwycięstw, w piętnastu rozegranych wyścigach. Z tą samą ekipą gościnnie wystąpił w europejskim cyklu, podczas rundy na niemieckim Hockenheimring, jednakże bez sukcesu. Na koniec sezonu wystąpił w Światowym Finale BMW, gdzie również okazał się najlepszy. W ramach nagrody odbył testy z promotorem tej serii, a zarazem zespołem Formuły 1 – BMW Sauber F1 Team.
W sezonie 2009 przeniósł się do Międzynarodowej Formuły Master. W pierwszych dwóch rundach reprezentował barwy brytyjskiej ekipy Hitech Racing. Po niezbyt udanej współpracy, zerwał z nimi umowę i związał się z ISR Racing. W czeskiej ekipie spisywał się znacznie lepiej, będąc pięciokrotnie na podium, z czego trzy razy na najwyższym stopniu. Ostatecznie w klasyfikacji generalnej zajął 4. miejsce.
W przerwie zimowej po udanych testach podpisał kontrakt z portugalską stajnią Ocean Racing Technology, na starty w Azjatyckiej serii GP2. W pierwszej rundzie (na torze w Abu Zabi) zaprezentował się z bardzo dobrej strony, będąc sklasyfikowanym odpowiednio na czwartej i piątej lokacie. Ze względu na kontrakt Brytyjczyka Maxa Chiltona w głównej edycji, został przez niego zastąpiony na drugą rundę (również na Bliskim Wschodzie, w celu przystosowania Chiltona do ekipy). Amerykanin znalazł jednak dla siebie miejsce w malezyjskim MalaysiaQi-Meritus.com, w którym to startował do końca sezonu. Punktując w nim dwukrotnie i cztery razy łącznie, zmagania zakończył na 9. miejscu.
Na sezon 2010 Rossi podpisał kontrakt z utytułowanym francuskim zespołem ART Grand Prix, na starty w nowo utworzonej serii GP3. W ciągu szesnastu wyścigów, dziewięciokrotnie dojechał do mety na punktowanej pozycji, z czego pięć razy na podium (Rossi zwyciężył w sprintach, na torach Circuit de Catalunya i Hungaroring). Ostatecznie zmagania zakończył tuż za podium, na 4. miejscu.
W 2011 roku Amerykanin przeniósł się do Formuły Renault 3.5, nawiązując współpracę z brytyjską ekipą Fortec Motorsport. Rossi w pierwszym wyścigu (w Aragonii) stanął na najwyższym stopniu podium, natomiast w niedzielnym starcie zajął drugie miejsce. Dzięki temu został pierwszym liderem mistrzostw. Dalsza część sezonu nie układała się jednak po myśli Rossiego, który w pewnym momencie spadł nawet poza czołową trójkę klasyfikacji generalnej. Ostatecznie jednak zmagania zakończył na 3. pozycji. Na podium zameldował się jeszcze czterokrotnie, odnosząc przy tym drugie zwycięstwo, na francuskim torze Paul Ricard.
Na sezon 2014 Amerykanin podpisał kontrakt z malezyjską ekipą Caterham Racing na starty w serii GP2. Wystartował łącznie w dwunastu wyścigach, spośród których w trzech zdobywał punkty. W sprincie w Austrii uplasował się na piątej pozycji, co było jego najlepszym wynikiem w sezonie. Uzbierał łącznie dwanaście punktów, które zapewniły mu 21 miejsce w końcowej klasyfikacji kierowców.
W roku 2015 przeniósł się do hiszpańskiej ekipy Racing Engineering. Amerykanin dzięki dużej skuteczności pewnie sięgnął po tytuł wicemistrzowski. Zważywszy na dominację Belga Stoffela Vandoorne’a (341,5 punktu w stosunku do 181,5 Amerykanina) Rossi mógł czuć się zwycięsko, gdyż o 42,5 punktu wyprzedził w klasyfikacji końcowej trzeciego Rosjanina Siergieja Sirotkina. Na przestrzeni sezonu Alexander siedmiokrotnie stawał na podium, w tym trzykrotnie na jego najwyższym stopniu (na torze Spa-Francorchamps, Monzie oraz w Soczi). Na torze w Monte Carlo również miał szansę na zwycięstwo po starcie z pole position, jednak w wyniku neutralizacji i słabszej postawie jego mechaników przy wymianie kół, został pokonany przez wyżej wspomnianego Belga.
Formuła 1.
W latach 2012–2014 pełnił rolę kierowcy testowego zespołu Caterham w Formule 1, z którym wystartował w kilku piątkowych treningach. Jednak przed Grand Prix Niemiec rozwiązał kontrakt z malezyjską ekipą na rzecz umowy z Marussia. Początkowo informowano o debiucie Rossiego w barwach tejże ekipy podczas wyścigu o Grand Prix Belgii 2014, gdzie miał zastąpić Maxa Chiltona. Jednak już w trakcie wyścigowego weekendu podjęto decyzję o przywróceniu Chiltona do wyścigowego fotela, przez co Rossi wziął udział jedynie w pierwszej sesji treningowej. Po wypadku Julesa Bianchiego w Grand Prix Japonii Amerykanin stał się głównym kandydatem do startu w Soczi, jednak rosyjski zespół zdecydował się na nie wystawianie drugiego bolidu. Szansę debiutu w Formule 1 zaprzepuściła też decyzja Marussi o absencji w Stanach Zjednoczonych, a później decyzja o wycofaniu się z wyścigów.
Amerykanin zadebiutował w Formule 1 w sezonie 2015, kiedy to tuż przed Grand Prix Singapuru 2015 zespół Manor poinformował, że Rossi zastąpi dotychczasowego kierowcę wyścigowego tej ekipy, Roberto Merhiego podczas pięciu z ostatnich siedmiu rund sezonu. W pozostałych dwóch wyścigach za kierownicą samochodu MR03B ponownie miał zasiąść Merhi, jako że Rossi wciąż walczył o czołowe miejsca w towarzyszącej Formule 1 serii GP2.
Podczas swojego debiutu w Singapurze Rossi zakwalifikował się do wyścigu na ostatnim miejscu, z liczącą pół sekundy stratą do zespołowego partnera, Willa Stevensa. Podczas trwającego ponad dwie godziny wyścigu debiutant wyprzedził jednak brytyjskiego kierowcę i ze stratą dwóch okrążeń do zwycięzcy, Sebastiana Vettela finiszował na 14. miejscu.
Tydzień później Alexander Rossi wystartował w drugim dla siebie wyścigu Formuły 1, czyli Japonii na torze Suzuka. Podczas sesji kwalifikacyjnej Amerykanin uzyskał czas 1:47.114, co oznaczało, że nie znalazł się on w 107% najlepszego czasu z Q1. Sędziowie jednak zdecydowali się dopuścić go do startu, a w wyniku potężnego wypadku Daniiła Kwiata w Q3, który zmusił Rosjanina do startu z alei serwisowej, ostatecznie Rossi wystartował z 19. pola. W trakcie wyścigu niewiele brakowało, a doszłoby do zderzenia obu samochodów zespołu Manor, gdyż Stevens przejeżdżając przez zakręt 130R stracił panowanie nad swoim bolidem i gwałtownie hamując wywołał potężną chmurę dymu spod kół, w którą po chwili wjechał Rossi, szczęśliwie unikając kontaktu z powracającym na wyścigową linię zespołowym partnerem. Ostatecznie na mecie kierowca z USA ponownie okazał się lepszy od kolegi z teamu, finiszując jako osiemnasty, jedno miejsce przed nim.
Dwa tygodnie po rundzie w Japonii odbył się wyścig o Grand Prix Rosji, ale Rossi zrezygnował ze startu w nim na rzecz wyścigu serii GP2. Za kierownicą bolidu ekipy Racing Engineering odniósł on zwycięstwo w pierwszej rundzie na torze Sochi Autodrom, a dzień później po starcie z ósmego pola finiszował szósty.
Swój najlepszy dotychczas wynik odniósł podczas swojego trzeciego występu w Formule 1, czyli podczas domowej rundy o Grand Prix Stanów Zjednoczonych. Rossi w trudnych warunkach dojechał do mety jako 12., chwilami ocierając się o punktowaną dziesiątkę. Było to wyrównanie najlepszego w sezonie 2015 miejsca dla zespołu Manor, gdyż jako dwunasty na metę wyścigu o Grand Prix Wielkiej Brytanii dojechał również Roberto Merhi. Tym razem Rossi nie miał punktu odniesienia w postaci drugiego bolidu swojej ekipy, gdyż tuż po starcie z wyścigu wycofał się Will Stevens.
Podczas Grand Prix Meksyku Amerykanin ponownie finiszował przed Stevensem, tym razem kończąc wyścig jako piętnasty. Po raz pierwszy Rossi musiał uznać wyższość swojego zespołowego kolegi w ostatnim dla niego wyścigu sezonu, Grand Prix Brazylii. Do mety dojechał jako 19., chociaż ostatecznie został sklasyfikowany jako 18. po dyskwalifikacji Felipe Massy. Stevens znalazł się na siedemnastym miejscu, z – podobnie jak Rossi – czterema okrążeniami straty do zwycięzcy wyścigu, Nico Rosberga.
IndyCar Series.
Po tym jak przegrał rywalizację o miejsce w zespole Manor na sezon 2016 z Rio Haryanto, Rossi wrócił do USA, aby ścigać się w serii IndyCar. W 2016 roku został kierowcą zespołu Andretti Autosport. 29 maja 2016 roku zwyciężył w wyścigu Indianapolis 500.
Wyniki.
Podsumowanie.
† – Rossi nie był liczony do klasyfikacji.

</doc>
<doc id="1941198" url="https://pl.wikipedia.org/wiki?curid=1941198" title="Pomnik Woodrowa Wilsona w Poznaniu">
Pomnik Woodrowa Wilsona w Poznaniu

Pomnik Woodrowa Wilsona w Poznaniu – pomnik przedstawiający postać 28. prezydenta USA – Thomasa Woodrowa Wilsona, zlokalizowany w Parku Wilsona w Poznaniu przy głównym wejściu od strony ul. Głogowskiej.
Historia.
Mocne stanowisko proamerykańskie reprezentował w swojej polityce prezydent Cyryl Ratajski, mający nadzieję na uzyskanie dla miasta korzystnych amerykańskich kredytów inwestycyjnych. Już w 1924 roku rozmawiał o pomniku z Ignacym Paderewskim, a 4 lipca 1926 roku, goszcząc pierwszego sekretarza ambasady USA w Warszawie Fredericka P. Hibbarda, silnie rozbudował program uroczystości w Parku Wilsona.
W roku 1928 władze Poznania ogłosiły konkurs na pomnik Woodrowa Wilsona. Konkurs wygrała Zofia Trzcińska-Kamińska. Popiersie prezydenta z szarego czeskiego granitu artystka ukończyła w 1929 roku. W tym czasie, całopostaciowy pomnik Woodrowa Wilsona ofiarował Poznaniowi Ignacy Paderewski. Pomnik wykonał znany amerykański rzeźbiarz John Gutzon de la Mothe Borglum. Władze miasta przyjęły ofiarowany pomnik i został on odsłonięty 4 lipca 1931 (pierwotnie planowano postawić go przed Bazarem). Z uroczystości przeprowadzono pierwszą w historii Polski bezpośrednią transmisję radiową do Ameryki. Obecny był m.in. prezydent Ignacy Mościcki, ale zabrakło Ignacego Paderewskiego, który odmówił uczestnictwa z uwagi na chorobę żony, a także w proteście przeciwko osadzeniu przywódców opozycji politycznej w twierdzy, po procesie brzeskim.
Zofia Trzcińska-Kamińska, w ramach rekompensaty, dostała zlecenie na wykonanie pomnika Tadeusza Kościuszki. Pomnik autorstwa Gutzona Borgluma został zniszczony przez Niemców.
Po wojnie park nazwano imieniem Marcina Kasprzaka. W roku 1963 ustawiono w parku pomnik nowego patrona. W 1990 roku park odzyskał poprzedniego patrona, a pomnik Marcina Kasprzaka został przeniesiony do Czołowa, miejsca urodzenia rewolucjonisty.
Popiersie Woodrowa Wilsona, wykonane przez Zofię Trzcińską-Kamińską odnalazło się na terenie bazy Miejskiego Przedsiębiorstwa Remontowo-Budowlanego nr 3 w Poznaniu. Od czasów okupacji do roku 1974 było zakopane w ziemi. Stan popiersia był bardzo zły. Kamień był mocno zanieczyszczony i posiadał liczne ubytki. W ramach prac konserwatorskich rzeźba została oczyszczona i zrekonstruowano ubytki. Całość została pokryta zaprawą i przeszlifowana. Po zakończeniu prac konserwatorskich popiersie zostało ustawione w maju 1994 roku na specjalnie wykonanym cokole obłożonym fińskim granitem, w pobliżu głównego wejścia do parku. 

</doc>
<doc id="1941199" url="https://pl.wikipedia.org/wiki?curid=1941199" title="Park Wolności w Bydgoszczy">
Park Wolności w Bydgoszczy

Park Wolności – park miejski w Bydgoszczy, liczący 9,91 hektarów powierzchni.
Lokalizacja.
Teren zajmowany przez park posiada wymiary: 100 × 1000 m i jest usytuowany między ulicami: Kujawską, Toruńską i gen. Stanisława Grzmot-Skotnickiego, w obrębie osiedla Wzgórze Wolności w Bydgoszczy. Jest zlokalizowany na fragmencie Zbocza Bydgoskiego o deniwelacji 25–30 m, które oddziela dwie terasy pradolinne.
Wejście do parku od strony dolnego tarasu miasta znajduje się: od zachodu schodami od ul. Kujawskiej, zaś od wschodu schodami przy ulicy Toruńskiej 86-88. Natomiast z górnym tarasem miasta park jest połączony wieloma ścieżkami i alejami. Z tej strony park stanowi zaplecze spacerowe osiedla Wzgórze Wolności o pow. 76 ha, zbudowanego w latach 1980-1990 według projektów arch. Henryka Gotza, Michała Holki i Witolda Migdały. Z parkiem sąsiaduje w części zachodniej zbudowany w 2001 r. ośrodek telewizyjny TVP Bydgoszcz.
Historia.
Park założono w latach 1911-1913, wykorzystując istniejący drzewostan naturalny oraz ciekawe ukształtowanie terenu w rejonie wysokiego zbocza pradoliny, pociętego parowami erozyjnymi. Z tego powodu park urządzono w stylu leśno-górskim (tatrzańskim). Jego obszar wynosił początkowo 7 ha.
Na terenie parku Niemcy zbudowali wieżę Bismarcka według projektu Paula Walthera, którą poświęcono 25 maja 1913 r. Wieża została nazwana "Bismarck Turm", a wzgórze "Bismarckhöhe". Masywna, kamienna budowla liczyła 25 m wysokości, mieściła m.in. izbę pamięci Ottona von Bismarcka, a z jej najwyższego tarasu można było podziwiać panoramę miasta. W odrodzonej Rzeczypospolitej w 1920 r. budowlę tą nazwano "wieżą Wolności", a park przyjął nazwę parku na Wzgórzu Wolności. Planowano przebudowę wieży na kaplicę, na szczycie której miał stanąć ogromny krzyż. Jednak w związku z brakiem porozumienia w tej sprawie i brakiem środków finansowych, rada miasta Bydgoszczy 12 kwietnia 1928 r. przegłosowała kontrowersyjną uchwałę o likwidacji wieży. 16 maja 1928 r. wieża Wolności została wysadzona w powietrze za pomocą 30 kilogramów trotylu. Obecnie istniejącą pamiątką po Wieży Bismarcka są prowadzące na wzniesienie schody, zaczynające się obok kamienicy przy ulicy Toruńskiej 86.
Bezpośrednio po urządzeniu parku, przeważały w nim: sosna odmiany niskiej i brzoza brodawkowata. Natomiast w roku 1938 na jego terenie rosły m.in.: kosodrzewina, świerk pospolity, brzoza brodawkowata, sosna karłowa, jałowiec sabiński.
W latach okupacji przywrócono nazwę "Bismarckhöhe", zaś aleja spacerowo-widokowa była nazywana "Höhenweg" i kończyła się na brzegu doliny, w której obecnie znajduje się aleja Jana Pawła II.
Po zakończeniu II wojny światowej w centralnym miejscu parku urządzono Cmentarz Bohaterów Bydgoszczy, na który przeniesiono prochy ofiar z różnych miejsc kaźni z Bydgoszczy i okolic. W latach 1974-1980 przy wschodniej części parku zbudowano szpital wojewódzki im. Jana Biziela. Obecnie aleja spacerowa w tej części parku nie jest już użytkowana, a w części jest zablokowana prywatnymi posesjami.
W 2016 przygotowano projekt rewitalizacji parku, a w 2017 pozyskano na ten cel dofinansowanie z funduszy unijnych. Prace o łącznej wartości 1,85 mln zł zrealizowano w l. 2017-2019; były one związane głównie z uzupełnieniem i uporządkowaniem nasadzeń roślin oraz stabilizacją skarp. Obejmowały one m.in. wykonanie zróżnicowanych gatunkowo łąk oraz dosadzenie drzew, krzewów (łącznie 681 szt.), ziół i roślin kwitnących, instalację ławek, tablic dydaktycznych, koszy na śmieci, karmników i budek lęgowych dla ptaków i nietoperzy, wymianę oświetlenia, budowę nowych ciągów pieszych, rowerowych oraz nowych schodów łączących park z ulicą Kujawską. Dokumentacja projektowa przewidziała także rezerwę terenową pod plac zabaw, siłownię plenerową i platformę widokową.
Nazwa Park Wolności nadana została na mocy uchwały Rady Miasta Bydgoszczy z dnia 26 czerwca 2019, która weszła w życie 19 lipca 2019. Nazwa upamiętnia Rok Wolności uchwalony wcześniej przez Radę i nawiązuje do położenia parku.
Park jako element bydgoskiej alei spacerowo-widokowej.
Wzdłuż parku, na krawędzi Zbocza Bydgoskiego wiedzie aleja spacerowo-widokowa, z której można z wysokości ok. 30 m obserwować panoramę miasta. Jest ona fragmentem dłuższej alei rozpoczynającej się w parku gen. Henryka Dąbrowskiego, wiodącej następnie Aleją Górską, aż do ul. Kujawskiej. Od tej ulicy, aż do szpitala im. Biziela panoramę miasta można podziwiać z parku na Wzgórzu Wolności. Kolejne fragmenty traktu widokowego znajdują się na osiedlach Wyżyny i Kapuściska.
Charakterystyka.
Na terenie parku znajdują się liczne ścieżki spacerowe, zarówno na górnym, jak i dolnym tarasie, połączone schodami. Rośnie tu kilkadziesiąt gatunków drzew i krzewów. Jeden z dębów o obwodzie 343 cm w 2011 roku uznano za pomnik przyrody i nadano mu nazwę: „Dąb Pomorskiego Okręgu Wojskowego”.
W parku urządzone są dwie polany widokowe, gdzie roślinność drzewiastą częściowo wycięto, w celu ekspozycji krajobrazu miasta. Przez park prowadzi zielony turystyczny szlak pieszy „Relaks” prowadzący z dworca PKS, przez Puszczę Bydgoską nad jezioro Jezuickie (16 km).
Cmentarz Bohaterów Bydgoszczy.
Akcentem martyrologicznym w parku jest Cmentarz Bohaterów Bydgoszczy, położony w miejscu, gdzie w latach 1913-1928 znajdowała się wieża Bismarcka.
Galeria.
Wiosna
Jesień
Zima
Panoramy z parku
Cmentarz Bohaterów Bydgoszczy

</doc>
<doc id="1941200" url="https://pl.wikipedia.org/wiki?curid=1941200" title="Dicyemida">
Dicyemida



</doc>
<doc id="1941210" url="https://pl.wikipedia.org/wiki?curid=1941210" title="Aleksandra Zagórska">
Aleksandra Zagórska

Aleksandra Zagórska, 1° v. Bitschan, 2° v. Bednarz, 3° v. Zagórska, pseudonim Magda (ur. 22 czerwca 1882 w Lublinie, zm. 14 kwietnia 1965 w Warszawie) – podpułkownik Wojska Polskiego, żołnierz Legionów, organizatorka i komendantka Ochotniczej Legii Kobiet, działaczka niepodległościowa.
Życiorys.
Urodziła się w rodzinie Antoniego Lubicz - Radzimińskiego i Florentyny z Szpechtów. Dzieciństwo spędziła w Sandomierzu. Od 1894 roku uczyła się w progimnazjum w Zamościu, a od 1895 do gimnazjum w Radomiu. W gimnazjum uczestniczyła w kolportażu odezw PPS. Od 1904 roku studiowała filozofię na Uniwersytecie Jagiellońskim i jednocześnie podjęła współpracę z techniką partyjną PPS kierowaną przez Ksawerego Praussa. W 1905 roku wstąpiła do Organizacji Bojowej PPS, w działaniach której używała pseudonimu Magda. W 1906 roku założyła wspólnie z Czesławem Świrskim wytwórnię materiałów wybuchowych, w której przygotowywano ładunki wybuchowe wykorzystywane w akcjach m.in. w „krwawej środzie”. W listopadzie 1906 r. uległa zatruciu wyziewami piorunianu rtęci, służącego do produkcji bomb. Dla poratowania zdrowia przebywała na kuracji w Zakopanem. Po rekonwalescencji powróciła do Warszawy, gdzie ponownie podjęła aktywną działalność w akcjach bojowych. W lipcu 1907 r. uczestniczyła w nieudanym zamachu na pociąg w Łapach wiozący żołnierzy pułku wołyńskiego. W marcu 1908 r. została aresztowana i osadzona na Pawiaku. W październiku 1908r. dzięki łapówce w trakcie procesu uwolniona od zarzutów, została tymczasowo zwolniona, wciąż jednak zagrożona aresztowaniem zbiegła do Galicji. Zatrzymała się w Krakowie włączając się w działalność miejscowej komórki Organizacji Bojowej, a następnie schroniła się w Zakopanem. W lipcu 1909 roku otrzymała rozkaz udania się do Lwowa, miasta w którym zamieszkała na stałe i w historii którego miała odegrać istotną rolę. Mimo obawy ponownym aresztowaniem systematycznie przekraczała granice Królestwa dokąd przewoziła broń i wydawnictwa PPS na polecenia Tomasza Arciszewskiego. W 1911 wstąpiła do Związku Walki Czynnej, a także do Związku Strzeleckiego we Lwowie będąc jednocześnie organizatorką kobiecych drużyn Polskiej Organizacji Wojskowej.
Podczas I wojny światowej była organizatorką kobiecej służby wywiadowczej I Brygady Legionów Polskich. W stopniu majora wzięła udział w obronie Lwowa w latach 1918–1919 w trakcie wojny polsko-ukraińskiej, organizując oddział kurierek (jej adiutantką była Stanisława Paleolog). 4 listopada 1918 r. zorganizowała we Lwowie kobiecą organizację paramilitarną Ochotnicza Legia Kobiet., której była komendantką. U kresu walk we Lwowie zaangażowała się w organizowanie milicji kobiecej w ramach Miejskiej Straży Obywatelskiej. Ochotniczki z OLK wzięły czynny udział w wojnie z bolszewikami. 1 kwietnia 1920 r. została mianowana naczelniczką Wydziału Ochotniczej Legii Kobiet przy Sekcji Mobilizacyjnej Oddziału I Sztabu Ministerstwa Spraw Wojskowych w Warszawie z równoczesnym przyznaniem stopnia funkcyjnego majora (jej adiutantką pozostawała ppor. S. Paleolog, późniejsza minister w Rządzie Londyńskim). Z racji zajmowanego stanowiska była „dowódczynią wszystkich formacji OLK na terenie podległym Ministerstwu Spraw Wojskowych”. Z dniem 1 października 1921 r., na własną prośbę, została zwolniona z czynnej służby wojskowej. Dosłużyła się stopnia podpułkownika.
W okresie międzywojennym w latach 1922–1924 mieszkała w Kobierzynie, a od 1925 roku ponownie we Lwowie, gdzie jej mąż kierował szpitalami psychiatrycznymi. W 1927 roku, wciąż sprawujący funkcję Dyrektora Szpitala na Kulparkowie, Roman Zagórski nagle zmarł na powikłania pogrypowe. Po śmierci męża Aleksandra przeniosła się do Radości pod Warszawą i podjęła pracę w Radzie Szkolnej Miasta Stołecznego Warszawy przy organizowaniu kolonii dla dzieci. W 1928 roku zorganizowała Związek Legionistek Polskich, pełniąc do 1939 funkcję prezesa związku. 
We wrześniu 1939 r. w czasie oblężenia w Warszawie, w świetlicy przy ul. Brackiej, nie ulegając chaosowi i panice prowadziła jadłodajnię dla uchodźców. Uniknęła cudem śmierci gdy pod jej nieobecność budynek ten został zniszczony. W 1940 roku ciężko zachorowała. Po opuszczeniu szpitala udała się do Zakopanego. Zamieszkała w Witkiewiczówce, której właściciele zaprzyjaźnieni z rodziną Zagórskich, udostępnili jej dożywotnio mieszkanie. Po nabraniu sil powróciła do Warszawy. W 1943 roku wstąpiła do Konwentu Organizacji Niepodległościowych, grupującego piłsudczyków, głównie z frakcji popierającej Walerego Sławka. Konkurencja polityczna nazywała tę grupę „sierotami po Sławku". Po wojnie latem 1945 roku zamieszkała w Zakopanem, w Witkiewiczówce, która w pozostałej części została wydzierżawiona Związkowi Historyków Sztuki z przeznaczeniem na Dom Pracy Twórczej . 
Po II wojnie światowej Zagórska nadal organizowała w Warszawie cykliczne, wspomnieniowe spotkania byłych legionistek. Podczas jednego z takich spotkań w kwietniu 1965 roku nagle zmarła.
Z pierwszego małżeństwa z Henrykiem Bitschanem miała córeczkę, która zmarła krótko po narodzinach i syna, Jerzego, który mając czternaście lat jako Orlę Lwowskie wziął udział w walkach o Lwów i poległ 21 listopada 1918 r.. Jej drugim mężem był Józef Bednarz, wybitny psychiatra, z którym miała syna Władysława. Po rozpadzie małżeństwa Bednarzy w 1912r. zawarła związek małżeński z lwowskim lekarzem Romanem Zagórskim, z którym mieszkała na lwowskim Kulparkowie.
Zmarła 14 kwietnia 1965 r. w Warszawie. Została wówczas pochowana na cmentarzu Bródnowskim (aleja 71B-III-11). W 2022r. z inicjatywy Instytutu Pamięci Narodowej i rodziny szczątki ppłk. Zagórskiej zostały ekshumowane z cmentarza Bródnowskiego, a następnie w ponownym, uroczystym wojskowym pogrzebie, 26 maja 2022r. złożone na Cmentarzu Wojskowym przy ul. Powązkowskiej w kwaterze żołnierzy wojny polsko - bolszewickiej z 1920r. Aktualna lokalizacja grobu - Powązki kwatera B11, obok mogiły Matki Nieznanego Żołnierza Jadwigi Zarugiewiczowej.

</doc>
<doc id="1941212" url="https://pl.wikipedia.org/wiki?curid=1941212" title="Alicia Aller">
Alicia Aller

Alicia Aller (ur. 11 listopada 1940 roku w Rosario - 9 grudnia 2008 roku w Buenos Aires) - argentyńska aktorka filmowa i teatralna.
Kariera.
We wczesnym dzieciństwie przeniosła się z matką i braćmi z rodzinnego Rosario do Buenos Aires. Mieszkali tam w niższej klasy kamienicy. Studiowała teatrologię. Jej kariera rozpoczęła się na początku lat siedemdziesiątych kiedy ukończyła National Conservatory of Dramat Art w Buenos Aires. W polskiej telewizji jest najbardziej znana z roli oschłej Marchelli, matki Angeliny w Stellinie (remake Luz Marii).
Życie prywatne.
Miała dwie córki: Elonorę i Eleonorę Marię Eugenię oraz czworo wnuków: Friedricka, Martiniano, Francisco i Valentino.
W późnych latach musiała pracować jako taksówkarz w Buenos Aires.
Zmarła 9 grudnia 2008 roku na raka którego wykryto u niej kilka lat wcześniej. Skremowane ciało zostało pochowane na cmentarzu Chacarita w Buenos Aires.

</doc>
<doc id="1941213" url="https://pl.wikipedia.org/wiki?curid=1941213" title="Dyskografia Tony’ego Yayo">
Dyskografia Tony’ego Yayo

Poniżej przedstawiona została dyskografia amerykańskiego rapera Tony’ego Yayo, członka grupy muzycznej G-Unit. Artykuł zawiera jeden album solowy, mixtape'y, single, listę teledysków oraz występy gościnne.

</doc>
<doc id="1941215" url="https://pl.wikipedia.org/wiki?curid=1941215" title="Szwedzcy posłowie do Parlamentu Europejskiego 1999–2004">
Szwedzcy posłowie do Parlamentu Europejskiego 1999–2004

Szwedzcy posłowie V kadencji do Parlamentu Europejskiego zostali wybrani w wyborach przeprowadzonych 13 czerwca 1999.

</doc>
<doc id="1941216" url="https://pl.wikipedia.org/wiki?curid=1941216" title="Salvatore Fresi">
Salvatore Fresi

Salvatore Fresi (ur. 16 stycznia 1973 w La Maddalena) – włoski piłkarz, występujący podczas kariery na pozycji obrońcy.
Kariera klubowa.
Karierę piłkarską Salvatore Fresi rozpoczął w klubie ACF Fiorentina w 1990 roku. W 1991 roku przeszedł do juniorskiej drużyny Foggii. Nie mogąc przebić się do pierwszego składu Foggii przeszedł do trzecioligowej Salernitany. Z Salernitaną awansował do drugiej ligi w 1994 roku. Dobra gra w klubie z Salerno zaowocowała transferem do czołowej drużyny Włoch - Interu Mediolan w 1995 roku.
W Interze Fresi zadebiutował 27 sierpnia 1995 w wygranym 1-0 meczu z Vicenzą. Przez pierwsze dwa sezony Fresi miał pewne miejsce w składzie Interu. Problemy zaczęły się w sezonie 1997-98. Inter wzmocnił skład, przez co Fresi zaczął coraz rzadziej pojawiać w pierwszej jedenastce "nerrazurich". Problemy z miejscem w składzie pogłębiły się w następnym sezonie, dlatego Fresi zdecydował się na wypożyczenie do swojego byłego klubu Salernitany. W Salernitanie grał do końca sezonu 1998-99, z którą spadł do Serie B. W następnym sezonie powrócił do Interu, jednakże ówczesny trener Interu Marcello Lippi rzadko korzystał z jego usług. Był to ostatni jego sezon w barwach klubu z Mediolanu. Podczas tego okresu Fresi z Interem zdobył Puchar UEFA 1998 (rok wcześniej dotarł z Interem do finału tych rozgrywek, gdzie Inter uległ w rzutach karnych FC Schalke 04), wicemistrzostwo Włoch 1998, ćwierćfinał Ligi Mistrzów 1999 (uczestniczył tylko w początkowej fazie tych rozgrywek), gdzie Inter uległ późniejszemu zwycięzcy Manchesterowi United oraz finał Pucharu Włoch 2000. Ostatni raz w Interze zagrał 23 maja 2000 w meczu barażowym o udział w Lidze Mistrzów z Parmą. Ogółem w barwach Interu wystąpił w 123 meczach (86 w lidze, 20 w europejskich pucharach oraz 17 w Pucharze Włoch) i strzelił 1 bramkę w lidze.
W 2000 roku został na sezon wypożyczony z Interu do SSC Napoli, z którym spadł do Serie B. W sezonie 2001-2002 grał w Bologna FC. Był to najlepszy sezon w karierze Fresiego, gdyż wystąpił w 25 meczach i strzelił 8 bramek, co zaowocowało transferem do ówczesnego mistrza Włoch Juventusu. Z Juventusem zdobył mistrzostwo Włoch 2003, choć Fresi występował sporadycznie w meczach "bianconerrich". Problemy z miejsce w podstawowym składzie spowodowały transfer w połowie sezonu 2003-2004 do AC Perugia. Z Perugią spadł do Serie B po przegranych barażach Fiorentiną.
Sezon 2004-2005 rozpoczął w drugoligowym Calcio Catania, po czym w styczniu 2005 roku powrócił po raz kolejny do Salernitany. Z klubem z Salerno spadł do Serie C. Sezon 2005-2006 rozpoczął w Salernitanie, po czym przeszedł do występującego w lidze Eccellenza (szósta liga) klubie Battipagliese, gdzie zakończył karierę w 2006 roku.
Kariera reprezentacyjna.
Salvatore Fresi w latach dziewięćdziesiątych występował w juniorskich i młodzieżowych reprezentacjach Włoch. Z reprezentacją U-21 wywalczył w 1996 roku Mistrzostwo Europy U-21 roku. W tym samym roku został powołany przez selekcjonera reprezentacji olimpijskiej Cesare Maldiniego na Igrzyska Olimpijskie w Atlancie. Na Igrzyskach w USA wystąpił we wszystkich trzech meczach grupowych Włoch z: Koreą Południową, Ghaną i Meksykiem. Salvatore Fresi nigdy nie zagrał w pierwszej reprezentacji Włoch.

</doc>
<doc id="1941219" url="https://pl.wikipedia.org/wiki?curid=1941219" title="Miquel Monrás">
Miquel Monrás

Miquel „Miki” Monrás Albanell (ur. 17 stycznia 1992 roku w Barcelonie) – hiszpański kierowca wyścigowy.
Kariera.
Formuła Renault.
Hiszpan karierę rozpoczął od startów w kartingu. Po zakończeniu w niej działalności, w roku 2007 rozpoczął starty w seriach open-wheel. Na początku sezonu brał udział w zimowej edycji Włoskiej Formuły Renault. Zmagania w niej zakończył na 13. miejscu. Następnie wystąpił w trzech wyścigach Formuły Master Junior. Zdobycz punktowa przekraczająca dwadzieścia oczek pozwoliła mu zająć 25. pozycję w końcowej klasyfikacji.
W roku 2008 dzielił starty pomiędzy Wschodnioeuropejskim a Europejskim Pucharem Formuły Renault. Początkowo ścigał się w brytyjskiej ekipie Hitech Racing, jednak po jakimś czasie przeniósł się do francuskiej stajni SG Formula. Rywalizację ukończył odpowiednio na 8. i 21. lokacie. W kolejnym sezonie kontynuował w nich swój udział (od początku z francuskim zespołem). Po zaliczeniu kilku miejsc na podium, zmagania zakończył odpowiednio na 4. i 5. miejscu w końcowej klasyfikacji.
Seria GP3.
Na sezon 2010 podpisał kontrakt z australijską stajnią MW Arden (współwłaścicielem tej ekipy jest kierowca Formuły 1 – Mark Webber), w nowo utworzonej serii GP3. W ciągu 16 wyścigów pięciokrotnie dojechał na punktowanej pozycji, z czego dwukrotnie na podium. Przyzwoity debiut w serii zakończył na 10. miejscu w ogólnej punktacji.

</doc>
<doc id="1941220" url="https://pl.wikipedia.org/wiki?curid=1941220" title="Kristian Ghedina">
Kristian Ghedina

Kristian Ghedina (ur. 20 listopada 1969 w Pieve di Cadore) – włoski narciarz alpejski, trzykrotny medalista mistrzostw świata.
Kariera.
Po raz pierwszy na arenie międzynarodowej pojawił się w 1987 roku, startując na mistrzostwach świata juniorów w Sälen/Hemsedal, gdzie zajął 40. miejsce w gigancie i szóste w zjeździe. Były to jego jedyne starty na imprezach tego cyklu.
W zawodach Pucharu Świata zadebiutował 10 grudnia 1988 roku w Val Gardena, zajmując 19. miejsce w zjeździe. Pierwsze pucharowe punkty wywalczył 16 grudnia 1989 toku w tej samej miejscowości, kończąc zjazd na trzeciej pozycji. W zawodach tych wyprzedzili go jedynie dwaj Szwajcarzy: Pirmin Zurbriggen i Franz Heinzer. Łącznie 33 razy stawał na podium, odnosząc przy tym trzynaście zwycięstw, jedno w supergigancie i dwanaście w zjeździe. Pierwszy triumf odniósł 3 lutego 1990 roku w Cortina d'Ampezzo, a ostatni 14 grudnia 2001 roku w Val Gardena. Najlepsze wyniki osiągnął w sezonach 1996/1997 i 1999/2000, kiedy zajmował czwarte miejsce w klasyfikacji generalnej, oraz drugie w klasyfikacji zjazdu. Ponadto w sezonie 1994/1995 także był drugi w klasyfikacji zjazdu, a w sezonie 2001/2002 zajął w niej trzecie miejsce.
Na mistrzostwach świata w Saalbach w 1991 roku wywalczył srebrny medal w kombinacji, rozdzielając Austriaków Stephana Eberhartera i Günthera Madera. Srebrny medal zdobył także w zjeździe podczas mistrzostw świata w Sierra Nevada w 1996 roku, gdzie uplasował się między Austriakiem Patrickiem Ortliebem i Lukiem Alphandem z Francji. Ostatni medal zdobył na rozgrywanych rok później mistrzostwach świata w Sestriere w 1997 roku, zajmując trzecie miejsce w zjeździe. Lepsi tam byli tylko Bruno Kernen ze Szwajcarii i Norweg Lasse Kjus. Na tych samych mistrzostwach był też siódmy w supergigancie.
W 1992 roku wystartował na igrzyskach olimpijskich w Albertville, zajmując szóste miejsce w kombinacji i jedenaste w zjeździe. Podczas igrzysk w Lillehammer w 1994 roku jego najlepszym wynikiem było szesnaste miejsce w kombinacji. Następnie zajął szóste miejsce w zjeździe i szesnaste w supergigancie na igrzyskach olimpijskich w Nagano w 1998 roku. Wystartował też w zjeździe na igrzyskach w Salt Lake City w 2002 roku i rozgrywanych cztery lata później igrzyskach w Turynie, zajmując odpowiednio 35. i 23. miejsce.

</doc>
<doc id="1941234" url="https://pl.wikipedia.org/wiki?curid=1941234" title="Nathalie Bouvier">
Nathalie Bouvier

Nathalie Bouvier (ur. 31 sierpnia 1969 w Les Rousses) – francuska narciarka alpejska, wicemistrzyni świata.
Kariera.
Pierwszy raz na arenie międzynarodowej pojawiła się w kwietniu 1986 roku, podczas mistrzostw świata juniorów w Bad Kleinkirchheim. Wystartowała tam w trzech konkurencjach, najlepszy wynik osiągając w gigancie, który ukończyła na ósmym miejscu. Na rozgrywanych rok później mistrzostwach świata juniorów w Sälen/Hemsedal powtórzyła ten wynik, zajmując też dziesiąte miejsce w biegu zjazdowym.
W zawodach Pucharu Świata zadebiutowała 26 listopada 1988 roku w Schladming, zajmując 16. miejsce w supergigancie. Pierwsze punkty (w sezonach 1980–1991 punktowało tylko piętnaście najlepszych zawodniczek) wywalczyła 24 listopada 1989 roku w Park City, od razu wygrywając rywalizację w gigancie. W zawodach tych wyprzedziła Diann Roffe-Steinrotter z USA oraz Austriaczkę Anitę Wachter. Było to jednak jej jedyne podium w zawodach tego cyklu, najbliżej czołowej trójki była 9 lutego 1991 roku w Garmisch-Partenkirchen, gdzie w supergigancie zajęła czwarte miejsce. Walkę o podium przegrała tam z Niemką Michaelą Gerg o 0,27 sekundy. Najlepsze wyniki osiągnęła w sezonie 1990/1991, kiedy zajęła 28. miejsce w klasyfikacji generalnej.
Największy sukces w karierze osiągnęła w 1991 roku, kiedy podczas mistrzostw świata w Saalbach wywalczyła srebrny medal w biegu zjazdowym. Rozdzieliła tam na podium Austriaczkę Petrę Kronberger i Swietłanę Gładyszewą z ZSRR. Był to jedyny medal wywalczony przez Bouvier na międzynarodowej imprezie tej rangi. Była też między innymi trzynasta w kombinacji na rozgrywanych dwa lata wcześniej mistrzostwach świata w Vail. W 1994 roku wystartowała na igrzyskach olimpijskich w Lillehammer, gdzie rywalizację w zjeździe zakończyła na 29. pozycji.
W 1996 roku zakończyła karierę.

</doc>
<doc id="1941239" url="https://pl.wikipedia.org/wiki?curid=1941239" title="James Murphy (producent muzyczny)">
James Murphy (producent muzyczny)

James Murphy (ur. 4 lutego 1970 w Princeton Junction) – amerykański muzyk, producent, DJ, oraz współzałożyciel dance-punkowej wytwórni płytowej DFA Records. Jego najbardziej znanym projektem jest LCD Soundsystem, które ściągnęło na siebie uwagę singlem „Losing My Edge” w 2002, następnie w lutym 2005 roku zadebiutowało eponimicznym albumem. Trafił on w gusta krytyków oraz dostał się do „Top 20” w Wielkiej Brytanii.
Wpływy oraz edukacja.
Murphy jako swoje wpływy podaje Liquid Liquid, Talking Heads, The Fall, Siouxsie and the Banshees, The Velvet Underground, Davida Bowie oraz Daft Punk. James uczęszczał do West Windsor-Plainsboro High School South w Princeton Junction w stanie New Jersey.
Działalność artystyczna.
Murphy był członkiem Falling Man od 1988 do 1989, następnie Pony od 1992 do 1994 oraz Speedking – 1995 do 1997. Był także dźwiękowcem w zespole Six Finger Satellite, nagrywającym akurat płyty w wytwórni Sub Pop. Były członek Six Finger Satellite, John Maclean, gra obecnie w DFA Records jako The Juan Maclean. W 1999, wraz z Timem Goldsworthym, Murphy założył DFA Records. Mając 22 lata, Murphy otrzymał ofertę pracy przy pisaniu scenariusza dla (mało wtedy znanego) sitcomu Seinfeld. Sprawiał on wrażenie niemającego potencjału, co zadecydowało o zignorowaniu tej oferty i kontynuacji tworzenia muzyki.
Już od 1993 Murphy DJował pod pseudonimem Death From Above – nazwa wzięta od zestawu nagłośnieniowego dla Six Finger Satelite. DFA Records pierwotnie nazywało się Death from Above Records – dosyć kontrowersyjnej jak na nowojorską wytwórnię po zamachach z 11 września 2001. Nazwę tą współdzielili z pewnym kanadyjskim duetem, co doprowadziło chwilę później do utarczki. W odpowiedzi na pozew, kanadyjskie duo zmieniło nazwę na Death From Above 1979.
Debiutancki album, LCD Soundsystem, wypuszczony w lutym 2005 roku i poprzedzony singlem „Losing My Edge” w 2002 roku, spotkał się z pozytywną opinią krytyków i znalazł miejsce w „Top 20” w Wielkiej Brytanii.
Druga płyta LCD Soundsystem, Sound of Silver, trafiła na rynek 12 marca 2007. W październiku 2009 roku Pitchfork Media określiło „All My Friends” (z Sound of Silver) drugim najlepszym utworem dekady i tydzień później album wylądował na 17 pozycji w „The Top 200 Albums of the 2000s”. Murphy, współpracując z Patem Mahoneyem, perkusistą LCD Soundsystem, nagrał płytę na kompilacji „Fabriclive” – „FabricLive.36”, która została wydana w październiku 2007. Późnym 2008 Murphy zapowiedział swoją współpracę z zespołem rockowym „Free Energy”, jako basista, wraz z perkusistą LCD Soundsystem Patem Mahoneyem, oraz przyjaciółmi – Scottem Wellsem i Paulem Sprangersem, ale zdementował później tę informację – był to bowiem wynik błędnej interpretacji wywiadu przeprowadzonego dla NME.com. Pod koniec 2009 roku Murphy zaczął pisać muzykę do filmów, nagrywając podkład do filmu reżyserii Noah Baumbacha zatytułowanego „Greenberg”. Soundtrack ujrzał światło dzienne 22 marca 2010 roku.
Trzeci album LCD Soundsystem, This Is Happening został wydany 17 maja 2010 w Wielkiej Brytanii i 18 maja w Stanach Zjednoczonych
Album nagrywany był na przestrzeni 2009 oraz wczesnego 2010 w osławionym Mansion. W kwietniu ukazał się singiel „Drunk Girls”, z teledyskiem reżyserii Spike’a Jonze. Płyta dedykowana jest Jerry'emu Fuchsowi (1974–2009), w podziękowaniu za okazjonalną grę na perkusji z LCD podczas koncertów, a także za wielki wkład w wiele związanych z DFA projektów.
Murphy zapowiedział swoje odejście z LCD Soundsystem wraz z wydaniem This Is Happening. Po raz ostatni artysta pojawił się w telewizji 14 lutego 2011 w The Colbert Report. Jego ostatni koncert w Madison Square Garden był streamowany na stronie Pitchfork Media 2 kwietnia 2011.

</doc>
<doc id="1941241" url="https://pl.wikipedia.org/wiki?curid=1941241" title="5 Dywizjon Artylerii Przeciwlotniczej">
5 Dywizjon Artylerii Przeciwlotniczej

Dywizjony artylerii przeciwlotniczej noszące numer 5:
Zobacz też

</doc>
<doc id="1941246" url="https://pl.wikipedia.org/wiki?curid=1941246" title="Pål Varhaug">
Pål Varhaug

Pål Varhaug (ur. 26 stycznia 1991 roku w Stavanger) – norweski kierowca wyścigowy.
Życiorys.
Formuła Renault.
Karierę rozpoczął od kartingu. Po jej zakończeniu, zaangażował się w wyścigi single-seaterów (pojazdy o otwartym nadwoziu), debiutując w 2007 roku w Północnoeuropejskim, Szwajcarskim oraz Włoskim Pucharze Formuły Renault. W kolejnym sezonie kontynuował starty we włoskiej edycji oraz zaangażował się w europejski cykl. W pierwszej z nich sięgnął po tytuł mistrzowski. W drugiej z kolei nie należał do czołówki i ostatecznie zmagania zakończył dopiero na 15. pozycji.
Formuła Master.
W roku 2009 awansował do Międzynarodowej Formuły Master. Będąc sklasyfikowanym pięciokrotnie na podium, sezon ukończył na 5. pozycji.
Seria GP3 (2010).
Na sezon 2010 zaangażował się w nowo utworzoną serię GP3. Ponownie jego zespołem była szwajcarska ekipa Jenzer Motorsport. Jedno zwycięstwo dało mu 10 punktów i 13 lokatę w klasyfikacji mistrzostw.
Seria GP2.
W sezonie 2011 był kierowcą zespołu DAMS w serii GP2. Wziął udział we wszystkich wyścigach, lecz ani raz nie zapunktował. Do serii tej powrócił w 2013 roku, kiedy to wystartował w dwóch pierwszych rundach w bolidzie Hilmer Motorsport.
W 2013 roku Norweg wystartował w pierwszych czterech wyścigach Serii GP2 z niemiecką ekipą Hilmer Motorsport. Nie zdobywał jednak punktów. Został sklasyfikowany na 31 pozycji w klasyfikacji generalnej.
AutoGP.
W sezonie 2012 był kierowcą Virtuosi UK w Auto GP World Series. Dzięki zwycięstwom w trzech wyścigach uplasował się na drugim miejscu w klasyfikacji końcowej.
Trzy lata później zaliczył występ na torze Autodromo Enzo e Dino Ferrari. W pierwszym wyścigu był czwarty, a w drugim uplasował się na trzecim stopniu podium Uzbierał łącznie 24 punkty. Dało mu to piętnaste miejsce w końcowej klasyfikacji kierowców.
Seria GP3 (2014-2015).
W sezonie 2014 Norweg dołączył do ekipy Jenzer Motorsport w serii GP3. Wystartował łącznie w osiemnastu wyścigach, spośród których trzykrotnie zdobywał punkty. Uzbierał łącznie dwanaście punktów, które zapewniły mu siedemnaste miejsce w końcowej klasyfikacji kierowców. 
W trzecim roku współpracy ze szwajcarską ekipą zdobył najmniej, bo tylko pięć punktów do klasyfikacji generalnej. Norweg trzykrotnie meldował się w czołowej dziewiątce, najwyższa pozycję osiągając sprincie na węgierskim Hungaroringu. Na koniec sezonu również odnotował najsłabszą lokatę - był dziewiętnasty.

</doc>
<doc id="1941248" url="https://pl.wikipedia.org/wiki?curid=1941248" title="Traudl Hächer">
Traudl Hächer

Gertraud "Traudl" Hächer-Gavet (ur. 31 grudnia 1962 w Schleching) – niemiecka narciarka alpejska reprezentująca też barwy RFN, brązowa medalistka mistrzostw świata.
Kariera.
Pierwsze punkty w zawodach Pucharu Świata wywalczyła 3 grudnia 1980 roku w Val d’Isère, zajmując 12. miejsce w zjeździe. Na podium zawodów tego cyklu po raz pierwszy stanęła nieco ponad cztery lata później, 8 grudnia 1984 roku w Davos, wygrywając rywalizację w supergigancie. W zawodach tych wyprzedziła Szwajcarkę Marię Walliser i swą rodaczkę, Marinę Kiehl. Łącznie dziesięć razy stawała na podium zawodów pucharowych, odnosząc przy tym jeszcze trzy zwycięstwa: 17 stycznia 1986 roku w Puy-Saint-Vincent była najlepsza w supergigancie, a 20 stycznia 1986 roku w Oberstaufen i 9 marca 1986 roku w Sunshine triumfowała w gigantach. Najlepsze wyniki osiągnęła w sezonie 1985/1986, kiedy zajęła dziewiąte miejsce w klasyfikacji generalnej, a w klasyfikacji giganta była druga.
Największy sukces w karierze osiągnęła w 1991 roku, kiedy podczas mistrzostw świata w Saalbach wywalczyła brązowy medal w gigancie. Wyprzedziły ją tam tylko Pernilla Wiberg ze Szwecji i Austriaczka Ulrike Maier. Był to jej jedyny medal wywalczony na międzynarodowej imprezie tej rangi. Była też między innymi szósta w gigancie i kombinacji na mistrzostwach świata w Bormio w 1985 roku. W 1992 roku wzięła udział w igrzyskach olimpijskich w Albertville, gdzie rywalizację w gigancie ukończyła na czternastej pozycji.
W 1992 roku zakończyła karierę.

</doc>
<doc id="1941250" url="https://pl.wikipedia.org/wiki?curid=1941250" title="Język pitkern">
Język pitkern



</doc>
<doc id="1941254" url="https://pl.wikipedia.org/wiki?curid=1941254" title="Ingrid Stöckl">
Ingrid Stöckl

Ingrid Stöckl (ur. 28 marca 1969 w Tamsweg) – austriacka narciarka alpejska, wicemistrzyni świata.
Kariera.
Po raz pierwszy na arenie międzynarodowej pojawiła się w 1986 roku, startując na mistrzostwach świata juniorów w Bad Kleinkirchheim. W swoim jedynym starcie zajęła tam 18. miejsce w zjeździe. Na rozgrywanych rok później mistrzostwach świata juniorów w Sälen/Hemsedal wywalczyła złoty medal w kombinacji, a w slalomie zajęła ósmą pozycję.
Pierwsze punkty w zawodach Pucharu Świata wywalczyła 16 grudnia 1988 roku w Altenmarkt, zajmując piętnaste miejsce w kombinacji. Na podium zawodów tego cyklu po raz pierwszy stanęła 5 grudnia 1990 roku w Haus, kończąc rywalizację w tej samej konkurencji na trzeciej pozycji. W zawodach tych wyprzedziły ją jedynie dwie rodaczki: Petra Kronberger i Anita Wachter. W kolejnych startach jeszcze jeden raz stanęła na podium zawodów pucharowych: 22 grudnia 1990 roku w Morzine wygrała kombinację, wyprzedzając Francuzkę Florence Masnadę i kolejną Austriaczkę, Sabine Ginther. Najlepsze wyniki osiągnęła w sezonie 1990/1991, kiedy zajęła 29. miejsce w klasyfikacji generalnej, a w klasyfikacji giganta była trzecia.
Największy sukces w karierze osiągnęła w 1991 roku, kiedy podczas mistrzostw świata w Saalbach wywalczył srebrny medal w kombinacji. Rozdzieliła tam na podium dwie reprezentantki Szwajcarii: Chantal Bournissen i Vreni Schneider. Był to jej jedyny medal wywalczony na międzynarodowej imprezie tej rangi. Zajęła też 27. miejsce w zjeździe na rozgrywanych pięć lat później mistrzostwach świata w Sierra Nevada. W 1994 roku wzięła udział w igrzyskach olimpijskich w Lillehammer, jednak w kombinacji została zdyskwalifikowana, a rywalizacji w zjeździe nie ukończyła.
W 1997 roku zakończyła karierę.

</doc>
<doc id="1941259" url="https://pl.wikipedia.org/wiki?curid=1941259" title="5 Dywizjon Artylerii">
5 Dywizjon Artylerii

Dywizjony artylerii noszące numer 5:
Wojska Polskiego:
Cesarskiej i Królewskiej Armii:

</doc>
<doc id="1941260" url="https://pl.wikipedia.org/wiki?curid=1941260" title="Rada Języka Kaszubskiego">
Rada Języka Kaszubskiego

Rada Języka Kaszubskiego () – organ przy Zrzeszeniu Kaszubsko-Pomorskim, zajmujący się między innymi regulacją etnolektu kaszubskiego oraz upowszechnianiem i promowaniem wiedzy o nim. Została powołana 26 sierpnia 2006 roku jako jeden z elementów realizacji Strategii Rozwoju Języka Kaszubskiego, w jej skład wchodzi 17 członków. Organami Rady są Zebranie Plenarne, Prezydium Rady oraz Przewodniczący Rady (obecnie funkcję tę pełni Danuta Pioch). Faktyczną działalność Rada rozpoczęła 2 października 2006, wtedy też wybrano pierwszego przewodniczącego - został nim Witold Bobrowski.

</doc>
<doc id="1941262" url="https://pl.wikipedia.org/wiki?curid=1941262" title="Andrea Lalli">
Andrea Lalli

Andrea Lalli (ur. 20 maja 1987 we Florencji) – włoski lekkoatleta specjalizujący się w biegach średnich i długich.
W 2009 wywalczył srebrny medal mistrzostw Europy U23. Wielokrotny uczestnik przełajowych mistrzostw świata oraz medalista mistrzostw Europy. Reprezentant Włoch i medalista mistrzostw kraju.

</doc>
<doc id="1941264" url="https://pl.wikipedia.org/wiki?curid=1941264" title="Ingrid Salvenmoser">
Ingrid Salvenmoser

Ingrid Salvenmoser (ur. 28 marca 1967 w Scheffau) – austriacka narciarka alpejska, brązowa medalistka mistrzostw świata.
Kariera.
Pierwsze punkty w zawodach Pucharu Świata wywalczyła 21 stycznia 1985 roku w Saint-Gervais, zajmując piąte miejsce w gigancie. Na podium zawodów tego cyklu po raz pierwszy stanęła 20 grudnia 1988 roku w Courmayeur, kończąc rywalizację w slalomie na trzeciej pozycji. W zawodach tych wyprzedziły ją jedynie Szwajcarka Vreni Schneider i Blanca Fernández Ochoa z Hiszpanii. Łącznie sześć razy stawała na podium zawodów pucharowych, jednak nigdy nie odniosła zwycięstwa. Najlepsze wyniki osiągnęła w sezonie 1990/1991, kiedy zajęła ósme miejsce w klasyfikacji generalnej i czwarte w klasyfikacji slalomu.
Największy sukces w karierze osiągnęła w 1991 roku, kiedy podczas mistrzostw świata w Saalbach wywalczyła brązowy medal w slalomie. Uplasowała się tam za Vreni Schneider i Natašą Bokal z Jugosławii. Był to jej jedyny medal wywalczony na międzynarodowej imprezie tej rangi. Była też między innymi piąta w slalomie na mistrzostwach świata w Vail w 1989 roku i rozgrywanych siedem lat później mistrzostwach świata w Sierra Nevada. W 1998 roku wzięła udział w igrzyskach olimpijskich w Nagano, gdzie rywalizację w slalomie ukończyła na szóstej pozycji. Była też czwarta w slalomie i gigancie podczas mistrzostw świata juniorów w Jasnej w 1985 roku.
W 2001 roku zakończyła karierę.

</doc>
<doc id="1941266" url="https://pl.wikipedia.org/wiki?curid=1941266" title="Open Source Geospatial Foundation">
Open Source Geospatial Foundation

Open Source Geospatial Foundation (OSGeo) – pozarządowa organizacja non-profit założona w 2006, której misją jest wspieranie i promowanie współpracy na rzecz rozwoju otwartych technologii GIS i danych geoprzestrzennych.

</doc>
<doc id="1941267" url="https://pl.wikipedia.org/wiki?curid=1941267" title="OSGeo">
OSGeo



</doc>
<doc id="1941271" url="https://pl.wikipedia.org/wiki?curid=1941271" title="Coloni C4">
Coloni C4

Coloni C4 – samochód Formuły 1 zespołu Coloni, zaprojektowany przez Christiana Vanderpleyna i uczestniczący w niej w sezonie 1991.
Model C4 był rozwinięciem modelu C3 z 1989 roku. W stosunku do poprzednika poprawiono głównie aerodynamikę. Kilka detali zostało zaprojektowanych przez studentów Uniwersytetu w Perugii. Mimo nadziei na angaż Andrei de Cesarisa Enzo Coloni w charakterze kierowcy zatrudnił ostatecznie Pedro Chavesa. Przed Grand Prix Japonii kierowcą został Naoki Hattori. Jednakże udział w każdym Grand Prix zarówno Chaves, jak i Hattori kończyli na prekwalifikacjach. Słabe osiągi Chaves tłumaczył brakiem testów.
Po sezonie zespół Coloni został sprzedany Andrei Sassettiemu i przemianowany na Andrea Moda Formula. Andrea Moda nabyła również model C4, który nie wziął jednak dla Mody udziału w ani jednym Grand Prix.

</doc>
<doc id="1941273" url="https://pl.wikipedia.org/wiki?curid=1941273" title="Nataša Bokal">
Nataša Bokal

Nataša Bokal (ur. 9 maja 1967 w Škofjej Loce) – słoweńska narciarka alpejska reprezentująca także Jugosławię, wicemistrzyni świata.
Kariera.
Pierwsze punkty w zawodach Pucharu Świata wywalczyła 9 stycznia 1990 roku w Hinterstoder, zajmując szóste miejsce w slalomie. Na podium zawodów tego cyklu po raz pierwszy stanęła nieco ponad rok później, 11 stycznia 1991 roku w Kranjskiej Gorze, kończąc rywalizację w gigancie na drugiej pozycji. W zawodach tych rozdzieliła na podium Szwajcarkę Vreni Schneider i Austriaczkę Petrę Kronberger. W kolejnych startach jeszcze dwa razy stawała na podium zawodów pucharowych: 12 stycznia 1991 roku w tej samej miejscowości wygrała slalom, a 29 grudnia 1999 roku w Lienzu była druga w tej konkurencji. Najlepsze wyniki osiągnęła w sezonie 1990/1991, kiedy zajęła 19. miejsce w klasyfikacji generalnej, a w klasyfikacji giganta była ósma.
Największy sukces w karierze osiągnęła w 1991 roku, kiedy podczas mistrzostw świata w Saalbach wywalczyła srebrny medal w slalomie. Uplasowała się tam między Vreni Schneider i Austriaczką Ingrid Salvenmoser. Był to jej jedyny medal wywalczony na międzynarodowej imprezie tej rangi. Była też między innymi dziesiąta w slalomie na mistrzostwach świata w Sierra Nevada w 1996 roku. W 1992 roku wzięła udział w igrzyskach olimpijskich w Albertville, gdzie jej najlepszym wynikiem było siódme miejsce w kombinacji. W rozgrywanym parę dni później slalomie Bokal po pierwszym przejeździe zajmowała czwarte miejsce, tracąc do prowadzącej Julie Parisien z USA 0,40 sekundy. Drugiego przejazdu jednak nie ukończyła i ostatecznie nie była klasyfikowana. Podczas igrzysk w Nagano w 1998 roku była jedenasta w slalomie i dwudziesta w gigancie. Brała też udział w igrzyskach olimpijskich w Salt Lake City w 2002 roku, gdzie rywalizację w slalomie ukończyła na dziewiątej pozycji.
W 2003 roku zakończyła karierę.

</doc>
<doc id="1941276" url="https://pl.wikipedia.org/wiki?curid=1941276" title="Wióry (technologia)">
Wióry (technologia)



</doc>
<doc id="1941277" url="https://pl.wikipedia.org/wiki?curid=1941277" title="Pinus sabiniana">
Pinus sabiniana

Pinus sabiniana Douglas ex D. Don – gatunek drzewa iglastego z rodziny sosnowatych ("Pinaceae" Lindl.).
Biologia i ekologia.
Igły pozostają na drzewie przez 3–4 lata. Na wszystkich stronach liścia linie aparatów szparkowych.
Szyszki nasienne dojrzewają w ciągu 2 lat, uwalniają nasiona krótko potem, pozostają na drzewie do 7 lat.
Liczba chromosomów: 2n=24.
Systematyka i zmienność.
Pozycja gatunku w obrębie rodzaju "Pinus":
Gatunek opisany i skatalogowany raz pierwszy przez Davida Douglasa w 1830 r. Opisany pierwotnie przez Douglasa jako "Pinus sabinii", co nie jest poprawną nazwą łacińską.
Zagrożenia.
Roślina umieszczona w Czerwonej księdze gatunków zagrożonych w grupie gatunków niższego ryzyka (kategoria zagrożenia; LC).

</doc>
<doc id="1941280" url="https://pl.wikipedia.org/wiki?curid=1941280" title="Elektroneurografia">
Elektroneurografia

Elektroneurografia (ang. "nerve conduction study" – NCS) jest badaniem dodatkowym stosowanym często w neurologii w celu oceny nerwów obwodowych, a w szczególności ich właściwości elektrycznych: przewodnictwa impulsów wędrujących wzdłuż włókien czuciowych, ruchowych lub mieszanych. 
Podczas badania elektroneurograficznego stosuje się stymulację badanego nerwu odpowiednią elektrodą oraz przeprowadza się rejestrację przewodzonego wzdłuż nerwu potencjału czynnościowego w innym, oddalonym nieco miejscu. W ten sposób można określić m.in. prędkość przewodzenia w danym nerwie. W wielu chorobach nerwów obwodowych dochodzi do zmniejszenia tej prędkości.
Do innych parametrów przewodnictwa w nerwie obwodowym należą także: amplituda odpowiedzi na stymulację, czas trwania potencjału w nerwie, latencja.

</doc>
<doc id="1941281" url="https://pl.wikipedia.org/wiki?curid=1941281" title="Gleby mineralne bezwęglanowe słabo wykształcone">
Gleby mineralne bezwęglanowe słabo wykształcone

Gleby mineralne bezwęglanowe słabo wykształcone - gleby bezwęglanowe w początkowej fazie rozwoju, na których budowę i właściwości dominujący wpływ ma skała macierzysta. 
Jest to jeden z dwóch rzędów gleb w obrębie działu gleb litogenicznych - jednostek systematycznych w IV wydaniu systematyki gleb Polski z 1989 r., które obowiązywało do 2011 r. Rzędy obejmują gleby podobne pod względem ekologicznym i kierunku rozwoju, lecz mogących się różnić pod względem morfologii (wyglądu profilu glebowego).
Dział I Gleby litogeniczne:
Gleby mineralne bezwęglanowe słabo wykształcone zazwyczaj mają budowę profilu (A)C-C lub A-C, gdzie A jest to poziom próchniczny, C jest to skała macierzysta. W rozdrabnianiu materiału dominuje wietrzenie fizyczne. Materia organiczna jest zazwyczaj słabo związana z mineralnymi składnikami gleby. Gleby te nie powstały ze skał węglanowych.

</doc>
<doc id="1941282" url="https://pl.wikipedia.org/wiki?curid=1941282" title="Gleby pobagienne">
Gleby pobagienne



</doc>
<doc id="1941284" url="https://pl.wikipedia.org/wiki?curid=1941284" title="Jan Asselyn">
Jan Asselyn



</doc>
<doc id="1941287" url="https://pl.wikipedia.org/wiki?curid=1941287" title="Dyskografia The Kelly Family">
Dyskografia The Kelly Family

Artykuł przedstawia całą dotychczasową dyskografię zespołu The Kelly Family.

</doc>
<doc id="1941290" url="https://pl.wikipedia.org/wiki?curid=1941290" title="Planty nad Brdą">
Planty nad Brdą

Planty nad Brdą – bulwary spacerowe nad rzeką Brdą w Bydgoszczy, otoczone zielenią urządzoną i terenami parkowymi.
Lokalizacja.
Planty nad Brdą w formie urządzonego i zagospodarowanego traktu spacerowo-wypoczynkowego posiadają długość około 5 km i rozpoczynają się na zachód od mostów kolejowych (Jachcice). Najbardziej reprezentacyjny odcinek bulwarów występuje w rejonie Starego Miasta (od mostów Solidarności do mostu Bernardyńskiego), lecz na tym odcinku przebiega przez teren zurbanizowany. Formę zielonego ciągu spacerowo-wypoczynkowego bulwar ponownie zyskuje na wschód od mostu Bernardyńskiego, na długości ok. 2 km. Na tym odcinku, kończącym się przy moście Pomorskim trakty spacerowe występują po obu stronach Brdy, a pas zieleni wokół rzeki osiąga szerokość ok. 100 m.
Prawie na całej długości plant nad Brdą kursuje Bydgoski Tramwaj Wodny, który posiada cztery przystanki: Astoria, Rybi Rynek, PKS, Tesco.
Powierzchnia.
Według informacji Wydziału Gospodarki Komunalnej i Ochrony Środowiska Urzędu Miasta Bydgoszczy, w 2010 r. tereny zieleni parkowej przy plantach nad Brdą posiadały powierzchnię 15,4 ha. Na poszczególne odcinki bulwaru nad Brdą przypadały następujące obszary zieleni: 
Historia.
Tereny położone nad Brdą są najstarszym obszarem parkowym w Bydgoszczy. Wzdłuż rzeki mieszczanie tworzyli przydomowe ogrody. W latach 1601-1604 r. okazały ogród nad Brdą założyli bernardyni, zaś w 1631 r. bernardyn Piotr posadził pierwszy szpaler drzew przydrożnych. Jednym z opatów w XVII wieku był Paweł z Łęczycy, prekursor upiększania miasta, założyciel rozległych ogrodów klasztornych na przedmieściu Babia Wieś. Był to najstarszy w Bydgoszczy park, choć nie wiadomo, czy rosnące tam dzisiaj drzewa: kilkusetletnie dęby, lipy, buki, topole, wierzby, graby i jesiony mają z nim związek.
Wzdłuż Brdy, po obu jej stronach wiodły ścieżki holownicze, wykorzystywane od czasów najdawniejszych, a szczególnie w wieku XIX, kiedy wzrosła intensywność żeglugi w Bydgoskim Węźle Wodnym. Ulubionym miejscem spacerów bydgoszczan była obficie zadrzewiona droga nadbrzeżna po północnej stronie Brdy. Droga ta ciągnie się na przestrzeni kilku kilometrów od Jachcic do młynów Kentzera, a miejscami i dalej aż do ujścia Brdy do Wisły.
Zadrzewienie plant odbywało się w przeciągu dłuższego czasu, niektóre odcinki już w XIX wieku obfitowały w zieleń, jednakże uporządkowanie całego ciągu spacerowego odbywało się w latach 1914–1925 i w roku 1936. Powstał wówczas szlak spacerowy na lewym brzegu Brdy o długości 4,5 km, od Jachcic do młynów Kentzera.
Przy drodze spacerowej nad Brdą rosło wiele gatunków drzew liściastych: kasztanowiec biały i czerwony, lipa drobnolistna, klon pospolity, wierzba biała, wierzba biała o formie zwisłej, robinia i inne.
Po prawej, południowej stronie Brdy gęstość zadrzewienia była większa, ale droga przerywana przez tereny portowe, zakłady przemysłowe, tartaki i domy klubowe sportów wodnych. Jednak pewne odcinki należały do pięknych dróg spacerowych.
W 1936 r. w przewodniku Wojciecha Rzeźniackiego napisano: „"Rzeka Brda w obrębie miasta płynie wśród pięknej zieleni, łąk, kwiatów, krzewów i drzew"”.
Charakterystyka.
Planty nad Brdą stanowią rozległy teren rekreacyjno-spacerowy w pasie nadbrzeżnym rzeki Brdy. Możliwe do eksploracji są nabrzeża począwszy od granic miasta (Smukała, Janowo), aż do Brdyujście, lecz zieleń urządzona występuje na odcinku ok. 5 km od Jachcic po Bartodzieje.
Bulwar wzdłuż Brdy stanowi jeden z najatrakcyjniejszych szlaków spacerowych i turystycznych w Bydgoszczy, gdyż umożliwia nie tylko odpoczynek wśród zieleni, ale także obserwację bydgoskiego waterfrontu – elewacji miasta od strony rzeki, wraz z odbijającymi swe wizerunki w wodzie budynkami. Stanowi także „salon miasta”, w którym odbywają się różnorodne imprezy kulturalne, rozrywkowe i sportowe.
W rejonie staromiejskim godne zobaczenia są wodne wizerunki: 
Planty z zielenią urządzoną.
Podstawowym obszarem spacerowym wzdłuż Brdy jest bulwar po północnej stronie rzeki rozpoczynający się na Jachcicach i kończący przy moście Pomorskim oraz we fragmentach bulwar po południowej stronie rzeki. 
Na tym obszarze znajdują się większe obszary zieleni, które stanowią odrębne parki: Wyspa Młyńska i park Centralny. Natomiast między mostem Bernardyńskim, a kładką przez Brdę po stronie południowej znajduje się tzw. "dzielnica wioślarzy", gdyż swoje przystanie ma tu większość bydgoskich klubów sportowych. Obszar ten jest zagospodarowany zielenią, spotyka się także okazy starodrzewu.
Planty z zielenią nieurządzoną.
Potencjalne miejsca rekreacji i popularne miejsca spacerów stanowią także nabrzeża Brdy na odcinkach, gdzie zieleń nie jest (jeszcze) urządzona. 
Należą do nich m.in. tereny nadrzeczne w północno-zachodniej części miasta, w Smukale, Opławcu, Piaskach, Czyżkówku, Jachcicach. Brda ma w tym rejonie charakter rzeki naturalnej, o czystej wodzie i bystrym nurcie, obficie zadrzewionych brzegach, otoczonych łąkami i polanami.
Kolejny obszar stanowią tereny Brdy dolnej, poniżej mostu Pomorskiego. Po północnej stronie rzeki prowadzi ścieżka spacerowa, która dociera do toru kartingowego. Natomiast po stronie południowej znajduje się obszar zieleni, przeznaczony pod kolejny miejski park. 
W latach 2006-2007 w ramach programu InWater wykonano koncepcję programowo-przestrzenną zagospodarowania bulwarów nad rzeką Brdą, która przewiduje m.in. zagospodarowanie bulwarów na odcinku most Pomorski-most Kazimierza Wielkiego. 
Część zachodnia tego obszaru przeznaczona jest na strefę rekreacji rodzinnej, a wschodnia na strefę aktywności sportowej.
Następnym atrakcyjnym krajobrazowo miejscem jest wyspa rzeczna na Zimnych Wodach, która stanowi ostoję ptaków i mieści na swoim obszarze pole do nauki golfa. Natomiast na odcinku ujściowym Brdy najciekawszymi terenami zielonymi są: 
Bujny las łęgowy i niepowtarzalne krajobrazy można spotkać w Brdyujściu na półwyspie oddzielającym Brdę od Wisły. Można tam obserwować w pełnej okazałości największe w Polsce zakole Wisły oraz pas terenu zmieniający swą długość w zależności od poziomu wody w Wiśle.
Rewitalizacja.
Planty nad Brdą są ważnym elementem Bydgoskiego Węzła Wodnego i zajmują jedną z kluczowych pozycji w programie jego rewitalizacji, który jest jednym ze strategicznych przedsięwzięć realizowanych od lat 90. XX wieku przez miasto Bydgoszcz. 
W 2009 r. w Lokalnym Planie Rewitalizacji Miasta Bydgoszczy zapisano projekt pod nazwą „"Bydgoski Węzeł Wodny – rewitalizacja bulwarów i nabrzeży"”. Jego koszt opiewa na 18 mln zł. Uzyskał on dofinansowanie unijne w wysokości 11,7 mln zł w ramach Regionalnego Programu Operacyjnego Województwa Kujawsko-Pomorskiego na lata 2007-2013.
Projekt obejmuje przebudowę umocnień nabrzeża lewej strony Brdy wraz z zagospodarowaniem bulwarów, na odcinku od mostów kolejowych do mostów Solidarności oraz od mostu Bernardyńskiego do mostu Pomorskiego. Przedmiotem zamierzenia jest budowa czterech przystanków tramwaju wodnego, budowa ścieżek pieszych i rowerowych, placów zabaw, pomostów, tablic informacyjnych oraz nasadzeń drzew i krzewów.
Dodatkowo w Programie Rozwoju Bydgoszczy na lata 2009-2014 przewidziano projekt pod nazwą: "„Arboretum – Zielone Nabrzeże Brdy”". Obejmuje on rozbudowę terenow zielonych, arboretum i alpinarium na terenie Wyższej Szkoły Gospodarki w Bydgoszczy od strony rzeki Brdy. Celem jest stworzenie w centrum Bydgoszczy ogólnodostępnego parku (1,5 ha) z opisaną ścieżką dydaktyczno-edukacyjną oraz z atrakcjami wodnymi. Projekt ma także doprowadzić do rekultywacji i uatrakcyjnienia nabrzeża Brdy, w tym także przystanku tramwaju wodnego.
Przewidywany czas realizacji przypada na lata 2009-2012 r., a koszt 0,6 mln zł.
Pomniki przyrody.
Na terenie plant oraz w otoczeniu rzeki Brdy w Bydgoszczy znajduje się 31 okazów pomników przyrody.
Pomniki przyrody w otoczeniu rzeki Brdy w Bydgoszczy:

</doc>
<doc id="1941293" url="https://pl.wikipedia.org/wiki?curid=1941293" title="Deadhorse">
Deadhorse

Deadhorse – obszar niemunicypalny (ang. "unincorporated area") w dystrykcie North Slope, w stanie Alaska, w Stanach Zjednoczonych, położony w pobliżu wybrzeża Morza Arktycznego. Większość obiektów w mieście przeznaczona jest dla pracowników zatrudnionych na polach naftowych w Prudhoe Bay. Dodatkowo w Deadhorse znajduje się niewielka baza turystyczna.
W pobliżu Deadhorse znajduje się północny kraniec autostrady Dalton Highway, biegnącej z południa, z okolic miasta Fairbanks oraz lotnisko Deadhorse Airport.

</doc>
<doc id="1941299" url="https://pl.wikipedia.org/wiki?curid=1941299" title="Model wektorowej autoregresji">
Model wektorowej autoregresji

Model wektorowej autoregresji () – model ekonometryczny. Zaproponowany przez Christophera Simsa w 1980 r. jako alternatywa wobec krytykowanej wówczas metodologii opracowanej przez Komisję Cowlesa. Podstawowe cechy modeli wektorowej autoregresji w kanonicznej formie to:
Postać modelu VAR.
Prosty model VAR o dwóch zmiennych i jednym opóźnieniu:
gdzie formula_3 i formula_4 są zaburzeniami losowymi.
O składnikach losowych zakładamy, że są skorelowane między sobą w tym samym okresie a nieskorelowane pomiędzy okresami. Wystąpienie autokorelacji powoduje utratę przez model pożądanych własności, podobnie jak brak niektórych opóźnień w modelu.

</doc>
<doc id="1941300" url="https://pl.wikipedia.org/wiki?curid=1941300" title="Machambet Utemisow">
Machambet Utemisow

Machambet Utemisow (kaz.: Махамбет Өтемісұлы, Machambet Ötemysuły; Махамбет Өтемісов, "Machambet Ötemysow"; ros.: Махамбет Утемисов, "Machambiet Utiemisow"; ur. w 1804, zm. 20 października 1846) – kazachski poeta, jeden z przywódców ludowego powstania w Kazachstanie w latach 1836–1837. Powstanie wybuchło przeciw rosyjskiemu imperializmowi oraz represjom ze strony chana Ordy Bukiejewskiej – Żangira. Zostało jednak dość szybko stłumione, a Muhambert zmuszony był do ucieczki, za jego głowę wyznaczono bowiem nagrodę. Zamordowano go w 1846 roku. Niekiedy jako datę urodzin Utemisowa podaje się rok 1803, co wynika z rozbieżności danych.
Twórczość.
Jego liryczno-patriotyczna twórczość bazowała na tradycji wywiedzionej z folkloru kazachskiego. Pomimo faktu, iż Utemisow zdobywał wykształcenie w rosyjskiej szkole w Orenburgu, jego utwory były głęboko osadzone w kulturze kazachskiej. Niosą one moralne i polityczne przesłanie - w jednym z dzieł chan Żangir nazwany zostaje wilkiem, wężem i skorpionem. Ponadto nawiązują one niekiedy tematycznie do heroizmu i natury bojowej, niektóre adresowane są do towarzysza broni Isataja Tajmanowa.
Łącznie przypisuje się mu autorstwo ponad pięćdziesięciu różnych utworów, z których tylko część była spisana. Pierwsza publikacja wierszy Utemisowa pochodzi z 1908 roku.

</doc>
<doc id="1941302" url="https://pl.wikipedia.org/wiki?curid=1941302" title="Johann Hunsdorfer">
Johann Hunsdorfer



</doc>
<doc id="1941303" url="https://pl.wikipedia.org/wiki?curid=1941303" title="Bornus Consort">
Bornus Consort

Bornus Consort – zespół wokalny z Zalesia Górnego założony w 1981 roku przez badacza muzyki dawnej, śpiewaka Marcina Bornus Szczycińskiego na zamówienie redakcji muzyki dawnej Polskiego Radia. Grupa nagrała utwory takich kompozytorów jak: Wacław z Szamotuł, Piotr z Grudziądza, Marcin Mielczewski, Mikołaj Zieleński, Bartłomiej Pękiel, śpiewa monodie liturgiczne, pieśni wielkopostne, śpiewy o św. Wojciechu, itp.
Zespół był nominowany do Nagrody Muzycznej Fryderyk 1996 (wraz z Linnamuusikud z Tallina) w kategorii Płyta Roku Muzyka Dawna za płytę "Mielczewski" (Dux/Multi Culti).

</doc>
<doc id="1941304" url="https://pl.wikipedia.org/wiki?curid=1941304" title="Nana Falemi">
Nana Falemi

Falemi Nana N'Gassam (ur. 5 maja 1974 w Bukareszcie) – kameruński piłkarz, pochodzenia rumuńskiego. W trakcie kariery występował na pozycji pomocnika.
Kariera piłkarska.
Klubowa.
Nana Falemi początkowo występował w drużynach ze stolicy Rumunii - Voinţcie, Viscofilu i Chimii. W 1997 roku trafił do Petrolul Ploeszti, gdzie w ciągu czterech sezonów rozegrał 55 spotkań, w których zdobył 2 bramki. W 2000 roku podpisał kontrakt ze Steauą Bukareszt. W sezonach 2000/2001 oraz 2004/2005 triumfował z drużyną w rozgrywkach obecnej Ligi I. Potem kontynuował karierę w FC Vaslui, Wołyni Łuck, Jiangsu Shuntian, Dunărei Giurgiu, Gaz Metan Mediaș, aż w końcu w 2009 roku zakończył karierę w Qingdao Jonoon.
Reprezentacyjna.
Nana Falemi, w reprezentacji Kamerunu zadebiutował w 2003 roku. Został powołany na Puchar Konfederacji 2003, zaś w 2004 roku na Puchar Narodów Afryki 2004.

</doc>
<doc id="1941305" url="https://pl.wikipedia.org/wiki?curid=1941305" title="Conte Casate">
Conte Casate

Conte Casate (zm. 8 kwietnia 1287) – włoski kardynał.
Pochodził z Mediolanu z rodziny hrabiów Casate i był kanonikiem mediolańskiej kapituły katedralnej. Od 1257 jest poświadczony jako kapelan kardynała Ottobono Fieschi, któremu m.in. towarzyszył w czasie obrad Soboru Lyońskiego w 1274. Za pontyfikatu Mikołaja III (1277–1280) był audytorem Roty Rzymskiej. 12 kwietnia 1281 francuski papież Marcin IV mianował go kardynałem prezbiterem SS. Marcellino e Pietro. Jako kardynał kontrasygnował bulle papieskie między 5 maja 1284 a 11 czerwca 1286 i uczestniczył w papieskiej elekcji 1285. Zmarł na początku okresu seiswakancji po śmierci Honoriusza IV w kwietniu 1287.

</doc>
<doc id="1941307" url="https://pl.wikipedia.org/wiki?curid=1941307" title="Hrušovská jaskyňa">
Hrušovská jaskyňa

Hrušovská jaskyňa (pol. "Jaskinia Hruszowska") – jaskinia krasowa w Krasie Słowacko-Węgierskim na Słowacji.
Położenie.
Jaskinia leży na terenie wsi Hrušov. Wejście do jaskini znajduje się na wysokości 295 m n.p.m. u podnóży skalnego grzbietu zwanego Soroška, mniej więcej pod południowym wylotem tunelu jabłonowskiego (słow. Jablonovský tunel). Leży ok. 100 m od starego kamieniołomu i gruzowiska pozostałego po budowie tunelu, w stromym, zalesionym stoku, ok. 6 m ponad korytem dawnego wypływu wód jaskiniowych wywierzyska Eveteš.
Wejście do jaskini znajduje się na południowym stoku przełęczy Jablonovské sedlo, na pograniczu Płaskowyżu Silickiego i Płaskowyżu Górnego Wierchu. Ponieważ jednak metodą barwienia wody wykazano w 1984 r. jej łączność z położoną na Płaskowyżu Górnego Wierchu jaskinią Jablonovská priepasť (czas przenikania wody wyniósł aż 46 dni!), przyjęto zaliczać ją do systemu jaskiniowego właśnie Górnego Wierchu.
Geneza i morfologia.
Jaskinia Hruszowska jest jaskinią typu fluwiokrasowego. Powstała w pochodzących ze środkowego triasu jasnych wapieniach tzw. wettersteinskich płaszczowiny silickiej na skutek erozyjno-korozyjnej działalności podziemnego toku wodnego. Tworzą ją w większości korytarze modelowane płynącą wodą, które miejscami rozszerzają się w mniejsze komory lub większe sale pochodzenia zawaliskowego, których wysokość sięga nawet 15 m. Liczne są również wysokie kominy. Rozwinięta w trzech poziomach rozwojowych, ma łączną długość 1118 m. Jest odwadniana głównie przez znane wywierzysko Eveteš.
Bogatą wyzdobę jaskini reprezentują stalaktyty, stalagmity, draperie i inne formy naciekowe, w tym pizolity i heliktyty. Godne uwagi są zwłaszcza asymetryczne, wielkokrystaliczne formacje kalcytowe. Na przepływającym przez jaskinię potoku wytworzyły się wodospady i ciągi kaskad.
Fauna jaskiniowa.
W jaskini do początków XXI w. stwierdzono 4 gatunki zimujących nietoperzy, z których najliczniejsze są podkowiec duży ("Rhinolophus ferrumequinum") i podkowiec śródziemnomorski ("Rhinolophus euryale"). Znaleziono tu również rzadką endemiczną formę chrząszcza ("Duvalius bokori gellidus"), znaną jedynie z Płaskowyżu Silickiego w Krasie Słowacko-Węgierskim. Poza tym występują tu różne gatunki skoczogonków.
Dzieje eksploracji.
Jaskinię odkrył 10 maja 1978 r. Róbert Boroš poprzez przekopanie pierwotnego, spiętrzeniowego wylotu wód jaskiniowych, znajdującego się powyżej aktualnego wywierzyska Eveteš. Wylot ten był wówczas aktywny okresowo (przy większych przepływach podziemnego potoku). Następnie wraz z Tomášem Lázárem dokonał jej pierwszego przejścia. Krótko potem jaskinię zbadali i skartowali członkowie Słowackiego Towarzystwa Speleologicznego ("Slovenskej speleologickej spoločnosti") z Rożniawy, osiągając długość korytarzy wynoszącą 780 m, co uczyniło z niej wówczas najdłuższą jaskinię Górnego Wierchu. Zasadniczy plan jaskini opublikowali w 1984 r. R. Boroš i J. Ščuka. W wyniku dalszych prac w 2017 r. łączna długość odkrytych korytarzy wzrosła do 1118 m.
Ochrona jaskini.
Jaskinia leży tuż poza granicą Parku Narodowego Kras Słowacki. Jest jednak częścią Rezerwatu przyrody Hrušovská lesostep. W 1996 r. została objęta dodatkową ochroną jako narodowy pomnik przyrody (słow. "Národná prírodná pamiatka").
W 1995 r., wraz z innymi jaskiniami Krasu Słowacko-Węgierskiego, została wpisana na Listę Światowego Dziedzictwa UNESCO pod zbiorczą nazwą "Jaskinie Aggteleckého Krasu i Słowackiego Krasu" (ang. "Caves of Aggtelek Karst and Slovak Karst"). Jaskinia nie jest udostępniona do zwiedzania, a jej wejście jest zamknięte. 

</doc>
<doc id="1941308" url="https://pl.wikipedia.org/wiki?curid=1941308" title="Conte de Casate">
Conte de Casate



</doc>
<doc id="1941311" url="https://pl.wikipedia.org/wiki?curid=1941311" title="Jurgen Roelandts">
Jurgen Roelandts



</doc>
<doc id="1941316" url="https://pl.wikipedia.org/wiki?curid=1941316" title="AJ Kitt">
AJ Kitt

Alva Ross "AJ" Kitt (ur. 13 września 1968 w Rochester) – amerykański narciarz alpejski, brązowy medalista mistrzostw świata.
Kariera.
Pierwsze punkty w zawodach Pucharu Świata wywalczył 23 stycznia 1988 roku w Leukerbad, zajmując dwunaste miejsce w zjeździe. Na podium zawodów tego cyklu po raz pierwszy stanął 7 grudnia 1991 roku w Val d’Isère, kończąc bieg zjazdowy na pierwszej pozycji. W zawodach tych wyprzedził Austriaka Leonharda Stocka i Franza Heinzera ze Szwajcarii. W kolejnych startach jeszcze pięciokrotnie stawał na podium zawodów Pucharu Świata, jednak nie odniósł już zwycięstwa: 18 stycznia 1992 roku w Kitzbühel i 15 marca 1995 roku w Bormio był drugi w zjeździe, 7 marca 1992 roku w Panoramie i 12 grudnia 1992 roku w Val Gardena był trzeci w tej konkurencji, a 26 lutego 1995 roku w Whistler zajął drugie miejsce w supergigancie. Najlepsze wyniki osiągnął w sezonie 1991/1992, kiedy zajął 10. miejsce w klasyfikacji generalnej, a w klasyfikacji zjazdu był trzeci.
Największy sukces w karierze osiągnął w 1993 roku, kiedy podczas mistrzostw świata w Morioce wywalczył brązowy medal w biegu zjazdowym. Uległ tam jedynie Ursowi Lehmannowi ze Szwajcarii i Norwegowi Atle Skårdalowi. Był to jego jedyny medal wywalczony na międzynarodowej imprezie tej rangi. Startował też na mistrzostwach świata w Sestriere w 1997 roku, zajmując 23. miejsce w zjeździe i 25. miejsce w supergigancie. W 1988 roku wystąpił na igrzyskach olimpijskich w Calgary, gdzie jego najlepszym wynikiem było 26. miejsce w zjeździe. Na rozgrywanych cztery lata później igrzyskach w Albertville był dziewiąty w tej samej konkurencji. Podczas igrzysk w Lillehammer w 1994 roku zajął 17. miejsce w zjeździe, a w supergigancie został zdyskwalifikowany. Brał także udział w igrzyskach olimpijskich w Nagano w 1998 roku, jednak nie ukończył rywalizacji w zjeździe.

</doc>
<doc id="1941317" url="https://pl.wikipedia.org/wiki?curid=1941317" title="Teesside">
Teesside

Teesside – brytyjska konurbacja regionu North East England, a w latach 1968–1974 jednostka administracyjna, obejmująca miasta Middlesbrough, Stockton-on-Tees, Hartlepool, Redcar i Billingham. W 2001 r. aglomeracja liczyła 365 323 mieszkańców. Nazwa pochodzi od przepływającej tu rzeki Tees.

</doc>
<doc id="1941320" url="https://pl.wikipedia.org/wiki?curid=1941320" title="Rainer Salzgeber">
Rainer Salzgeber

Rainer Salzgeber (ur. 26 kwietnia 1967 w Schruns) – austriacki narciarz alpejski, wicemistrz świata.
Kariera.
Po raz pierwszy na arenie międzynarodowej pojawił się w 1985 roku, startując na mistrzostwach świata juniorów w Jasnej. Zdobył tam złote medale w slalomie i kombinacji. Zajął też piąte miejsce w gigancie i szesnaste w zjeździe.
Pierwsze punkty w zawodach w zawodach Pucharu Świata zdobył 23 listopada 1989 roku w Park City, zajmując 13. miejsce w gigancie. Na podium zawodów tego cyklu po raz pierwszy stanął 18 stycznia 1994 roku w Crans-Montana, gdzie rywalizację w tej samej konkurencji ukończył na trzeciej pozycji. W zawodach tych wyprzedzili go jedynie Jan Einar Thorsen z Norwegii i Mitja Kunc ze Słowenii. W kolejnych startach jeszcze pięć razy stawał na podium: 18 marca 1995 roku w Bormio był trzeci w gigancie, 15 marca 1997 roku w Vail był drugi w tej konkurencji, 6 stycznia 1998 roku w Saalbach-Hinterglemm i 19 grudnia 1999 roku w Alta Badia ponownie zajmował trzecie miejsce, a 9 stycznia 1999 roku w Schladming był drugi w supergigancie. Najlepsze wyniki osiągnął w sezonie 1991/1992, kiedy to zajął 24. miejsce w klasyfikacji generalnej, a w klasyfikacji kombinacji był siódmy. Zajął też między innymi szóste miejsce w klasyfikacji giganta w sezonie 1996/1997.
Największy sukces w karierze osiągnął w 1993 roku, kiedy podczas mistrzostw świata w Morioce zdobył srebrny medal w gigancie. Na podium rozdzielił tam Norwega Kjetila André Aamodta i Johana Wallnera ze Szwecji. Był to jego jedyny medal wywalczony na międzynarodowej imprezie tej rangi. Był też między innymi dziewiąty w tej konkurencji na mistrzostwach świata w Sestriere cztery lata później. W 1992 roku wystartował na igrzyskach olimpijskich w Albertville, zajmując siódme miejsce w gigancie i piętnaste w supergigancie, a rywalizacji w kombinacji nie ukończył. Brał też udział w igrzyskach w Lillehammer w 1994 roku, gdzie w gigancie był piąty.
W 2002 roku zakończył karierę.

</doc>
<doc id="1941321" url="https://pl.wikipedia.org/wiki?curid=1941321" title="Glauco Sansovini">
Glauco Sansovini

Glauco Sansovini (ur. 20 maja 1938 w Rocca San Casciano, zm. 21 maja 2019 w Borgo Maggiore) – sanmaryński polityk, kapitan regent San Marino od 1 kwietnia 2010 do 1 października 2010.
Życiorys.
Glauco Sanosovini przez 44 lata pracował w sektorze prywatnym, zajmując się logistyką i dystrybucją. W 2000 przeszedł na emeryturę i zaangażował się w działalność polityczną. W marcu 2001 wraz z grupą obywateli był współzałożycielem Sanmaryńskiego Sojuszu Narodowego (ANS). W czerwcu tego samego roku z jego ramienia dostał się po raz pierwszy do Wielkiej Rady Generalnej. W wyborach w 2006 oraz w 2008 uzyskał reelekcję. Pełnił funkcję przewodniczącego grupy San Marino w Unii Międzyparlamentarnej.
17 marca 2010 został wybrany przez parlament na stanowisko kapitana regenta San Marino, urząd razem z Markiem Contim objął 1 kwietnia 2010 na okres 6 miesięcy. Był żonaty, miał troje dzieci.

</doc>
<doc id="1941328" url="https://pl.wikipedia.org/wiki?curid=1941328" title="HMS Indefatigable (1784)">
HMS Indefatigable (1784)

HMS Indefatigable – brytyjska fregata żaglowa z przełomu XVIII i XIX wieku. Jej budowę jako dwupokładowego okrętu liniowego rozpoczęto w 1781 roku, zaś ukończono po zmianie planów jako fregatę w 1794 roku. Brała udział w starciach z rewolucyjną Francją i wojnach napoleońskich.
Historia.
„Indefatigable” został zamówiony w sierpniu 1780 roku w stoczni Henry’ego Adamsa w Bucklers Hard w Hampshire jako 64-działowy liniowiec typu "Ardent". Stępkę pod okręt położono w maju 1781 roku a wodowanie nastąpiło w lipcu 1784 roku. Ponieważ w tym czasie koncepcja tego typu okrętów była już przestarzała a po zakończeniu wojny o niepodległość Stanów Zjednoczonych nie było potrzeby wzmacniania floty, budowa została wstrzymana. Podjęto ją ponownie po zaangażowaniu się Wielkiej Brytanii w konflikt z rewolucyjną Francją w 1793 roku.
Na skutek doniesień o przebudowie kilku francuskich liniowców na ciężkie i silnie uzbrojone fregaty, Admiralicja brytyjska zdecydowała się na podobne postępowanie z trzema nieukończonymi okrętami, w tym „Indefatigablem”. Zmiany, zwane w języku angielskim "razee" (polskim odpowiednikiem jest "strzyżenie"), polegały na demontażu górnych pokładów dziobowego i rufowego oraz odpowiedniej przebudowie dziobnicy i sekcji rufowej. Otrzymano w ten sposób nominalną fregatę 38-działową, szybszą i lepiej żeglującą niż okręt liniowy, zachowującą znaczną część z jego silnego uzbrojenia i mocnej konstrukcji. Po przebudowie fregata została oficjalnie przejęta przez Royal Navy w grudniu 1794 roku, choć jej wyposażanie i próby morskie trwały jeszcze do lutego następnego roku. Pierwszym dowódcą okrętu został komandor Edward Pellew (1757–1833), późniejszy admirał i wicehrabia Exmouth.
„Indefatigable” wszedł w skład dowodzonego przez Pellewa zespołu okrętów, operujących na kanale La Manche. 12 kwietnia 1796 roku zatrzymał i zdobył francuską fregatę „Unité”, zaś 11 dni później, po piętnastu godzinach pościgu i dwugodzinnym pojedynku artyleryjskim, 40-działową fregatę „Virginie”. 13 stycznia 1797 roku „Indefatigable” i mniejszy, 36-działowy okręt „Amazon”, przechwyciły powracający z wojskiem do Brestu po nieudanej próbie przeprowadzenia desantu na wybrzeżu irlandzkim francuski liniowiec „Droits de l’Homme”. Wykorzystując przewagę szybkości i zwrotności, brytyjskie jednostki prowadziły skuteczny ostrzał przeciwnika. Po nocnej walce w silnym sztormie francuski okręt rozbił się na mieliźnie w zatoce Audierne, tracąc ponad tysiąc osób spośród załogi i przewożonych żołnierzy. Także „Amazon” uległ rozbiciu, ale niemal cała załoga została uratowana. Dzięki śmiałym działaniom komandora Pellewa jego okręt wyszedł cało z bitwy i sztormu.
Edward Pellew dowodził „Indefatigablem” do marca 1799 roku, zastąpiony następnie przez komandora Curzona. Po zawarciu pokoju w Amiens (25 marca 1802 roku) okręt został przeniesiony do rezerwy. Jednak już w następnym roku, w związku ze wzrostem napięcia w stosunkach z Francją, fregatę przywrócono do służby, pod dowództwem komandora Grahama Moore’a. W 1804 roku, dowodząc zespołem czterech okrętów, otrzymał on zadanie przechwycenia okrętów hiszpańskich, wiozących skarby z kolonii w Ameryce do metropolii. Oba zespoły natknęły się na siebie 5 października 1804 roku w rejonie Kadyksu. W bitwie, która się wtedy wywiązała (pomimo że formalnie Wielka Brytania i Hiszpania nie były w stanie wojny), Brytyjczycy zatopili jedną z hiszpańskich fregat i zdobyli trzy pozostałe wraz z przewożonymi na nich kosztownościami, tracąc jedynie dwóch zabitych.
Kolejną akcją, w której wziął udział „Indefatigable” było wsparcie działań komandora Thomasa Cochrane’a, który w nocy 11 kwietnia 1809 roku zaatakował przy pomocy branderów okręty francuskie na kotwicowisku przy Île-d’Aix. Akcja przyniosła Francuzom stratę czterech okrętów liniowych i jednej fregaty.
Po zakończeniu wojen napoleońskich „Indefatigable” został odstawiony do rezerwy i rozebrany w 1816 roku w Sheerness.
„Indefatigable” dowodzony przez komandora Pellewa został opisany w powieści C.S. Forestera "Pan midszypmen Hornblower" ("Mr Midshipman Hornblower"), jednej z dwunastu tworzących cykl powieściowy o przygodach fikcyjnego oficera Royal Navy Horatio Hornblowera w czasach wojen napoleońskich.

</doc>
<doc id="1941330" url="https://pl.wikipedia.org/wiki?curid=1941330" title="Stockton on Tees">
Stockton on Tees



</doc>
<doc id="1941332" url="https://pl.wikipedia.org/wiki?curid=1941332" title="Marco Conti">
Marco Conti

Marco Conti (ur. 14 kwietnia 1969 w Rimini) – sanmaryński polityk, kapitan regent San Marino od 1 kwietnia do 1 października 2010.
Życiorys.
Marco Conti urodził się w 1969. Ukończył mechanikę na Instytucie Techniczno-Przemysłowym w Rimini, po czym zdobył dyplom z inżynierii mechanicznej na Uniwersytecie Bolońskim. Od października 1995 do marca 2009 zajmował stanowisko dyrektora Biura Rejestracji Pojazdów w San Marino. Od grudnia 2002 do stycznia 2005 był Koordynatorem Spraw Wewnętrznych i Obrony Cywilnej. W marcu 2009 objął funkcję dyrektora generalnego Urzędu Lotnictwa Cywilnego i Żeglugi Morskiej. Pełnił również funkcję prezesa klubu sportowego S.C. Faetano.
W 1992 został członkiem Chrześcijańsko-Demokratycznej Partii San Marino. W wyborach w czerwcu 2006 dostał się po raz pierwszy z jej ramienia do Wielkiej Rady Generalnej. W wyborach w 2008 uzyskał reelekcję. W parlamencie zasiadł w Komisji Spraw Wewnętrznych. 17 marca 2010 został wybrany przez Wielką Radę Generalną na stanowisko kapitana regenta San Marino. Urząd, razem z Glauco Sansovinim, objął 1 kwietnia 2010 na okres 6 miesięcy.

</doc>
<doc id="1941333" url="https://pl.wikipedia.org/wiki?curid=1941333" title="Tees Valley">
Tees Valley

Tees Valley – region geograficzny w północno-wschodniej Anglii, obejmujący dolinę rzeki Tees, w pobliżu jej ujścia do Morza Północnego. Obszar regionu pokrywa się z granicami dystryktów Hartlepool, Middlesbrough, Redcar and Cleveland, Stockton-on-Tees oraz Darlington i stanowi niejako przedłużenie aglomeracji Teesside.
Ceremonialnie obszary położone na północ od rzeki Tees należą do hrabstwa Durham, a na południe – do North Yorkshire.

</doc>
<doc id="1941337" url="https://pl.wikipedia.org/wiki?curid=1941337" title="Johann Hunsdorfer (senior)">
Johann Hunsdorfer (senior)

Johann Hunsdorfer senior (ur. 1850 w Wielkim Sławkowie koło Popradu, zm. 30 maja 1917 w Nowej Leśnej) – jeden z najbardziej znanych spiskoniemieckich przewodników tatrzańskich, ojciec Johanna Hunsdorfera juniora, również przewodnika. Zajmował się ciesielstwem, mieszkał w Nowej Leśnej.
Życiorys.
W młodości chodził dużo po Tatrach, zbierając zioła i uczestnicząc w polowaniach, następnie pracował jako tragarz i przewodnik. Od 1880 r. posiadał uprawnienia przewodnika II klasy, sześć lat później został przewodnikiem I klasy. Od 1896 r. uczestniczył w wielu pierwszych wejściach na tatrzańskie szczyty i turnie. Często towarzyszył Józsefowi Déryemu, a przede wszystkim Karolowi Englischowi oraz jego matce Antoninie. Z Englischami jako pierwszy zdobył ostatni istotny szczyt w Tatrach – Ostry Szczyt (1902).
Johann Hunsdorfer był opisywany przez Karola Englischa jako znakomity przewodnik, dzięki czemu zdobył szeroką sławę. Jego kariera przewodnicka załamała się, kiedy ujawniono jego oszustwa – zdarzało mu się okłamywać turystów na temat tego, które szczyty nie zostały jeszcze zdobyte, dzięki czemu mógł liczyć na dodatkową zapłatę. Po 1906 r. Hunsdorfer stracił swoją reputację i porzucił zawód przewodnika.

</doc>
<doc id="1941340" url="https://pl.wikipedia.org/wiki?curid=1941340" title="Most Włoski">
Most Włoski

Most Włoski (ros: "Итальянский мост", ang: "Italian Bridge") – most w Petersburgu stanowiący przeprawę dla pieszych i rowerzystów nad kanałem Gribojedowa. Obiekt leży w ciągu ulicy "włoskiej", stąd jego nazwa. Most ma długość 19,66 metra, i szerokość 3 metrów. Po raz pierwszy most zbudowano już w 1896 roku jako most drewniany w czasie trwania jego budowy wykorzystano po raz pierwszy tzw. cement Sorela. Most był wielokrotnie przebudowywany, po raz pierwszy w roku 1902, po raz drugi w latach 1911-1912, w roku 1937 został przebudowany po raz trzeci przy okazji przykręcając do niego dwie rury termiczne. W 1955 roku dokonano całkowitej przebudowy obiektu mostowego stylu XIX wieku połączonego ze stylem stalinowskiego klasycyzmu, podczas remontu kanału Gribojedowa. Most jest bardzo popularny wśród turystów i muzyków ulicznych.

</doc>
<doc id="1941342" url="https://pl.wikipedia.org/wiki?curid=1941342" title="Zasłużony Działacz Sztuk Federacji Rosyjskiej">
Zasłużony Działacz Sztuk Federacji Rosyjskiej

Zasłużony Działacz Sztuk Federacji Rosyjskiej () – tytuł honorowy, ustanowiony przez prezydenta Federacji Rosyjskiej w roku 1995. Historycznie pochodzi od tytułu Zasłużony Działacz Sztuk RFSRR, który został ustanowiony 10 sierpnia 1931 roku przez Prezydium Naczelnej Rady RSFSR.
Tytuł przyznaje się działaczom kultury, którzy wnieśli znaczący wkład w rozwój kultury i sztuki, za wybitne zasługi w wychowaniu i przygotowaniu twórczych kadr, tworzeniu prac naukowych oraz pracującym w dziedzinie sztuki dłużej niż 15 lat.

</doc>
<doc id="1941344" url="https://pl.wikipedia.org/wiki?curid=1941344" title="Lessemsaurus">
Lessemsaurus



</doc>
<doc id="1941345" url="https://pl.wikipedia.org/wiki?curid=1941345" title="Camelotia">
Camelotia



</doc>
<doc id="1941346" url="https://pl.wikipedia.org/wiki?curid=1941346" title="Stanisław Frankowski">
Stanisław Frankowski

Stanisław Frankowski (ur. 1840 w Liwkach Szlacheckich, zm. 18 września 1899 we Lwowie) – działacz demokratyczny i niepodległościowy.
Życiorys.
Był starszym bratem Jana i Leona Frankowskich. Współuczestniczył w zorganizowaniu i uruchomieniu pierwszej tajnej drukarni w Warszawie. Uczestniczył w zorganizowanej w 1861 manifestacji niepodległościowej, został wybrany na komisarza narodowego zaboru pruskiego, od jesieni 1862 był komisarzem województwa mazowieckiego, a od marca 1863 województwa kaliskiego. Działał w organizacjach lewicowych wśród tzw. „czerwonych”. Od września 1863 był jednym z członków Rządu Narodowego, który od daty powstania nazywany był „wrześniowym”. Po upadku Powstania Styczniowego wyemigrował do Francji, po latach powrócił i osiadł w Galicji. Dotknięty zupełną ślepotą i nieuleczalną głuchotą przebywał i zmarł w Zakładzie dla nieuleczalnie chorych im. Bilińskich we Lwowie. Jego prochy spoczęły na lwowskim Cmentarzu Łyczakowskim.

</doc>
<doc id="1941347" url="https://pl.wikipedia.org/wiki?curid=1941347" title="Prawo czystości">
Prawo czystości



</doc>
<doc id="1941349" url="https://pl.wikipedia.org/wiki?curid=1941349" title="Lista gmin w stanie Hidalgo">
Lista gmin w stanie Hidalgo

Meksykański stan Hidalgo podzielony jest na 84 gmin "(hiszp. municipios)".

</doc>
<doc id="1941350" url="https://pl.wikipedia.org/wiki?curid=1941350" title="Tazoudasaurus">
Tazoudasaurus



</doc>
<doc id="1941351" url="https://pl.wikipedia.org/wiki?curid=1941351" title="Johann Hunsdorfer (junior)">
Johann Hunsdorfer (junior)

Johann Hunsdorfer junior (ur. ok. 1875 w Nowej Leśnej, zm. ?) – spiskoniemiecki przewodnik tatrzański, syn Johanna Hunsdorfera seniora, również przewodnika.
Już w 1896 r. pełnił funkcję przewodnika, kiedy z Augustem Otto był na Kieżmarskim Szczycie. Przed 1899 był już przewodnikiem I klasy. Towarzyszył w wyprawach licznym taternikom, wśród których byli Karol Englisch i jego matka Antonina, Karl Jurzyca, Katherine i Maximilian Bröske, Ludwig Koziczinski i Károly Jordán.
Jako pierwszy zdobył liczne szczyty i turnie tatrzańskie. Do jego osiągnięć należą m.in.:
W zimie dokonał m.in. pierwszych przejść przez Lodową Przełęcz i na Wielicką Kopę (1902), uczestniczył w tym roku też w próbie pierwszego zimowego wejścia na Gerlach (przez Żleb Karczmarza, Lawiniastą Przełączkę i grań Małego Gerlacha).
Karol Englisch upamiętnił Hunsdorfera juniora, nadając Białej Ławce niemiecką nazwę "Jancsyjoch" ("Jancsy" – węgierskie zdrobnienie imienia "Johann"), nazwa ta jednak nie przyjęła się.

</doc>
<doc id="1941353" url="https://pl.wikipedia.org/wiki?curid=1941353" title="Most Egipski">
Most Egipski

Most Egipski ("") – jednoprzęsłowy most wiszący przecinający rzekę Fontankę w Petersburgu, w Rosji. Został zbudowany w latach 1825–1826 przez dwóch rosyjskich inżynierów w oparciu o ich własne projekty. Dnia roku most załamał się po tym, jak przemaszerował po nim oddział kawalerii powodując drgania. Most odbudowano w 1955 roku, a jego stan nie zmienił się znacząco do dnia dzisiejszego. Po obu stronach mostu na zwieńczeniach przyczółków wykonanych z granitu spoczywają żeliwne posągi sfinksów i sześciokątne latarnie. Wszystkie części składowe mostu są zdobione w stylu egipskim – bogato złoconymi hieroglifami i innymi egipskimi ozdobami.

</doc>
<doc id="1941354" url="https://pl.wikipedia.org/wiki?curid=1941354" title="All That I Got Is You">
All That I Got Is You

All That I Got Is You – singiel amerykańskiego rapera Ghostface Killaha, członka Wu-Tang Clan z albumu "Ironman" nagrany z Mary Jane Blige i Popa Wu. Utwór ukazał się 22 września 1996 roku nakładem Razor Sharp Records. Sample użyte w utworze pochodzą z piosenki "Maybe Tomorrow" w wykonaniu The Jackson 5.
Singiel uplasował się na 87. miejscu na liście "100 najlepszych utworów rapowych" według serwisu about.com i znalazł się na kompilacyjnych albumach "Shaolin's Finest" i "The RZA Hits".
Lista utworów.
Opracowano na podstawie źródła

</doc>
<doc id="1941362" url="https://pl.wikipedia.org/wiki?curid=1941362" title="Odsiecz Wiedeńska">
Odsiecz Wiedeńska



</doc>
<doc id="1941366" url="https://pl.wikipedia.org/wiki?curid=1941366" title="Home run">
Home run

Home run (czasem zwany asem) – odbicie piłki w baseballu, po którym pałkarz ("batter") zdobywa wszystkie cztery bazy i tym samym punkt ("run") dla swojego zespołu. Podczas home runa punkty zdobywają także inni zawodnicy okupujący bazy w momencie uderzenia. Sytuacja, gdy wszystkie bazy są zajęte i drużyna zdobywa 4 punkty, to grand slam.
Home run najczęściej osiągany jest, gdy piłka zostanie wybita poza ogrodzenie boiska, pomiędzy słupami ("foul poles") znajdującymi się na końcu linii bocznych ("foul lines") nie dotykając wcześniej placu gry. Home run jest także wtedy, gdy piłka uderzy w jeden ze słupów. Inny typ home runa (tzw. inside-the-park home run, rzadko spotykany na wysokim poziomie gry) ma miejsce, gdy piłka zostaje na boisku, ale mimo to pałkarz osiąga bazę domową. Home run, zdobyty w drugiej połowie dziewiątej lub późniejszej zmiany, który zapewnia drużynie wybijającej zwycięstwo to walk-off home run. 
Jeżeli piłka wyjdzie poza boisko (np. z powodu niskiego płotu), po odbiciu się w jego obrębie, nie ma home runa, ale każdy gracz ataku (pałkarz oraz biegacze) przesuwa się o dwie bazy do przodu ("ground rule double"). W wyniku tego zawodnicy zajmujący bazę drugą i trzecią zdobywają po punkcie.
Oficjalnym rekordzistą świata w liczbie home runów jest Japończyk Sadaharu Oh, który w latach 1959–1980 grając dla Yomiuri Giants uzyskał ich 868. Rekordzistą MLB jest Amerykanin Barry Bonds z 762 uderzeniami.

</doc>
<doc id="1941371" url="https://pl.wikipedia.org/wiki?curid=1941371" title="NTDETECT.COM">
NTDETECT.COM



</doc>
<doc id="1941372" url="https://pl.wikipedia.org/wiki?curid=1941372" title="Aronia melanocarpa">
Aronia melanocarpa



</doc>
<doc id="1941375" url="https://pl.wikipedia.org/wiki?curid=1941375" title="Anatolij Julin">
Anatolij Julin

Anatolij Iwanowicz Julin (ros. Анатолий Иванович Юлин, ur. 9 marca 1929 w Bekietowie w obwodzie tulskim, zm. 29 sierpnia 2002 w Mińsku) – radziecki lekkoatleta płotkarz, mistrz Europy w 1954.
Specjalizował się w biegu na 400 metrów przez płotki. Na igrzyskach olimpijskich w 1952 w Helsinkach zajął w tej konkurencji 4. miejsce w finale.
Na mistrzostwach Europy w 1954 w Bernie zdobył niespodziewanie złoty medal na 400 metrów przez płotki, choć faworytem był jego rodak, rekordzista świata Jurij Litujew. Julin w finale ustanowił swój rekord życiowy czasem 50,5 s. Był to najlepszy wynik na świecie w tym roku. W 1955 również był liderem tabel światowych z wynikiem 51,0 s. Na igrzyskach olimpijskich w 1956 w Melbourne odpadł w półfinale na tym dystansie. Startował także w sztafecie 4 × 400 metrów, ale odpadł w eliminacjach.
Na mistrzostwach Europy w 1958 w Sztokholmie zajął w finale biegu na 400 metrów przez płotki 5. miejsce.
Na Akademickich Mistrzostwach Świata (organizowanych przez MZS) w Bukareszcie w 1953 zajął 2. miejsce, a w 1954 w Budapeszcie zwyciężył w tej konkurencji.
Nigdy nie zdobył mistrzostwa ZSRR na 400 metrów przez płotki. Od 1952 do 1954 był wicemistrzem (za Litujewem), a w 1951, 1955 i 1957 zajął 3. miejsce.

</doc>
<doc id="1941377" url="https://pl.wikipedia.org/wiki?curid=1941377" title="Brackel">
Brackel

Niemcy:
Osoby:

</doc>
<doc id="1941378" url="https://pl.wikipedia.org/wiki?curid=1941378" title="Dębrzyna">
Dębrzyna



</doc>
<doc id="1941380" url="https://pl.wikipedia.org/wiki?curid=1941380" title="Egestorf">
Egestorf

Niemcy:
Zobacz też:

</doc>
<doc id="1941381" url="https://pl.wikipedia.org/wiki?curid=1941381" title="Targoszyce">
Targoszyce



</doc>
<doc id="1941384" url="https://pl.wikipedia.org/wiki?curid=1941384" title="Kościół Matki Boskiej Królowej Polski w Krakowie">
Kościół Matki Boskiej Królowej Polski w Krakowie



</doc>
<doc id="1941389" url="https://pl.wikipedia.org/wiki?curid=1941389" title="Kościół Matki Boskiej Królowej Polski w Krakowie (Wola Justowska)">
Kościół Matki Boskiej Królowej Polski w Krakowie (Wola Justowska)



</doc>
<doc id="1941392" url="https://pl.wikipedia.org/wiki?curid=1941392" title="1985 w sporcie">
1985 w sporcie

1985 w sporcie – artykuł przedstawia wybrane wydarzenia sportowe jakie odbyły się w roku 1985.

</doc>
<doc id="1941401" url="https://pl.wikipedia.org/wiki?curid=1941401" title="Przygody Tomcio Palucha i Calineczki">
Przygody Tomcio Palucha i Calineczki

Przygody Tomcio Palucha i Calineczki (ang. "The Adventures of Tom Thumb and Thumbelina", 2002) – amerykański film animowany w reżyserii Glenna Chaika.
Opis fabuły.
Porwany przez ludzi Tomcio Paluch dorastał w szczęśliwej rodzinie. Postanawia odszukać tych, którzy są równie mali jak on. Spotyka rezolutną Calineczkę, która występowała w cyrku złowieszczego Mole'a Kinga. Mężczyzna więził i chciał ją poślubić. Zakochują się w sobie. Radząc z sobie kolejnymi niebezpieczeństwami, docierają do wioski, w której żyją maleńcy ludzie. Okazuje się jednak, że są oni nękani przez groźnego olbrzyma. Decydują się im pomóc i stawić czoło wielkoludowi.
Wersja polska.
Opracowanie: TELEWIZJA POLSKAReżyseria: Krystyna KozaneckaTłumaczenie: Maria WojciechowskaDialogi: Joanna KuryłkoDźwięk i montaż: Urszula BylicaTeksty piosenek: Krzysztof RześniowieckiKierownik produkcji: Anna JarochWystąpili:
i inni

</doc>
<doc id="1941404" url="https://pl.wikipedia.org/wiki?curid=1941404" title="Ścinanie czyste">
Ścinanie czyste



</doc>
<doc id="1941406" url="https://pl.wikipedia.org/wiki?curid=1941406" title="Benjamin Weger">
Benjamin Weger

Benjamin Weger (ur. 5 października 1989 w Brig) – szwajcarski biathlonista, wicemistrz świata juniorów oraz brązowy medalista mistrzostw Europy juniorów.
Kariera.
Po raz pierwszy na arenie międzynarodowej pojawił się 11 marca 2006 roku w Martell, kiedy w zawodach Pucharu IBU juniorów zajął 57. miejsce w sprincie. Na rozgrywanym rok później olimpijskim festiwalu młodzieży Europy w Jace był drugi w sprincie i trzeci w biegu pościgowym. Ponadto podczas mistrzostw świata juniorów w Canmore w 2009 roku wywalczył srebrny medal w sprincie.
W Pucharze Świata zadebiutował 8 stycznia 2009 roku w Oberhofie, zajmując szóste miejsce w sztafecie. Pierwsze pucharowe punkty zdobył 14 stycznia 2010 roku w Ruhpolding, gdzie w sprincie zajął 19. miejsce. Na podium zawodów tego cyklu pierwszy raz stanął 16 grudnia 2010 roku w Pokljuce, kończąc bieg indywidualny na drugiej pozycji. W zawodach tych rozdzielił Austriaka Daniela Mesotitscha i Serhija Sedniewa z Ukrainy.
W 2010 roku wystartował na igrzyskach olimpijskich w Vancouver, gdzie zajął 55. miejsce w biegu indywidualnym, 69. w sprincie i 9. w sztafecie. Na rozgrywanych cztery lata później igrzyskach w Soczi, plasując się na 47. pozycji w biegu indywidualnym, 63. w sprincie, 14. w sztafecie i 13. w sztafecie mieszanej. Brał też udział w igrzyskach olimpijskich w Pjongczangu w 2018 roku, zajmując między innymi szóste miejsce w biegu indywidualnym i pościgowym. Był ponadto piąty w biegu indywidualnym i pojedynczej sztafecie mieszanej podczas mistrzostw świata w Anterselvie w 2020 roku.
Podczas wojskowych igrzysk sportowych w Annecy w 2013 roku zdobył złote medale w biegu patrolowym na 25 km i sprincie drużynowo, a indywidualnie wywalczył srebrny medal.
Porozumiewa się w językach francuskim, włoskim, niemieckim oraz angielskim.
Po sezonie 2021/2022 zakończył sportową karierę.

</doc>
<doc id="1941407" url="https://pl.wikipedia.org/wiki?curid=1941407" title="Notorious B.I.G.">
Notorious B.I.G.



</doc>
<doc id="1941409" url="https://pl.wikipedia.org/wiki?curid=1941409" title="Euglypha">
Euglypha

Euglypha – rodzaj Rhizaria z gromady Imbricatea. Należą do niego następujące gatunki:

</doc>
<doc id="1941410" url="https://pl.wikipedia.org/wiki?curid=1941410" title="Wielkanoc w krainie zajączków">
Wielkanoc w krainie zajączków

Wielkanoc w krainie zajączków (ang. "Easter in Bunnyland", 2000) – australijski film animowany.
Opis fabuły.
Zajęcza społeczność przygotowuje się na przyjęcie ważnego gościa. Z okazji zbliżających się świąt ich krainę ma odwiedzić zajączek wielkanocny. Filip jest odpowiedzialny za pisanki, które hoduje się ze specjalnych nasionek. Niestety, szczury Bitka i Jotka wykradają pisanki i porywają wielkanocnego zajączka. Filip oraz bliźniaki Hop i Sasa wyruszają na pomoc porwanemu i odzyskać świąteczne ozdoby.
Wersja polska.
Wersja polska: TELEWIZYJNE STUDIA DŹWIĘKU w WARSZAWIE
Reżyseria: Dorota Kawęcka
Dialogi: Dorota Dziadkiewicz
Tłumaczenie: Maria Wojciechowska
Dźwięk: Wiesław Jurgała
Montaż: Danuta Rajewska
Kierownictwo produkcji: Ala Siejko
Wystąpili:
oraz:
i inni
Lektor: Krzysztof Mielańczuk

</doc>
<doc id="1941411" url="https://pl.wikipedia.org/wiki?curid=1941411" title="Gil azorski">
Gil azorski

Gil azorski ("Pyrrhula murina") – narażony na wyginięcie gatunek ptaka z rodziny łuszczakowatych (Fringillidae), zwany także gilem z São Miguel. Gatunek wyodrębniony niedawno na podstawie różnic morfologicznych oraz analizy filogenetycznej z "P. pyrrhula", z którym stanowi takson siostrzany.
Endemiczny dla wyspy São Miguel w archipelagu Azorów. Zamieszkuje lasy laurowe. Obecne występowanie jest ograniczone do bardzo niewielkiego terenu ok. 580 ha w okolicy Pico da Vara we wschodniej części São Miguel. Populacja szacowana jest obecnie na około 627–1996 dorosłych osobników, mimo że w latach 70. XX wieku było zaledwie ok. 40 par. Jeden z najbardziej zagrożonych gatunków ptaków w Europie. Cały obszar występowania jest chroniony jako obszar specjalnej ochrony ptaków Natura 2000. Podejmowane są działania ochronne, polegające przede wszystkim na chronieniu i odtwarzaniu siedliska – lasów laurowych. Dla ochrony gatunku realizowany był projekt finansowany przez unijny Instrument Finansowy LIFE.
Długość ciała 16–17 cm; masa ciała około 30 g.

</doc>
<doc id="1941412" url="https://pl.wikipedia.org/wiki?curid=1941412" title="Hamad Ndikumana">
Hamad Ndikumana

Hamad Ndikumana (ur. 5 października 1978 w Kigali, zm. 14 listopada 2017 tamże) – rwandyjski piłkarz grający na pozycji obrońcy.
Kariera klubowa.
Karierę piłkarską Ndikumana rozpoczął w klubie Rayon Sports FC ze stolicy kraju Kigali. W 1998 roku zadebiutował w jego barwach w pierwszej lidze rwandyjskiej. W debiutanckim sezonie zdobył z Rayon Sport mistrzostwo, Puchar Rwandy oraz CECAFA Clubs Cup. W 2000 roku zawodnik grał w Burundi, w klubie AS Rangers.
Latem 2001 roku Ndikumana został piłkarzem belgijskiego Anderlechtu, jednak w pierwszym zespole nie rozegrał żadnego spotkania. W 2002 roku przeszedł do KV Mechelen, z którym wiosną 2003 roku spadł z pierwszej do drugiej ligi. Po spadku Mechelen odszedł do KAA Gent, w którym występował do końca 2004 roku. W 2005 roku na krótko wrócił do Rwandy i grał w Rayon Sports, z którym zdobył krajowy puchar.
Latem 2005 roku Rwandyjczyk został zawodnikiem cypryjskiego klubu APOP Kinyras Peyias, z którym w 2006 roku został zdegradowany z pierwszej do drugiej ligi. Następnie na sezon trafił do Nei Salaminy Famagusta, a na początku 2007 roku został piłkarzem Anorthosisu Famagusta. W tym samym roku zdobył Puchar i Superpuchar Cypru, a w 2008 roku wywalczył mistrzostwo tego kraju. W sezonie 2008/2009 grał w Omonii Nikozja, a po jego zakończeniu przeszedł do AEL Limassol. Tam występował przez półtora roku.
Na początku 2011 roku Ndikumana wrócił do APOP Kinyras Peyias, a w połowie tego samego roku odszedł z tego klubu. W ostatnich miesiącach życia był asystentem trenera Rayon Sports.
Kariera reprezentacyjna.
W reprezentacji Rwandy Ndikumana zadebiutował w 1998 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał 3 spotkania: z Tunezją (1:2), z Gwineą (1:1) i z Demokratyczną Republiką Konga (1:0).

</doc>
<doc id="1941418" url="https://pl.wikipedia.org/wiki?curid=1941418" title="B-66 Destroyer">
B-66 Destroyer



</doc>
<doc id="1941419" url="https://pl.wikipedia.org/wiki?curid=1941419" title="A-2 Savage">
A-2 Savage



</doc>
<doc id="1941420" url="https://pl.wikipedia.org/wiki?curid=1941420" title="A-5 Vigilante">
A-5 Vigilante



</doc>
<doc id="1941422" url="https://pl.wikipedia.org/wiki?curid=1941422" title="O-1 Bird Dog">
O-1 Bird Dog



</doc>
<doc id="1941423" url="https://pl.wikipedia.org/wiki?curid=1941423" title="B-45 Tornado">
B-45 Tornado



</doc>
<doc id="1941424" url="https://pl.wikipedia.org/wiki?curid=1941424" title="B-58 Hustler">
B-58 Hustler



</doc>
<doc id="1941425" url="https://pl.wikipedia.org/wiki?curid=1941425" title="A-3 Skywarrior">
A-3 Skywarrior



</doc>
<doc id="1941428" url="https://pl.wikipedia.org/wiki?curid=1941428" title="Johann Hunsdorfer senior">
Johann Hunsdorfer senior



</doc>
<doc id="1941429" url="https://pl.wikipedia.org/wiki?curid=1941429" title="Johann Hunsdorfer junior">
Johann Hunsdorfer junior



</doc>
<doc id="1941430" url="https://pl.wikipedia.org/wiki?curid=1941430" title="Formuladeildin (2010)/Wyniki spotkań">
Formuladeildin (2010)/Wyniki spotkań

W roku 2010 odbywają się rozgrywki 68. edycji pierwszej ligi Wysp Owczych, zwanej Vodafonedeildin lub Formuladeildin. Podczas tego sezonu każdy z zespołów zagra dwadzieścia siedem spotkań, od 31 marca do 23 października 2010. Na każdą kolejkę składa się pięć meczów.

</doc>
<doc id="1941438" url="https://pl.wikipedia.org/wiki?curid=1941438" title="Gregory Johnson">
Gregory Johnson



</doc>
<doc id="1941439" url="https://pl.wikipedia.org/wiki?curid=1941439" title="Michael Fincke">
Michael Fincke



</doc>
<doc id="1941440" url="https://pl.wikipedia.org/wiki?curid=1941440" title="Mieczysław Brahmer">
Mieczysław Brahmer

Mieczysław Brahmer (ur. 26 stycznia 1899 w Krakowie, zm. 31 sierpnia 1984 w Warszawie) – polski romanista, znawca literatury włoskiej, francuskiej i polskiej oraz teatru, profesor Uniwersytetu Warszawskiego, członek rzeczywisty Polskiej Akademii Nauk.
Życiorys.
Syn Józefa i Marii z Goebestów. Studiował filologię romańską i polską na Uniwersytecie Jagiellońskim, następnie odbywał studia uzupełniające w Paryżu i we Włoszech, a w latach 30. był lektorem języka polskiego na uniwersytecie w Rzymie. W 1928 ożenił się z Anna Pasowicz.
W 1931 habilitował się na UJ, a w 1939 został profesorem literatury włoskiej na UW i, poza okresem okupacji, do końca życia związał się ze stołeczną uczelnią.
Współpracował z redakcją jednego z najważniejszych miesięczników okresu międzywojennego – „Przeglądu Współczesnego”, był jego sekretarzem redakcji i zastępcą redaktora naczelnego.
W latach 1939–1945 uczestniczył w tajnym nauczaniu szkół średnich i wyższych w Dębicy, Ropczycach i Krakowie.
Po powrocie w 1945 do Warszawy został kierownikiem Katedry Filologii Romańskiej UW, do 1949 był równocześnie profesorem filologii romańskiej UJ. Wykładał też w Państwowych Wyższych Szkołach Teatralnych w Krakowie i Warszawie.
W Towarzystwie Naukowym Warszawskim pełnił funkcję sekretarza Wydziału I i redaktora naczelnego wydawnictw. Od 1958 był członkiem korespondentem, od 1964 członkiem rzeczywistym Polskiej Akademii Nauk, a także przewodniczącym Komitetu Neofilologicznego PAN, redagował "Kwartalnik Neofilologiczny". Był także członkiem wielu zagranicznych (w tym włoskich i francuskich) towarzystw naukowych.
Wieloletni członek zarządu i rady nadzorczej Stowarzyszenia Mieszkaniowego Spółdzielczego Profesorów UW.
Był komparatystą i eseistą, twórcą portretu literackiego i autorem studiów krytycznoliterackich publikowanych przez prawie pół wieku w „Roczniku Literackim”. Interesował się literaturą renesansu i baroku.
Został odznaczony Krzyżem Kawalerskim Orderu Odrodzenia Polski (1954). 
Pochowany na cmentarzu Wojskowym na Powązkach w Warszawie (kwatera 39C-3-9).

</doc>
<doc id="1941445" url="https://pl.wikipedia.org/wiki?curid=1941445" title="Conner (Montana)">
Conner (Montana)

Conner – jednostka osadnicza w Stanach Zjednoczonych, w stanie Montana, w hrabstwie Ravalli.

</doc>
<doc id="1941446" url="https://pl.wikipedia.org/wiki?curid=1941446" title="Lotus Eclat">
Lotus Eclat

Lotus Éclat – sportowy samochód osobowy produkowany przez brytyjską firmę Lotus w latach 1974-1982. Dostępny jako 2-drzwiowe coupé. Do jego napędu używano silników R4 o pojemności 2,0 bądź 2,2 litra. Moc przenoszona była na oś tylną poprzez 5-biegową manualną skrzynię biegów. Został zastąpiony przez model Excel.

</doc>
<doc id="1941457" url="https://pl.wikipedia.org/wiki?curid=1941457" title="Max Weber (lekkoatleta)">
Max Weber (lekkoatleta)

Max Weber (ur. 22 stycznia 1922 w Laucha an der Unstrut, zm. 29 sierpnia 2007 w Lipsku) – niemiecki lekkoatleta chodziarz reprezentujący NRD, medalista mistrzostw Europy w 1958.
Specjalizował się w chodzie na 50 kilometrów. Na mistrzostwach Europy w 1958 w Sztokholmie zdobył w tej konkurencji brązowy medal. Startował na 50 kilometrów na igrzyskach olimpijskich w 1960 w Rzymie (we wspólnej reprezentacji olimpijskiej Niemiec). Zajął wówczas 13. miejsce.
Jego najlepszy wynik w tej konkurencji to 4:17:29. Był mistrzem NRD w chodzie na 50 kilometrów w latach 1955–1958 i 1960 oraz brązowym medalistą w 1959, a także drużynowym mistrzem na tym dystansie w latach 1955–1957, 1959 i 1960. W chodzie na 20 kilometrów był mistrzem NRD w 1955 i 1958, a wicemistrzem w 1957, zaś w drużynie mistrzem w 1955, 1956 i 1958 oraz wicemistrzem w 1957. Był również mistrzem w chodzie na 10 kilometrów w 1953 oraz w chodzie na 25 kilometrów w 1954 (indywidualnie i w drużynie). 
Reprezentował klub SC Dynamo Leipzig.

</doc>
<doc id="1941461" url="https://pl.wikipedia.org/wiki?curid=1941461" title="Wenzendorf">
Wenzendorf



</doc>
<doc id="1941464" url="https://pl.wikipedia.org/wiki?curid=1941464" title="Ire Works">
Ire Works

Ire Works – trzeci album studyjny amerykańskiej grupy muzycznej The Dillinger Escape Plan. Wydawnictwo ukazało się nakładem Relapse Records 5 listopada 2007 roku w Wielkiej Brytanii, 13 listopada w Stanach Zjednoczonych i 28 listopada w Japonii. Płyta została nagrana i zmiksowana w studiu Omen Room w Cypress w Kalifornii we współpracy z producentem muzycznym Steve'em Evettsem. Natomiast mastering odbył się w studiu West West Side Music.
Był to pierwszy i ostatni album zrealizowany z udziałem perkusisty Gila Sharonea. Był to również ostatni album zespołu wydany nakładem wytwórni muzycznej Relapse Records. Płyta zadebiutowała na 142. miejscu listy Billboard 200 w Stanach Zjednoczonych, sprzedając się w nakładzie 7000 egzemplarzy w przeciągu tygodnia. Gościnnie w nagraniach wziął udział były wokalista The Dillinger Escape Plan – Dimitri Minakakis, który zaśpiewał w utworze "Fix Your Face" oraz wokalista Mastodon – Brent Hinds, który wystąpił w utworze "Horse Hunter".
Wydawnictwo uzyskało szereg pozytywnych recenzji. Czasopisma Revolver i Kerrang! zaliczyły "Ire Works" do 20. najlepszych płyt roku 2007. Natomiast Decibel Magazine w swym rankingu 40. najlepszych albumów roku 2007 umiejscowił album na 3. miejscu.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1941466" url="https://pl.wikipedia.org/wiki?curid=1941466" title="Czillen am Grillen">
Czillen am Grillen



</doc>
<doc id="1941469" url="https://pl.wikipedia.org/wiki?curid=1941469" title="Zbrodnie w osadzie wojskowej Bortnica">
Zbrodnie w osadzie wojskowej Bortnica

Zbrodnie w osadzie wojskowej Bortnica – zbrodnie na polskich mieszkańcach osady wojskowej Bortnica popełnione przez żołnierzy UPA w czasie trzech kolejnych napadów na tę miejscowość. 
Osada Bortnica powstała po parcelacji majątku Rosjanina E. Szuwałowa. Osadnicy wojskowi zamieszkujący ją przed wybuchem II wojny światowej padli ofiarą radzieckich deportacji w 1940. Między tą datą a rokiem 1943 ich domy zajęli inni Polacy. W osadzie znajdowała się również mleczarnia. 
Według wspomnień zgromadzonych przez Władysława i Ewę Siemaszków, w marcu 1943 oddział UPA napadł na osadę, po czym spalił żywcem w budynku mleczarni 4 lub 6 Polaków, których tożsamość nie została ustalona. W związku z tym wydarzeniem grupa 15 Polaków oraz 8 Żydów z Bortnicy zorganizowała samoobronę, zamieniając w jej bazę część dawnych domów osadników. Mimo jej istnienia jesienią 1943 UPA dokonała kolejnej napaści na osadę, zabijając 20 Polaków. Ostatni atak nastąpił w czasie fali napaści na Polaków w czasie Bożego Narodzenia w roku 1943. Samoobrona odparła wówczas atak ukraiński, tracąc jednak 11 zabitych (8 Polaków i 3 Żydów). Pozostali przy życiu obrońcy zdołali razem z polską ludnością cywilną ewakuować się do Kurdybania Warkowickiego. Porzucone zabudowania zostały całkowicie spalone. 
Bibliografia.
E. Siemaszko, W. Siemaszko, "Ludobójstwo dokonane przez nacjonalistów ukraińskich na ludności polskiej Wołynia 1939-1945", Warszawa 2000, Wydawnictwo "von Borowiecky"; , t.I, s.60

</doc>
<doc id="1941474" url="https://pl.wikipedia.org/wiki?curid=1941474" title="DTA Posse">
DTA Posse

DTA Posse lub DTA, dawniej Rogue Status – firma odzieżowa z siedzibą w Los Angeles; nazwa od „Don't Trust Anyone”, motta firmy. 
Stworzona przez projektantów Johana Esbensena i Rexa Hollowaya w 2005, wkrótce potem została wsparta przez Travisa Barkera i Roba Dyrdeka. Część zysków ze sprzedaży ubrań trafia do amerykańskich żołnierzy, będących na misjach na Bliskim Wschodzie, dzięki czemu mogą oni wysyłać listy do swoich rodzin i przyjaciół. Firma głównie oferuje podkoszulki z kontrowersyjnymi nadrukami. Jej najbardziej rozpoznawalny nadruk „Gun Show” to różne rodzaje broni nadrukowane obok siebie, równolegle, pod kątem. Inne produkty które oferuje to bluzy, krótkie spodenki, oraz inne akcesoria, takie jak plecaki, paski i portfele. Firma posiada w USA swój Team Driftowy.

</doc>
<doc id="1941477" url="https://pl.wikipedia.org/wiki?curid=1941477" title="Zbrodnie w Krzywusze">
Zbrodnie w Krzywusze

Zbrodnie w Krzywusze – zbrodnie dokonane na polskiej ludności wsi Krzywucha w 1943 roku w czasie kilku napadów UPA na wieś.
Krzywucha była wsią zamieszkaną zarówno przez Ukraińców, jak i Polaków, z przewagą tych pierwszych. Według wspomnień zgromadzonych przez Władysława i Ewę Siemaszków na początku 1943 Polacy, w obawie przed napadem, zorganizowali we wsi wartę, która miała ostrzec przed ewentualnym napadem ze strony UPA. Mimo to w kwietniu tego samego roku oddział UPA wszedł do wsi i spalił kilka zagród polskich, zabijając ok. 20 osób. W drugim napadzie spalone zostało gospodarstwo Polaka nazwiskiem Broczek, dowódcy warty, a on sam zamordowany razem z żoną w czasie ucieczki z płonących zabudowań.
Największego napadu na Krzywuchę UPA dokonała w sierpniu 1943, wchodząc nocą do wsi, otaczając polskie domy i zabijając wszystkich mieszkańców. Zginęło wówczas ok. 70 osób.

</doc>
<doc id="1941480" url="https://pl.wikipedia.org/wiki?curid=1941480" title="Ahmed Hossam">
Ahmed Hossam



</doc>
<doc id="1941481" url="https://pl.wikipedia.org/wiki?curid=1941481" title="Raizdos">
Raizdos

Raizdos lub Roigos (gr.: Ραίζος, Raízdos; Ροίγος, Roígos) – król trackich Odrysów ok. 280 p.n.e. Prawdopodobnie syn Kotysa II, króla Odrysów. Poświadczony jest tylko jako ojciec Kotysa III, króla Odrysów z ok. 270 p.n.e. Jego imię jest też wyryte na ścianie Trackiego grobowca z Kazanłyku, ale jako syna Seutesa III.

</doc>
<doc id="1941484" url="https://pl.wikipedia.org/wiki?curid=1941484" title="One Night Stand">
One Night Stand



</doc>
<doc id="1941485" url="https://pl.wikipedia.org/wiki?curid=1941485" title="Puchar Białorusi w piłce siatkowej mężczyzn (2009)">
Puchar Białorusi w piłce siatkowej mężczyzn (2009)

Rozgrywki o Puchar Białorusi w piłce siatkowej mężczyzn w sezonie 2009 (Кубок Республики Беларусь) zainaugurowane zostały w grudniu 2009 roku. 
Rozgrywki rozpoczęły się od ćwierćifnałów, po których rozegrano półfinały, mecz o 3. miejsce i finał.
Finał rozegrany został 27 grudnia 2009 roku w hali sportowej Witaljur w Mińsku.
Zdobywcą Pucharu Białorusi została drużyna Stroitel Mińsk.

</doc>
<doc id="1941486" url="https://pl.wikipedia.org/wiki?curid=1941486" title="Full">
Full



</doc>
<doc id="1941489" url="https://pl.wikipedia.org/wiki?curid=1941489" title="Kotys IX">
Kotys IX

Kotys IX, właśc. Gajusz Juliusz Kotys IX (gr.: Κότυς, Kótys) (zm. 54 n.e.) – król Tracji z braćmi Remetalkesem III i Polemonem w latach 19-38, król Małej Armenii od 38 r. oraz Sophene aż do śmierci.
Rodzina.
Kotys IX należał do trackiej dynastii sapejskiej. Rodzicami byli Gajusz Juliusz Kotys VIII, król Tracji i Antonia Tryfena, córka Marka Antoniusza Polemona I Eusebesa Sotera, króla Małej Armenii, Pontu i Bosporu oraz Pytodoris Filometor, wnuczki po kądzieli Marka Antoniusza, rzymskiego triumwira. Dzięki babce był spowinowacony z dynastią julijsko-klaudyjską. Pytodoris była bowiem córką Pytodorosa z Tralles i Antonii, siostry przyrodniej Antonii Młodszej, babki Kaliguli, cesarza rzymskiego.
Odziedziczył nazwisko rodowe Gajusz Juliusz po ojcu i dziadku Remetalkesie I, który otrzymał obywatelstwo rzymskie. Po zabójstwie ojca mieszkał z matką i rodzeństwem w Rzymie. Kształcił się oraz wychowywał razem z Kaligulą, przyszłym rzymskim cesarzem. Kotys przebywał na dworze kuzynki Antonii Młodszej. Antonia była bardzo wpływową kobietą nadzorującą krąg różnych książąt i księżnych. Jej krąg brał udział w politycznym zachowywaniu granic cesarstwa rzymskiego i spraw państw klienckich.
Rządy.
Cesarz rzymski Tyberiusz po śmierci Kotysa VIII, zmarłego w 18 r., przywrócił królestwo trackie jego dzieciom wraz z ich tymczasowym opiekunem Trebellenusem Rufusem, byłym rzymskim pretorem. W 19 r. Kotys IX otrzymał z braćmi południową część Tracji. W 38 r. Kaligula, nowy cesarz rzymski, postanowił zadbać o synów Kotysa VIII. Najstarszemu Gajuszowi Juliuszowi Remetalkesowi III wyznaczono Trację, Gajuszowi Juliuszowi Polemonowi II Pont oraz królestwo bosporańskie. W Bosporze nigdy nie rządził, panowała nad nim jego siostra Gepaepyris. Najmłodszemu Kotysowi IX dał Małą Armenię. Kaligula później dodał mu zapewne Sophene, ponieważ po śmierci Kotysa w 54 r., przypadło ono Gajuszowi Juliuszowi Sohemusowi, późniejszemu królowi Emesy i synowi Sampsigeramusa II. Natomiast Mała Armenia dostała się Arystobulowi, królowi Chalkis i prawnukowi Heroda I Wielkiego.

</doc>
<doc id="1941490" url="https://pl.wikipedia.org/wiki?curid=1941490" title="Kangiqsujuaq">
Kangiqsujuaq

Kangiqsujuaq – inuicka osada nad zatoką Wakeham w Nunavik w północnym Quebecu (Kanada). Znajduje się w administracji regionalnej Kativik w regionie administracyjnym Nord-du-Québec. Średnia roczna temperatura wynosi –7 °C. Nazwa oznacza „dużą zatokę”.
Geografia.
Kangiqsujuaq znajduje się 10 km na południe od cieśniny Hudsona w zatoce Wakeham. Osada położona jest w dolinie i otoczona wysokimi wzniesieniami. Na południe od osady znajdują się tereny bogate w złoża minerałów. Wielu mieszkańców pracuje w pobliskiej kopalni Reglan.
Przyroda.
Na tej szerokości geograficznej panuje klimat subarktyczny, a dominującym zbiorowiskiem roślinności jest tundra. Występują gatunki zwierząt takie jak: renifery, lisy, wilki czy zające polarne. W pobliskich wodach można spotkać wiele gatunków fok i waleni, a także niedźwiedzie polarne, morsy, omułki, krewetki, golce zwyczajne czy palie jeziorowe. Osada leży na trasie migracji sezonowej gęsi, śnieżyc większych i pardw górskich.
Historia.
Badania archeologiczne dokonane wyspie nieopodal Kangiqsujuaq i znalezione tam petroglify wskazują, że ludzie żyli na tych terenach od setek lat. Przekazywane ustnie tradycje opowiadają o statku, który został uwięziony przez lód na czas zimy, co wskazuje, że Inuici mogli zetknąć się pierwszy raz z europejczykami już ponad 300 lat temu.
W 1884 roku członkowie kanadyjskiej ekspedycji Zatoki Hudsona, płynąc statkiem parowym „Neptun” próbowali znaleźć dogodny szlak handlowy do Europy przez zatokę Hudsona. Prowadzili oni m.in. badania meteorologiczne i lodu w zatoce Stupart, zaledwie kilka kilometrów od terenów dzisiejszej osady. Inuici prowadzili handel wymienny z członkami ekspedycji, wymieniając np. rękawice i buty z foczej skóry za tytoń i proch. W 1897 ekspedycja dowodzona przez kapitana Williama Wakehama badała czy cieśnina Hudsona jest bezpieczna dla żeglugi.
Firma Révillon Frères w 1910 roku otworzyła placówkę na terenie dzisiejszej osady, w 1914 również Kompania Zatoki Hudsona otworzyła swoją faktorię handlową. W 1936 Révillon Frères zamknęła swoją faktorię. W tym samym roku w osadzie utworzono misję katolicką. Na rozwój lokalnej społeczności mieli duży wpływ Oblaci, między innymi dzięki ich staraniom w 1960 roku utworzono szkołę i stację opieki rok później. W 1970 roku Inuici utworzyli pierwszy sklep spółdzielczy.
W 2003 zrealizowano film "If the Weather permits" () o życiu w Kangiqsujuaq

</doc>
<doc id="1941491" url="https://pl.wikipedia.org/wiki?curid=1941491" title="Cyber Sunday">
Cyber Sunday



</doc>
<doc id="1941492" url="https://pl.wikipedia.org/wiki?curid=1941492" title="Nicolás Lodeiro">
Nicolás Lodeiro

Nicolás Lodeiro (wym. []; ur. 21 marca 1989 w Paysandú) – urugwajski piłkarz występujący na pozycji ofensywnego pomocnika, chociaż może pełnić także rolę lewoskrzydłowego. Od 2016 gra w Seattle Sounders FC.
Kariera klubowa.
Nicolás Lodeiro jest wychowankiem klubu Barrio Obrero, z którego w wieku 14 lat trafił do Nacionalu Montevideo. W zespole seniorów zadebiutował 19 sierpnia 2007 w derbowym spotkaniu z Fénixem. Lodeiro był kluczowym zawodnikiem swojego klubu podczas rozgrywek Copa Libertadores 2009, w których Nacional dotarł do półfinału. Urugwajczyk w turnieju strzelił łącznie 4 gole – zdobył po 1 bramce w meczach z peruwiańskim Universidadem San Martín, paragwajskim Nacionalem Asunción, argentyńskim River Plate oraz rewanżowym pojedynku z Nacionalem Asunción.
Na początku 2010 Lodeiro podpisał 2,5-letni kontrakt z Ajaksem Amsterdam z możliwością przedłużenia go o kolejne 2 lata. Kwota transferu wyniosła 3,5 miliona euro. Wcześniej sprowadzeniem Urugwajczyka był również zainteresowany AZ Alkmaar, który prowadził z zawodnikiem rozmowy w sprawie zmiany klubu. Przy transferze Lodeiro do Ajaksu pomagał jego rodak i były kolega klubowy z Nacionalu – Luis Suárez. W Eredivisie urugwajski pomocnik zadebiutował 7 lutego 2010 w zwycięskim 3:0 meczu z FC Twente, kiedy to w 83. minucie zmienił Marko Pantelica.
W latach 2012-2014 Lodeiro grał Botafogo FR, w latach 2014-2015 - w Corinthians, a w latach 2015-2016 w CA Boca Juniors. W 2016 przeszedł do Seattle Sounders FC.
Kariera reprezentacyjna.
Lodeiro ma za sobą występy w reprezentacji Urugwaju do lat 20. W 2009 zajął z nią 3. miejsce w Mistrzostwach Ameryki Południowej w Wenezueli oraz dotarł do 1/8 finału Młodzieżowych Mistrzostw Świata w Egipcie.
W seniorskiej reprezentacji Urugwaju Lodeiro zadebiutował 14 listopada 2009 w zwycięskim 1:0 meczu barażowym o awans do Mistrzostw Świata w RPA z Kostaryką. W rewanżowym pojedynku padł wynik 1:1, na mundial awansowali Urugwajczycy, a Lodeiro został wybrany przez "goal.com" najlepszym piłkarzem meczu. W samych mistrzostwach piłkarz zadebiutował 11 czerwca w pierwszym meczu Urugwaju przeciwko Francji, w którym wszedł na boisko w drugiej połowie i po 18 minutach za faul na Bacarym Sagni dostał drugą żółtą, a w efekcie czerwoną kartkę. Został tym samym pierwszym zawodnikiem, który otrzymał czerwoną kartkę na Mistrzostwach Świata 2010. Na mundialu Urugwajczycy zajęli ostatecznie 4. miejsce przegrywając w meczu o brązowy medal z Niemcami 2:3.
Styl gry.
Lodeiro jest lewonożny. Jego rodak – Bruno Silva powiedział, że jest to typowy ofensywny pomocnik, ma dobrą mentalność oraz jest bardzo dobrze wyszkolony technicznie. Jest liderem na boisku i nie boi się otrzymywać piłki od partnerów. Silva porównał Lodeiro do Keisuke Hondy dodając jednak, że Urugwajczyk jest bardziej aktywny na boisku.

</doc>
<doc id="1941493" url="https://pl.wikipedia.org/wiki?curid=1941493" title="Nicolas Lodeiro">
Nicolas Lodeiro



</doc>
<doc id="1941495" url="https://pl.wikipedia.org/wiki?curid=1941495" title="WWE No Mercy">
WWE No Mercy

No Mercy – zakończony cykl corocznych gal profesjonalnego wrestlingu produkowanych w październiku (z wyjątkiem edycji z 2017) przez WWE i nadawanych na żywo w systemie pay-per-view oraz za pośrednictwem WWE Network. Pierwsza gala z cyklu No Mercy odbyła się 16 maja 1999 w Manchesterze w Anglii. No Mercy było później organizowane corocznie w październiku i od 2003 do 2006 było ekskluzywne dla zawodników z brandu SmackDown!. W 2009 cykl został zastąpiony przez cykl Hell in a Cell.
W 2016 po przywróceniu podziału WWE na brandy, cykl został przywrócony i ponownie był ekskluzywny dla zawodników brandu "SmackDown", lecz przyszłoroczna edycja gali po raz pierwszy została przypisana dla przeciwnego brandu Raw. W 2018 zniesiono podział gal pay-per-view dla konkretnych brandów, jednakże zrezygnowano z dalszej organizacji gal No Mercy.
Wyniki gal.
UK.
No Mercy (UK) – gala wrestlingu wyprodukowana przez World Wrestling Federation (WWF). Odbyła się 16 maja 1999 w M.E.N. Arnea w Manchesterze w Anglii. Emisja była przeprowadzana na żywo wyłącznie w Wielkiej Brytanii w systemie pay-per-view. Była to pierwsza gala w chronologii cyklu No Mercy.
Podczas gali odbyło się osiem walk. Walką wieczoru był Anything Goes match o WWF Championship, gdzie Stone Cold Steve Austin zdołał obronić mistrzostwo pokonując The Undertakera i Triple H’a. Oprócz tego Shane McMahon pokonał X-Paca i obronił WWF European Championship.
1999.
No Mercy (1999) – gala wrestlingu wyprodukowana przez World Wrestling Federation (WWF). Odbyła się 17 października 1999 w Gund Arena w Cleveland w stanie Ohio. Emisja była przeprowadzana na żywo w systemie pay-per-view. Była to druga gala w chronologii cyklu No Mercy, a także druga zorganizowana pod tą samą nazwą w 1999 (edycja z maja była galą wyprodukowaną w Manchesterze w Anglii).
Podczas gali odbyło się dziewięć walk. The Fabulous Moolah wygrała WWF Women’s Championship pokonując Ivory i stając się najstarszą mistrzynią w historii federacji. Chyna zdołała pokonać Jeffa Jarretta i zdobyć WWF Intercontinental Championship, wskutek czego stała się pierwszą żeńską zawodniczką z tym tytułem w dorobku. W walce wieczoru Triple H pokonał Stone Cold Steve’a Austina i obronił WWF Championship.
Krytycy pozytywnie ocenili galę. Redaktorzy z serwisów "SLAM! Wrestling" oraz "411mania.com" ocenili ją osiem na dziesięć punktów. Pojedynek tag teamów w ladder matchu był najlepiej ocenianą walką gali.
2000.
No Mercy (2000) – gala wrestlingu wyprodukowana przez World Wrestling Federation (WWF). Odbyła się 22 października 2000 w Pepsi Arena w Albany w stanie Nowy Jork. Emisja była przeprowadzana na żywo w systemie pay-per-view. Była to trzecia gala w chronologii cyklu No Mercy.
Podczas gali odbyło się dziewięć walk. W walce wieczoru Kurt Angle pokonał The Rocka w No Disqualification matchu i po raz pierwszy w karierze zdobył WWF Championship. Oprócz tego Triple H pokonał Chrisa Benoit w singlowej walcej, zaś No Holds Barred match pomiędzy Rikishim i Stone Cold Steve’em Austinem zakończył się bez rezultatu.
2001.
No Mercy (2001) – gala wrestlingu wyprodukowana przez World Wrestling Federation (WWF). Odbyła się 21 października 2001 w Savvis Center w Saint Louis w stanie Missouri. Emisja była przeprowadzana na żywo w systemie pay-per-view. Była to czwarta gala w chronologii cyklu No Mercy.
Podczas gali odbyło się dziesięć walk, w tym dwie będące częścią niedzielnej tygodniówki "Sunday Night Heat". Triple threat match o WWF Championship będący walką wieczoru wygrał Stone Cold Steve Austin, który pokonał Kurta Angle’a i Roba Van Dama. Chris Jericho zdobył WCW Championship pokonując The Rocka, zaś Edge pokonał Christiana w ladder matchu i zyskał WWF Intercontinental Championship.
2002.
No Mercy (2002) – gala wrestlingu wyprodukowana przez World Wrestling Entertainment (WWE). Odbyła się 20 października 2002 w Alltel Arena w North Little Rock w stanie Arkansas. Emisja była przeprowadzana na żywo w systemie pay-per-view. Była to piąta gala w chronologii cyklu No Mercy.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat", a także dwie walki wieczoru. W pierwszej z nich WWE Champion Brock Lesnar pokonał The Undertakera w Hell in a Cell matchu i obronił mistrzostwo. Z kolei walką wieczoru brandu Raw był pojedynek unifikujący dwa tytuły, gdzie World Heavyweight Champion Triple H pokonał WWE Intercontinental Championa Kane’a. Oprócz tego Kurt Angle i Chris Benoit pokonali Edge’a i Rey'a Mysterio stając się inauguracyjnymi posiadaczami WWE Tag Team Championship.
Turniej odbywał się od 3 października do 20 października 2002.
2003.
No Mercy (2003) – gala wrestlingu wyprodukowana przez World Wrestling Entertainment (WWE) dla zawodników z brandu SmackDown!. Odbyła się 19 października 2003 w 1st Mariner Arena w Baltimore w stanie Maryland. Emisja była przeprowadzana na żywo w systemie pay-per-view. Była to szósta gala w chronologii cyklu No Mercy.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W walce wieczoru Brock Lesnar pokonał The Undertakera i obronił WWE Championship w Biker Chain matchu, zaś Big Show pokonał Eddiego Guerrero i zdobył WWE United States Championship. Mr. McMahon zdołał pokonać córkę Stephanie w „I Quit” matchu, wskutek czego utraciła posadę generalnej menadżer brandu SmackDown!.
2004.
No Mercy (2004) – gala wrestlingu wyprodukowana przez World Wrestling Entertainment (WWE) dla zawodników z brandu SmackDown!. Odbyła się 3 października 2004 w Continental Airlines Arena w East Rutherford w stanie New Jersey. Emisja była przeprowadzana na żywo w systemie pay-per-view. Była to siódma gala w chronologii cyklu No Mercy.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W walce wieczoru John „Bradshaw” Layfield pokonał The Undertakera w Last Ride matchu i obronił WWE Championship. Ponadto John Cena odniósł piąte zwycięstwo w "Best of Five Series" z Bookerem T i zdobył WWE United States Championship, zaś Big Show pokonał Kurta Angle w singlowej walce.
2005.
No Mercy (2005) – gala wrestlingu wyprodukowana przez World Wrestling Entertainment (WWE) dla zawodników z brandu SmackDown!. Odbyła się 9 października 2005 w Toyota Center w Houston w Teksasie. Emisja była przeprowadzana na żywo w systemie pay-per-view. Była to ósma gala w chronologii cyklu No Mercy.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W walce wieczoru Batista zdołał pokonał Eddiego Guerrero i obronić World Heavyweight Championship. Prócz tego Chris Benoit obronił WWE United States Championship wygrywając Fatal 4-Way match z Bookerem T, Christianem i Orlando Jordanem, zaś The Undertaker poniósł porażkę z Randym Ortonem i jego ojcem Bobem Ortonem w Casket matchu.
2006.
No Mercy (2006) – gala wrestlingu wyprodukowana przez World Wrestling Entertainment (WWE) dla zawodników z brandu SmackDown!. Odbyła się 8 października 2006 w RBC Center w Raleigh w Karolinie Północnej. Emisja była przeprowadzana na żywo w systemie pay-per-view. Była to dziewiąta gala w chronologii cyklu No Mercy.
Podczas gali odbyło się osiem walk, w tym jedna nietransmitowana w telewizji. Walką wieczoru był Fatal 4-Way match o World Heavyweight Championship, gdzie King Booker obronił tytuł pokonując Bobby’ego Lashley'a, Batistę i Finlay'a. Ponadto Mr. Kennedy pokonał The Undertakera przez dyskwalifikację, zaś Rey Mysterio pokonał Chavo Guerrero w Falls Count Anywhere matchu.
2007.
No Mercy (2007) – gala wrestlingu wyprodukowana przez World Wrestling Entertainment (WWE). Odbyła się 7 października 2007 w Allstate Arena w Rosemont w stanie Illinois. Emisja była przeprowadzana na żywo w systemie pay-per-view. Była to dziesiąta gala w chronologii cyklu No Mercy.
Podczas gali odbyło się dziewięć walk, w tym jedna nietransmitowana w telewizji. W walce otwierającą galę Triple H pokonał nowego mistrza Randy’ego Ortona i odebrał od niego WWE Championship. Godzinę później Triple H obronił mistrzostwo w zapowiadanej wcześniej walce z Umagą, jednakże w walce wieczoru utracił mistrzostwo na rzecz Ortona, z którym przegrał w rewanżowym Last Man Standing matchu. Oprócz tego Batista obronił World Heavyweight Championship pokonując The Great Khaliego w Punjabi Prison matchu.
2008.
No Mercy (2008) – gala wrestlingu wyprodukowana przez World Wrestling Entertainment (WWE). Odbyła się 5 października 2008 w Rose Garden w Portland w stanie Oregon. Emisja była przeprowadzana na żywo w systemie pay-per-view. Była to jedenasta gala w chronologii cyklu No Mercy i ostatnia do czasu przywrócenia cyklu w 2016.
Podczas gali odbyło się osiem walk, w tym jedna nietransmitowana w telewizji. W walce wieczoru Chris Jericho obronił World Heavyweight Championship pokonując Shawna Michaelsa w Ladder matchu. Ponadto Triple H pokonał Jeffa Hardy’ego w singlowej walce i obronił WWE Championship, zaś Matt Hardy pokonał Marka Henry’ego w walce otwierającej galę i obronił ECW Championship.

</doc>
<doc id="1941497" url="https://pl.wikipedia.org/wiki?curid=1941497" title="WWE Armageddon">
WWE Armageddon

Armageddon – zakończony cykl gal profesjonalnego wrestlingu produkowanych co grudzień w latach 1999-2008 (oprócz 2001) przez World Wrestling Entertainment i nadawanych na żywo w systemie pay-per-view. Cykl został stworzony w 1999, a pierwsza gala odbyła się 12 grudnia 1999 w National Car Rental Center w Sunrise we Florydzie. Po podzieleniu rosteru na dwa brandy w 2002, Armageddon zostało przydzielone wpierw do Raw w 2003, lecz już rok później do 2006 należało do SmackDown!. Ostatnia gala odbyła się w 2008, zaś rok później zastąpiło Armageddon.
Wyniki gal.
1999.
Armageddon (1999) – gala wrestlingu wyprodukowana przez federację World Wrestling Federation (WWF). Odbyła się 12 grudnia 1999 roku w hali National Car Rental Center w Sunrise w stanie Floryda. Emisja była przeprowadzana na żywo w systemie pay-per-view. Była to pierwsza gala z cyklu Armageddon.
Podczas gali odbyło się jedenaście walk, w tym jedna będąca częścią tygodniówki "Sunday Night Heat". W walce wieczoru będącej No Holds Barred matchem Triple H pokonał Mr. McMahona. Oprócz tego Big Show obronił WWF Championship pokonując Big Boss Mana, zaś Chris Jericho zdobył pierwszy raz w karierze WWF Intercontinental Championship pokonując Chynę.
2000.
Armageddon (2000) – gala wrestlingu wyprodukowana przez World Wrestling Federation (WWF). Odbyła się 10 grudnia 2000 roku w hali Birmingham–Jefferson Convention Complex w Birmingham w stanie Alabama. Emisja była przeprowadzana na żywo w systemie pay-per-view. Była to druga gala z cyklu Armageddon.
Podczas gali odbyło się dziewięć walk, w tym jedna będąca częścią tygodniówki "Sunday Night Heat". Walką wieczoru był Armageddon Hell in a Cell match o WWF Championship, w którym Kurt Angle zdołał obronić mistrzostwo pokonując Rikishiego, Stone Cold Steve’a Austina, The Rocka, The Undertakera i Triple H. Ponadto Chris Benoit zdobył WWF Intercontinental Championship pokonując Billy’ego Gunna, zaś Edge i Christian zdobyli WWF Tag Team Championship pokonując poprzednich mistrzów Right to Censor (Bulla Buchanana i The Goodfathera), The Dudley Boyz (Bubba Raya Dudleya i D-Vona Dudleya) oraz Road Dogga i K-Kwika w Fatal 4-Way tag team matchu.
2002.
Armageddon (2002) – gala wrestlingu wyprodukowana przez federację World Wrestling Entertainment (WWE). Odbyła się 15 grudnia 2002 roku w hali Office Depot Center w Sunrise w stanie Floryda. Emisja była przeprowadzana na żywo w systemie pay-per-view. Była to trzecia gala z cyklu Armageddon.
Podczas gali odbyło się osiem walk, w tym jedna będąca częścią tygodniówki "Sunday Night Heat". Walką wieczoru był Three Stages of Hell match o World Heavyweight Championship, w którym Triple H pokonał Shawna Michaelsa z wynikiem 2-1 i odebrał mu mistrzostwo. Ponadto Kurt Angle pokonał Big Showa i zdobył WWE Championship.
2003.
Armageddon (2003) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 14 grudnia 2003 w hali TD Waterhouse Centre w Orlando na Florydzie. Emisja była przeprowadzana na żywo w systemie pay-per-view. Była to czwarta gala z cyklu Armageddon.
Podczas gali odbyło się osiem walk, w tym jedna będąca częścią tygodniówki "Sunday Night Heat". W walce wieczoru Triple H odzyskał World Heavyweight Championship pokonując Goldberga oraz Kane’a. Ponadto Randy Orton reprezentujący grupę Evolution zdobył WWE Intercontinental Championship pokonując Roba Van Dama, zaś Ric Flair i Batista wspólnie zdobyli World Tag Team Championship wygrywając Tag Team Turmoil match.
2004.
Armageddon (2004) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 12 grudnia 2004 w hali Gwinnett Center w Duluth w stanie Georgia. Emisja była przeprowadzana na żywo w systemie pay-per-view. Była to piąta gala z cyklu Armageddon.
Podczas gali odbyło się osiem walk, w tym jedna będąca częścią tygodniówki "Sunday Night Heat". W walce wieczoru John "Bradshaw" Layfield obronił WWE Championship pokonując Eddiego Guerrero, The Undertakera i Bookera T. Oprócz tego John Cena pokonał Jesúsa w pojedynku typu Street Fight i obronił WWE United States Championship.
2005.
Armageddon (2005) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 18 grudnia 2005 w hali Dunkin' Donuts Center w Providence w stanie Rhode Island. Emisja była przeprowadzana na żywo w systemie pay-per-view. Była to szósta gala z cyklu Armageddon.
Podczas gali odbyło się osiem walk, w tym jedna będąca częścią tygodniówki "Sunday Night Heat". W walce wieczoru będącym Hell in a Cell matchem The Undertaker pokonał Randy’ego Ortona. Oprócz tego Chris Benoit pokonał Bookera T w czwartym pojedynku z serii "Best of Seven Series" o WWE United States Championship.
2006.
Armageddon (2006) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 17 grudnia 2006 w hali Richmond Coliseum w Richmond w stanie Wirginia. Emisja była przeprowadzana na żywo w systemie pay-per-view. Była to siódma gala z cyklu Armageddon.
Podczas gali odbyło się osiem walk, w tym jedna będąca częścią tygodniówki "Sunday Night Heat". W walce wieczoru Batista i John Cena pokonali King Bookera oraz Finlaya. Prócz tego The Undertaker pokonał Mr. Kennedy’ego w Last Ride matchu, zaś Kane zdołał pokonać Montela Vontavious Portera w Inferno matchu.
2007.
Armageddon (2007) – gala wrestlingu wyprodukowana przez federację World Wrestling Entertainment (WWE). Odbyła się 16 grudnia 2007 w hali Mellon Arena w Pittsburghu w Pensylwanii. Emisja była przeprowadzana na żywo w systemie pay-per-view. Była to ósma gala z cyklu Armageddon.
Podczas gali odbyło się osiem walk, w tym jedna nietransmitowana w telewizji. Walką wieczoru był Triple Threat match o World Heavyweight Championship, w którym Edge zdobył tytuł pokonując The Undertakera i byłego mistrza Batistę. Ponadto Chris Jericho pokonał Randy’ego Ortona przez dyskwalifikację i nie odebrał mu WWE Championship, zaś pretendentem do tego tytułu na gali Royal Rumble stał się Jeff Hardy, który pokonał Triple H w singlowej walce.
2008.
Armageddon (2008) – gala wrestlingu wyprodukowana przez federację World Wrestling Entertainment (WWE). Odbyła się 14 grudnia 2008 w hali HSBC Arena w Buffalo w Nowym Jorku. Emisja była przeprowadzana na żywo w systemie pay-per-view. Była to dziewiąta i ostatnia gala z cyklu Armageddon.
Podczas gali odbyło się osiem walk, w tym jedna nietransmitowana w telewizji. Stawką walki wieczoru był WWE Championship, który wygrał Jeff Hardy pokonując Triple H i poprzedniego mistrza Edge’a. Ponadto John Cena obronił World Heavyweight Championship pokonując Chrisa Jericho poprzez submission, zaś CM Punk wygrał w finale turnieju wyłaniającego pretendenta do WWE Intercontinental Championship pokonując Reya Mysterio.

</doc>
<doc id="1941499" url="https://pl.wikipedia.org/wiki?curid=1941499" title="Pytodoros z Tralles">
Pytodoros z Tralles

Pytodoros z Tralles (gr.: Πυθόδωρος, Pythódoros) (ur. ok. 70, zm. po 28 p.n.e.) – bogaty grecki obywatel miasta Tralles (ob. Aydın w Turcji). Przyjaciel Pompejusza, późniejszego triumwira rzymskiego.
Życiorys.
Pytodoros był zięciem Marka Antoniusza triumwira rzymskiego. W 36 r., poślubił jego córkę Antonię, urodzoną w 50 r. Była ona jedną z najstarszych dzieci Antoniusza i jego drugiej żony Antonii Hybrydy. Małżeństwo było zaaranżowane przez Marka Antoniusza, który chciał użyć bogactw zięcia do sfinansowania kampanii partyjskiej. Pytodoros i Antonia, po zwycięstwie Oktawiana nad Markiem Antoniuszem i Kleopatrą VII pod Akcjum i zdobyciu przez niego Egiptu, osiedlili się w Smyrnie (dzisiejszy Izmir w Turcji). Żona urodziła mu tutaj córkę Pytodoris w r. 30 lub 29 p.n.e., przyszłą królową Pontu, Kapadocji.

</doc>
<doc id="1941500" url="https://pl.wikipedia.org/wiki?curid=1941500" title="John &quot;Bradshaw&quot; Layfield">
John &quot;Bradshaw&quot; Layfield



</doc>
<doc id="1941503" url="https://pl.wikipedia.org/wiki?curid=1941503" title="WWE No Way Out">
WWE No Way Out

No Way Out – zakończony cykl gal profesjonalnego wrestlingu produkowanych w lutym (oraz wyjątkowo w czerwcu 2012) w latach 1998-2012 (prócz 1999, 2010 i 2011) przez WWE i nadawanych na żywo w systemie pay-per-view. Pierwsza gala z cyklu odbyła się 15 lutego 1998 pod nazwą „No Way Out of Texas: In Your House” i należała do cyklu In Your House. Dwa lata później No Way Out stało się oddzielnym cyklem prowadzonym co roku przez federację. Po podzieleniu rosteru na dwa brandy, No Way Out stało się ekskluzywne dla brandu SmackDown w latach 2004-2007. W lutym 2008 WWE zdecydowało się na produkowanie dwóch Elimination Chamber matchów na galach.
No Way Out zostało wycofane w 2010 i zastąpione przez WWE Elimination Chamber, które kontynuowało motyw związany z Elimination Chamber matchem. W czerwcu 2012 zorganizowano ostatnią galę No Way Out, które w Niemczech było znane jako "No Escape".
Wyniki gal.
1998.
No Way Out of Texas: In Your House – gala wrestlingu wyprodukowana przez World Wrestling Federation (WWF). Odbyła się 15 lutego 1998 w Compaq Center w Houston w Teksasie. Emisja była przeprowadzana na żywo w systemie pay-per-view. Była to dwudziesta gala w chronologii cyklu In Your House, a także pierwsza w chronologii cyklu No Way Out.
Podczas gali odbyło się siedem walk. Walką wieczoru był ośmioosobowy tag team match bez dyskwalifikacji, w którym Stone Cold Steve Austin, Owen Hart, Cactus Jack i Chainsaw Charlie pokonali Triple H, Savio Vegę i The New Age Outlaws (Billy’ego Gunna i Road Dogga). Ponadto Kane pokonał Vadera w singlowym starciu.
2000.
No Way Out (2000) – gala wrestlingu wyprodukowana przez World Wrestling Federation (WWF). Odbyła się 27 lutego 2000 w Hartford Civic Center w Hartford w stanie Connecticut. Emisja była przeprowadzana na żywo w systemie pay-per-view. Była to druga gala w chronologii cyklu No Way Out.
Podczas gali odbyło się dziewięć walk. Walką wieczoru był Hell in a Cell match, w którym Triple H pokonał Cactusa Jacka i prócz obrony WWF Championship zakończył karierę swojego rywala. Oprócz tego Big Show pokonał The Rocka i stał się pretendentem do tytułu WWF Championship na WrestleManii 2000, a Kurt Angle zdobył WWF Intercontinental Championship pokonując Chrisa Jericho.
2001.
No Way Out (2001) – gala wrestlingu wyprodukowana przez World Wrestling Federation (WWF). Odbyła się 25 lutego 2001 w Thomas &amp; Mack Center w Las Vegas w stanie Nevada. Emisja była przeprowadzana na żywo w systemie pay-per-view. Była to trzecia gala w chronologii cyklu No Way Out.
Podczas gali odbyło się osiem walk, w tym jedna będąca częścią niedzielnej tygodniówki "Sunday Night Heat". The Rock pokonał Kurta Angle’a i w walce wieczoru zdobył WWF Championship. Ponadto Chris Jericho pokonał Chrisa Benoit, Eddiego Guerrero i X-Paca, broniąc WWF Intercontinental Championship, a Triple H pokonał Stone Cold Steve’a Austina z wynikiem 2-1 w Three Stages of Hell matchu.
2002.
No Way Out (2002) – gala wrestlingu wyprodukowana przez World Wrestling Federation (WWF). Odbyła się 17 lutego 2002 w Bradley Center w Milwaukee w stanie Wisconsin. Emisja była przeprowadzana na żywo w systemie pay-per-view. Była to czwarta gala w chronologii cyklu No Way Out.
Podczas gali odbyło się osiem walk, w tym jedna będąca częścią niedzielnej tygodniówki "Sunday Night Heat". W pojedynku wieczoru Chris Jericho pokonał Stone Cold Steve’a Austina i obronił Undisputed WWF Championship. Kurt Angle pokonując Triple H’a zyskał miano pretendenta do tytułu Undisputed WWF Championship na WrestleManii X8, a The Rock pokonał The Undertakera w singlowym starciu.
2003.
No Way Out (2003) – gala wrestlingu wyprodukowana przez federację World Wrestling Entertainment (WWE). Odbyła się 23 lutego 2003 w Bell Centre w Montralu w prowincji Quebec. Emisja była przeprowadzana na żywo w systemie pay-per-view. Była to piąta gala w chronologii cyklu No Way Out.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". W rewanżu z WrestleManii X8, The Rock pokonał Hulka Hogana. Ponadto powracający Stone Cold Steve Austin pokonał generalnego menadżera brandu Raw Erica Bischoffa, a Triple H obronił World Heavyweight Championship pokonując Scotta Steinera.
2004.
No Way Out (2004) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 15 lutego 2004 w Cow Palace w Daly City w stanie Kalifornia. Emisja była przeprowadzana na żywo w systemie pay-per-view. Była to szósta gala w chronologii cyklu No Way Out.
Podczas gali odbyło się osiem walk, w tym jedna będąca częścią niedzielnej tygodniówki "Sunday Night Heat". W walce wieczoru Eddie Guerrero pokonał Brocka Lesnara i odebrał mu WWE Championship. Oprócz tego Kurt Angle pokonał Big Showa i Johna Cenę o miano pretendenta do WWE Championship na WrestleManii XX, zaś Chavo Guerrero zdobył WWE Cruiserweight Championship pokonując Reya Mysterio.
2005.
No Way Out (2005) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 20 lutego 2005 w Mellon Arena w Pittsburghu w Pensylwanii. Emisja była przeprowadzana na żywo w systemie pay-per-view. Była to siódma gala w chronologii cyklu No Way Out.
Podczas gali odbyło się siedem walk, w tym jedna będąca częścią niedzielnej tygodniówki "Sunday Night Heat". Walką wieczoru był Barbed Wired Steel Cage match o WWE Championship, w którym John „Bradshaw” Layfield pokonał Big Showa i zachował tytuł. John Cena pokonując Kurta Angle’a stał się pretendentem do WWE Championship na WrestleManii 21, a Eddie Guerrero i Rey Mysterio pokonali The Basham Brothers (Danny’ego i Douga Bashama) zdobywając WWE Tag Team Championship.
2006.
No Way Out (2006) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 19 lutego 2006 w 1st Mariner Arena w Baltimore w stanie Maryland. Emisja była przeprowadzana na żywo w systemie pay-per-view. Była to siódma gala w chronologii cyklu No Way Out.
Podczas gali odbyło się siedem walk, w tym jedna będąca częścią niedzielnej tygodniówki "Sunday Night Heat". W walce wieczoru Kurt Angle pokonał The Undertakera i zachował World Heavyweight Championship. Prócz tego Randy Orton pokonał Reya Mysterio i stał się pretendentem do World Heavyweight Championship na WrestleManii 22, a Chris Benoit pokonał Bookera T i zdobył WWE United States Championship.
2007.
No Way Out (2007) – gala wrestlingu wyprodukowana przez federację World Wrestling Entertainment (WWE) dla zawodników z brandu SmackDown!. Odbyła się 18 lutego 2007 w Staples Center w Los Angeles w Kalifornii. Emisja była przeprowadzana na żywo w systemie pay-per-view. Była to ósma gala w chronologii cyklu No Way Out. No Way Out było ostatnią galą będącą ekskluzywną dla jakiegokolwiek brandu federacji do czasu produkcji gali Backlash z 2016.
Podczas gali odbyło się osiem walk, w tym jedna nietransmitowana w telewizji. Walką wieczoru był Tag team match, w którym John Cena i Shawn Michaels (reprezentujący brand Raw) pokonali Batistę i The Undertakera (reprezentujących brand SmackDown!). Oprócz tego Mr. Kennedy pokonał Bobby’ego Lashleya przez dyskwalifikację i nie odebrał mu ECW World Championship, a Chavo Guerrero wygrał Cruiserweight Open i zdobył WWE Cruiserweight Championship.
2008.
No Way Out (2008) – gala wrestlingu wyprodukowana przez federację World Wrestling Entertainment (WWE). Odbyła się 17 lutego 2008 w Thomas &amp; Mack Center w Las Vegas w stanie Nevada. Emisja była przeprowadzana na żywo w systemie pay-per-view. Była to dziewiąta gala w chronologii cyklu No Way Out.
Podczas gali odbyło się siedem walk, w tym jedna nietransmitowana w telewizji. Walkami wieczoru były dwa Elimination Chamber matche o miano pretendentów na WrestleManii XXIV. W pierwszej walce The Undertaker pokonał Batistę, Finlaya, Montela Vontavious Portera, The Great Khalego oraz Big Daddy’ego V i stał się pretendentem do World Heavyweight Championship, a w drugim Triple H pokonał Jeffa Hardy’ego, Shawna Michaelsa, Chrisa Jericho, Umagę i Johna „Bradshaw” Layfielda zyskując miano pretendenta do WWE Championship.
2009.
No Way Out (2009) – gala wrestlingu wyprodukowana przez federację World Wrestling Entertainment (WWE). Odbyła się 15 lutego 2009 w KeyArena w Seattle w Waszyngtonie. Emisja była przeprowadzana na żywo w systemie pay-per-view. Była to dziesiąta gala w chronologii cyklu No Way Out.
Podczas gali odbyło się sześć walk, w tym jedna nietransmitowana w telewizji. Walkami wieczoru były Elimination Chamber matche o WWE Championship oraz World Heavyweight Championship. W pierwszym pojedynku Triple H pokonał Big Showa, Edge’a, Jeffa Hardy’ego, The Undertakera i Vladimira Kozlova zdobywając WWE Championship. Edge zaatakował Kofiego Kingstona i zastąpił go w Elimination Chamber matchu o World Heavyweight Championship, który wygrał pokonując Chrisa Jericho, Kane’a, Johna Cenę, Mike’a Knoxa i Reya Mysterio.
2012.
No Way Out (2012) (znane w Niemczech jako No Escape (2012)) – gala wrestlingu wyprodukowana przez federację WWE. Odbyła się 17 czerwca 2012 w Izod Center w East Rutherford w stanie New Jersey. Emisja była przeprowadzana na żywo w systemie pay-per-view. Była to jedenasta i ostatnia gala w chronologii cyklu No Way Out.
Podczas gali odbyło się dziesięć walk, w tym jedna podczas pre-show. Walką wieczoru był Steel Cage match, w którym John Cena pokonał Big Showa i zachowując swoją posadę wymusił zwolnienie Johna Laurinaitisa. Ponadto CM Punk pokonał Daniela Bryana i Kane’a w Triple Threat matchu zachowując WWE Championship, a Sheamus pokonał Dolpha Zigglera i utrzymał przy sobie World Heavyweight Championship.

</doc>
<doc id="1941505" url="https://pl.wikipedia.org/wiki?curid=1941505" title="WWE Cyber Sunday">
WWE Cyber Sunday

Cyber Sunday – zakończony cykl gal profesjonalnego wrestlingu produkowanych w latach 2004-2008 przez federację World Wrestling Entertainment i nadawanych na żywo w systemie pay-per-view. W 2004 i 2005 cykl był znany jako Taboo Tuesday i w latach 2004-06 był produkowany na rzecz brandu Raw.
Taboo Tuesday było pierwszym regularnie prowadzonym pay-per-view w czwartki od czasu organizacji gali This Tuesday in Texas z 1991. Było także pierwszym pay-per-view nie prowadzonym w niedzielę od czasu z 1996. Pierwsza gala odbyła się w październiku, lecz przyszłoroczna edycja została przesunięta na początek listopada. W 2006 cykl został przeniesiony na niedzielę aby uniknąć problemów z programem "SmackDown!", które również zawsze było transmitowane w czwartki, a także zmieniono nazwę na Cyber Sunday.
Taboo Tuesday i Cyber Sunday były głównie znane z tego, iż fani mieli możliwość głosowania na główne aspekty walk. Głosowania rozpoczynały się podczas odcinków "Raw" jeszcze kilka tygodni przed galą i kończyło się na niej, najczęściej tuż przed wyznaczoną walką. Z tego powodu Cyber Sunday było określane jako "interaktywne pay-per-view". Przez pierwsze cztery gale głosowanie odbywało się na oficjalnej stronie WWE, gdzie mottem gal PPV było "Log On. Take Over.". W 2008 system został kompletnie zmieniony i fani mogli głosować jedynie poprzez telefoniczne wiadomości SMS wyłącznie w Stanach Zjednoczonych – wyjątkiem była walka The Undertakera z Big Showem, gdzie fani mogli głosować na stypulację na stronie WWE.
W 2009 cykl został zastąpiony przez Bragging Rights. Aspekty interakcyjne z fanami zostały przeniesione na tygodniówki "Raw" pod nazwą "WWEActive" (lub "RawActive").
Wyniki gal.
2004.
Taboo Tuesday (2004) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 19 października 2004 w Bradley Center w Milwaukee w stanie Wisconsin. Emisja była przeprowadzana na żywo w systemie pay-per-view. Była to pierwsza gala w chronologii cyklu Taboo Tuesday/Cyber Sunday.
Podczas gali odbyło się dziewięć walk, w tym jedna nietransmitowana w telewizji. Walką wieczoru był Steel Cage match, w którym Randy Orton pokonał Rica Flaira. Ponadto Shelton Benjamin pokonał Chrisa Jericho i odebrał mu WWE Intercontinental Championship, zaś Triple H obronił World Heavyweight Championship pokonując Shawna Michaelsa. Galę w systemie pay-per-view wykupiono 174 000 razy.
2005.
Taboo Tuesday (2005) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 1 listopada 2005 w iPayOne Center w San Diego w Kalifornii. Emisja była przeprowadzana na żywo w systemie pay-per-view. Była to druga gala w chronologii cyklu Taboo Tuesday/Cyber Sunday.
Podczas gali odbyło się dziewięć walk, w tym jedna będąca częścią niedzielnej tygodniówki "Sunday Night Heat". Walką wieczoru był Triple Threat match o WWE Championship, w którym mistrz John Cena pokonał Shawna Michaelsa i Kurta Angle'a. Prócz tego Ric Flair obronił WWE Intercontinental Championship pokonując Triple H w Steel Cage matchu. Galę w systemie pay-per-view wykupiono 174 000 razy.
2006.
Cyber Sunday (2006) – gala wrestlingu wyprodukowana przez federację World Wrestling Entertainment (WWE) dla zawodników z brandu Raw. Odbyła się 5 listopada 2006 w U.S. Bank Arena w Cincinnati w stanie Ohio. Emisja była przeprowadzana na żywo w systemie pay-per-view. Była to trzecia gala w chronologii cyklu Taboo Tuesday/Cyber Sunday.
Podczas gali odbyło się osiem walk, w tym jedna nietransmitowana w telewizji. Walką wieczoru był Triple Threat match o World Heavyweight Championship, w którym mistrz King Booker pokonał WWE Championa Johna Cenę i ECW World Championa Big Showa. Oprócz tego Jeff Hardy pokonał Carlito i obronił WWE Intercontinental Championship.
2007.
Cyber Sunday (2007) – gala wrestlingu wyprodukowana przez federację World Wrestling Entertainment (WWE). Odbyła się 28 października 2007 w Verizon Center w Waszyngtonie. Emisja była przeprowadzana na żywo w systemie pay-per-view. Była to czwarta gala w chronologii cyklu Taboo Tuesday/Cyber Sunday.
Podczas gali odbyło się osiem walk, w tym jedna nietransmitowana w telewizji. Batista zdołał obronić World Heavyweight Championship pokonując The Undertakera w walce wieczoru, którą sędziował Stone Cold Steve Austin. Ponadto Shawn Michaels pokonał WWE Championa Randy'ego Ortona przez dyskwalifikację i nie odebrał mu tytułu, zaś mistrz CM Punk pokonał The Miza, broniąc ECW Championship. Galę w systemie pay-per-view wykupiono 228 000 razy.
2008.
Cyber Sunday (2008) – gala wrestlingu wyprodukowana przez federację World Wrestling Entertainment (WWE). Odbyła się 26 października 2008 w US Airways Center w Phoenix w Arizonie. Emisja była przeprowadzana na żywo w systemie pay-per-view. Była to piąta i ostatnia gala w chronologii cyklu Taboo Tuesday/Cyber Sunday.
Podczas gali odbyło się osiem walk, w tym jedna nietransmitowana w telewizji. Walką wieczoru była singlowa walka o World Heavyweight Championship z sędzią specjalnym Stone Cold Steve’em Austinem, w której pretendent Batista pokonał Chrisa Jericho. Oprócz tego Triple H obronił WWE Championship pokonując Jeffa Hardy'ego, zaś The Undertaker pokonał Big Showa w Last Man Standing matchu.

</doc>
<doc id="1941506" url="https://pl.wikipedia.org/wiki?curid=1941506" title="Unforgiven">
Unforgiven



</doc>
<doc id="1941507" url="https://pl.wikipedia.org/wiki?curid=1941507" title="Backlash">
Backlash



</doc>
<doc id="1941508" url="https://pl.wikipedia.org/wiki?curid=1941508" title="Belgijski Hebanowy But">
Belgijski Hebanowy But

Belgijski Hebanowy But (nl.: "Ebbenhouten schoen", fr.: "Soulier d'ébène") to coroczna nagroda przyznawana dla najlepszego afrykańskiego (lub posiadającego afrykańskie korzenie) piłkarza występującego w belgijskiej Eerste klasse. Zawodnika tego wybiera się w głosowaniu, w którym uczestniczą trenerzy klubów belgijskiej ekstraklasy, selekcjoner reprezentacji Belgii, dziennikarze sportowi oraz honorowy juror.

</doc>
<doc id="1941510" url="https://pl.wikipedia.org/wiki?curid=1941510" title="Parametr zderzenia">
Parametr zderzenia

 
Parametr zderzenia – odległość między prostymi będącymi torami ruchu środków masy zderzających się ciał.

</doc>
<doc id="1941511" url="https://pl.wikipedia.org/wiki?curid=1941511" title="Calypso (telenowela)">
Calypso (telenowela)

Calypso – wenezuelska telenowela wyemitowana w 1999 roku przez Venevisión. Serial składa się z 80 odcinków. W rolach głównych wystąpili Chiquinquirá Delgado i Luis Fernández. Piosenkę "El poder de tu amor" śpiewał Ricardo Montaner.
Wersja polska.
W Polsce serial był emitowany w telewizji Zone Romantica.
Opis fabuły.
Calypso to malownicza karaibska wyspa, na której co roku obchodzi się Dnień Świętego Salvadora, patrona wyspy i pomyślnych łowów. Królową festiwalu w tym roku została Maria Margarita (Johanna Morales), siostra Margarity Luisy (Chiquinquirá Delgado). Zrozpaczona z powodu, że nie wygrała konkursu udaje się na plażę, gdyż właśnie mija rok, jak morze na zawsze zabrało jej ukochanego Ernesto Lopeza (Alberto Alifa). Tam odnajduje ciało nieprzytomnego mężczyzny, którego fala wypchnęła na brzeg. Gdy tylko się poznali od razu się w sobie zakochali. Niestety Maria Margarita także zakochuje się w Simonie Vargasie (Luis Fernandez). Od teraz siostry będą walczyły o uczucia jednego mężczyzny.

</doc>
<doc id="1941512" url="https://pl.wikipedia.org/wiki?curid=1941512" title="Ryszard Kijak">
Ryszard Kijak

Ryszard Kijak (ur. 1929, zm. 5 listopada 2010) – szopkarz krakowski, z zawodu elektromonter. W konkursie szopek krakowskich brał udział w latach 1951-1992. Laureat I nagrody w latach 1981, 1988 i 1989. Specjalizował się w szopkach małych i średnich. Jedno z jego dzieł znajduje się w kolekcji Muzeum Historycznego Miasta Krakowa. Był bratem Ferdynanda Kijaka-Solowskiego - aktora, szopkarza i kolekcjonera.

</doc>
<doc id="1941513" url="https://pl.wikipedia.org/wiki?curid=1941513" title="Max Weber (ujednoznacznienie)">
Max Weber (ujednoznacznienie)

Imię i nazwisko Max Weber nosiły lub noszą m.in. następujące osoby:

</doc>
<doc id="1941515" url="https://pl.wikipedia.org/wiki?curid=1941515" title="Atak paniki">
Atak paniki



</doc>
<doc id="1941516" url="https://pl.wikipedia.org/wiki?curid=1941516" title="Jimmy Mulisa">
Jimmy Mulisa

Jimmy Mulisa (ur. 3 kwietnia 1984 w Kigali) – rwandyjski piłkarz grający na pozycji napastnika.
Kariera klubowa.
Karierę piłkarską Mulisa rozpoczął w indyjskim zespole Indian Telephone Industries. Następnie grał w Hindustan Aeronautics Limited SC, a 2002 roku przeszedł do rwandyjskiego klubu APR FC ze stolicy kraju, Kigali. W 2002 roku zadebiutował w jego barwach w pierwszej lidze rwandyjskiej. Wraz z APR wywalczył mistrzostwo kraju w 2003 roku, jeden raz Puchar Rwandy w 2002 roku i jeden raz CECAFA Club Cup w 2004 roku.
W 2005 roku Mulisa został piłkarzem wietnamskiego Hải Phòng FC. W tym samym roku odszedł jednak do belgijskiego RAEC Mons. Po pół roku gry w pierwszej lidze przeszedł do trzecioligowego KRC Mechelen. Latem 2006 zmienił klub i trafił do RFC Tournai, a po roku gry odszedł do KFC Hamme. W 2008 roku powrócił do pierwszej ligi i został piłkarzem KSV Roeselare, ale już na początku 2009 roku został wypożyczony do KSK Beveren, grającego w drugiej lidze. Jesień 2009 spędził grając w Roeselare.
Na początku 2010 roku Mulisa przeszedł do rumuńskiego Ceahlăul Piatra Neamţ. W tym samym roku wyjechał do Kazachstanu, by grać w tamtejszym Szachtiorze Karaganda. Występował tam do końca sezonu 2010. Następnie grał w Wostoku Öskemen oraz tajlandzkiej drużynie Osotspa Saraburi. W połowie 2012 roku wrócił do Belgii, gdzie został graczem drugoligowego klubu AFC Tubize.
Kariera reprezentacyjna.
W reprezentacji Rwandy Mulisa zadebiutował w 2003 roku. W 2004 roku został powołany do reprezentacji Rwandy na Puchar Narodów Afryki 2004. Tam rozegrał jedno spotkanie, z Demokratyczną Republiką Konga (1:0).

</doc>
<doc id="1941517" url="https://pl.wikipedia.org/wiki?curid=1941517" title="Tobias Hegewald">
Tobias Hegewald

Tobias Hegewald (ur. 3 sierpnia 1989 roku w Neuwied) – niemiecki kierowca wyścigowy.
Kariera.
Formuła BMW.
Po zakończeniu kariery kartingowej, Niemiec rozpoczął starty w wyścigach open-wheel, debiutując w roku 2005 w Niemieckiej Formule BMW. Starty w niej kontynuował również w kolejnym sezonie. W pierwszym podejściu zmagania zakończył na 20. miejscu, natomiast w drugim był trzynasty. W tym samym czasie gościnnie wystąpił w czterech podwójnych rundach amerykańskiego cyklu. Największym sukcesem Niemca było dwukrotne zdobycie pole position. Uzyskane punkty pozwoliły Hegewaldowi zajął w ostatecznej klasyfikacji odpowiednio 15. i 14. pozycję.
Formuła Renault.
W latach 2007-2008 Tobias dzielił starty między północnoeuropejski a Europejski Puchar Formuły Renault, w zespole Motorsport Arena i Motopark Academy. W pierwszym roku startów zakończył je odpowiednio na drugim (zwyciężył w trzech wyścigach) i trzynastym miejscu. W drugim natomiast, dzięki współpracy z konkurencyjną niemiecką ekipą Motopark Academy, zaliczył znaczny progres w europejskiej edycji (zajął piąte miejsce), natomiast w północnoeuropejskiej (ponownie w Motorsport Arena) nie liczył się w walce o tytuł (sezon został zdominowany przez Fina Valtteri Bottasa) i zmagania ukończył dopiero na trzeciej pozycji, z dorobkiem zaledwie jednego zwycięstwa. Oprócz udziału w Formule Renault, Niemiec wziął również udział w trzech podwójnych rundach Formuły Palmer Audi Autumn Trophy. Został w niej sklasyfikowany na 7. lokacie w końcowej klasyfikacji.
Formuła 2.
W sezonie 2009 Tobias zaangażował się w nowo utworzoną Formulę 2, w której wszyscy kierowcy mają do dyspozycji identyczny bolid. Pokazał swój talent, całkowicie dominując rywalizację na długim i trudnym belgijskim torze Spa-Francorchamps, gdzie wygrał wszystkie dwa wyścigi, dwukrotnie startował z pole position oraz dwukrotnie był autorem najlepszego czasu okrążenia. W wyniku wyraźnie słabszej dyspozycji na innych obiektach (tylko raz stanął na podium, zdobywając trzecie miejsce na brytyjskim torze w Donington Park, uprzednio startując na nim z pierwszego miejsca) nie był w stanie walczyć o końcowy triumf i ostatecznie zajął na koniec sezonu zaledwie 6. pozycję. Oprócz tego, w maju, za sprawą austriackiej ekipy Interwetten.com, Niemiec gościnnie wystąpił w drugiej rundzie cyklu World Series by Renault, na szczęśliwym dla siebie belgijskim obiekcie. Oba wyścigu zakończył jednak w drugiej dziesiątce.
Seria GP3.
Na sezon 2010 Hegewald podpisał kontrakt z niemieckim zespołem RSC Mücke Motorsport, na starty w nowo utworzonej serii GP3. Debiut w serii nie był jednak udany dla Niemca, który tylko dwukrotnie dojechał na punktowanej pozycji (na brytyjskim obiekcie Silverstone zajął 4. i 6. miejsc). Skromny dorobek punktowy pozwolił mu na zajęcie odległej 22. lokaty w klasyfikacji generalnej.

</doc>
<doc id="1941521" url="https://pl.wikipedia.org/wiki?curid=1941521" title="Kentrosaurus aethiopicus">
Kentrosaurus aethiopicus



</doc>
<doc id="1941522" url="https://pl.wikipedia.org/wiki?curid=1941522" title="Kentrosaurus longispinus">
Kentrosaurus longispinus



</doc>
<doc id="1941523" url="https://pl.wikipedia.org/wiki?curid=1941523" title="Kentrosaurus durobrivensis">
Kentrosaurus durobrivensis



</doc>
<doc id="1941526" url="https://pl.wikipedia.org/wiki?curid=1941526" title="ISpeed">
ISpeed

iSpeed – szybka stalowa kolejka górska zbudowana w parku rozrywki Mirabilandia we Włoszech.
Oddana do użytku 20 maja 2009, razem z kolejką górską Katun jest jedną z największych atrakcji w parku. W przeciwieństwie do typowych kolejek, pociąg nie jest wciągany na pierwsze wzniesienie za pomocą łańcucha, lecz rozpędzany jest na torze startowym za pomocą silnika liniowego do prędkości 100 km/h w 2,2 s, po czym pokonuje pionowe wzniesienie ("top hat") o wysokości 55 metrów i dwie inwersje. Ze względu na różnicę wysokości maksymalna prędkość jest nieco większa i wynosi 120 km/h.

</doc>
<doc id="1941534" url="https://pl.wikipedia.org/wiki?curid=1941534" title="Ola Ray">
Ola Ray

Ola Ray (ur. 26 sierpnia 1960) – amerykańska modelka i aktorka najbardziej znana z współpracy z Michaelem Jacksonem w jego krótkim filmie „Thriller” do piosenki o tej samej nazwie. Pozowała do Playboya.
Ray skarżyła się w przeszłości na trudności z pobraniem należności za jej udział w „Thrillerze”. Ray oskarżyła Michaela Jacksona o to, ale potem przeprosiła go w 1997 r. Jednak Jackson został ostatecznie pozwany przez Ray 6 maja 2009 w celu uzyskania niewypłaconej należności. Jackson jednak zmarł niecałe dwa miesiące później, 25 czerwca w wieku 50 lat.

</doc>
<doc id="1941538" url="https://pl.wikipedia.org/wiki?curid=1941538" title="Abera Kuma">
Abera Kuma

Abera Kuma (ur. 31 sierpnia 1990) – etiopski lekkoatleta specjalizujący się w biegach długich.
Uczestnik przełajowych mistrzostw świata w roku 2010, podczas których wywalczył brązowy krążek w drużynie seniorów. Medalista mistrzostw Afryki juniorów.

</doc>
<doc id="1941543" url="https://pl.wikipedia.org/wiki?curid=1941543" title="Saïd Abed Makasi">
Saïd Abed Makasi

Saïd Abed Makasi (ur. 20 sierpnia 1982 w Bukavu) – rwandyjski piłkarz grający na pozycji napastnika.
Kariera klubowa.
Karierę piłkarską Makasi rozpoczął w klubie ugandyjskim klubie Express FC ze stolicy kraju Kampali. Grał w nim w latach 1999–2000. W 2001 roku występował w Rwandzie, w Reneissance Kigali, a następnie także w ugandyjskim Kampala City Council. W 2002 roku był zawodnikiem Villa SC z Kampali.
W 2003 roku Makasi został piłkarzem belgijskiego zespołu FC Brussels. Wiosną 2004 odszedł do drugoligowego KV Mechelen, ale latem tamtego roku wrócił do FC Brussels. Na początku 2005 roku przeszedł do tureckiego Sakaryasporu. W latach 2006–2008 grał w Izraelu w takich klubach jak: Hapoel Petach Tikwa, Maccabi Herclijja i Hapoel Beer Szewa. Na 2008 roku Rwandyjczyk przeszedł do marokańskiego Difaa El Jadida.
Kariera reprezentacyjna.
W reprezentacji Rwandy Makasi zadebiutował w 2003 roku. W 2004 roku został powołany do kadry na Puchar Narodów Afryki 2004. Tam rozegrał 3 spotkania: z Tunezją (1:2), z Gwineą (1:1) i z Demokratyczną Republiką Konga (1:0 i gol w 74. minucie).

</doc>
<doc id="1941544" url="https://pl.wikipedia.org/wiki?curid=1941544" title="Said Abed Makasi">
Said Abed Makasi



</doc>
<doc id="1941545" url="https://pl.wikipedia.org/wiki?curid=1941545" title="Hall of the Mountain King">
Hall of the Mountain King

Hall of the Mountain King – piąty album studyjny heavy metalowego zespołu Savatage. Jego producentem został Paul O'Neill.
Lista utworów.
Utwór dodatkowy na reedycji z 1997 roku
Utwory dodatkowe na reedycji z 2002 roku

</doc>
<doc id="1941546" url="https://pl.wikipedia.org/wiki?curid=1941546" title="Lunchbox Avenue">
Lunchbox Avenue

Lunchbox Avenue - amerykański zespół muzyczny, założony w Teksasie. Ich muzyka to połączenie skatepunku i poppunku.

</doc>
<doc id="1941548" url="https://pl.wikipedia.org/wiki?curid=1941548" title="Liga Naţională de hochei">
Liga Naţională de hochei

Liga Naţională de hochei (pol. "Narodowa liga hokeja na lodzie") - najwyższy poziom ligowy rozgrywek hokeja na lodzie w Rumunii.

</doc>
<doc id="1941550" url="https://pl.wikipedia.org/wiki?curid=1941550" title="Happiness (singel Goldfrapp)">
Happiness (singel Goldfrapp)

Happiness – singel brytyjskiej grupy Goldfrapp z albumu "Seventh Tree", wydany 14 kwietnia 2008 roku.
Piosenka utrzymana jest w klimacie folktronici, czyli połączenia muzyki elektronicznej z folkową. Singel został napisany i wyprodukowany przez Alison Goldfrapp i Willa Gregoriego. Utwór został wydany jako drugi singel z albumu "Seventh Tree" (2008). Został także wykorzystany w spocie Sci Fi Channel, po zmianie nazwy na SyFy (zmiana nie dotyczyła polskiego oddziału kanału).
Teledysk.
Teledysk został wyreżyserowany przez Dougala Wilsona.
Na cały teledysk składa się jedno ujęcie ukazujące mężczyznę skaczącego przez Addington Square w Camberwell, Południowy Londyn, przeplatane zbliżeniami na Alison Goldfrapp lub Willa Gregoreigo. Teledysk jest hołdem złożonym amerykańskiemu filmowi z 1953 roku "Small Town Girl", w którym pokazana jest podobna scena z Bobbym Vanem.
Lista utworów.
Singel UK CD
Download EP
iTunes Exclusive
Osoby.
Osoby zaangażowane w prace przy singlu:

</doc>
<doc id="1941552" url="https://pl.wikipedia.org/wiki?curid=1941552" title="Folktronica">
Folktronica

Folktronica lub Electrofolk – gatunek muzyczny łączący cechy muzyki folkowej i muzyki elektronicznej, często zawierający sample instrumentów akustycznych, szczególnie strunowych, i rytmów hip-hopowych.
Historia.
Termin Folktronica został stworzony przez autora tekstów Jima Byersa na, dzisiaj nieczynnej, stronie BurnitBlue.com, podczas rozpowszechniania się wytwórni takich jak "Twisted Nerve Records" z Manchesteru, której współwłaścicielem jest muzyk "Badly Drawn Boy", artysta wywodzący się z muzyki elektronicznej. Później terminem tym opisywano muzykę Kierana Hebdena i jego projektu "Four Tet". W 2001 roku postmodernistyczny artysta popowy Momus wydał płytę zatytułowaną "Folktronic" w której rozważnie odkrywa (i satyryzuje) połączenie gatunków.
Podobnym gatunkiem jest "„Laptop Folk”", który jest bardziej minimalistyczny niż folktronic.
Zgodnie z "The Sunday Times", głównym nagraniami gatunku są: „Pause” "Four Tet", „Mother’s Daughter and Other Songs” grupy "Tunng" i „The Milk of Human Kindness” "Caribou".

</doc>
<doc id="1941556" url="https://pl.wikipedia.org/wiki?curid=1941556" title="Michael Bleekemolen">
Michael Bleekemolen

Michael Bleekemolen (ur. 2 października 1949 roku w Amsterdamie) – holenderski kierowca wyścigowy.
W roku 1976 sięgnął po tytuł mistrzowski w Holenderskiej Formule Ford. W kolejnym sezonie brał udział w Formule Vee. W tym samym roku dostał szansę debiutu w Formule 1, za sprawą ekipy RAM Racing, podczas rodzimego Grand Prix Holandii. Do wyścigu nie udało mu się jednak zakwalifikować. W 1978 roku zaangażował się w Europejską Formułę 3. Pod koniec sezonu, ponownie został zgłoszony do wyścigów GP, tym razem jednak w niemieckim zespole ATS Racing Team. Spośród czterech zgłoszeń, tylko raz udało mu się zakwalifikować (do Grand Prix USA). Z powodu wycieku oleju wyścigu nie udało mu się jednak ukończyć. Po tym sezonie nigdy już nie wziął udziału w F1. W roku 1979 kontynuował swój udział w europejskiej F3. Został w niej sklasyfikowany na drugim miejscu, za Francuzem Alainem Prostem. W swojej dalszej karierze Holender rywalizował m.in. w Superpucharze Porsche (ang. Porsche SuperCup).
Michael ma dwóch synów, Sebastiaana oraz Jeroena, którzy również są kierowcami wyścigowymi.

</doc>
<doc id="1941558" url="https://pl.wikipedia.org/wiki?curid=1941558" title="Quit Your Day Job">
Quit Your Day Job

Quit Your Day Job - pierwszy album amerykańskiego, poppunkowego zespołu Lunchbox Avenue. Został wydany w 2002.

</doc>
<doc id="1941560" url="https://pl.wikipedia.org/wiki?curid=1941560" title="Zamachy w Kizlarze (31 marca 2010)">
Zamachy w Kizlarze (31 marca 2010)

Zamachy w Kizlarze − podwójny samobójczy atak terrorystyczny z 31 marca 2010 przeprowadzony w dagestańskim mieście Kizlar. W wyniku eksplozji bomb zginęło 12 osób, a 18 zostało rannych. Atak odbył się w dwa dni po zamachach na moskiewskie metro, gdzie śmierć poniosło 39 osób.
Zamachy.
Pierwsza eksplozja nastąpiła o godz. ok. 8:30 czasu lokalnego (6:30 czasu polskiego), kiedy milicjanci zatrzymali do kontroli ciężarówkę wyładowaną ładunkami wybuchowymi. W wyniku odpalenia tych ładunków, zginęło dwóch funkcjonariuszy, a na miejscu eksplozji powstał lej, który miał 2 na 6 metrów.
20 minut później w tym samym miejscu, kiedy zgromadził się tam tłum ludzi, mężczyzna ubrany w mundur milicyjny zdetonował drugą bombę przytwierdzoną do ciała.
Reakcje.
1 kwietnia do Dagestanu przybył prezydent Rosji Dmitrij Miedwiediew. Miedwiediew wylądował w stolicy regionu Machaczkale.

</doc>
<doc id="1941566" url="https://pl.wikipedia.org/wiki?curid=1941566" title="Magyar jégkorongbajnokság">
Magyar jégkorongbajnokság

Magyar jégkorongbajnokság − najwyższy poziom ligowy rozgrywek hokeja na lodzie na Węgrzech rozgrywane od 1936 roku.

</doc>
<doc id="1941572" url="https://pl.wikipedia.org/wiki?curid=1941572" title="Za marny grosz">
Za marny grosz

Za marny grosz ("Aunque mal paguen", 2007) – wenezuelska telenowela z 2007 roku. Serial składa się z 172 odcinków, każdy po 60 minut. Serial emitowany jest w Polsce przez telewizję Zone Romantica. Telenowela była kręcona w El Guayabo, Wenezuela. 
Opis fabuły.
Historia matki i córki, które nie widziały się od 20 lat. Soledad (Maria Antonieta Castillo) mieszkająca w miasteczku El Guayabo, jest spokojną pełną życia dziewczyną. Na swojej drodze spotyka Alejandro Aguerrevere (Miguel de León), który jest deweloperem, zdeterminowanym, by wybudować ośrodek wypoczynkowy przy plaży, dokładnie w miejscu, w którym leży osada. Zostaje jednak brutalnie pobity, traci pamięć. Aby zapobiec budowie mieszkańcy szukają pomysłu. Podczas poszukiwań dowiadują się, że matka Soledad; Catalina Quiroz (Ana Karina Manco), która tak naprawdę nie umarła tylko przesiadywała w więzieniu, właściciela fabryki cygar może unieważnić sprzedaż nieruchomości. Przybycie do miasta Cataliny znów ją połączy z Soledad. Niestety obydwie zakochane są w tym samym facecie.

</doc>
<doc id="1941579" url="https://pl.wikipedia.org/wiki?curid=1941579" title="Zamachy bombowe na budynki mieszkalne w Rosji w 1999">
Zamachy bombowe na budynki mieszkalne w Rosji w 1999



</doc>
<doc id="1941584" url="https://pl.wikipedia.org/wiki?curid=1941584" title="Meinrad Miltenberger">
Meinrad Miltenberger

Meinrad Miltenberger (ur. 6 grudnia 1924, zm. 10 września 1993) – niemiecki kajakarz, złoty medalista olimpijski z Melbourne.
Był reprezentantem RFN, jednak na igrzyskach startował w ramach jednej ekipy niemieckiej. Brał w nich udział dwukrotnie (IO 52, IO 56) i w Australii triumfował w dwójkach na dystansie 1000 metrów. Partnerował mu Michel Scheuer. Cztery razy stawał na podium mistrzostw świata, sięgając po dwa złota (K-2 500 m: 1954 i K-1 4 x 500 m: 1958), jedno srebro (K-1 500 m: 1954) i brąz (K-2 500 m: 1958).

</doc>
<doc id="1941585" url="https://pl.wikipedia.org/wiki?curid=1941585" title="Hervé Nzelo-Lembi">
Hervé Nzelo-Lembi

Hervé Nzelo-Lembi (ur. 25 sierpnia 1975 w Kinszasie) – piłkarz z Demokratycznej Republiki Konga występujący na pozycji obrońcy. Posiada również obywatelstwo belgijskie.
Kariera klubowa.
Wychowanek klubu Bingu. Karierę piłkarską rozpoczął w AS Vita Club, skąd w lipcu 1992 został kupiony przez belgijski KSC Lokeren za 400 tys. euro. W 1995 przeniósł się do Club Brugge. W lipcu 2002 przeszedł za 2,5 mln euro do niemieckiego 1. FC Kaiserslautern. W końcu czerwca 2006 roku zasilił skład ukraińskiego Metałurha Donieck. Latem następnego roku powrócił do Belgii, gdzie został piłkarzem klubu Germinal Beerschot.
Kariera reprezentacyjna.
W 1994 roku zadebiutował w reprezentacji Zairu, która w 1997 zmieniła nazwę na Demokratyczną Republikę Konga.

</doc>
<doc id="1941592" url="https://pl.wikipedia.org/wiki?curid=1941592" title="Katastrofa kolejowa Newskiego Ekspresu w 2009">
Katastrofa kolejowa Newskiego Ekspresu w 2009



</doc>
<doc id="1941596" url="https://pl.wikipedia.org/wiki?curid=1941596" title="Małżeństwo dla żartu">
Małżeństwo dla żartu

Małżeństwo dla żartu (niem. "Die Juxheirat") – operetka Franza Lehára w trzech aktach z 1904 roku. Premiera miała miejsce w Wiedniu w Theater an der Wien 22 grudnia 1904 roku. Libretto zostało napisane przez Juliusa Bauera.
Historia powstania utworu.
Zniechęcony niepowodzeniem "Boskiego małżonka" i atmosferą wzajemnych oskarżeń dotyczących przyczyn niepowodzenia sztuki, Lehár o kolejne libretto poprosił Juliusa Bauera, wpływowego krytyka teatralnego, naczelnego redaktora "Wiener Extrablatt". Bauer posiadał niemałe doświadczenie w pracy dla teatru, był autorem librett: "Księżnej Ninetty" J. Straussa i kilku operetek Millöckera (m.in. "Biednego Jonatana"). Bauer wysoko cenił Lehára, zachwycał się jego muzyką do "Wiedeńskich kobietek" i "Druciarza", chętnie więc zabrał się do pracy i w krótkim czasie przedstawił gotowe libretto. Niedorzeczna fabuła, niesmaczne, a nawet wulgarne dowcipy, brak pełnokrwistych, interesujących postaci – nie zniechęciły tym razem Lehára. Możliwe że po prostu nie dostrzegł słabości tekstu.
Muzyka "Małżeństwa dla żartu" przypomina poziomem seryjne wiedeńskie produkcje tego czasu. Lehárowi nie udało się skomponować ani jednego numeru, który zyskałby większą popularność, niemniej krytyki – być może z obawy przed wpływami Bauera – okazały się nader przychylne zarówno dla kompozytora, jak i dla autora libretta. Podobnie jak w przypadku poprzedniej operetki i tym razem o losach operetki zadecydowała publiczność. Mimo zachwytów prasy, "Małżeństwo dla żartu", którego premiera odbyła się 22 grudnia 1904 roku, nie dotrwało na afiszu nawet do końca stycznia. W sumie zagrano je 39 razy. Nieco lepiej poszło mu na prowincji, gdzie uzyskało kilkaset przedstawień.
Treść.
Młodo owdowiała córka miliardera z Newport Selma Brockwiller wzbrania się przed ponownym wyjściem za mąż obawiając się, że mężczyźni interesują się bardziej jej fortuną niż nią samą. Dla żartu bierze jednak ślub z przebraną za mężczyznę kobietą. Poniewczasie dowiaduje się (o czym widzowie wiedzą od początku), że padła ofiarą podstępu. Przebrana za mężczyznę kobieta okazuje się być mężczyzną – odtrąconym przez Selmę, a szczerze w niej zakochanym. Fikcyjny ślub staje się więc ślubem prawdziwym. I Selma akceptuje ostatecznie nową dla siebie sytuację, bo i jej w międzyczasie, przedsiębiorczy młodzieniec przestał być obojętny.

</doc>
<doc id="1941597" url="https://pl.wikipedia.org/wiki?curid=1941597" title="Gunnar Utterberg">
Gunnar Utterberg

Gunnar Utterberg (ur. 28 listopada 1942 w Jönköping, zm. 12 września 2021 w Mölltorp) – szwedzki kajakarz. Złoty medalista olimpijski z Tokio.
Brał udział w trzech igrzyskach (IO 64, IO 68, IO 72). Medal wywalczył w debiucie, w kajakowej dwójce. Partnerował mu Sven-Olov Sjödelius.

</doc>
<doc id="1941599" url="https://pl.wikipedia.org/wiki?curid=1941599" title="Nagroda Gildii Aktorów Ekranowych za wybitny występ aktora w roli pierwszoplanowej">
Nagroda Gildii Aktorów Ekranowych za wybitny występ aktora w roli pierwszoplanowej

Nagroda Gildii Aktorów Ekranowych za wybitny występ aktora w roli pierwszoplanowej jest jedną z nagród przyznawanych aktorom, pracującym w przemyśle filmowym, przez Gildię Aktorów Ekranowych od 1995 roku.

</doc>
<doc id="1941600" url="https://pl.wikipedia.org/wiki?curid=1941600" title="Martin Hollstein">
Martin Hollstein

Martin Hollstein (ur. 2 kwietnia 1987) – niemiecki kajakarz, dwukrotny medalista olimpijski: złoty z Pekinu i brązowy z Londynu.
Kariera sportowa.
Igrzyska w Pekinie (2008) były jego olimpijskim debiutem. Triumfował w kajakowej dwójce na dystansie 1000 metrów. Partnerował mu bardziej doświadczony Andreas Ihle. Na igrzyskach w Londynie (2012) również z Andreasem Ihle zdobył brązowy medal w tej samej konkurencji.

</doc>
<doc id="1941601" url="https://pl.wikipedia.org/wiki?curid=1941601" title="Spółka rodzinna">
Spółka rodzinna

Spółka rodzinna – polski serial telewizyjny w reżyserii Jerzego Sztwiertni i Janusza Dymka, emitowany przez TVP w latach 1994–1995.
Opis fabuły.
Serial opowiada o rodzinie Derków – Alicji (Joanna Żółkowska) i Romana (Wojciech Wysocki) oraz ich dzieci – Marty (Anna Powierza) i Bartosza (Marcin Klepacki), którzy mieszkają w starym, walącym się domu.
Obsada.
W pozostałych rolach

</doc>
<doc id="1941602" url="https://pl.wikipedia.org/wiki?curid=1941602" title="Puchar Czarnogóry w piłce siatkowej mężczyzn (2009/2010)">
Puchar Czarnogóry w piłce siatkowej mężczyzn (2009/2010)

Rozgrywki o Puchar Czarnogóry w piłce siatkowej mężczyzn w sezonie 2009/2010 (Kup Crne Gore) zainaugurowane zostały w grudniu 2009 roku. 
Rozgrywki rozpoczęły się od ćwierćifnałów, po których rozegrano półfinały i finał.
Finał rozegrany został 7 marca 2010 roku w SD Topolica w miejscowości Bar.
Zdobywcą Pucharu Czarnogóry została drużyna Budvanska Rivijera Budva.

</doc>
<doc id="1941612" url="https://pl.wikipedia.org/wiki?curid=1941612" title="42P/Neujmin">
42P/Neujmin

42P/Neujmin (również Neujmin 3) – kometa okresowa z rodziny Jowisza.
Odkrycie i nazwa.
Kometę tę odkrył astronom rosyjski Grigorij Nikołajewicz Nieujmin 2 sierpnia 1929 roku w Obserwatorium w Simeiz na górze Koszka na Krymie.
W nazwie znajduje się zatem nazwisko odkrywcy.
Orbita komety.
Orbita komety 42P/Neujmin ma kształt wydłużonej elipsy o mimośrodzie 0,58. Jej peryhelium znajduje się w odległości 2,03 j.a., aphelium zaś 7,73 j.a. od Słońca. Jej okres obiegu wokół Słońca wynosi 10,77 roku, nachylenie do ekliptyki to wartość 3,98˚.
Właściwości fizyczne.
Jądro tej komety ma średnicę ok. 2,2 km. Kometa ta wraz z 53P/Van Biesbroeck powstała w wyniku rozpadu większego ciała w roku 1845.

</doc>
<doc id="1941619" url="https://pl.wikipedia.org/wiki?curid=1941619" title="Euglypha ciliata">
Euglypha ciliata

Euglypha ciliata – Przedstawiciel Rhizaria z gromady Imbricatea z rodzaju Euglypha. Wielkość 60 – 100 μm. Bytuje w różnych zbiornikach wodnych, najczęściej w okolicach dennych w detrytusie.

</doc>
<doc id="1941626" url="https://pl.wikipedia.org/wiki?curid=1941626" title="Nagroda Gildii Aktorów Ekranowych za wybitny występ aktora w roli drugoplanowej">
Nagroda Gildii Aktorów Ekranowych za wybitny występ aktora w roli drugoplanowej

Nagroda Gildii Aktorów Ekranowych za wybitny występ aktora w roli drugoplanowej jest jedną z nagród przyznawanych aktorom, pracującym w przemyśle filmowym, przez Gildię Aktorów Ekranowych od 1995 roku.

</doc>
<doc id="1941628" url="https://pl.wikipedia.org/wiki?curid=1941628" title="FC Genoa">
FC Genoa



</doc>
<doc id="1941629" url="https://pl.wikipedia.org/wiki?curid=1941629" title="Travis Payne">
Travis Payne

Travis Payne (ur. 5 czerwca 1971) – amerykański choreograf, tancerz, reżyser i producent. Najbardziej znany jest ze swej pracy z Michaelem Jacksonem, z którym przygotowywał trasę This Is It. Trasa nie doszła do skutku z powodu przedwczesnej śmierci Jacksona. Po tym wydarzeniu, Payne ściśle współpracował z reżyserem Kennym Ortegą przy produkcji filmu This Is It, który na całym świecie przyniósł zysk wysokości 259,3mln dolarów i stał się najlepiej dochodowym dokumentalnym zapisem koncertu.
Travis Payne był najmłodszą osobą przyjętą do Gallery of Greats, wielokrotnie otrzymywał nominacje i nagrody. Czterokrotnie został uhonorowany MTV Video Music Award za najlepsze choreografie dla: En Vogue, Salt-N-Pepa, a także Michaela Jacksona i Janet Jackson, za klip Scream, który trafił do Księgi Rekordów Guinnessa jako najdroższy teledysk. Trzykrotnie otrzymał American Choreography Award, w tym za Scream i Ghosts Michaela Jacksona. Był nominowany do nagrody Emmy za choreografię do Dangerous Michaela Jacksona, która otwierała w 1995 MTV Video Music Awards. Drugi raz otrzymał nominację do Emmy w 2006 za choreografię do disneyowskiej produkcji Nie ma to jak hotel (ang. The Suite Life of Zack&amp;Cody). Dwukrotnie otrzymał prestiżową nagrodę Music Video Producers Association za wybitne osiągnięcia tj. za choreografię dla Brian Setzer Orchestra i choreografię w serialu Ally McBeal. W 2009 Payne odegrał ważną rolę w napisaniu książki Michael Jackson Opus. Stał się rozpoznawalny na całym świecie dzięki swoim niesamowitym choreografiom i ogromnemu wkładowi w pracę z Królem Popu.
Życie i kariera.
Travis Payne urodził się w Atlancie, był utalentowanym dzieckiem, zaczął tańczyć w wieku 4 lat. Treningi rozpoczął w wieku lat 9 w Norma’s Academy of Dance pod okiem świętej pamięci Normy B. Mitchell i jej córki Djany Bell. W 1984 Payne przeniósł się do Northside School of the Arts, gdzie uczył go William G. Densmore i występował w Atlanta’s Showbiz Kids. Z czasem dołączył do Harrison Dance Company, prowadzonego przez Gary’ego Harrisona, a następnie przeprowadził się do Los Angeles, gdzie spotkał swoich wieloletnich idoli m.in. Kenny’ego Ortegę, Michaela Petersa, Debbie Allen i Paulę Abdul.
Przełom przyszedł, gdy Payne miał 19 lat i stworzył nagranie swojej własnej choreografii, co pomogło mu wziąć udział w pierwszej prawdziwej trasie koncertowej – Rhythm Nation 1814 Janet Jackson. Od tego momentu zaczął występować na scenie. Jego talent był oczywisty i zaowocował natychmiastowymi propozycjami pracy od Prince’a, Debbie Allen, En Vogue, TLC i Michaela Jacksona (Dangerous World Tour). W trakcie bliskiej współpracy z Michaelem Jacksonem, Payne nabrał doświadczenia i nowych umiejętności i szybko rozpoczął współpracę jako choreograf z największymi gwiazdami takimi jak: Madonna, Sting, Lenny Kravitz, Faith Hill, Jennifer Lopez, Ricky Martin, Britney Spears, Usher i Beyonce. Payne był również choreografem debiutującej w solowych występach Nicole Scherzinger z Pussycat Dolls, ponownie współpracował z nią jako reżyser jej krytycznie ocenionych występów w 2007 na MTV Video Music Awards i w So You Think You Can Dance. W 2008 Payne był choreografem Omarion’a w części poświęconej Michaelowi Jacksonowi w programie telewizyjnym Dancing with the Stars.
W maju 2009 roku Payne rozpoczął pracę z Michaelem Jacksonem i Kennym Ortegą nad trasą koncertową This Is It. Bilety na wszystkie 50 koncertów w londyńskim O2 Arena zostały wyprzedane w ciągu kilku godzin. Trasa This Is It miała być pierwszym znaczącym występem Jacksona od czasów HIStory World Tour w 1997, jedynym z najważniejszych muzycznych wydarzeń roku i jednocześnie największym powrotem w historii muzyki popularnej. Niestety ta największa trasa koncertowa w historii została odwołana z powodu przedwczesnej śmierci Michaela Jacksona. 7 lipca 2009 roku Payne pomógł stworzyć choreografię do nabożeństw żałobnych Króla Popu w Staples Center w Los Angeles, które były transmitowane na całym świecie, od Stanów, przez Polskę, po niektóre kraje azjatyckie. Uroczystości w hołdzie Królowi Popu obejrzał w przybliżeniu miliard ludzi. Przez kilka miesięcy po odejściu Michaela Travis był bliskim współpracownikiem Ortegi, razem próbowali zebrać w jedną całość materiał filmowy nagrany podczas prób w Los Angeles Forum i Staples Center. Film This Is It był wyświetlany jedynie przez dwa tygodnie, od 28 października do 12 listopada 2009. Sprzedaż biletów rozpoczęła się już miesiąc wcześniej – 27 września, aby zaspokoić przewidywane wysokie zapotrzebowanie. Do dziś na całym świecie film pobił liczne rekordy sprzedaży i przedsprzedaży biletów.
W grudniu 2009 roku Payne był choreografem Lady Gagi w czasie jej trasy The Monser Ball, był również reżyserem jej występów w czasie American Music Awards, w The Tonight Show Jaya Leno i w The Ellen Show. Pracował też z Mariah Carey nad jej teledyskiem H.A.T.E.U. Pod koniec roku, wyjechał do Japonii, aby współpracować ze SMAP i opracować choreografię do Michael Jackson Tribute, które można było oglądać w telewizji w specjalnym sylwestrowym programie.
W styczniu 2010 Travis wziął udział w pokojowej trasie i zorganizował niespodziewaną wizytę w Cebu, jednej z prowincji Filipin, gdzie pracował z więźniami CPDRC, co również zostało opisane w Michael Jackson Opus. Więźniowie znani są z wykonania Thrillera, które obejrzało 300000 ludzi w ciągu dnia szczytowej oglądalności. Nagranie otrzymało ponad 37 milionów komentarzy i jest uważane za jedno z najczęściej oglądanych w sieci. Payne wraz z dwoma tancerzami z This Is It: Danielem Celebre (aka Da FunkyMystic) i Dres’em Reid nauczyli ponad 1500 więźniów choreografii The Drill – części piosenki They Don’t Care About Us. Przedsięwzięcie zostało nagrane i dołączone do dvd This Is It, które swoją światową premierę miało 25 stycznia 2010 roku. Nagranie zostało również upublicznione na YouTube, Yahoo! i TMZ, gdzie w krótkim czasie osiągnęło ponad 3 miliony obejrzeń w trakcie jednego tygodnia w sieci.
W lutym 2010 Payne współpracował z tancerzami 5. edycji programu You Can Dance. Na warsztatach w Tel Awiwie przygotował dla nich finałową choreografię, która miała ułatwić wybór 14 najlepszych tancerzy. Odcinek z jego udziałem został wyemitowany 31 marca 2010 przez stację TVN.

</doc>
<doc id="1941631" url="https://pl.wikipedia.org/wiki?curid=1941631" title="Parafia św. Katarzyny Aleksandryjskiej w Grylewie">
Parafia św. Katarzyny Aleksandryjskiej w Grylewie

Parafia Świętej Katarzyny Aleksandryjskiej w Grylewie jest jedną z 9 parafii leżącą w granicach dekanatu wągrowieckiego. Erygowana w XIII/XIV wieku.
Dokumenty.
Księgi metrykalne: 

</doc>
<doc id="1941633" url="https://pl.wikipedia.org/wiki?curid=1941633" title="Parafia św. Andrzeja Boboli w Kamienicy">
Parafia św. Andrzeja Boboli w Kamienicy

Parafia Świętego Andrzeja Boboli w Kamienicy jest jedną z 9 parafii leżącą w granicach dekanatu wągrowieckiego. Erygowana w 1957 roku.
Dokumenty.
Księgi metrykalne: 

</doc>
<doc id="1941634" url="https://pl.wikipedia.org/wiki?curid=1941634" title="AIDAblu">
AIDAblu

AIDAblu – statek pasażerski pływający pod banderą włoską. Wycieczkowiec należy do serii motorowców typu Sphinx IV, które są budowane w papenburskiej stoczni Meyer Werft dla amerykańsko-brytyjskiego koncernu Carnival. Operatorem statku jest niemiecka firma AIDA Cruises.
Wycieczkowiec AIDAblu został zamówiony przez armatora w 2006 roku. Jego budowę rozpoczęto w 2007 roku. Jest to pierwszy statek pasażerski typu Sphinx o wyporności 71300 ton zbudowany przez stocznię Meyer Werft dla operatora AIDA Cruises. Jego wodowanie nastąpiło w 2009 roku. W 2010 roku statek został wyprowadzony z doku, przeszedł próby morskie i wszedł do służby. 
Jest to pierwszy na świecie statek pasażerski z browarem restauracyjnym. Na pokładzie statku znajduje się również destylarnia alkoholi.

</doc>
<doc id="1941637" url="https://pl.wikipedia.org/wiki?curid=1941637" title="Parafia św. Mikołaja w Tarnowie Pałuckim">
Parafia św. Mikołaja w Tarnowie Pałuckim

Parafia Świętego Mikołaja w Tarnowie Pałuckim jest jedną z 9 parafii leżącą w granicach dekanatu wągrowieckiego. Erygowana w 1326. Jest połączona od 1933 unią personalną (wspólny proboszcz) z parafią pw. Świętych Piotra i Pawła w Łeknie.
Dokumenty.
Księgi metrykalne:

</doc>
<doc id="1941638" url="https://pl.wikipedia.org/wiki?curid=1941638" title="MS AIDAcara">
MS AIDAcara

MS AIDAcara – statek pasażerski armatora AIDA Cruises. Wszedł do służby w 2004.
Długość 193,23 m, szerokość 42,2 m, zanurzenie 6 m.

</doc>
<doc id="1941640" url="https://pl.wikipedia.org/wiki?curid=1941640" title="Falemi Nana N'Gassam">
Falemi Nana N'Gassam



</doc>
<doc id="1941641" url="https://pl.wikipedia.org/wiki?curid=1941641" title="Falemi N'Gassam">
Falemi N'Gassam



</doc>
<doc id="1941645" url="https://pl.wikipedia.org/wiki?curid=1941645" title="Parafia św. Marcina w Żoniu">
Parafia św. Marcina w Żoniu

Parafia Świętego Marcina w Żoniu – rzymskokatolicka parafia należąca do dekanatu wągrowieckiego. Erygowana w XI/XII wieku.
Dokumenty.
Księgi metrykalne: 

</doc>
<doc id="1941647" url="https://pl.wikipedia.org/wiki?curid=1941647" title="Laure Bosc">
Laure Bosc

Laure Bosc (ur. 25 lutego 1988) – francuska biathlonistka, trzykrotna mistrzyni świata juniorów w biathlonie z 2007 r. Wygrała wtedy w sprincie, biegu indywidualnym oraz w sztafecie. Poza tym wywalczyła brązowy medal w biegu pościgowym. Dotychczas nie startowała w zawodach Pucharu Świata.

</doc>
<doc id="1941649" url="https://pl.wikipedia.org/wiki?curid=1941649" title="Michel Roger">
Michel Roger

Michel Roger (ur. 9 marca 1949 w Poitiers) – francuski polityk, minister stanu Monako od 29 marca 2010 do 16 grudnia 2015.
Życiorys.
Micher Roger urodził się w 1949 w Poitiers. Z wykształcenia prawnik, specjalizował się w dziedzinie prawa prywatnego i nauk kryminalnych. W późniejszym czasie uzyskał tytuł doktora prawa prywatnego. W 1970 rozpoczął pracę w zawodzie adwokata. Do 1986 wykładał i prowadził badania naukowe na Wydziale Prawa Université de Poitiers.
Od połowy lat 70. XX w. pracował we francuskiej administracji. W latach 1976-1977 był urzędnikiem w Ministerstwie Planowania i Zagospodarowania Przestrzennego. W 1986 rozpoczął pracę w Ministerstwie Edukacji, początkowo jako doradca ministra, a w kolejnych latach jako Generalny Inspektor Edukacji Narodowej, szef gabinetu ministra edukacji (1987-1988) oraz Generalny Inspektor Edukacji Naukowej ds. nauk ekonomicznych i społecznych. Od 1983 do 2001 pełnił funkcję radnego w Poitiers.
W latach 1992-1998 był doradcą technicznym w kancelarii przewodniczącego Senatu. W 1998 objął urząd doradcy ds. edukacji przy Radzie Generalnej departamentu Vienne. Od 2002 do 2005 był doradcą ds. edukacji, młodzieży, szkolnictwa wyższego i badań w gabinecie premiera Jean-Pierre'a Raffarine'a. W 2006 został dyrektorem fundacji naukowej "Prospective-Innovation". W 2007 został mianowany członkiem Sądu Najwyższego Monako, w którym zasiadał do 3 marca 2010.
30 marca 2010 książę Albert II mianował go ministrem stanu Monako. Był nim do grudnia 2015, kiedy udar mózgu uniemożliwił mu dalsze pełnienie obowiązków.
Michel Roger jest żonaty, ma jedno dziecko. Został uhonorowany wieloma odznaczeniami, m.in. Legią Honorową IV klasy, Narodowym Orderem Zasługi ("Ordre national du Mérite") IV klasy, Orderem „Palmy Akademickie” I klasy, Orderem Sztuki i Literatury III klasy oraz watykańskim Krzyżem Komandorskim Orderu Świętego Grzegorza Wielkiego. W 2016 w uznaniu zasług dla Monako odznaczony Orderem Świętego Karola II klasy.
Przypisy.
Kategoria:Odznaczeni Orderem Świętego Karola (Monako)

</doc>
<doc id="1941654" url="https://pl.wikipedia.org/wiki?curid=1941654" title="WrestleMania 1">
WrestleMania 1



</doc>
<doc id="1941655" url="https://pl.wikipedia.org/wiki?curid=1941655" title="Ålesunds FK">
Ålesunds FK



</doc>
<doc id="1941656" url="https://pl.wikipedia.org/wiki?curid=1941656" title="Gruchacz białoskrzydły">
Gruchacz białoskrzydły

Gruchacz białoskrzydły ("Psophia leucoptera") – gatunek dużego ptaka z rodziny gruchaczy (Psophiidae), zamieszkujący Amazonię. Jest towarzyski, trzyma się w grupach po 3–12 osobników. Przystosowany do naziemnego trybu życia, woli chodzić i biegać, niż latać.

</doc>
<doc id="1941657" url="https://pl.wikipedia.org/wiki?curid=1941657" title="New Year's Revolution (2005)">
New Year's Revolution (2005)



</doc>
<doc id="1941658" url="https://pl.wikipedia.org/wiki?curid=1941658" title="New Year's Revolution (2006)">
New Year's Revolution (2006)



</doc>
<doc id="1941659" url="https://pl.wikipedia.org/wiki?curid=1941659" title="New Year's Revolution (2007)">
New Year's Revolution (2007)



</doc>
<doc id="1941660" url="https://pl.wikipedia.org/wiki?curid=1941660" title="Psophia leucoptera">
Psophia leucoptera



</doc>
<doc id="1941663" url="https://pl.wikipedia.org/wiki?curid=1941663" title="Kwangmyong">
Kwangmyong



</doc>
<doc id="1941664" url="https://pl.wikipedia.org/wiki?curid=1941664" title="SmackDown!">
SmackDown!



</doc>
<doc id="1941666" url="https://pl.wikipedia.org/wiki?curid=1941666" title="Czerwony Most (Petersburg)">
Czerwony Most (Petersburg)

Czerwony Most (ros: "Кра́сный мост - Krasnyj most") – most w Petersburgu przeprawa przez rzekę Mojkę. 
Most ma długość 42 metrów, i szerokość około 16,8 metra. Most zbudowano w latach 1808-1814 jako most żeliwny, według projektu rosyjskiego inż. Williama Heste. W 1953 roku został przebudowany, oryginalną konstrukcję żeliwną zastąpiono wówczas spawanymi stalowymi łukami. Nazwa mostu pochodzi z XIX-wiecznej tradycji kodowania mostów na rzece Mojka kolorami. W taki sposób w "Sankt Petersburgu" do dziś zachowały się trzy takie mosty: "Zielony Most", "Niebieski Most", oraz "Żółty Most" – którego nazwę zmieniono.
Po moście przebiega ulica Gorochowa. 

</doc>
<doc id="1941673" url="https://pl.wikipedia.org/wiki?curid=1941673" title="Gustave Bahoken">
Gustave Bahoken

Gustave Baheten Bahoken (ur. 13 czerwca 1979 w Duali) – kameruński piłkarz grający na pozycji obrońcy.
Kariera piłkarska.
Klubowa.
Gustave Bahoken jest wychowankiem drużyny Cotonsport Garoua. Karierę kontynuował w Europie. Był piłkarzem takich zespołów jak: FC Sion, Le Havre AC, Valenciennes FC, FC Rouen, Livingston F.C. (skąd był wypożyczony do Angers SCO), Aalesunds FK, Bradford City, Botew Płowdiw, Persela Lamongan i Mitra Kukar FC. Zawodnik ten nie strzelał zbyt dużo bramek. Najwięcej w lidze strzelił jako gracz FC Rouen - dwie. Poza tym trafił również w barwach Aalesunds FK.
Reprezentacyjna.
Gustave Bahoken, w reprezentacji Kamerunu zadebiutował w 2003 roku. Został powołany na Puchar Konfederacji 2003, zaś w 2004 roku na Puchar Narodów Afryki 2004.

</doc>
<doc id="1941674" url="https://pl.wikipedia.org/wiki?curid=1941674" title="Gustave Baheten Bahoken">
Gustave Baheten Bahoken



</doc>
<doc id="1941675" url="https://pl.wikipedia.org/wiki?curid=1941675" title="Miss Machine">
Miss Machine

Miss Machine - drugi album studyjny amerykańskiej grupy muzycznej The Dillinger Escape Plan. Wydawnictwo ukazało się na CD i płycie gramofonowej 20 lipca 2004 roku nakładem wytwórni muzycznej Relapse Records. Nagrania zostały zrealizowane w studiu Water Music w Hoboken w New Jersey, Mission Sound na Brooklynie w Nowym Jorku oraz w Backroom Rehearsal Studios w Rockaway w New Jersey. Miksowanie odbyło się w Quad Studios w Nowym Jorku. Ponadto w rozszerzonej wersji albumu dołączona została płyta DVD, zawierająca nagrania z koncertów w Los Angeles, Seattle, Orlando, Japonii i festiwalu Hellfest.
W ramach promocji zostały zrealizowane trzy teledyski do utworów: "Panasonic Youth" i "Unretrofied" w reżyserii Josha Grahama oraz "Setting Fire to Sleeping Giants" w reżyserii Dalea Resteghiniego. Był to również pierwszy album zrealizowany z udziałem wokalisty Grega Puciato. Płyta uzyskała szereg pozytywnych recenzji m.in. ze strony redaktorów muzyczny serwisów Allmusic, Chronicles of Chaos i Drowned in Sound. Negatywnie o kompozycjach wyraził się Greg Prato dziennikarz magazynu Rolling Stone.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1941678" url="https://pl.wikipedia.org/wiki?curid=1941678" title="Innocenty Komelski">
Innocenty Komelski

Innocenty Komelski, Innocenty Wołogodzki (zm. 19 marca 1521 w Komlu) – święty mnich prawosławny.
Pochodził z rodziny Ochliabinych. W nieznanym roku złożył śluby wieczyste w Monasterze Cyrylo-Biełozierskim. Był duchowym uczniem innego późniejszego świętego mnicha Niła Sorskiego. Razem z nim pielgrzymował do Konstantynopola, do Ziemi Świętej i na górę Athos, gdzie pozostał przez kilka lat. Po powrocie do kraju postanowił zostać pustelnikiem. Początkowo żył razem ze św. Nilem w skicie o surowej regule, jaki ten założył nad rzeką Sorką. Następnie przeniósł się w Lasy Komelskie, w okolice dzisiejszej Wołogdy. Założył tam skit o regule podobnej jak ten założony przez św. Nila. Zmarł w 1521. Przed śmiercią poprosił mnichów wspólnoty o wzniesienie cerkwi św. Jana Chrzciciela.

</doc>
<doc id="1941679" url="https://pl.wikipedia.org/wiki?curid=1941679" title="Mistrzostwa Świata w Łyżwiarstwie Szybkim w Wieloboju 1977">
Mistrzostwa Świata w Łyżwiarstwie Szybkim w Wieloboju 1977

71. mistrzostwa świata w łyżwiarstwie szybkim w wieloboju odbyły się w dniach 12–13 lutego 1977 roku w holenderskim Heerenveen. Zawodnicy startowali na sztucznym torze na IJsstadion Thialf po raz drugi (wcześniej w 1976). Łyżwiarze startowali na czterech dystansach: 500 m, 1500 m, 5000 m, 10 000 m. Mistrzem został Amerykanin Eric Heiden. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 32 łyżwiarzy z 17 krajów. Sklasyfikowanych zostało 31.

</doc>
<doc id="1941688" url="https://pl.wikipedia.org/wiki?curid=1941688" title="Prunus serotina">
Prunus serotina



</doc>
<doc id="1941690" url="https://pl.wikipedia.org/wiki?curid=1941690" title="Cadillac Cimarron">
Cadillac Cimarron

Cadillac Cimarron − samochód osobowy klasy kompaktowej produkowany pod amerykańską marką Cadillac w latach 1981 – 1988. 
Historia i opis modelu.
Dostępny jako 4-drzwiowy sedan. Do napędu samochodu używano silników R4 o pojemności 1,8 oraz 2,0 litra oraz jednostki V6 2,8 l. Moc przenoszona była na oś przednią poprzez 4-biegową manualną bądź 3-biegową automatyczną skrzynię biegów. Łącznie wyprodukowano 132.499 egzemplarzy.

</doc>
<doc id="1941695" url="https://pl.wikipedia.org/wiki?curid=1941695" title="Port lotniczy Marmul">
Port lotniczy Marmul

Port lotniczy Marmul – port lotniczy położony w miejscowości Marmul w Omanie.

</doc>
<doc id="1941703" url="https://pl.wikipedia.org/wiki?curid=1941703" title="Brannik">
Brannik

Brannik (bułg. Бранник) – bułgarska organizacja młodzieżowa o charakterze faszystowskim z okresu II wojny światowej.
Organizacja „Brannik” powstała z inicjatywy premiera prof. Bogdana Fiłowa na XXV zebraniu narodowym młodzieży 29 grudnia 1940. Wzorowała się na hitlerowskim Hitlerjugend. Jej mottem było hasło: „Borys, Bułgaria, Bóg!”. Na opaskach noszonych na uniformach i na sztandarach występowała litera „B”. Na czele „Brannika” stanął Stefan Kleczkow. Od 1 lutego 1943 kierował nią Zachari Stoiłkow, zaś od 24 marca 1944 prof. Georgi Karaiwanow. Funkcję sekretarza pełnił Iwan Tuleszkow. Organizacja była blisko powiązana z władzami bułgarskimi i carem Borysem III.
Organizacyjnie była podzielona na 3 struktury: dla dzieci od 10 do 14 lat, dla młodszej części młodzieży od 14 do 16 lat oraz dla starszej młodzieży od 16 do 21 lat. Młodzież była skupiona w drużynach (chłopcy) i wieńcach (dziewczęta), a wyżej czetach (40-50 osób). Od kwietnia 1941, czyli zajęcia przez wojska bułgarskie części terytorium Jugosławii, w jej skład weszli też przedstawiciele okupowanej Macedonii. W 1942 r. do „Brannika” weszli członkowie Czerwonego Krzyża. Organizacja stała się masowa, osiągając liczebność ok. 450 tys. członków. Organem prasowym były pisma „Средношколски бранник” i „Браннически глас”. 9 września 1944, po przejściu Bułgarii na stronę aliantów, „Brannik” została zdelegalizowana jako organizacja faszystowska. 

</doc>
<doc id="1941704" url="https://pl.wikipedia.org/wiki?curid=1941704" title="Cadillac Fleetwood Brougham">
Cadillac Fleetwood Brougham

Cadillac Fleetwood Brougham – samochód osobowy klasy luksusowej produkowany pod amerykańską marką Cadillac w latach 1977 – 1986 oraz jako Cadillac Brougham w latach 1986 – 1992.
Historia i opis modelu.
W 1977 roku Cadillac opracował następcę dla serii modelowej Sixty Special, używając połączenie dwóch nazw wersji wyposażeniowych i "Fleetwood" i "Brougham", które nosiło wiele topowych modeli marki poczynając od lat 40. XX wieku. Fleetwood Brougham powstał na bazie modelu DeVille i platformie "D-body", zyskując charakterystyczną kanciastą sylwetkę i podłużny, opadający ku dołowi tył.
Lifting i zmiana nazwy.
W 1986 roku Cadillac przeprowadził gruntowną modernizację swojej topowej limuzyny, zmieniając jej nazwę na skrócone Cadillac Brougham. Pod kątem wizualnym, w ramach restylizacji limuzyna marki zyskała przemodelowane zderzaki, inne reflektory, a także przestylizowane tylne lampy.

</doc>
<doc id="1941705" url="https://pl.wikipedia.org/wiki?curid=1941705" title="Zomba (ujednoznacznienie)">
Zomba (ujednoznacznienie)



</doc>
<doc id="1941706" url="https://pl.wikipedia.org/wiki?curid=1941706" title="Edward Adamski (socjalista)">
Edward Adamski (socjalista)

Edward Adamski, ps. „Czarny”, „Major” (ur. 10 października 1905 w Warszawie, zm. 31 sierpnia 1944 tamże) – działacz Polskiej Partii Socjalistycznej na Woli w Warszawie. Uczestnik obrony Warszawy. Powstaniec warszawski. Członek dowództwa III Batalionu OW PPS im. Stefana Okrzei. Poległ w czasie walk.
Życiorys.
Syn Wacława, murarza, działacza PPS „Proletariat” i Michaliny z domu Adamskiej działaczki PPS. Dzieciństwo spędził w Nowym Siole w guberni tobolskiej, gdzie od 1907 na zesłaniu przebywał jego ojciec. W 1911 powrócił z rodzicami i siostrą do Warszawy.
Po ukończeniu szkoły miejskiej w 1919, pracował przez trzy lata jako goniec i pomocnik biurowy w Ministerstwie Przemysłu i Handlu. W tym czasie ukończył Miejską Szkołę Rzemieślniczą im. Michała Konarskiego. W 1923 rozpoczął pracę jako spawacz-praktykant, w zakładach Lilpop, Rau i Loewenstein na warszawskiej Woli. Od 1926 do 1928 odbywał służbę wojskową, którą zakończył w stopniu kaprala. Po zakończeniu służby ponownie podjął pracę w dotychczasowym zakładzie.
W 1926 wstąpił do Polskiej Partii Socjalistycznej. Od 1928 działał w organizacji dzielnicowej na Woli, gdzie był członkiem Milicji PPS. W 1930 był krótko aresztowany pod rzekomym zarzutem przygotowywania wraz z innymi członkami Milicji zamachu na Józefa Piłsudskiego. Od 1932 był członkiem egzekutywy dzielnicy PPS Warszawa-Wola, oraz członkiem Warszawskiego Okręgowego Komitetu PPS. W 1934 współorganizował 2 kompanię Akcji Socjalistycznej.
We wrześniu 1939 w trakcie obrony Warszawy był łącznikiem AS przy Wolskim Robotniczym Batalionie Obrony Warszawy. Otrzymał wówczas awans na plutonowego.
Od początku okupacji rozpoczął działalność w ramach PPS-WRN. Był jednym z organizatorów III batalionu Gwardii Ludowej WRN na Woli. Dowodził kolejno 1 kompanią, a następnie plutonem 321. Po aresztowaniu Stanisława Bieniasza dotychczasowego organizatora batalionu, objął funkcje dowódcy-organizatora oraz szefa wydziału wojskowego Okręgu PPS-WRN Wola.
Od początku powstania warszawskiego uczestniczył w walkach na Woli, jako szef polityczny batalionu. 7 sierpnia na ul.Wawelberga zginęła jego żona Zofia Adamska sanitariuszka z plutonu 336.
8 sierpnia wraz z oddziałami przeszedł na Stare Miasto i został przydzielony do VI batalionu Milicji PPS. Zginął 31 sierpnia podczas bombardowania Pasażu Simonsa.
Pośmiertnie odznaczony Krzyżem Walecznych i awansowany do stopnia podporucznika; Na liście powstańczych biogramów Muzeum Powstania Warszawskiego występuje jako żołnierz 3 Rejonu III Obwodu, a następnie batalion Armii Krajowej „Chrobry I” – pluton podporucznika „Wala”).

</doc>
<doc id="1941707" url="https://pl.wikipedia.org/wiki?curid=1941707" title="Padus petraea">
Padus petraea



</doc>
<doc id="1941709" url="https://pl.wikipedia.org/wiki?curid=1941709" title="Dawn McEwen">
Dawn McEwen

Dawn McEwen, z domu Askin (ur. 3 lipca 1980 w Ottawie) – kanadyjska curlerka, mistrzyni olimpijska z 2014, mistrzyni świata z 2008. Jest otwierającą w zespole Jennifer Jones.
Mieszkając w Ontario McEwen w latach 2002 i 2003 dochodziła do finałów rozgrywek prowincjonalnych, dwukrotnie od sezonu 2003/2004 grała na pozycji drugiej u Jenn Hanny. W 2005 z tym zespołem zdobyła mistrzostwo Ontario i uczestniczyła na Scott Tournament of Hearts 2005. W mistrzostwach kraju podobnie jak i prowincji McEwen musiała uczestniczyć w tie-breaker. Ontario dotarło do finału, w półfinale pokonując Kolumbię Brytyjską (Kelly Scott) 9:7. Ostatni mecz przeciwko Manitobie (Jennifer Jones) przegrała 6:8.
W sezonie 2006/2007 McEwen została jedynie rezerwową. W 2007 przeprowadziła się do Winnipeg by zamieszkać ze swoim chłopakiem Mikiem McEwanem. W tym samym roku dołączyła do zespołu Jones jako otwierająca.
Drugi raz McEwen wystąpiła na mistrzostwach Kanady w 2008. Zespół zakwalifikował się do fazy play-off od tie-breaker. Dotarł do finału, w którym pokonał 6:4 Albertę (Shannon Kleibrink). W Mistrzostwach Świata 2008 Kanadyjki zakwalifikowały się do górnego meczu play-off, który przegrały 5:7. W 11-endowym półfinale zespół Jones pokonał Japonki (Moe Meguro) i w finale ponownie zmierzył się z Chinkami (Wang Bingyu). Kanadyjki wygrały ten mecz wynikiem 7:4 i zdobyły złote medale.
W 2009 McEwen jako członek "Team Canada" obroniła tytuł, w finale pokonała Kolumbię Brytyjską 8:5. W Mistrzostwach Świata 2009 Kanada zakwalifikowała się do fazy zasadniczej, jednak przegrała tam dwa mecze, kolejno 4:5 ze Szwedkami (Anette Norberg) i 6:7 przeciwko Dunkom (Angelina Jensen). Ostatecznie obrończynie tytułu zajęły 4. miejsce.
Pod koniec 2009 zespół Jones rywalizował w Canadian Olympic Curling Trials 2009, z dwoma wygranymi i pięcioma porażkami uplasował się na 6. lokacie. Pomimo słabszej gry w kwalifikacjach olimpijskich drużyna obroniła tytuł mistrzowski w Scotties Tournament of Hearts 2010. W fazie play-off "Team Canada" dwukrotnie wygrał spotkania z Wyspą Księcia Edwarda (Kathy O'Rourke). W swoim trzecim występie na mistrzostwach świata Dawn McEwen zdobyła brązowy medal, w meczu o trzecie miejsce Kanadyjki pokonały 9:6 Szwedki (Cecilia Östlund).
Drużyna Jones podczas Scotties Tournament of Hearts 2011 czwarty raz z rzędu znalazła się w finale mistrzostw Kanady, tym razem wynikiem 7:8 musiała uznać wyższość Amber Holland. Rok później McEwen była bliska powtórzenia wyniku, ekipa z Winnipeg znalazła się w wyższym meczu play-off. Lepsze okazały się rywalki z Kolumbii Brytyjskiej (Kelly Scott), a w półfinale zawodniczki z Alberty (Heather Nedohin). Manitoba zajęła 3. miejsce. W 2013 drużyna Jones ponownie awansowała do finału, wynikiem 6:9 poniosła porażkę z Ontario (Rachel Homan).
Dawn McEwen wystąpiła w Soczi na Zimowych Igrzyskach Olimpijskich 2014. Drużyna z Winnipeg w finale kanadyjskich kwalifikacji olimpijskich zwyciężyła 8:4 Sherry Middaugh. Kanadyjki triumfowały w turnieju olimpijskim, wygrywając wszystkie z 11 meczów. W półfinale i finale były lepsze odpowiednio od Brytyjek (Eve Muirhead) i Szwedek (Margaretha Sigfridsson). Rok później triumfatorki z Soczi potwierdziły swoją dominację na arenie krajowej – zawodniczki z Winnipeg zwyciężyły w Scotties Tournament of Hearts 2015. W Mistrzostwach Świata 2015 Kanadyjki zajęły 2. miejsce, w finale przegrały 3:5 przeciwko Szwajcarkom (Alina Pätz). W Scotties Tournament of Hearts 2016 McEwen jako obrończyni tytułów mistrzowskich występowała jako "Team Canada". Jej drużyna awansowała do fazy play-off, jednakże ostatecznie sięgnęła po brązowe medale.
Życie prywatne.
Dawn jest żoną curlera Mike'a McEwena.
CTRS.
Pozycje drużyn Dawn McEwen w rankingu CTRS:

</doc>
<doc id="1941710" url="https://pl.wikipedia.org/wiki?curid=1941710" title="Astrid Lødemel">
Astrid Lødemel

Astrid Lødemel (ur. 9 grudnia 1971 w Oslo) – norweska narciarka alpejska, dwukrotna medalistka mistrzostw świata.
Kariera.
Pierwszy raz na arenie międzynarodowej pojawiła się w 1990 roku, startując podczas mistrzostw świata juniorów w Zinal. Zajęła tam 21. miejsce w zjeździe i 26. miejsce w gigancie.
Pierwsze punkty w zawodach Pucharu Świata wywalczyła 21 grudnia 1991 roku w Serre Chevalier, gdzie zajęła 23. miejsce w zjeździe. Pierwszy raz na podium zawodów pucharowych stanęła 13 grudnia 1992 roku w Vail, kończąc rywalizację w supergigancie na drugiej pozycji. W zawodach tych rozdzieliła dwie Austriaczki: Ulrike Maier i Anitę Wachter. W kolejnych startach jeszcze jeden raz stanęła na podium zawodów PŚ: 3 marca 1993 roku w Morzine była trzecia w zjeździe. Najlepsze wyniki osiągnęła w sezonie 1992/1993, kiedy zajęła 19. miejsce w klasyfikacji generalnej.
Największe sukcesy w karierze osiągnęła w 1993 roku, kiedy na mistrzostwach świata w Morioce zdobyła dwa medale. Najpierw zajęła drugie miejsce w zjeździe, plasując się między Kanadyjką Kate Pace i Austriaczką Anją Haas. Trzy dni później wywalczyła brązowy medal w supergigancie, ulegając tylko Niemce Katji Seizinger i Sylvii Eder z Austrii. W 1992 roku wystartowała na igrzyskach olimpijskich w Albertville, zajmując 15. miejsce w zjeździe i 22. miejsce w kombinacji. Wystąpiła tam też w gigancie i supergigancie, jednak obu konkurencji nie ukończyła.
W 1995 roku zakończyła karierę.

</doc>
<doc id="1941711" url="https://pl.wikipedia.org/wiki?curid=1941711" title="Zaporożec">
Zaporożec



</doc>
<doc id="1941714" url="https://pl.wikipedia.org/wiki?curid=1941714" title="Port lotniczy Cheongju">
Port lotniczy Cheongju

Port lotniczy Cheongju (IATA: CJJ, ICAO: RKTU) – międzynarodowy port lotniczy położony niedaleko miasta Cheongju, w Korei Południowej.

</doc>
<doc id="1941715" url="https://pl.wikipedia.org/wiki?curid=1941715" title="Port lotniczy Ch'ŏngju">
Port lotniczy Ch'ŏngju



</doc>
<doc id="1941716" url="https://pl.wikipedia.org/wiki?curid=1941716" title="Dossergame">
Dossergame



</doc>
<doc id="1941718" url="https://pl.wikipedia.org/wiki?curid=1941718" title="Skala Newtona">
Skala Newtona

Skala Newtona – skala termometryczna, nazwana tak od nazwiska brytyjskiego uczonego, Isaaca Newtona, który opracował ją około roku 1700.
Newton opracował skalę w oparciu o kilka wyznaczonych przez siebie temperatur odpowiadającym określonym zjawiskom. Skala była problematyczna w użyciu, dlatego dopiero później zmienił jej opis definiując dwa charakterystyczne punkty – topnienie i wrzenie wody, którym przypisał temperatury 0 i 33 °N.
Jego skala stała się podstawą do opublikowania później przez Celsjusza własnej skali, którą tworzył mając wiedzę o pracach Newtona w tej dziedzinie.

</doc>
<doc id="1941719" url="https://pl.wikipedia.org/wiki?curid=1941719" title="Amour Patrick Tignyemb">
Amour Patrick Tignyemb

Amour Patrick Tignyemb (ur. 14 czerwca 1985 w Garoui) – kameruński piłkarz występujący na pozycji bramkarza w drużynie Bloemfontein Celtic.
Kariera piłkarska.
Klubowa.
Patrick Tignyemb jest wychowankiem zespołu Cotonsport Garoua. 1 lipca 2005 roku przeniósł się do drużyny Tonnerre Jaunde. Dokładnie trzy lata później podpisał kontrakt z drużyną Bloemfontein Celtic.
Reprezentacyjna.
Patrick Tignyemb, w reprezentacji Kamerunu zadebiutował w 9 lutego 2005 roku, w spotkaniu z Senegalem. Wcześniej, w 2004 roku został powołany na Puchar Narodów Afryki 2004. Był również w kadrze drużyny na Letnie Igrzyska Olimpijskie 2008.

</doc>
<doc id="1941722" url="https://pl.wikipedia.org/wiki?curid=1941722" title="Cristina Vărzaru">
Cristina Vărzaru

Cristina Vărzaru (ur. 5 grudnia 1979 w Corabii) - rumuńska piłkarka ręczna, reprezentantka kraju. Obecnie występuje w GuldBageren Ligaen, w drużynie Viborg HK. 
W 2005 r. w Rosji zdobyła wicemistrzostwo Świata.
Sukcesy.
reprezentacyjne.
Młodzieżowe Mistrzostwa Europy:
Młodzieżowe Mistrzostwa Świata:
Mistrzostwa Świata:
Mistrzostwa Europy:
klubowe.
Mistrzostwo Rumunii:
Puchar Rumunii:
Puchar Zdobywców Pucharów:
Mistrzostwo Danii:
Puchar Danii:
Liga Mistrzyń:

</doc>
<doc id="1941724" url="https://pl.wikipedia.org/wiki?curid=1941724" title="Mathurin Kameni">
Mathurin Kameni

Mathurin Kameni (ur. 4 lutego 1978 w Duali) – kameruński piłkarz występujący na pozycji bramkarza w.
Kariera piłkarska.
Klubowa.
Mathurin Kameni jest wychowankiem zespołu Cotonsport Garoua. W meczach ligowych wystąpił 24-krotnie, jako zawodnik Cotonsportu. W 2005 roku reprezentował barwy Racingu Bafoussam. Grał w 18 spotkaniach na krajowym podwórku. Następnie został bramkarzem egipskiego zespołu Haras El-Hodood.
Reprezentacyjna.
Mathurin Kameni, w reprezentacji Kamerunu zadebiutował w 2004 roku. Został również powołany na Puchar Narodów Afryki 2004.
Życie prywatne.
Mathurin Kameni jest starszym bratem Carlosa – golkipera reprezentacji Kamerunu.

</doc>
<doc id="1941725" url="https://pl.wikipedia.org/wiki?curid=1941725" title="Puchar BVA w piłce siatkowej mężczyzn (2009)">
Puchar BVA w piłce siatkowej mężczyzn (2009)

Puchar BVA w piłce siatkowej mężczyzn 2009 - rozgrywki o puchar krajów bałkańskich organizowane przez Balkan Volleyball Association (BVA). Zainaugurowane zostały 18 września 2009 roku. Finał rozegrany został 27 września 2009 roku.
W fazie grupowej siedem drużyn rozstawionych zostało w dwóch grupach. Drużyny z każdej z grup rozegrały ze sobą po jednym spotkaniu. Do Final Four awansowały po dwa najlepsze zespoły z każdej z grup.
Final Four rozegrane zostało w dniach 26-27 września w greckich Salonikach.
Faza grupowa.
Grupa A - Odžak.
Tabela
Wyniki
Grupa B - Kluż-Napoka.
Tabela
Wyniki

</doc>
<doc id="1941726" url="https://pl.wikipedia.org/wiki?curid=1941726" title="Cerasus avium">
Cerasus avium



</doc>
<doc id="1941727" url="https://pl.wikipedia.org/wiki?curid=1941727" title="Garlstorf">
Garlstorf

Niemcy:

</doc>
<doc id="1941729" url="https://pl.wikipedia.org/wiki?curid=1941729" title="Garstedt">
Garstedt

Niemcy:

</doc>
<doc id="1941734" url="https://pl.wikipedia.org/wiki?curid=1941734" title="Zielony Most (Petersburg)">
Zielony Most (Petersburg)

Zielony Most (ros: "Зелёный мост" - "Zielonyj most") – most w Petersburgu będący przeprawą przez rzekę Mojkę. Most znany jest także pod nazwą: "Most Policji" i "Most Ludu". Obiekt mostowy ma 39,8 metrów długości i 38,7 metrów szerokości. Jego budowa trwała 2 lata – od 1806 do 1808 roku. Projektantem i wykonawcą był rosyjski architekt i inżynier William Heste, który jest autorem większości mostów zbudowanych na rzece Mojce. Most ten był pierwszym żeliwnym mostem w mieście. Jego nazwa wynika z tego, iż powstał on w miejsce drewnianej przeprawy pomalowanej na kolor zielony, wybudowanej w 1716 roku. W 1842 roku most został poszerzony, ze względu na rosnący w szybkim tempie ruch w mieście. Obiekt był pierwszym mostem w Rosji wyłożonym asfaltem. W latach 1918-1998 most funkcjonował pod nazwą "Most Ludu", jednak w 13 stycznia 1998 roku powrócono do oryginalnej nazwy.

</doc>
<doc id="1941735" url="https://pl.wikipedia.org/wiki?curid=1941735" title="Fragaria virginiana">
Fragaria virginiana



</doc>
<doc id="1941737" url="https://pl.wikipedia.org/wiki?curid=1941737" title="David Sime">
David Sime

David William „Dave” Sime (ur. 25 lipca 1936 w Paterson w stanie New Jersey, zm. 12 stycznia 2016 w Miami, Floryda) – amerykański lekkoatleta, sprinter, srebrny medalista olimpijski z Rzymu z 1960.
Sime nie mógł pojechać na igrzyska olimpijskie w 1956 w Melbourne z powodu kontuzji. Na następnych igrzyskach olimpijskich w 1960 w Rzymie zdobył srebrny medal w biegu na 100 metrów, przegrywając z Niemcem Arminem Harym. Biegł także na ostatniej zmianie sztafety 4 × 100 metrów, która w finale zwyciężyła w czasie lepszym od rekordu świata, ale została zdyskwalifikowana za przekroczenie strefy zmian (razem z nim w sztafecie biegli Frank Budd, Ray Norton i Stone Johnson).
Sime trzykrotnie wyrównał rekord świata na 100 jardów wynikiem 9,3 s, a także ustanowił rekordy świata na 220 jardów po płaskim torze (20,1 s i 20,0 s) oraz wyrównał rekord świata na 220 jardów przez płotki (22,2 s). Nigdy nie zdobył mistrzostwa USA, ale w 1957 zajął 2. miejsce w biegu na 100 jardów.
Po ukończeniu studiów medycznych praktykował jako okulista.

</doc>
<doc id="1941738" url="https://pl.wikipedia.org/wiki?curid=1941738" title="Kocham cię na zabój (telenowela)">
Kocham cię na zabój (telenowela)

Kocham cię na zabój ("La quiero a morir", 2008-2009) – kolumbijska telenowela z 2008 roku. Serial składa się z 120 odcinków, każdy po 60 minut. Serial emitowany jest w Polsce przez telewizję Zone Romantica.
Opis fabuły.
Nastaje dzień rocznicy ślubu Manueli (Ana María Trujillo) i Germána (Luigi Aycardi), jednak mąż opuszcza ją w tym dniu dla jej najlepszej przyjaciółki Cataliny (Martha Restrepo). W jednym z najpiękniejszych dni w ciągu roku Manuela zostaje pozbawiona domu i pieniędzy. W papierach po mężu kobieta odkrywa, że na jej nazwisko został zapisany mały domek w biednej okolicy. Tam przenosi się z córkami Julianą i Andreą.
Manuela rozpoczyna nowe życie, zakłada firmę oraz uczy się jak być przedsiębiorczą. Zakochuje się w Rito Sansónie (Mijail Mulkay) biznesmenie, który kupił poprzedni dom Manueli. Ich sielanka nie trwała długo. Rito dowiaduje się, że został oszukany w kwestiach dotyczących nieruchomości, a dokumenty wskazują, że oszustką jest Manuela. Niewinna kobieta pragnie walczyć o prawdę.

</doc>
<doc id="1941740" url="https://pl.wikipedia.org/wiki?curid=1941740" title="Siergiej Kowaljow">
Siergiej Kowaljow



</doc>
<doc id="1941741" url="https://pl.wikipedia.org/wiki?curid=1941741" title="Anja Haas">
Anja Haas

Anja Haas (ur. 30 maja 1971 w Gerlos) – austriacka narciarka alpejska, brązowa medalistka mistrzostw świata.
Kariera.
Pierwszy raz na arenie międzynarodowej pojawiła się w 1988 roku, startując podczas mistrzostw świata juniorów w Madonna di Campiglio. Zajęła tam piąte miejsce w zjeździe i ósme miejsce w supergigancie. Jeszcze dwukrotnie startowała na imprezach tego cyklu, najlepszy wynik osiągając na mistrzostwach świata juniorów w Aleyska rok później, gdzie zdobyła brązowe medale w zjeździe i kombinacji. Trzecie miejsce w kombinacji zajęła również na mistrzostwach świata juniorów w Zinal w 1990 roku.
Pierwsze punkty w zawodach Pucharu Świata wywalczyła 10 grudnia 1989 roku w Steamboat Springs, gdzie zajęła dziewiąte miejsce w kombinacji. Pierwszy raz na podium zawodów pucharowych stanęła 24 lutego 1991 roku w Furano, wygrywając rywalizację w zjeździe. W zawodach tych wyprzedziła Chantal Bournissen ze Szwajcarii i Warwarę Zielenską z ZSRR. W kolejnych startach jeszcze cztery razu stawała na podium zawodów PŚ, odnosząc przy tym dwa zwycięstwa: 27 lutego 1993 roku w Veysonnaz i 18 grudnia 1993 roku w St. Anton triumfowała w zjeździe. Najlepsze wyniki osiągnęła w sezonie 1990/1991, kiedy zajęła 12. miejsce w klasyfikacji generalnej. Zajęła też czwarte miejsce w klasyfikacji zjazdu w sezonie 1992/1993.
Największy sukces w karierze osiągnęła w 1993 roku, kiedy na mistrzostwach świata w Morioce zdobyła brązowy medal w zjeździe. Wyprzedziły ją tam tylko Kanadyjka Kate Pace i Austriaczką Anją Haas. Trzy dni później wywalczyła brązowy medal w supergigancie, ulegając tylko Niemce Katji Seizinger i Astrid Lødemel z Norwegii. Był to jej jedyny medal wywalczony na międzynarodowej imprezie tej rangi. W 1994 roku wystartowała na igrzyskach olimpijskich w Lillehammer, gdzie zajęła 31. miejsce w zjeździe, a rywalizacji w kombinacji nie ukończyła.
W 1996 roku zakończyła karierę.

</doc>
<doc id="1941743" url="https://pl.wikipedia.org/wiki?curid=1941743" title="Archidiecezja Lomé">
Archidiecezja Lomé

Archidiecezja Lomé (łac. "Archidioecesis Lomensis", fr. "Archidiocèse de Lomé") – rzymskokatolicka archidiecezja ze stolicą w Lomé, w Togo.
Archidiecezja podlega metropolii Lomé.

</doc>
<doc id="1941752" url="https://pl.wikipedia.org/wiki?curid=1941752" title="Święta Synkletyka">
Święta Synkletyka

Święta Synkletyka, cs./ros. "Преподобная Синклитикия Александрийская", (żyjąca w IV wieku; ur. przed 320 w Aleksandrii, zm. przed 400 tamże) – ascetka i pustelnica, jedna z trzech znanych matek pustyni (amma) (obok Sary z IV w. i Teodory z V w.), święta Kościoła katolickiego i święta mniszka ("prepodobnaja") Kościoła prawosławnego.
Żywot świętej.
Według informacji zawartych w synaksariach egipskich rodzina przyszłej świętej pochodziła z obszaru greckiej Macedonii, jednak ona sama przyszła na świat już w Aleksandrii, w rodzinie chrześcijańskiej. Jako młoda kobieta straciła dwóch braci, zmarłych w dzieciństwie, zaś jej siostra straciła wzrok. Po śmierci rodziców Synkletyka i jej siostra rozdały cały spadek po nich i rozpoczęły życie ascetek w grobowcu rodzinnym. Synkletyka szybko zyskała sławę świątobliwej ascetki, wiele osób zwracało się do niej z prośbą o porady duchowe. Pustelnica początkowo przyjmowała wszystkich przychodzących do niej, jednak nie ukrywała, że wolałaby żyć w całkowitej samotności i poświęcać cały czas modlitwie. Wokół Synkletyki zgromadziła się grupa kobiet, które zapragnęły ją naśladować. Święta została matką duchową wspólnoty i pozostawała nią do swojej śmierci. Zmarła w wieku ok. 84 lat.
Dzieła.
Zachowało się 27 apoftegmatów przypisywanych Synkletyce, ponadto już w V wieku powstał jej żywot. Szczególną cechą jej zaleceń duchowych jest nacisk kładziony na dążenie do powściągliwości rozumianej jako zrównoważone i spokojne nastawienie do życia. Podkreślała konieczność zachowania rozsądku w doborze ćwiczeń duchowych; trudności spotykane w życiu świeckim uważała za ćwiczenie ascetyczne warte tyle, co podejmowane z własnej inicjatywy np. posty. W związku z tym uważała, że każdy powołany jest do świętości, niezależnie od tego, czy pozostaje w stanie świeckim, czy duchownym. Twierdziła, że ucieczka na pustynię nie jest niezbędna dla osiągnięcia doskonałości duchowej:
Innym wezwaniem powtarzającym się w jej apoftegmatach było podkreślanie konieczności stałego zmagania się z pokusami, które jej zdaniem wzrastały w miarę postępów w ascezie.
Kult.
Wspomnienie liturgiczne św. Synkletyki obchodzone jest w Kościele katolickim 5 stycznia.
Kościoły greckokatolickie oraz Cerkiew prawosławna, posługujące się w liturgii kalendarzem juliańskim, wspominają Świętą 5/18 stycznia, tj. 18 stycznia według kalendarza gregoriańskiego.

</doc>
<doc id="1941753" url="https://pl.wikipedia.org/wiki?curid=1941753" title="Wypadek rządowego Mi-8 w 2003 roku">
Wypadek rządowego Mi-8 w 2003 roku



</doc>
<doc id="1941755" url="https://pl.wikipedia.org/wiki?curid=1941755" title="Kuba na Letnich Igrzyskach Olimpijskich 2000">
Kuba na Letnich Igrzyskach Olimpijskich 2000

Kubę na Letnich Igrzyskach Olimpijskich 2000 reprezentowało 229 zawodników, 147 mężczyzn i 82 kobiety.

</doc>
<doc id="1941757" url="https://pl.wikipedia.org/wiki?curid=1941757" title="Katastrofa rządowego Mi-8 (2003)">
Katastrofa rządowego Mi-8 (2003)



</doc>
<doc id="1941760" url="https://pl.wikipedia.org/wiki?curid=1941760" title="Kocham cię na zabój">
Kocham cię na zabój



</doc>
<doc id="1941765" url="https://pl.wikipedia.org/wiki?curid=1941765" title="Trickster (album)">
Trickster (album)

Trickster – pierwszy studyjny album zespołu Kidneythieves, wydany 28 lipca 1998 roku. Został wydany ponownie w 2004 jako "Trickstereprocess".
Lista piosenek.
"Deus Ex: Invisible War".
Niektóre utwory z tego albumu zostały wykorzystane w grze "Deus Ex: Invisible War". Zespół wystąpił jako fikcyjna gwiazda pop -NG Resonance. 
Piosenki użyte w grze:

</doc>
<doc id="1941769" url="https://pl.wikipedia.org/wiki?curid=1941769" title="Diecezja Aného">
Diecezja Aného

Diecezja Aného (łac. "Dioecesis Anehensis", fr. "Diocèse de Aného") – rzymskokatolicka archidiecezja ze stolicą w Aneho, w Togo.
Diecezja podlega metropolii Lomé.

</doc>
<doc id="1941770" url="https://pl.wikipedia.org/wiki?curid=1941770" title="Duńska Liga piłkarek ręcznych">
Duńska Liga piłkarek ręcznych

Duńska Liga piłkarek ręcznych; obecnie GuldBageren Ligaen – najwyższa klasa rozgrywek ligowych piłki ręcznej kobiet w Danii. Najwięcej zwycięstw w historii – 14, zanotowała drużyna Viborg HK.

</doc>
<doc id="1941771" url="https://pl.wikipedia.org/wiki?curid=1941771" title="Johannes Lingelbach">
Johannes Lingelbach

Johannes Lingelbach (ochrzczony 10 października 1622 we Frankfurcie nad Menen, pochowany 3 listopada 1674 w Amsterdamie) – malarz holenderski zaliczany do drugiego pokolenia bambocciantich.
Urodził się w Niemczech, ale gdy miał 12 lat jego rodzina przeniosła się do Amsterdamu. Był uczniem Karela Dujardina, w latach 1647-1650 przebywał w Rzymie, być może odwiedził również Francję, gdyż w Amsterdamie pojawił się dopiero w 1653.
Johannes Lingelbach malował pejzaże o italianizującej tematyce. Jego prace odznaczają się dbałością o efekty świetlne i przestrzenne, świadczą też o znajomości geometrii i perspektywy. Podczas pobytu we Włoszech zainteresował się również tematyką rodzajową, malował scenki określane jako "bambocciaty", przedstawiające zatłoczone rzymskie ulice i targowiska. Dodatkowym zajęciem artysty było wykonywanie na zamówienie sztafaży na obrazach innych twórców. Były to zwykle sceny o niewielkich rozmiarach, przedstawiające ludzi i zwierzęta, które miały za zadanie ożywienie kompozycji obrazu. Z jego usług korzystali m.in. Meindert Hobbema i Jan Wijnants.
Obrazy Lingelbacha rozproszone są w galeriach i muzeach całej Europy i Stanów Zjednoczonych, m.in. w Rijksmuseum w Amsterdamie, muzeum w Luwrze, Ermitażu i Royal Collection w Londynie.

</doc>
<doc id="1941772" url="https://pl.wikipedia.org/wiki?curid=1941772" title="Anton Kowaljow">
Anton Kowaljow



</doc>
<doc id="1941773" url="https://pl.wikipedia.org/wiki?curid=1941773" title="Diecezja Atakpamé">
Diecezja Atakpamé

Diecezja Atakpamé (łac. "Dioecesis Atakpamensis", fr. "Diocèse de Atakpamé") – rzymskokatolicka diecezja ze stolicą w Atakpamé, w Togo.
Diecezja podlega metropolii Lomé.

</doc>
<doc id="1941777" url="https://pl.wikipedia.org/wiki?curid=1941777" title="Diecezja Dapaong">
Diecezja Dapaong

Diecezja Dapaong (łac. "Dioecesis Dapaonganus", fr. "Diocèse de Dapaong") – rzymskokatolicka diecezja ze stolicą w Dapaong, w Togo.
Diecezja podlega metropolii Lomé.

</doc>
<doc id="1941778" url="https://pl.wikipedia.org/wiki?curid=1941778" title="Siergiej Kowaliow">
Siergiej Kowaliow



</doc>
<doc id="1941781" url="https://pl.wikipedia.org/wiki?curid=1941781" title="Diecezja Kara">
Diecezja Kara

Diecezja Kara (łac. "Dioecesis Karaensis", fr. "Diocèse de Kara") – rzymskokatolicka archidiecezja ze stolicą w Kara, w Togo.
Diecezja podlega metropolii Lomé.

</doc>
<doc id="1941783" url="https://pl.wikipedia.org/wiki?curid=1941783" title="Ludwik Metzell">
Ludwik Metzell

Ludwik Chrystian Metzell herbu Trójgwiazd (ur. 2 grudnia 1764 w Gdańsku, zm. 21 listopada 1848 w Warszawie) – polski oficer wojsk koronnych, inżynier wojskowy i budowlany, architekt, przedstawiciel klasycyzmu.
Życiorys.
Nosił nazwisko męża swej matki Adelajdy, ale był naturalnym synem generała artylerii koronnej Fryderyka Alojzego Brühla, a zatem powinowatym Stanisława Szczęsnego Potockiego, bowiem żoną Brühla była Maria Klementyna Potocka siostra Szczęsnego. Pozycja ojca wpłynęła zapewne na wstąpienie Ludwika w 1781 r. do korpusu artylerii koronnej, w związku z czym w 1786 r. Metzell został wysłany do Tulczyna w celu przygotowania broni dla oddziału wojskowego, jaki Szczęsny Potocki obiecał wystawić własnym sumptem na sejmie grodzieńskim w 1784 r. W czasie pobytu w Tulczynie wsławił się Metzell budową mostu pontonowego. 
W czasie wojny polsko-rosyjskiej znalazł się po stronie patriotycznej, co nie miało jednak znaczącego wpływu na przyszłe stosunki z targowiczaninem Potockim.
Ludwik Metzell był porucznikiem w Korpusie Artylerii Koronnej, w 1792 za udział w bitwie pod Zieleńcami przeciwko wojskom rosyjskim został odznaczony złotym medalem orderu Virtuti Militari (nr 13, zmienionym później na krzyż kawalerski), a także szlachectwem herbowym (herb Trójgwiazd).
Szef inżynierów komunikacji wodnych i lądowych przy Komisji Rządowej Spraw Wewnętrznych
W latach 1796–1802 był budowniczym i projektantem parku Zofiówka w Humaniu. W latach 1816–1819 zbudował w Warszawie pierwszy odcinek traktu zakroczymskiego. W 1821 w Amfiteatrze w Łazienkach Królewskich w Warszawie zbudował most wiszący o rozpiętości 45 m, łączący widownię ze sceną. W 1827 został członkiem Towarzystwa Warszawskiego Przyjaciół Nauk.
Ludwik Metzell został pochowany w katakumbach na cmentarzu Powązkowskim w Warszawie (rząd 132-5).

</doc>
<doc id="1941785" url="https://pl.wikipedia.org/wiki?curid=1941785" title="Diecezja Kpalimé">
Diecezja Kpalimé

Diecezja Kpalimé (łac. "Dioecesis Kpalimensis", fr. "Diocèse de Kpalimé") – rzymskokatolicka diecezja ze stolicą w Kpalimé, w Togo.
Diecezja podlega metropolii Lomé.

</doc>
<doc id="1941786" url="https://pl.wikipedia.org/wiki?curid=1941786" title="18 Lwowski Batalion Strzelców">
18 Lwowski Batalion Strzelców

18 Lwowski Batalion Strzelców – batalion piechoty Polskich Sił Zbrojnych na Zachodzie.
Wchodził w skład 6 Lwowskiej Brygady Piechoty.
Organizacja i szkolenie.
Utworzony ze składu osobowego 18 pułku piechoty 6 Lwowskiej Dywizji Piechoty, Polskich Sił Zbrojnych w ZSRR. Przybył do Iraku w rejon obozu wojskowego Quizil Ribat, w ramach II ewakuacji z ZSRR. Z uwagi na reorganizację 6 Lwowskiej Dywizji Piechoty z dniem 31 października 1942 roku dokonano rozformowania 18 pułku piechoty i z dniem 3 listopada z większości jego składu osobowego utworzono zgodnie z etatami brytyjskimi 18 batalion strzelców i włączono do 6 Samodzielnej Brygady Strzelców. Następnie z dniem 11 marca 1943 roku 18 batalion strzelców otrzymał miano "18 Lwowski Batalion Strzelców", a 6 Brygada, 6 Lwowskiej Brygady Piechoty. Z dniem tym po rozwiązaniu 6 Lwowskiej Dywizji Piechoty, batalion wraz z brygadą został dołączony do 5 Kresowej Dywizji Piechoty. Od listopada 1942 roku do przesunięcia batalionu do Palestyny w sierpniu 1943 roku, w batalionie prowadzono intensywne szkolenie i polepszano stan zdrowotny i kondycję żołnierzy. Dalsze dzieje batalionu znajdują się w opisie działań i walk 6 Lwowskiej Brygady Piechoty.
Struktura organizacyjna.
Batalion etatowo liczył 39 oficerów i 744 szeregowych. Posiadał 55 samochodów
Działania batalionu.
Po wojnie batalion, będąc w składzie wojsk okupacyjnych, pełnił między innymi służbę wartowniczą. W lutym 1946 ochraniał obiekty wojskowe i komunikacyjne w rejonie Vittorio Veneto.
Symbole batalionu.
Sztandar&lt;br&gt;
Sztandar, ufundowany przez społeczeństwo włoskiego miasta Predappio, został wręczony batalionowi 15 września 1946 roku. 
Na stronie głównej, w środku krzyża kawalerskiego umieszczono białego orła, którego kształt odbiega znacznie od wzoru z roku 1927. Na ramionach krzyża nazwy miast oraz daty ich wyzwolenia, w górnym lewym i prawym dolnym rogu - herb miasta Predappio, a w dolnym lewym i prawym górnym rogu - herb Lwowa. Na stronie odwrotnej w centrum wizerunek Matki Boskiej Ostrobramskiej, wobec czego napis: "Bóg, Honor i Ojczyzna" znalazł się na ramionach krzyża kawalerskiego. W lewym górnym rogu - odznaka 2 Korpusu, w prawym górnym - oznaka rozpoznawcza dowództwa 2 Korpusu i oddziałów pozadywizyjnych, w lewym dolnym - oznaka 18 Batalionu Strzelców Lwowskich, noszoną na kołnierzach kurtek, w prawym dolnym - oznaka 5 Kresowej Dywizji Piechoty. 
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Odznaka&lt;br&gt;
Odznaka specjalna: wykonana z białego oksydowanego metalu o wymiarach 21 x 18 mm. Na ażurowej tarczy, lew trzymający koło zębate; jedną łapę opiera na plakietce z cyfrą "18". Nakładana na patki koloru granatowego z żółtą wypustką. Zatwierdzona rozkazem dowódcy 2 Korpusu nr 2 z 4 stycznia 1946 roku.
Upamiętnienie.
19 marca 1969 Prezydent RP na Uchodźstwie August Zaleski nadał batalionowi Krzyż Srebrny Orderu Wojennego Virtuti Militari. Dekoracji dokonał 2 października 1972 minister obrony narodowej gen. Stefan Brzeszczyński w sali sztandarowej Instytutu Polskiego i Muzeum im. gen. Sikorskiego w Londynie.
Z inicjatywy mjr. Kazimierza Światocho została wykonana urna-wotum z wygrawerowanymi nazwiskami 131 poległych żołnierzy batalionu, którą w 1983 poświęcono na Jasnej Górze.

</doc>
<doc id="1941787" url="https://pl.wikipedia.org/wiki?curid=1941787" title="Mark Vonnegut">
Mark Vonnegut

Mark Vonnegut (ur. 11 maja 1947) – amerykański pediatra i autor wspomnień, syn pisarza Kurta Vonneguta. Autor autobiograficznej powieści "Eden Express", opisującej jego podróż do Kolumbii Brytyjskiej celem założenia komuny i walkę ze schizofrenią.

</doc>
<doc id="1941790" url="https://pl.wikipedia.org/wiki?curid=1941790" title="Elfi Eder">
Elfi Eder

Elfriede "Elfi" Eder (ur. 5 stycznia 1970 w Leogang) – austriacka narciarka alpejska, wicemistrzyni olimpijska i brązowa medalistka mistrzostw świata. Pod koniec kariery reprezentantka Grenady.
Kariera.
Pierwszy sukces w karierze Elfi Eder osiągnęła podczas mistrzostw świata juniorów w Madonna di Campiglio w 1988 roku, gdzie zdobyła brązowy medal w gigancie. W zawodach tych uległa jedynie swej rodaczce Sabine Ginther oraz Włoszce Bibianie Perez. Na tej samej imprezie była też czwarta w slalomie, przegrywając walkę o podium z Francuzką Raymonde Ansanay Alex o 0,32 sekundy. W zawodach Pucharu Świata zadebiutowała 2 grudnia 1990 roku w Valzoldana, zajmując czternaste miejsce w slalomie. Tym samym już w swoim debiucie zdobyła pierwsze pucharowe punkty. Na podium po raz pierwszy stanęła 18 listopada 1995 roku w Vail, gdzie zwyciężyła w slalomie. Wyprzedziła tam bezpośrednio Marianne Kjørstad z Norwegii oraz Gabrielę Zingre-Graf ze Szwajcarii. W kolejnych startach w najlepszej trójce znalazła się jeszcze sześciokrotnie, za każdym razem w slalomie: 17 grudnia 1995 roku w St. Anton am Arlberg i 30 grudnia 1995 roku w Semmering ponownie była najlepsza, 29 grudnia 1995 roku w Semmering była druga, a 7 stycznia 1996 roku w Mariborze, 14 stycznia 1996 roku w Garmisch-Partenkirchen i 19 stycznia 1997 roku w Zwiesel zajmowała trzecią pozycję. Najlepsze wyniki osiągnęła w sezonie 1995/1996, kiedy to zajęła 11. miejsce w klasyfikacji generalnej, a w klasyfikacji slalomu zdobyła Małą Kryształową Kulę.
W lutym 1993 roku wystartowała na mistrzostwach świata w Morioce, gdzie wywalczyła brązowy medal w slalomie. Uległa tam jedynie innej Austriaczce, Karin Buder oraz Julie Parisien z USA. Przewaga Eder nad czwartą w klasyfikacji Kristiną Andersson ze Szwecji wyniosła zaledwie 0,04 sekundy. Na rozgrywanych rok później igrzyskach olimpijskich w Lillehammer w swej koronnej konkurencji zdobyła srebrny medal. Po pierwszym przejeździe zajmowała trzecie miejsce, tracąc 0,54 sekundy do prowadzącej Katji Koren ze Słowenii. W drugim w przejeździe uzyskała drugi wynik, co dało jej drugi łączny czas. Ostatecznie na podium rozdzieliła Vreni Schneider ze Szwajcarii oraz Katję Koren. Był to jej jedyny start olimpijski. W slalomie zajęła także siódme miejsce na mistrzostwach świata w Sierra Nevada w 1996 roku i piąte na rozgrywanych rok później mistrzostwach świata w Sestriere. W latach 1998–1999 reprezentowała barwy Grenady, jednak osiągała słabsze wyniki. W tym czasie wystąpiła na mistrzostwach świata w Vail/Beaver Creek w 1999 roku, zajmując 32. miejsce w gigancie i nie kończąc rywalizacji w slalomie.
Eder kilkukrotnie zdobywała medale mistrzostw Austrii, jednak nigdy nie zwyciężyła. W latach 1991 i 1994 była druga w slalomie, a w 1986 roku wywalczyła srebrny medal w kombinacji. Ponadto w 1994 roku została odznaczona Odznaką Honorową za Zasługi dla Republiki Austrii.
Jej siostra – Sylvia Eder również była narciarką alpejską.

</doc>
<doc id="1941799" url="https://pl.wikipedia.org/wiki?curid=1941799" title="Zbrodnia w Uryczu 1939">
Zbrodnia w Uryczu 1939

Zbrodnia w Uryczu 1939 – jedna z największych zbrodni wojennych popełnionych przez niemiecki Wehrmacht podczas kampanii wrześniowej 1939 r. Jej ofiarą padło od 73 do 100 wziętych do niewoli żołnierzy 4 Pułku Strzelców Podhalańskich, których 22 września 1939 r. spalono żywcem w stodole we wsi Urycz.
Zbrodnia.
W połowie września 1939 r. po ciężkich walkach prowadzonych na linii Sanu rozbiciu uległ polski 4 Pułk Strzelców Podhalańskich, stacjonujący przed wojną w Cieszynie. W niemieckie ręce trafiła duża grupa jeńców, których skierowano w kierunku Drohobycza.
22 września 1939 r. kolumna jeńców znalazła się we wsi Urycz (dawne woj. lwowskie), gdzie niemieccy konwojenci zarządzili postój. Tam oddzielono od grupy wszystkich, którzy podali się za Ukraińców i Ślązaków. Resztę – około 80–100 osób - zgromadzono w stodole, gdzie jak ich zapewniono, mieli przenocować. Około godziny 15:00, gdy wszyscy jeńcy znaleźli się w stodole, Niemcy zamknęli wrota, oblali stodołę benzyną lub naftą, po czym podpalili za pomocą granatów ręcznych. Niemal wszyscy jeńcy spłonęli żywcem; uciekających z płonącej stodoły ostrzelano karabinami maszynowymi.
Nie udało się precyzyjnie ustalić liczby ofiar. IPN podaje, że było ich co najmniej 73, podczas gdy zdaniem Szymona Datnera zamordowano tego dnia około 100 jeńców. Ocaleć miało tylko trzech żołnierzy, z których jeden zmarł wkrótce w wyniku odniesionych ran w szpitalu w Drohobyczu. Zamordowani jeńcy nie stawiali oporu, nie próbowali uciekać i nie byli wcześniej o nic oskarżani przez Niemców.
Nie udało się zidentyfikować niemieckiego oddziału, który dokonał tej zbrodni. Ocalały z masakry Antoni Dobija zeznał jedynie, że kierował nią podoficer Wehrmachtu w stopniu sierżanta. Ponadto IPN podaje, że niemieccy żołnierze, którzy dokonali zbrodni byli wspomagani przez bliżej niezidentyfikowanych ukraińskich nacjonalistów.
W 1978, w swoim zeznaniu w trakcie procesu Pietera Mentena, ocalały z masakry żołnierz polski Adam Gad oszacował liczbę jeńców po selekcji na ok. 80 osób. Podał, że Menten strzelał z broni krótkiej do bezbronnych ludzi. 

</doc>
<doc id="1941801" url="https://pl.wikipedia.org/wiki?curid=1941801" title="Diecezja Sokodé">
Diecezja Sokodé

Diecezja Sokodé (łac. "Dioecesis Sokodensis", fr. "Diocèse de Sokodé") – rzymskokatolicka diecezja ze stolicą w Sokodé, w Togo.
Diecezja podlega metropolii Lomé.

</doc>
<doc id="1941804" url="https://pl.wikipedia.org/wiki?curid=1941804" title="Meksyk na Letnich Igrzyskach Olimpijskich 2000">
Meksyk na Letnich Igrzyskach Olimpijskich 2000

Meksyk na Letnich Igrzyskach Olimpijskich 2000 reprezentowało 78 zawodników, 52 mężczyzn i 26 kobiet.

</doc>
<doc id="1941812" url="https://pl.wikipedia.org/wiki?curid=1941812" title="Julie Parisien">
Julie Parisien

Julie Madelein Josephine Parisien (ur. 2 sierpnia 1971 w Montréalu) – amerykańska narciarka alpejska, wicemistrzyni świata.
Kariera.
Pierwszy raz na arenie międzynarodowej pojawiła się w 1988 roku, startując podczas mistrzostw świata juniorów w Madonna di Campiglio. Zajęła tam 32. miejsce w zjeździe i 16. miejsce w supergigancie. Jeszcze dwukrotnie starowała na imprezach tego cyklu, najlepszy wynik osiągając na mistrzostwach świata juniorów w Aleyska rok później, gdzie zdobyła brązowy medal w supergigancie.
Pierwsze punkty w zawodach Pucharu Świata wywalczyła 11 marca 1991 roku w Lake Louise, gdzie zajęła 15. miejsce w slalomie. Pierwszy raz na podium zawodów pucharowych stanęła 22 marca 1991 roku w Waterville Valley, wygrywając rywalizację w tej samej konkurencji. W zawodach tych wyprzedziła Austriaczkę Ulrike Maier i Julie Lunde Hansen z Norwegii. W kolejnych startach jeszcze czterokrotnie stawała na podium zawodów PŚ, odnosząc przy tym dwa zwycięstwa: 2 marca 1992 roku w Sundsvall i 29 listopada 1992 roku w Park City była najlepsza w slalomie. Najlepsze wyniki osiągnęła w sezonie 1991/1992, kiedy zajęła 15. miejsce w klasyfikacji generalnej.
Największy sukces w karierze osiągnęła w 1993 roku, kiedy na mistrzostwach świata w Morioce zdobyła srebrny medal w slalomie. Rozdzieliła tam dwie Austriaczki: Karin Buder i Elfi Eder. Był to jej jedyny medal wywalczony na międzynarodowej imprezie tej rangi. Na tej samej imprezie zajęła też 17. miejsce w gigancie i 25. miejsce w supergigancie. W 1992 roku wystartowała na igrzyskach olimpijskich w Albertville, zajmując piąte miejsce w gigancie i czwarte w slalomie. W drugiej z tych konkurencji w walce o brązowy medal lepsza o 0,05 sekundy okazała się tam Blanca Fernández Ochoa z Hiszpanii. Na rozgrywanych dwa lata później igrzyskach w Lillehammer wystąpiła w slalomie i gigancie, jednak obu konkurencji nie ukończyła. Brała też udział w igrzyskach olimpijskich w Nagano w 1998 roku, zajmując 13. miejsce w slalomie i 28. miejsce w gigancie.
Jej siostra Anne-Lise Parisien i brat Rob Parisien również uprawiali narciarstwo alpejskie.

</doc>
<doc id="1941813" url="https://pl.wikipedia.org/wiki?curid=1941813" title="Niebieski Most (Petersburg)">
Niebieski Most (Petersburg)

Niebieski Most (ros: "Си́ний мост"wymawia się: "Sinij most") – jednoprzęsłowy most położony w Sankt Petersburgu, stanowiący przeprawę nad rzeką Mojką w historycznym centrum miasta. Po moście przebiega Prospekt Wozniesieński. 
Most został wybudowany w 1818 roku, według projektu z 1805, roku autorstwa Williama Heste. W latach 1842-1844 most został poszerzony do obecnej szerokości 97,3 metra, w związku z czym został najszerszym mostem w Sankt Petersburgu.

</doc>
<doc id="1941818" url="https://pl.wikipedia.org/wiki?curid=1941818" title="Wiaziemski">
Wiaziemski

Osoby:
Lokalizacje:

</doc>
<doc id="1941821" url="https://pl.wikipedia.org/wiki?curid=1941821" title="Ambassis">
Ambassis

Ambassis – rodzaj ryb okoniokształtnych z rodziny przeźroczkowatych (Ambassidae).
Klasyfikacja.
Gatunki zaliczane do tego rodzaju:

</doc>
<doc id="1941822" url="https://pl.wikipedia.org/wiki?curid=1941822" title="Denariusa">
Denariusa

Denariusa – rodzaj ryb okoniokształtnych z rodziny przeźroczkowatych (Ambassidae).
Klasyfikacja.
Gatunek zaliczany do tego rodzaju:

</doc>
<doc id="1941823" url="https://pl.wikipedia.org/wiki?curid=1941823" title="Gymnochanda">
Gymnochanda

Gymnochanda – rodzaj ryb okoniokształtnych z rodziny przeźroczkowatych (Ambassidae).
Klasyfikacja.
Gatunki zaliczane do tego rodzaju:

</doc>
<doc id="1941824" url="https://pl.wikipedia.org/wiki?curid=1941824" title="Parambassis">
Parambassis

Parambassis – rodzaj ryb okoniokształtnych z rodziny przeźroczkowatych (Ambassidae).
Klasyfikacja.
Gatunki zaliczane do tego rodzaju:

</doc>
<doc id="1941826" url="https://pl.wikipedia.org/wiki?curid=1941826" title="Eparchia francuska i zachodnioeuropejska">
Eparchia francuska i zachodnioeuropejska

Eparchia francuska i zachodnioeuropejska – jedna z eparchii Serbskiego Kościoła Prawosławnego obejmująca terytorium Francji, Belgii, Hiszpanii, Holandii i Luksemburga. 
Jej katedrą jest sobór św. Sawy w Paryżu.
Parafie eparchii.
Na terenie eparchii znajdują się następujące parafie:
Parafie na terytorium Hiszpanii tworzą wikariat hiszpański.
Eparchii podlega 1 klasztor – żeński monaster Narodzenia Matki Bożej w Godoncourt.

</doc>
<doc id="1941827" url="https://pl.wikipedia.org/wiki?curid=1941827" title="Pseudambassis">
Pseudambassis

Pseudambassis – rodzaj ryb okoniokształtnych z rodziny przeźroczkowatych (Ambassidae).
Klasyfikacja.
Gatunki zaliczane do tego rodzaju:

</doc>
<doc id="1941828" url="https://pl.wikipedia.org/wiki?curid=1941828" title="Tetracentrum">
Tetracentrum

Tetracentrum – rodzaj ryb okoniokształtnych z rodziny przeźroczkowatych (Ambassidae).
Klasyfikacja.
Gatunki zaliczane do tego rodzaju:

</doc>
<doc id="1941830" url="https://pl.wikipedia.org/wiki?curid=1941830" title="Prudhoe Bay">
Prudhoe Bay

Prudhoe Bay – jednostka osadnicza (ang. "census-designated place") w dystrykcie North Slope, w stanie Alaska, w Stanach Zjednoczonych, położona w pobliżu wybrzeża Morza Arktycznego. Według spisu ludności z 2000 roku Prudhoe Bay liczy 5 mieszkańców, jednak przez większość czasu przebywa tam kilka tysięcy pracowników zatrudnionych na pobliskich polach naftowych.
W Prudhoe Bay znajduje się północny kraniec rurociągu alaskańskiego, biegnącego na południe do miasta Valdez, którym transportowana jest ropa naftowa wydobywana w Prudhoe Bay. W pobliżu zlokalizowana jest osada Deadhorse, gdzie znajduje się koniec drogi Dalton Highway, łączącej Prudhoe Bay z miastem Fairbanks w środkowej Alasce oraz lotnisko Deadhorse Airport.
Zatoka Prudhoe Bay, od której nazwę wzięła jednostka osadnicza, została nazwana przez brytyjskiego odkrywcę Sir Johna Franklina na cześć Algernona Percy'ego, barona Prudhoe.

</doc>
<doc id="1941835" url="https://pl.wikipedia.org/wiki?curid=1941835" title="Marecki (ujednoznacznienie)">
Marecki (ujednoznacznienie)



</doc>
<doc id="1941836" url="https://pl.wikipedia.org/wiki?curid=1941836" title="Promenada (budowla)">
Promenada (budowla)

Promenada (fr. "promenade" – miejsce do spacerowania) – ulica lub trakt pieszy, ciąg komunikacyjny przeznaczony do ruchu pieszego. Promenady lokalizowane są w atrakcyjnych turystycznie częściach miast. Posiadają różne nawierzchnie, w zależności od przeznaczenia – dopuszcza się niewielką wytrzymałość nawierzchni na obciążenia. 
Promenady nadmorskie sytuowane są wzdłuż wybrzeża, plaż lub nabrzeży portowych i stanowią miejsce spacerów mieszkańców i osób odwiedzających miejscowości nadmorskie.
Przykładem może być dwustronna promenada w Łobzie wzdłuż rzeki Regi, między dwoma mostami miejskimi, gdzie oprócz dużej ilości zieleni znajduje się szereg rzeźb, tablica pamiątkowa, Szlak Papieski i tablice informacyjne.

</doc>
<doc id="1941837" url="https://pl.wikipedia.org/wiki?curid=1941837" title="Josh Tyrangiel">
Josh Tyrangiel

Josh Tyrangiel – dziennikarz i krytyk muzyczny, najlepiej znany z roli byłego redaktora czasopisma "Time" oraz jego witryny internetowej TIME.com. 
Tyrangiel studiował na Uniwersytecie Pensylwanii, a także ukończył amerykanistykę na Uniwersytecie Yale. Zanim rozpoczął pracę w "Time", pisał dla czasopism "Vibe" i "Rolling Stone" oraz był producentem wiadomości muzycznych w MTV.
W listopadzie 2009 Tyrangiel opuścił "Time'a" i został redaktorem "Bloomberg Businessweek".
Ważne wywiady.
Tyrangiel przeprowadził wiele wywiadów z osobami z życia publicznego, wśród których byli:

</doc>
<doc id="1941839" url="https://pl.wikipedia.org/wiki?curid=1941839" title="Taipa">
Taipa

Taipa (chiński: 氹仔島; pinyin: "Dàngzǎi Dǎo", jyutping: "Tam5 Zai2 Dou2"; minnański: "tiap á tó") – wyspa należąca do Specjalnego Regionu Administracyjnego Makau. Znajduje się 2,5 km na południe od półwyspu Makau. Jej powierzchnia wynosi ok. 6,33 km², zamieszkuje ją 7000 osób. Na wyspie mieści się, m.in. port lotniczy Makau, stadion Estádio Campo Desportivo i Uniwersytet Makau.

</doc>
<doc id="1941840" url="https://pl.wikipedia.org/wiki?curid=1941840" title="Andrzej Węglarz">
Andrzej Węglarz

Andrzej Jerzy Węglarz (ur. 12 kwietnia 1959 w Jaworznie) – polski samorządowiec, od 1990 do 1998 prezydent Jaworzna.
Życiorys.
Z wykształcenia prawnik. W 1990 rada miasta powołała go na urząd prezydenta Jaworzna, reelekcję na to stanowisko uzyskał w 1994. Funkcję tę pełnił do 1998.
Pozostał jednocześnie radnym miejskim, uzyskując mandaty w kolejnych wyborach samorządowych w 2002 (z listy SLD-UP z rekomendacji Unii Wolności) i w 2006 (z listy Platformy Obywatelskiej).
Zatrudniony później w Miejskim Przedsiębiorstwie Wodociągów i Kanalizacji w Jaworznie na stanowisku dyrektora. W 2014 powrócił do rady miasta z ramienia lokalnego komitetu Jaworzno Moje Miasto.

</doc>
<doc id="1941846" url="https://pl.wikipedia.org/wiki?curid=1941846" title="Mistrzostwa Świata w Łyżwiarstwie Szybkim w Wieloboju 1978">
Mistrzostwa Świata w Łyżwiarstwie Szybkim w Wieloboju 1978

72. mistrzostwa świata w łyżwiarstwie szybkim w wieloboju odbyły się w dniach 25–26 lutego 1978 roku w szwedzkim Göteborgu. Zawodnicy startowali na sztucznym torze na stadionie Nya Ullevi po raz piąty (wcześniej w 1961, 1966, 1968 i 1971) Łyżwiarze startowali na czterech dystansach: 500 m, 1500 m, 5000 m, 10 000 m. Drugi raz z rzędu najlepszy okazał się Amerykanin Eric Heiden. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 32 łyżwiarzy z 16 krajów. Wszyscy zostali sklasyfikowani.

</doc>
<doc id="1941847" url="https://pl.wikipedia.org/wiki?curid=1941847" title="Peter Kenez">
Peter Kenez

Peter Kenez (ur. 5 kwietnia 1937 w Budapeszcie) – amerykański historyk węgierskiego pochodzenia, specjalizujący się w historii Rosji i Europy Wschodniej. 
Życiorys.
Urodził się na Wegrzech, gdzie przeżył holocaust.
Ukończył studia na Uniwersytecie w Princeton, a doktoryzował się na Uniwersytecie Harvarda pod kierunkiem znanego sowietologa Richarda Pipesa. Od 1966 profesor Uniwersytetu Kalifornijskiego w Santa Cruz. W swoim dorobku ma również prace na temat holocaustu i kina radzieckiego.
Wykładowca.
Na Uniwersytecie Kalifornijskim Peter Kenez wykłada: 
Bibliografia.
 

</doc>
<doc id="1941849" url="https://pl.wikipedia.org/wiki?curid=1941849" title="Jan Wijnants">
Jan Wijnants

Jan Wijnants lub Wynants (ur. ok. 1632 w Haarlemie, pochowany 23 stycznia 1684 w Amsterdamie) – holenderski malarz barokowy, pejzażysta.
Życiorys.
Urodził się w rodzinie handlarza dziełami sztuki, obok malarstwa zajmował się także prowadzeniem oberży. Początkowo mieszkał i pracował w Haarlemie, a następnie od 1660 w Amsterdamie.
Jan Wijnants malował przede wszystkim pejzaże, były to nastrojowe i często udramatyzowane przestawienia okolic Haarlemu, najczęściej diuny z wijącą się pomiędzy nimi drogą. Współpracował często z innymi malarzami, którzy malowali dla niego sztafaże, m.in. Johannes Lingelbach i Philips Wouwerman. Duży wpływ na twórczość malarza miały początkowo prace Jacoba van Ruisdaela, a później italianistów holenderskich. Wśród uczniów artysty był Adriaen van de Velde. Z kolei jego twórczość miała wpływ na malarstwo krajobrazowe w XVIII wieku m.in. François Bouchera i Thomasa Gainsborougha.
Liczne obrazy Wijnantsa rozproszone są w galeriach i muzeach całej Europy m.in. w Rijksmuseum w Amsterdamie, Mauritshuis w Hadze, Ermitażu i Wallace Collection w Londynie.

</doc>
<doc id="1941850" url="https://pl.wikipedia.org/wiki?curid=1941850" title="Coloane">
Coloane

Coloane () – wyspa należąca do Specjalnego Regionu Administracyjnego Makau. Znajduje się 5,3 km na południe od półwyspu Makau. Jej powierzchnia wynosi ok. 8,07 km². Na wyspie znajduje się najwyższy szczyt Makau Alto de Coloane.

</doc>
<doc id="1941851" url="https://pl.wikipedia.org/wiki?curid=1941851" title="Afanasij Wiaziemski">
Afanasij Wiaziemski

Afanasij Wiaziemski () – rosyjski opricznik i bliski współpracownik Iwana IV Groźnego, po egzekucji Aleksieja Adaszewa cieszył się nieograniczonym zaufaniem cara.
Życiorys.
W 1565 roku był jednym z głównych zwolenników carskiej idei powołania opriczniny. W 1570 roku, po ekspedycji do Nowogrodu Wielkiego, został, razem z Fiodorem Basmanowem i innymi bojarami, oskarżony o tajny układ z władzami Nowogrodu, chęć sprzedania samego Nowogrodu oraz Pskowa Litwie, zamordowania cara i osadzenia na tronie własnego kandydata.
Zmarł podczas tortur.

</doc>
<doc id="1941853" url="https://pl.wikipedia.org/wiki?curid=1941853" title="Mirecki">
Mirecki



</doc>
<doc id="1941857" url="https://pl.wikipedia.org/wiki?curid=1941857" title="Tommy Riley">
Tommy Riley

Tommy Riley (ang. "Fighting Tommy Riley", 2005) − amerykański niezależny film fabularny, dramat sportowy opisujący losy boksera i jego trenera.
Marty Goldberg, były pięściarz, powraca do branży bokserskiej w charakterze trenera. Zostaje mentorem Tommy’ego Rileya, młodego, utalentowanego chłopaka o trudnym charakterze. Aby odnieść sukces na ringu, obaj muszą pokonać własne uprzedzenia wynikające z faktu, że Goldberg jest gejem ukrywającym swoja orientację. Film porusza też tematykę homofobii występującej wśród promotorów i menadżerów bokserskich klubów sportowych.
Produkcja.
Do napisania scenariusza filmu "Tommy Riley" J.P. Davisa zainspirowała wizyta na siłowni w Brooklynie, podczas której był on świadkiem treningu przeprowadzanego przez młodego boksera i jego podstarzałego instruktora. Scenariusz został ukończony w roku 1999, na krótko przed przeprowadzką Davisa do Los Angeles.
Sprzedaż scenariusza zajęła jego autorowi blisko cztery lat. Początkowo żadne wytwórnie filmowe nie były zainteresowane skryptem, a gdy już w grę wchodziło jego wykupienie przez konkretne studio, zarządcy chcieli przekształcić film w opowieść zbliżoną do "Rocky’ego" (1976) z Sylvestrem Stallone. Dodatkowym utrudnieniem w osiągnięciu porozumienia z hollywoodzkimi filmowcami były dla Davisa jego aspiracje aktorskie − chciał on bowiem wystąpić w głównej roli w realizowanym do swojego scenariusza filmie.
W 2003 roku negocjacje z niezależnie działającym studiem Freestyle Releasing zaowocowały sukcesem. Już 30 maja tegoż roku w Los Angeles rozpoczęto nagrywanie filmu, a 3 lipca − niewiele ponad miesiąc później − na planie filmowym padł ostatni klaps. Budżet filmu wynosił zaledwie dwieście tysięcy dolarów, a sam "Tommy Riley" powstawał jako debiutancki pełnometrażowy film reżysera Eddiego O’Flaherty.
Nim ruszyły zdjęcia do filmu, J.P. Davis, ostatecznie obsadzony w roli tytułowej, został przeszkolony jako bokser, w celu dodania filmowi autentyczności. Postać Marty’ego Goldberga, trenera Tommy’ego, miał początkowo odegrać Rod Steiger, lecz aktor zmarł jeszcze przed rozpoczęciem nagrywania filmu.
Wydanie filmu.
Światowa premiera filmu miała miejsce w maju 2005 roku.
Film spotkał się z ograniczoną dystrybucją, nie tylko na terenie rodzimych Stanów Zjednoczonych. W Hiszpanii, Grecji i we Włoszech został wydany na rynku DVD. W wielu krajach − między innymi w Polsce, Argentynie, Szwecji czy na Węgrzech − zaprezentowano go widzom telewizyjnym, niekiedy (jak w Polsce) wyłącznie takowym.
Alternatywne tytuły filmu w innych państwach:
"Tommy Riley" okazał się pierwszym filmem wytwórni Freestyle Releasing, który odniósł ograniczony sukces komercyjny.
Opinie.
Opinie na temat filmu były w przeważającej ilości pozytywne. Ze szczególną pochwałą krytyków spotkała się kreacja aktorska Eddiego Jonesa, choć rola główna J.P. Davisa także została doceniona. Joe Brown, recenzent czasopisma "San Francisco Chronicle", określił Davisa mianem „Van Damme’a, który potrafi grać”.
Festiwale.
Film zaprezentowano podczas następujących festiwali filmowych (wybór):

</doc>
<doc id="1941860" url="https://pl.wikipedia.org/wiki?curid=1941860" title="Tony Halme">
Tony Halme

Tony Christian Halme pseud. "Wiking", "Fiński Thor" "Ludvig Borga" (ur. 6 stycznia 1963 w Helsinkach, zm. 8 stycznia 2010 tamże) – fiński zapaśnik, bokser, zawodnik MMA i członek parlamentu.
W 1990 roku walczył w organizacji Universal Wrestling Federation, w latach 1990–1993 w New Japan Pro Wrestling, a w latach 1993-1994 w World Wrestling Federation pod pseudonimem Ludvig Borga. W okresie 1995-1997 stoczył także cztery walki w formule MMA (wszystkie przegrane), m.in. z Randy Couture’em na gali Ultimate Fighting Championship. W latach 1995-2002 stoczył 19 zawodowych pojedynków bokserskich. Był mistrzem Finlandii w boksie zawodowym. Jego bilans to 13 zwycięstw (10 przez nokaut) i 6 przegranych.
W 2003 roku wystartował w wyborach z listy partii Prawdziwi Finowie. Uzyskał 17 tysięcy głosów, co było siódmym wynikiem w Helsinkach. 8 stycznia 2010 roku zmarł w niewyjaśnionych okolicznościach.

</doc>
<doc id="1941862" url="https://pl.wikipedia.org/wiki?curid=1941862" title="Ludwik Grzemski">
Ludwik Grzemski

Ludwik Grzemski (ur. 7 sierpnia 1907 w Brodnicy, zm. 17 marca 1976 w Brodnicy), polski działacz społeczny, aktywny w Polskim Towarzystwie Turystyczno-Krajoznawczym i Związku Harcerstwa Polskiego.
Większość życia zawodowego związany był z brodnicką Fabryką Konserw Mięsnych, najpierw stanowiącą własność H. B. Moellera, po wojnie upaństwowioną; pracował w niej od 1934 do przejścia na emeryturę w 1973. Przerwę w pracy miał w okresie wojennym: uczestniczył w wojnie obronnej we wrześniu 1939, krótki czas przebywał w niewoli niemieckiej, następnie do 1940 pracował jako robotnik w Brodnicy; w 1940 został aresztowany i zesłany do obozu w Sachsenhausen-Oranienburg, skąd powrócił w 1945.
Do harcerstwa należał od 1924, w latach 1931–1939 był drużynowym XV Drużyny im. św. Stanisława Kostki. Udzielał się jako instruktor żeglarstwa. Po wojnie (1947–1948) pełnił funkcję komendanta Hufca ZHP w Brodnicy. Działał w ruchu sportowym, szczególnie wodniackim, m.in. w klubach Spójnia i Sparta. W latach 1962–1967 był prezesem oddziału PTK w Brodnicy. Organizował liczne spływy kajakowe.
Zmarł 17 marca 1976 w Brodnicy, pochowany został na tamtejszym cmentarzu.

</doc>
<doc id="1941864" url="https://pl.wikipedia.org/wiki?curid=1941864" title="Andriej Kowaliow">
Andriej Kowaliow



</doc>
<doc id="1941865" url="https://pl.wikipedia.org/wiki?curid=1941865" title="Sertindol">
Sertindol

Sertindol, sertyndol – organiczny związek chemiczny, stosowany jako lek przeciwpsychotyczny nowej generacji, wprowadzony do lecznictwa przez firmę farmaceutyczną H. Lundbeck w 1996 roku pod nazwą "Serdolect". Pierwszym krajem, który zarejestrował preparat, była Wielka Brytania, jednak po ponad roku sertindol został wycofany z lecznictwa z powodu zdarzających się u niektórych pacjentów niebezpiecznych powikłań kardiologicznych. Ponownie został wprowadzony na rynek w 2006 roku, jednak z zastrzeżeniem stosowania jako lek drugiego rzutu, w razie nieskuteczności innych neuroleptyków. W Polsce jest dostępny od marca 2007 roku.
Posiada wysokie powinowactwo do receptorów D2, 5-HT2C i α1. Jest stosowany w leczeniu objawów schizofrenii. Głównym ograniczeniem terapii sertindolem jest wysokie ryzyko wydłużenia odstępu QT.
Mechanizm działania.
Sertindol działa jako selektywny antagonista receptorów dopaminergicznych D2 w układzie mezolimbicznym, w brzusznym obszarze nakrywki, co przypuszczalnie warunkuje jego efekt przeciwpsychotyczny. Równocześnie jest antagonistą receptorów 5-HT2 i α1-adrenergicznych. Ma niskie powinowactwo do receptorów histaminowych i muskarynowych.
Dawkowanie.
Leczenie rozpoczyna się od dawki 4 mg u wszystkich pacjentów. Dawka zwiększana jest o 4 mg co 4 lub 5 dni, do uzyskania dawki skutecznej, wynoszącej 15–20 mg.
Działania niepożądane.
Najczęstsze działania niepożądane sertindolu to:

</doc>
<doc id="1941866" url="https://pl.wikipedia.org/wiki?curid=1941866" title="Serdolect">
Serdolect



</doc>
<doc id="1941870" url="https://pl.wikipedia.org/wiki?curid=1941870" title="Park Szelągowski">
Park Szelągowski

Park Szelągowski – zabytkowy park, położony w Poznaniu, na Szelągu, na skarpie doliny Warty, na północ od centrum miasta. Park ten sąsiaduje z terenami zielonymi Cytadeli. Stanowi fragment północnego klina zieleni.
Geneza i historia.
Nazwa pochodzi od kupieckiej rodziny Szylingów, z których najbardziej znanym był Mikołaj Szyling, burmistrz Poznania, złotnik, humanista, przyjaciel Krzysztofa Hegendorfera i właściciel kamienicy przy Starym Rynku 54. Był on założycielem fabryki prochu na terenach obecnego Szeląga. W 1557 Zygmunt August wyraził zgodę na powiększenie fabryki, poprzez dokup gruntów. Z czasem fabryka zakończyła działalność, a zdziczałe tereny stały się popularnym celem wycieczek mieszkańców Poznania (od początków XIX wieku).
W 1922 restaurację i tutejszy ogród zakupiło Bractwo Kurkowe Strzeleckie, a ogród zaczęto nazywać Strzeleckim (nazwa ta używana była jeszcze w latach 50. XX w.). Mieściła się tutaj m.in. największa w Polsce kryta strzelnica (37 stanowisk) i tarasy restauracyjne na łącznie pięć tysięcy gości. Po wojnie teren podupadł, mimo że w 1957 były projekty urządzenia tutaj obiektów sportowych, a 23 czerwca 1945 urządzono pierwsze po wojnie "Wianki" (Noc Świętojańską) pod patronatem generała Karola Świerczewskiego. Tego dnia odwołano nawet godzinę milicyjną. 5 września 1945 uruchomiono z tutejszej przystani regularne kursy statkiem do Gorzowa Wielkopolskiego (przez Oborniki, Obrzycko, Wronki, Sieraków, Międzychód i Skwierzynę). Jednostka odpływała w dni nieparzyste o 8.00, a pasażerowie mogli zabierać dowolną ilość bagaży (oferowano nawet przeprowadzki). W 2009 ogród uporządkowano. Planowane jest urządzenie terenów rekreacyjnych i promenady nad Wartą. Pozostałością dawnych czasów są ruiny monumentalnych schodów, prowadzących w dolinę rzeki. Na terenie parku znajduje się Dom Weterana – dobry przykład późnego modernizmu.
Przyroda.
Park posiada duże walory przyrodnicze. Rośnie tu kilka bardzo okazałych topól czarnych (obwody sięgają 6 metrów). Istnieje także platan klonolistny i aleja kasztanowców. W centrum założenia wycieka niewielkie, ujęte w krąg, źródełko wody żelazistej. Woda ta zabarwia podłoże na silny, rdzawy kolor. Występują także: derkacz (zalatujący zza Warty), słowik szary i rdzawy. Pojawiają się też bobry.

</doc>
<doc id="1941872" url="https://pl.wikipedia.org/wiki?curid=1941872" title="Mirecka">
Mirecka



</doc>
<doc id="1941874" url="https://pl.wikipedia.org/wiki?curid=1941874" title="Płyn mózgowo rdzeniowy">
Płyn mózgowo rdzeniowy



</doc>
<doc id="1941875" url="https://pl.wikipedia.org/wiki?curid=1941875" title="Cytolemma">
Cytolemma



</doc>
<doc id="1941876" url="https://pl.wikipedia.org/wiki?curid=1941876" title="Plasmolemma">
Plasmolemma



</doc>
<doc id="1941885" url="https://pl.wikipedia.org/wiki?curid=1941885" title="Thetford Mines">
Thetford Mines

Thetford Mines – miasto w Kanadzie, w prowincji Quebec, w regionie Chaudière-Appalaches i MRC Les Appalaches. Miasto położone jest nad rzeką Bécancour. Thetford Mines zostało założone jako "Kingsville" w 1876 roku przez Josepha Fecteau, po odkryciu w pobliżu złóż chryzotylu. Dzisiejszą nazwę nadano w 1905 roku.
Liczba mieszkańców Thetford Mines wynosi 25 704. Język francuski jest językiem ojczystym dla 96,5%, angielski dla 1,5% mieszkańców (2006).

</doc>
<doc id="1941886" url="https://pl.wikipedia.org/wiki?curid=1941886" title="Alca">
Alca



</doc>
<doc id="1941896" url="https://pl.wikipedia.org/wiki?curid=1941896" title="Warsaw Dark">
Warsaw Dark

Warsaw Dark – thriller filmowy w charakterze fikcji politycznej z 2008 roku w reżyserii Christophera Doyle’a, jednak swoją premierę miał dopiero w 2011 roku.
Okres zdjęciowy trwał od listopada do grudnia 2007.
Fabuła.
Film przedstawia świat, w którym biznes przenika do polityki, nie ma czystych reguł gry. Ten świat dla jednych jest historią samą w sobie, dla innych zaś tłem wielkiej miłości. Film oparty jest na głośnej, niewyjaśnionej sprawie morderstwa Jacka Dębskiego – szefa Urzędu Kultury i Turystyki w 2001 roku.

</doc>
<doc id="1941898" url="https://pl.wikipedia.org/wiki?curid=1941898" title="Cepphus">
Cepphus

Cepphus – rodzaj ptaka z podrodziny alk (Alcinae) w rodzinie alk (Alcidae).
Zasięg występowania.
Rodzaj obejmuje gatunki występujące w Eurazji i Ameryce Północnej.
Morfologia.
Długość ciała 30–38 cm, rozpiętość skrzydeł 52–69 cm; masa ciała 450–550 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1941900" url="https://pl.wikipedia.org/wiki?curid=1941900" title="Uria">
Uria

Uria – rodzaj ptaka z podrodziny alk (Alcinae) w rodzinie alk (Alcidae).
Zasięg występowania.
Rodzaj obejmuje gatunki występujące w Eurazji i Ameryce Północnej.
Morfologia.
Długość ciała 38–43 cm, rozpiętość skrzydeł 64–73 cm; masa ciała 810–1080 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1941901" url="https://pl.wikipedia.org/wiki?curid=1941901" title="Brachyramphus">
Brachyramphus

Brachyramphus – rodzaj ptaka z podrodziny alk (Alcinae) w rodzinie alk (Alcidae).
Zasięg występowania.
Rodzaj obejmuje gatunki występujące na wybrzeżach północnego Pacyfiku – w północno-wschodniej Azji i północno-zachodniej Ameryce Północnej.
Morfologia.
Długość ciała 22–26 cm; masa ciała 121–357 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1941902" url="https://pl.wikipedia.org/wiki?curid=1941902" title="Synthliboramphus">
Synthliboramphus

Synthliboramphus – rodzaj ptaka z podrodziny alk (Alcinae) w rodzinie alk (Alcidae). 
Zasięg występowania.
Rodzaj obejmuje gatunki występujące w Eurazji i Ameryce Północnej.
Morfologia.
Długość ciała 21–27 cm, rozpiętość skrzydeł do 40 cm; masa ciała 128–215 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1941903" url="https://pl.wikipedia.org/wiki?curid=1941903" title="Lewiński">
Lewiński



</doc>
<doc id="1941904" url="https://pl.wikipedia.org/wiki?curid=1941904" title="Aethia">
Aethia

Aethia – rodzaj ptaka z podrodziny nurniczków (Aethiinae) w rodzinie alk (Alcidae).
Zasięg występowania.
Rodzaj obejmuje gatunki występujące na wodach oraz azjatyckich i północnoamerykańskich wybrzeżach północnego Oceanu Spokojnego.
Morfologia.
Długość ciała 12–25 cm, rozpiętość skrzydeł 33–50 cm; masa ciała 85–297 g. 
Systematyka.
Podział systematyczny.
Do rodzaju należą następujące gatunki:
oraz wymarłe:

</doc>
<doc id="1941905" url="https://pl.wikipedia.org/wiki?curid=1941905" title="Fratercula">
Fratercula

Fratercula – rodzaj ptaka z podrodziny nurniczków (Aethiinae) w rodzinie alk (Alcidae).
Zasięg występowania.
Rodzaj obejmuje gatunki występujące w Eurazji i Ameryce Północnej.
Morfologia.
Długość ciała 26–41 cm, rozpiętość skrzydeł 47–63 cm; masa ciała 460–773 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1941920" url="https://pl.wikipedia.org/wiki?curid=1941920" title="Lewińska">
Lewińska



</doc>
<doc id="1941923" url="https://pl.wikipedia.org/wiki?curid=1941923" title="Macronectes">
Macronectes

Macronectes – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na Oceanie Południowym, Antarktydzie oraz w południowych częściach oceanów: Atlantyckiego, Spokojnego i Indyjskiego.
Morfologia.
Długość ciała 80–100 cm, rozpiętość skrzydeł 150–210 cm; masa ciała samic 3050–4500 g, samców 4150–5800 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1941924" url="https://pl.wikipedia.org/wiki?curid=1941924" title="Fulmarus">
Fulmarus

Fulmarus – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki oceaniczne występujące na wybrzeżach, wyspach i otwartych wodach Oceanu Arktycznego, Atlantyckiego, Spokojnego i Południowego.
Morfologia.
Długość ciała 45–50 cm, rozpiętość skrzydeł 102–120 cm; masa ciała samic 535–1020 g, samców 689–1180 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1941926" url="https://pl.wikipedia.org/wiki?curid=1941926" title="MTZ-RIPA Mińsk">
MTZ-RIPA Mińsk



</doc>
<doc id="1941927" url="https://pl.wikipedia.org/wiki?curid=1941927" title="Wstężniaki">
Wstężniaki



</doc>
<doc id="1941928" url="https://pl.wikipedia.org/wiki?curid=1941928" title="Piotr Wiaziemski">
Piotr Wiaziemski

Piotr Wiaziemski (ros. "Пётр Андреевич Вяземский", ur. w Moskwie, zm. w Baden-Baden) – rosyjski książę, poeta i krytyk literacki, ojciec Pawła Wiaziemskiego.
Życiorys.
Pochodził z rodu książęcego spokrewnionego z Rurykowiczami, był synem Andrieja Iwanowicza i jedynym dziedzicem rodzinnej fortuny. Za sprawą rodzinnych powiązań trafił do artystycznych kręgów rosyjskiej inteligencji. W młodości walczył pod Borodinem, w czasie wojen napoleońskich.
Karierę swoją zaczął w Warszawie, gdzie przebywał w latach 1819–1821, będąc świadkiem otwarcia pierwszego Sejmu. W latach 50. sprawował funkcję ministra oświaty, po 1863 roku podupadł na zdrowiu i wyjechał za granicę. Przyjaźnił się z Aleksandrem Puszkinem.
Zmarł w Baden-Baden, ciało sprowadzono do Sankt Petersburga, gdzie został pochowany.

</doc>
<doc id="1941929" url="https://pl.wikipedia.org/wiki?curid=1941929" title="Pterodroma">
Pterodroma

Pterodroma – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na obszarze wszystkich oceanów świata.
Morfologia.
Długość ciała 26–46 cm, rozpiętość skrzydeł 53–114 cm; masa ciała 112–810 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1941941" url="https://pl.wikipedia.org/wiki?curid=1941941" title="Daption">
Daption



</doc>
<doc id="1941942" url="https://pl.wikipedia.org/wiki?curid=1941942" title="Pseudobulweria">
Pseudobulweria

Pseudobulweria – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na Oceanie Indyjskim i Spokojnym.
Morfologia.
Długość ciała 29–40 cm, rozpiętość skrzydeł 73–88 cm; masa ciała 120–406 g. 
Systematyka.
Etymologia.
"Pseudobulweria": "pseudos" „fałszywy”; rodzaj "Bulweria" Bonaparte, 1843 (tajfunnik).
Podział systematyczny.
Do rodzaju należą następujące gatunki:

</doc>
<doc id="1941943" url="https://pl.wikipedia.org/wiki?curid=1941943" title="Pachyptila">
Pachyptila

Pachyptila – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na wyspach i oceanach półkuli południowej oraz na Antarktydzie.
Morfologia.
Długość ciała 25–30 cm, rozpiętość skrzydeł 56–66 cm; masa ciała 90–237 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1941945" url="https://pl.wikipedia.org/wiki?curid=1941945" title="Bulweria">
Bulweria

Bulweria – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące od tropikalnych po umiarkowane rejony oceanów.
Morfologia.
Długość ciała 26–32 cm, rozpiętość skrzydeł 63–83 cm; masa ciała 75–180 g.
Systematyka.
Etymologia.
"Bulweria": Epitet gatunkowy "Procellaria bulwerii" ; wielebny James Bulwer (1794–1879), szkocki przyrodnik przebywający na Maderze w latach 1825–1826.
Podział systematyczny.
Do rodzaju należą następujące gatunki:

</doc>
<doc id="1941946" url="https://pl.wikipedia.org/wiki?curid=1941946" title="Procellaria">
Procellaria

Procellaria – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na oceanach półkuli południowej oraz na środkowym Oceanie Spokojnym.
Morfologia.
Długość ciała 41–58 cm, rozpiętość skrzydeł 112–147 cm; masa ciała 585–1550 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1941947" url="https://pl.wikipedia.org/wiki?curid=1941947" title="Mistrzostwa CAZOVA Kadetów w Piłce Siatkowej 2010">
Mistrzostwa CAZOVA Kadetów w Piłce Siatkowej 2010

I Mistrzostwa CAZOVA Kadetów w Piłce Siatkowej odbyły się na Curaçao w Willemstad między 15 a 17 stycznia 2010 roku.
Zwycięzcą turnieju została reprezentacja gospodarzy, która wygrała wszystkie swoje mecze, przegrywając jednego seta. Zapewniła sobie tym samym udział w Mistrzostwach Ameryki Północnej, Środkowej i Karaibów Kadetów 2010.
Najbardziej wartościowym graczem turnieju (MVP) został zawodnik z Curaçao – Stephan Ellis. Otrzymał on również nagrody dla najlepszego atakującego i najlepszego blokującego.
Składy.
1 Brahim Varlack •
2 Sirviano Clemencia •
3 Raigid Isenia •
4 Brayen Eugenia •
5 Frankli Perez Hernandez (K) •
6 Nichelson Eduardo •
8 Christeffer Christina •
9 Shurby Sambo •
10 Derwin Colina •
11 Fharay Vrutaal •
12 Carensley Leonora •
13 Clayton Janzen •
 Roderick Wilson
1 Ramon Blades (K) •
2 Kyle Browne •
4 Raphael Anthony •
5 Ramon Inniss •
6 Jerome Stuart •
7 Klode Thompson •
8 Shaquille Barker •
9 Jabarry Goodridge •
10 Leshon Alexander •
13 Nicholas Callender •
14 Kohbia Barrow •
 Frank Davalos
1 Raynold Marchena •
2 Rachid Barry (K) •
3 Jurcham Meulens •
4 Robin Daantje •
5 Ernaldo Mota •
6 Quinten Anthony •
7 Trevis Merite •
8 David Sint Jago •
9 Stephan Ellis •
10 Djuricson Meulens •
11 Raison Isebia •
12 Christepher Angela •
 Urvin Leito
1 Stephan James •
2 Tyrell Edwards •
3 Shervon Samuel •
4 Brandon Legal •
5 Akim Bushe (K) •
6 Herdel Neptune •
7 Tarandath Deonath •
9 Bryan Bannantyne •
10 Denish Victor •
11 Abasi Spencer •
12 Tevin Joseph •
14 Kersen Trim •
 Peter Mungal

</doc>
<doc id="1941948" url="https://pl.wikipedia.org/wiki?curid=1941948" title="Calonectris">
Calonectris

Calonectris – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na Oceanie Atlantyckim (w tym na Morzu Śródziemnym), w zachodniej części Oceanu Spokojnego oraz w południowo-zachodniej i skrajnie wschodniej części Oceanu Indyjskiego.
Morfologia.
Długość ciała 42–56 cm, rozpiętość skrzydeł 101–135 cm; masa ciała 420–1060 g. 
Systematyka.
Etymologia.
"Calonectris": "kalos" „szlachetny, dobry”; rodzaj "Nectris" .
Podział systematyczny.
Do rodzaju należą następujące gatunki:

</doc>
<doc id="1941949" url="https://pl.wikipedia.org/wiki?curid=1941949" title="Puffinus">
Puffinus

Puffinus – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na wszystkich oceanach świata.
Morfologia.
Długość ciała 25–40 cm, rozpiętość skrzydeł 58–93 cm; masa ciała 82–575 g. 
Systematyka.
Podział systematyczny.
Takson ten jest polifiletyczny, dlatego część gatunków ("pacifus", "bulleri", "griseus", "tenuirostris", "creatopus", "carneipes" i "gravis") jest umieszczona w odrębnym rodzaju "Ardenna". Do rodzaju należą następujące gatunki:

</doc>
<doc id="1941957" url="https://pl.wikipedia.org/wiki?curid=1941957" title="Pablo Sánchez López">
Pablo Sánchez López

Pablo Sánchez López (ur. 9 lutego 1990 roku w Meksyku) – meksykański kierowca wyścigowy.
Życiorys.
Pablo karierę rozpoczął od startów w kartingu. Po zakończeniu działalności kartingowej, w roku 2004 postanowił rozpocząć poważną karierę wyścigową, debiutując w amerykańskim cyklu open-wheel, Skip Barber. Starty w niej kontynuował również w kolejnym sezonie.
W sezonie 2006, w celu rozwoju swej kariery, wyjechał do Europy, gdzie zadebiutował w Formuła Renault (dzielił starty pomiędzy włoską i europejską edycją). Jego osiągi nie były jednak najlepsze i ostatecznie włoski cykl zakończył na 16. miejscu, natomiast w europejskim ani razu nie zdobył punktów.
W roku 2007 ponownie startował w dwóch seriach, tym razem jednak w Międzynarodowej Formule Master oraz Włoskiej Formule 3. W obu spisał się bardzo dobrze, będąc dwukrotnie sklasyfikowanym na 3. pozycji. Dzięki obiecującym rezultatom dostał szansę startów w World Series by Renault, w austriackiej ekipie Interwetten.com. Wyniki przez niego uzyskiwane odbiegały jednak od oczekiwań i ostatecznie zajął w końcowej klasyfikacji dopiero 17. miejsce. Przez pierwszą połowę sezonu ponownie rywalizował w Formule Master. Po niezbyt udanych występach, postanowił jednak zrezygnować z dalszego udziału w tej serii. Zdobyte punkty pozwoliły mu zająć 12. miejsce w końcowej klasyfikacji.
Na sezon 2009 powrócił do Włoskiej Formuły 3. Ponownie należał do czołówki serii i w ostatecznym rozrachunku po raz drugi zajął w niej najniższy stopień podium. Tym razem jednak, w zamian za trzecie miejsce, Meksykanin został nagrodzony odbyciem testów ze słynną włoską stajnią Formuły 1 – Ferrari.
W roku 2010 podpisał kontrakt z hiszpańską stajnią Barwa Addax na udział w nowo utworzonej serii GP3. Debiut w serii Pablo nie mógł jednak zaliczyć do udanych, gdyż w ciągu 16 wyścigów ani razu nie zdołał dojechać na punktowanej pozycji.

</doc>
<doc id="1941976" url="https://pl.wikipedia.org/wiki?curid=1941976" title="Jerzy Giza">
Jerzy Giza

Jerzy Giza (ur. 17 kwietnia 1957 w Nowym Sączu) – polski pedagog, publicysta historyczny, działacz niepodległościowy, profesor oświaty.
Życiorys.
Syn Tadeusza i Jadwigi Kucz "h. Łada", z rodziny o patriotycznych tradycjach (potomek powstańców styczniowych: Walentego Gizy oraz kpt. Ignacego Kucza, wnuk gen. Józefa Gizy, bratanek pchor. Mieczysława Gizy, poległego 7 września 1939). Absolwent I. LO im. J. Długosza w Nowym Sączu (1976) i Wyższej Szkoły Pedagogicznej w Krakowie (1982). Uczył w SP nr 13 w Krakowie (listopad 1980-grudzień 1981) i po przerwie w stanie wojennym (wrzesień 1982-sierpień 1988). Pozbawiony pracy w szkolnictwie państwowym "za działalność sprzeczną z socjalistycznym i laickim charakterem szkoły". Od października 1988 do stycznia 1989 pracował w Domu Dziecka nr 1 w Krakowie (skąd również usunięty wskutek nacisków SB).
W latach 1980-1989 uczestniczył w działalności opozycyjnej krakowskich i sądeckich środowisk niepodległościowych (był autorem i współautorem wielu niezależnych wystaw historycznych, koncertów oraz obchodów patriotycznych). Członek Akcji na Rzecz Niepodległości, Kongresu Solidarności Narodu, Stronnictwa Wierności Rzeczypospolitej-KSN, współpracownik prasy podziemnej (m.in. Solidarności Narodu, Polski Jutra, Wiadomości Nowosądeckich, Sowińca) oraz polskiej prasy emigracyjnej (m.in. londyński Tydzień Polski, Dziennik Polski). Założyciel i przewodniczący w Nowym Sączu Towarzystwa im. Gen. Józefa Kustronia (1981-1984), Komitetu Uczczenia pamięci Sądeczan Pomordowanych na Wschodzie (1987-1991), przekształconego w Sądecką Rodzinę Katyńską. Twórca i inicjator utworzenia lub przywrócenia kilkudziesięciu tablic i monumentów na terenie Krakowa. Współpracownik Władz RP na Uchodźstwie (szczególnie ministra ds. Kraju, a później ostatniego emigracyjnego prezydenta RP, Ryszarda Kaczorowskiego). Członek Komitetu Opieki nad Kopcem Józefa Piłsudskiego w Krakowie (1982-1987) oraz Instytutu Katyńskiego. Bliski współpracownik działaczy niepodległościowych takich jak Wojciech Ziembiński, Andrzej Szkaradek, Adam Macedoński, Marian Banaś, Bogdan Sekuła, Piotr M. Boroń, Włodzimierz Sackiewicz-Steckiewicz czy Jerzy Bukowski. Łącznik pomiędzy Warszawską Rodziną Legionistów i Peowiaków a Związkiem Legionistów Polskich w Nowym Sączu i Krakowie. Rozpracowywany przez SB w ramach działań o kryptonimie „Patron”, „Halny”, „Epitafium”.
Po przełomie politycznym 1989 dyrektor Społecznej Szkoły Podstawowej nr 1 im. Józefa Piłsudskiego w Krakowie, pierwszej niepublicznej szkoły podstawowej w Polsce i wyrosłego na jej bazie Społecznego Gimnazjum nr 1 im. Zbigniewa Herberta (1999). Wydawca corocznych Sprawozdań Dyrekcji, a także rocznicowych publikacji szkolnych: "Kadry szkolnego życia" (1999), "Codzienności szkolnej lata minione" (2004), "Kalejdoskop szkolnych zdarzeń" (2009), "Poprzez szkolne klimaty" (2014), "Forteczna 54. Dobry adres na obrzeżach Krakowa" (2019).
Publicysta historyczny i biograf (ponad 1000 opublikowanych życiorysów). Autor kilkudziesięciu artykułów w „Almanachu Sądeckim” i kilku książek dotyczących historii Sądecczyzny. Wydał także poezję i prozę poetycką (m.in. w podziemiu: "Za Czerwonym Murem", "Oddech Amarantu", a w 2007 "Dama i Muszkieter").
Działał społecznie na wielu polach, m.in. w Towarzystwie Ratowania Kaplicy Loretańskiej, w Towarzystwie im. Józefa Piłsudskiego, Społecznym Towarzystwie Oświatowym, Wojewódzkim Komitecie Ochrony Pamięci Walk i Męczeństwa w Krakowie (od 2006 r. jego wiceprzewodniczący, a od 2017 r. przewodniczący Komitetu Ochrony Pamięci Walk i Męczeństwa przy IPN w Krakowie). Członek Komitetu Honorowego Krakowskiego Forum Kultury Polskiej. Członek Komisji Edukacji Rady Miasta Krakowa (spoza Rady, 1998-2002).
Ożenił się z Elżbietą "Bończa" Domagalską. Ma córkę Katarzynę (ur. 1983).
Odznaczenia i wyróżnienia.
Obdarzony tytułem Członka Honorowego Społecznej Szkoły Polskiej w Baranowiczach i dyplomem uznania od Rady Naczelnej Związku Polaków na Białorusi (1998).
W 2010 otrzymał doroczną nagrodę „Sądecczyzna” im. Szczęsnego Morawskiego za najlepszą publikację dotyczącą dziejów i kultury Sądecczyzny za książkę pt. „Nowosądecka lista katyńska”. W 2016 otrzymał Nagrodę im. ks. prof. Bolesława Kumora za najlepszą książkę o Sądecczyźnie („Sądecki Garnizon i jego żołnierze 1918-1922”), a w 2019 r. Nagrodę dla najlepszego sądeckiego autora.
17 września 2010 na sesji katyńskiej w Nowym Sączu został uhonorowany przez Radę Miasta Tarczą Herbową Zasłużonych dla Miasta Nowego Sącza. 8 listopada 2019 otrzymał tytuł Honorowego Obywatela Miasta Nowego Sącza. 21 grudnia 2020 r. został uhonorowany Nagrodą „Świadek Historii”, przyznaną przez Dyrektora Oddziału Krakowskiego IPN, a 22 kwietnia 2021 r. tytułem „Kustosza Pamięci Narodowej”.
Publikacje.
Ważniejsze artykuły w „Almanachu Sądeckim”:
Linki zewnętrzne.
Biogram w Internetowej "Encyklopedii Solidarności"

</doc>
<doc id="1941977" url="https://pl.wikipedia.org/wiki?curid=1941977" title="South Kesteven">
South Kesteven

South Kesteven – dystrykt niemetropolitalny w Anglii, w hrabstwie Lincolnshire. W 2011 roku dystrykt liczył 133 788 mieszkańców.
Historia.
Dystrykt powstał 1 kwietnia 1974 r. na mocy ustawy "Local Government Act 1972", z gmin miejskich ("municipal borough") Grantham i Stamford, dystryktu miejskiego ("urban district") Bourne oraz dystryktów wiejskich ("rural district") South Kesteven oraz East Kesteven.
Demografia.
Według spisu powszechnego z roku 2001 South Kesteven liczy 124 788 mieszkańców (i 133 788 w 2011), będąc drugim pod względem dystryktem (za East Lindsey) hrabstwa Lincolnshire.
Inne miejscowości.
Aisby, Allington, Ancaster, Aslackby and Laughton, Aunby, Barholm, Barrowby, Baston, Billingborough, Boothby Pagnell, Braceby, Brandon, Bulby, Burton Coggles, Careby Aunby and Holywell, Carlby, Carlton Scroop, Castle Bytham, Caythorpe, Claypole, Colsterworth, Corby Glen, Deeping St. James, Dowsby, Dry Doddington, Dunsby, Dyke, Easton, Edenham, Fenton, Folkingham, Foston, Frieston, Fulbeck, Great Humby, Great Ponton, Greatford, Grimsthorpe, Gunby, Haconby, Hanby, Harlaxton, Heydour, Honington, Horbling, Hough-on-the-Hill, Hougham, Ingoldsby, Irnham, Kate's Bridge, Keisby, Kirkby Underwood, Lenton, Little Bytham, Little Humby, Little Ponton, Long Bennington, Manthorpe, Morton and Hanthorpe, North Witham, Oasby, Obthorpe, Old Somerby, Pickworth, Rippingale, Ropsley, Sapperton, Sedgebrook, South Witham, Stainby, Stroxton, Sudbrook, Tallington, Thurlby by Bourne, Toft, Twenty, Uffington, Welby, Westborough, Witham on the Hill.

</doc>
<doc id="1941978" url="https://pl.wikipedia.org/wiki?curid=1941978" title="Tulancingo">
Tulancingo

Tulancingo – miasto w południowo-wschodniej części meksykańskim stanu Hidalgo położone około 120 km na wschód od miasta Meksyk. Jest drugim, po stolicy Pachuca, miastem w tym stanie. Siedziba gminy Tulancingo de Bravo. Tę samą nazwę ma także dolina i rzeka nad którą leży miasto. Mimo wysokiej lokalizacji jest to rejon rolniczy z dominującą produkcją kukurydzy, strączkowych i jęczmienia.
Zabytki i atrakcje turystyczne.
Główną świątynią w Tulacingo jest Katedra, będąca przykładem stylu kolonialnego. Budowę rozpoczęli Franciszkanie w 1528. Zlokalizowana jest w centrum placu "La Floresta" w Tulancingo.
Przebudowana w 1788 przez architekta José Damián Ortiz de Castro, który jest znany jako jeden z twórców i budowniczych katedry w mieście Meksyk. Budynek jest kamienny z metrowej grubości ścianami i neoklasycystyczną fasadą.
Na corocznie odbywające się 2 sierpnia święto religijne nazywane "Día de Nuestra Señora de los Ángeles" (Dniem naszej Pani Anielskiej) przyjeżdża wielu pielgrzymów.
Na terenie gminy w małej miejscowości na południe od Tulancingo, znaleziono pozostałości mamuta włochatego datowane na około 6000 lat.
W niedalekiej strefie archeologicznej Huapalcalco, znajdującej się w odległości kilku minut jazdy na północ od miasta jest piramida zbudowana w VI wieku.

</doc>
<doc id="1941979" url="https://pl.wikipedia.org/wiki?curid=1941979" title="Raszew">
Raszew



</doc>
<doc id="1941980" url="https://pl.wikipedia.org/wiki?curid=1941980" title="Muszyńska">
Muszyńska



</doc>
<doc id="1941984" url="https://pl.wikipedia.org/wiki?curid=1941984" title="Martin Koeman">
Martin Koeman

Martin Koeman (ur. 26 lipca 1938 w Purmerend, zm. 18 grudnia 2013 w Leeuwarden) – holenderski piłkarz występujący na pozycji obrońcy i trener. W ciągu swojej kariery reprezentował barwy takich klubów jak KFC, Blauw-Wit Amsterdam, GVAV/Groningen i SC Heerenveen, w którym to zakończył karierę. 12 kwietnia 1964 roku rozegrał swoje pierwsze i jedyne spotkanie w barwach reprezentacji Holandii. "Oranje" starli się wtedy z reprezentacją Austrii. Pomimo przyzwoitej kariery, najbardziej znany jest jako ojciec Erwina i Ronalda Koemanów, którzy, tak jak ojciec, występowali w Groningen i reprezentacji Holandii.

</doc>
<doc id="1941985" url="https://pl.wikipedia.org/wiki?curid=1941985" title="Ruehleia">
Ruehleia



</doc>
<doc id="1941986" url="https://pl.wikipedia.org/wiki?curid=1941986" title="Bronisława Kozłowska">
Bronisława Kozłowska

Bronisława Kozłowska, z domu Królikowska (ur. 10 lipca 1862 w Szubinie, zm. 2 grudnia 1964 w Brodnicy), polska poetka ludowa.
Życiorys.
Urodziła się w rodzinie kupca Wincentego Królikowskiego i Agnieszki z Rzekaczów. Ukończyła szkołę wydziałową w Szubinie, od 1903 mieszkała na stałe w Brodnicy. Działała w polskich organizacjach społecznych i dobroczynnych w okresie zaboru pruskiego. Była żoną fotografa Anastazego Jastrzębiec-Kozłowskiego.
Pisała wiersze o tematyce religijnej, patriotycznej, regionalnej, łącznie około 100. Była też autorką wystawionego w 1910 przedstawienia "Wesele na Ziemi Michałowskiej". Jej rękopiśmienny dorobek nie przetrwał w większości II wojny światowej.
Dożyła 102 lat, zmarła 2 grudnia 1964 w Brodnicy i pochowana została na tamtejszym cmentarzu.

</doc>
<doc id="1941991" url="https://pl.wikipedia.org/wiki?curid=1941991" title="Sebastian Quintana">
Sebastian Quintana



</doc>
<doc id="1941995" url="https://pl.wikipedia.org/wiki?curid=1941995" title="Symbion pandora">
Symbion pandora



</doc>
<doc id="1941998" url="https://pl.wikipedia.org/wiki?curid=1941998" title="Symbion americanus">
Symbion americanus



</doc>
<doc id="1942003" url="https://pl.wikipedia.org/wiki?curid=1942003" title="Metro w Ałmaty">
Metro w Ałmaty

Metro w Ałmaty – system metra w Ałmaty, będący jedynym systemem kolei podziemnej w Kazachstanie. Został on uruchomiony w 2011 i składa się z jednej linii o długości 10,3 km, na której zlokalizowanych jest 9 stacji pasażerskich. Ponadto w systemie pracuje jedna stacja techniczna.
Historia.
W 1978 został opracowany plan rozwoju miasta Ałma-Ata, który obejmował budowę metra. W czerwcu 1981 plan ten został zatwierdzony przez władze Kazachskiej SRR i w 1984 rozpoczęto prace przygotowawcze. W 1988 instytuty Mietrogiprotrans z Moskwy i Lenmietrogiprotrans z Leningradu opracowały projekt zakładający budowę jednej linii o długości 7,5 km z 8 stacjami. 7 września 1988 powstał pierwszy wykop, jednak rozpad ZSRR w 1991 i uzyskanie niepodległości przez Kazachstan były powodem wstrzymania finansowania inwestycji przez Moskwę. Nowe państwo było pogrążone w kryzysie ekonomicznym, dlatego budowa kolei podziemnej nie została uznana za sprawę priorytetową i wstrzymano ją.
W latach 90. XX w. poszukiwano wykonawców linii. Wybierane podmioty wymagały za każdym razem gwarancji rządu na udzielenie kredytu na budowę od władz centralnych, co w połączeniu z dalekowschodnim kryzysem finansowym w 1998 odczuwanym także przez kraje byłego ZSRR, nie skutkowało wznowieniem robót. Po 2000 nastąpiła poprawa sytuacji ekonomicznej Kazachstanu, dzięki której w lutym 2003 prezydent państwa Nursułtan Nazarbajew zatwierdził plan budowy ałmackiego metra zakładający oddanie pierwszego odcinka w 2008.
W 2005 wznowiono prace nad pierwszą linią metra w Ałmaty. Jej tunele wykonało tureckie konsorcjum Eko-Uzman z wykorzystaniem tarcz TBM produkcji Herrenknecht z Niemiec. Drążono 200–300 m tunelu miesięcznie, w związku z czym pierwotny termin został przesunięty najpierw na 2009, a następnie na 2011, czyli 20. rocznicę uzyskania niepodległości. Ostatecznie pierwszy odcinek pierwszej linii o długości całkowitej 8,56 km i eksploatacyjnej 7,61 km, ale z 7 stacjami, został oddany do użytku 1 grudnia 2011. Wraz z nim uruchomiona została stacja techniczna dzieląca nazwę ze stacją końcową Rajymbek batyr. Uroczystego uruchomienia dokonał prezydent Nazarbajew.
W 2011 rozpoczęto rozbudowę pierwszego odcinka. Najpierw wystartowała budowa w priorytetowym kierunku zachodnim obejmująca 2,8-kilometrowy odcinek z 2 stacjami, a niewiele potem w kierunku północnym rozpoczęto budowę odcinka o długości 8,62 km z 5 stacjami, który ma dotrzeć do stacji kolejowej Ałmaty-1.
18 kwietnia 2015 uruchomione zostało przedłużenie w kierunku zachodnim. W uroczystości ponownie brał udział prezydent kraju. W tym samym roku zawieszono w mieście komunikację tramwajową, którą miał zastąpić system metra. Mimo tego planu metro odgrywa niewielką rolę w obsłudze komunikacyjnej miasta ze względu na niewielki zasięg, brak pełnej integracji z innymi środkami transportu, małą częstotliwość (12 minut) i długi czas podróży (25 minut dla całej trasy). Rocznie korzysta z niego około 7 mln podróżnych.
Plany.
Do 2017 planowane jest wykonanie 3,1-kilometrowego przedłużenia linii od stacji Mäskeu do stacji Saryarka i Dostyk, a rok później ukończony ma zostać odcinek o długości 2,6 km łączący stację Dostyk i Kałkaman. Docelowo system metra w Ałmaty ma składać się z trzech linii, jednak nie określono terminu ukończenia projektu.
Tabor.
W trakcie budowy zaplanowano zakup 28 wagonów zestawionych w 7 pociągów 4-wagonowych. Jako potencjalni dostawcy pod uwagę brane były rosyjskie zakłady Mietrowagonmasz i Wagonmasz, kanadyjski Bombardier i koreański Hyundai Rotem. Ostatecznie w 2008 kontrakt powierzono Hyundaiowi.
Dostarczone pociągi o długości 77,8 m są jednoprzestrzenne i klimatyzowane. Każdy z nich może zabrać 160 pasażerów na miejscach siedzących oraz 780 osób stojących, co daje łączną pojemność 940 osób. Napęd stanowią silniki asynchroniczne, a prędkość maksymalna wynosi 80 km/h. Pojazdy wyposażono w system informacji pasażerskiej w języku kazachskim i rosyjskim.

</doc>
<doc id="1942007" url="https://pl.wikipedia.org/wiki?curid=1942007" title="Xavi Torres">
Xavi Torres



</doc>
<doc id="1942010" url="https://pl.wikipedia.org/wiki?curid=1942010" title="Bregaglia">
Bregaglia

Bregaglia (rm. "Bregaglia") – miejscowość i gmina w południowo-wschodniej Szwajcarii, w kantonie Gryzonia, w regionie Maloja. Leży na wysokości 994 m n.p.m. Powierzchnia gminy wynosi 251,42 km² i tym samym pod względem powierzchni jest największą gminą w regionie.
Demografia.
W Bregaglii mieszka 1 556 osób. W 2020 roku 14,6% populacji gminy stanowiły osoby urodzone poza Szwajcarią. Większość ludności posługuje się włoskim (74,98%).
Transport.
Przez teren gminy przebiega droga główna nr 3.
Ciekawostka.
W 2009 r. gmina została pierwszą w kantonie, która dopuściła cudzoziemców do głosowania.

</doc>
<doc id="1942014" url="https://pl.wikipedia.org/wiki?curid=1942014" title="Siergiej Bałandin">
Siergiej Bałandin

Siergiej Aleksandrowicz Bałandin (rus. Сергей Александрович Баландин, ur. 11 lipca 1982 w Murmańsku) – rosyjski biathlonista. Dwukrotny mistrz Europy w sztafecie, zdobywca brązowego medalu w biegu indywidualnym na mistrzostwach Europy. Wielokrotny medalista mistrzostw świata w biathlonie letnim.
W sezonie 2009/2010, podczas zawodów w Chanty-Mansyjsku, zadebiutował w PŚ. Zajął wtedy 54. miejsce w sprincie oraz 30 w biegu pościgowym.

</doc>
<doc id="1942015" url="https://pl.wikipedia.org/wiki?curid=1942015" title="Ander Herrera">
Ander Herrera

Ander Herrera Agüera (ur. 14 sierpnia 1989 w Bilbao) – hiszpański piłkarz występujący na pozycji pomocnika w hiszpańskim klubie Athletic Bilbao. Wychowanek Realu Saragossa, były gracz Manchesteru United.
Kariera klubowa.
Herrera rozpoczął swoją karierę w Realu Saragossa, gdzie przeszedł przez wszystkie szczeble kariery młodzieżowej. W sezonie 2008/09 zadebiutował w barwach pierwszego zespołu i do końca rozgrywek wystąpił w sumie w 19 spotkaniach, pomagając klubowi w powrocie do ekstraklasy. 29 sierpnia 2009 roku rozegrał pierwszy mecz w najwyżej klasie rozgrywkowej, zaś Saragossa wygrała 1:0 z CD Tenerife. W sezonie 2009/10 Herrera na stałe wszedł do podstawowego składu i stał się jednym z najczęściej eksploatowanych zawodników. Pierwszą bramkę w ekstraklasie zdobył 6 grudnia 2009 roku w przegranym 1:4 meczu z Mallorcą. W trakcie kolejnych rozgrywek Herrera nadal był podstawowym graczem, zarówno pod wodzą José Aurelio Gaya, jak i jego następcy Javiera Aguirre.
7 lutego 2011 roku ustalił warunki pięcioletniego kontraktu z Athletic Bilbao, do którego to klubu którego przeszedł oficjalnie 1 lipca. W nowych barwach Herrera zadebiutował 18 sierpnia 2011 roku w zremisowanym 0:0 meczu eliminacyjnym Ligi Europy z tureckim Trabzonsporem. W swoim pierwszym sezonie w nowym klubie rozegrał w sumie 54 oficjalne spotkania, zdobył cztery gole, zaś Athletic doszedł do finałów dwóch rozgrywek, Pucharu Króla oraz Ligi Europy.
26 czerwca 2014 Herrera podpisał czteroletni kontrakt z angielskim Manchesterem United. W Premier League zadebiutował 16 sierpnia 2014 w przegranym 1:2 meczu przeciwko Swansea, w 67 minucie spotkania został zmieniony przez Marouana Fellainiego. Swoją pierwszą bramkę dla Manchesteru United zdobył 14 września 2014 roku w wygranym 4:0 meczu przeciwko QPR. 11 maja 2019 Manchester United za pośrednictwem oficjalnej strony internetowej zakomunikował, ze 30 czerwca 2019 Ander Herrera zostanie wolnym piłkarzem. Z kolei 4 lipca 2019 klub Paris Saint-Germain zakomunikowało podpisanie z zawodnikiem pięcioletnią umowę. Do końca 2019 roku w nowym zespole rozegrał 6 ligowych meczów, notując w nich jedną asystę. W sierpniu 2022 został wypożyczony do Athletic Bilbao.
Kariera reprezentacyjna.
W 2011 roku Herrera znalazł się w składzie reprezentacji Hiszpanii do lat 21 powołanej przez Luisa Millę na młodzieżowe Mistrzostwa Europy. 12 czerwca w meczu otwarcia z Anglią zdobył kontrowersyjną bramkę, która zapewniła Hiszpanii remis 1:1. W meczu finałowym tego turnieju ze Szwajcarią Herrera także strzelił gola, a Hiszpania wygrała 2:0. W dorosłej kadrze zadebiutował 15 listopada 2016 w zremisowanym 2:2 meczu z Anglią.
Życie osobiste.
Ojciec Herrery, Pedro, także był piłkarzem. Występował m.in. w Realu Saragossa, w którego barwach rozegrał 155 spotkań i zdobył 18 bramek. Pełnił tam także rolę dyrektora generalnego.

</doc>
<doc id="1942019" url="https://pl.wikipedia.org/wiki?curid=1942019" title="Sznajderman">
Sznajderman

Osoby noszące nazwisko Sznajderman, Sznejderman, Schneiderman, Schneidermann:

</doc>
<doc id="1942020" url="https://pl.wikipedia.org/wiki?curid=1942020" title="Archidiecezja San Juan de Puerto Rico">
Archidiecezja San Juan de Puerto Rico

Archidiecezja San Juan de Puerto Rico (łac. "Archidioecesis Sancti Joannis Portoricensis", hiszp. "Arquidiócesis de San Juan de Puerto Rico") – archidiecezja Kościoła rzymskokatolickiego w San Juan, Portoryko (państwa stowarzyszonego ze Stanami Zjednoczonymi).
Archidiecezja San Juan de Puerto Rico jest diecezją podlegającą pod Kościół rzymskokatolicki w Stanach Zjednoczonych i obejmuje terytorialnie północno-wschodnią część wyspy Portoryko. Jest prowadzona przez prałata arcybiskupa, którego archikatedrą diecezjalną jest katedra św. Jana Chrzciciela w San Juan.
Historia.
Diecezja Puerto Rico (Porto Rico) powstała 8 sierpnia 1511 przez wydzielenie z archidiecezji sewilskiej. 21 listopada 1924 przeszła pod jurysdykcję Kościoła rzymskokatolickiego w Stanach Zjednoczonych jako diecezja San Juan de Puerto Rico. 30 kwietnia 1960 została podniesiona do rangi archidiecezji.

</doc>
<doc id="1942023" url="https://pl.wikipedia.org/wiki?curid=1942023" title="Eddie Jones (aktor)">
Eddie Jones (aktor)

Arthur Edward „Eddie” Jones (ur. 18 września 1937 w Washington w stanie Pensylwania, zm. 6 lipca 2019) − amerykański aktor filmowy, telewizyjny i teatralny, występował w roli Jonathana Kenta, ojca tytułowego bohatera serialu ABC "Nowe przygody Supermana" (1993–1997). Pracował na stacji obsługi skrzyżowaniu mniejszych ulic w Laurel &amp; Sunset w Los Angeles, gdy został zaproszony do klasy aktorskiej i zaproponowano mu pracę jako praktykanta na letnim stażu. Grał w spektaklach off-broadwayowskich i na Broadwayu. Był też związany z Interact Theatre Company.
Dorobek artystyczny.
Role teatralne.
Off-Broadway:
Broadway:

</doc>
<doc id="1942030" url="https://pl.wikipedia.org/wiki?curid=1942030" title="Diecezja Arecibo">
Diecezja Arecibo

Diecezja Arecibo (łac. "Dioecesis Arecibensis", hiszp. "Diócesis de Arecibo") – rzymskokatolicka diecezja ze stolicą w Arecibo, w Portoryko.
Podlega metropolii San Juan de Puerto Rico i obejmuje północną część wyspy Portoryko.
Katedrą diecezjalną jest katedra św. Filipa Apostoła w Arecibo.
Historia.
30 kwietnia 1960 powołano diecezję Arecibo.

</doc>
<doc id="1942032" url="https://pl.wikipedia.org/wiki?curid=1942032" title="Diecezja Caguas">
Diecezja Caguas

Diecezja Caguas (łac. "Dioecesis Caguana", hiszp. "Diócesis de Caguas") – rzymskokatolicka diecezja ze stolicą w Caguas, w Portoryko.
Diecezja podlega pod archidiecezję San Juan de Puerto Rico.

</doc>
<doc id="1942035" url="https://pl.wikipedia.org/wiki?curid=1942035" title="Papa Diop">
Papa Diop



</doc>
<doc id="1942037" url="https://pl.wikipedia.org/wiki?curid=1942037" title="Kebra Nagast">
Kebra Nagast

Kebra Nagast (odrębna pisownia: Kebra Negast; geez: ክብረ ነገሥት, ) – XIV-wieczna księga etiopska mająca opisywać historię dynastii salomońskiej.
Abisyński tekst dzieła w języku gyyz stanowi przekład z języka arabskiego, który być może był tłumaczeniem wersji pierwotnej spisanej w języku koptyjskim. Pierwsze pełne tłumaczenie europejskie zostało wykonane przez Carla Bezolda w roku 1886. Zostało ono opublikowane w roku 1909 pt. "Kebra Nagast. Die Herrlichkeit der Könige".
Pierwszy, częściowy przekład księgi z języka abisyńskiego na polski w tłumaczeniu Stefana Strelcyna ukazał się pod tytułem: "Kebra nagast, czyli Chwała królów Abisynii:fragmenty" w roku 1956 (PWN). Pełny przekład Piotra Żyry (z języka angielskiego) pt. "Kebra nagast. Chwała królów" wydało Wydawnictwo Armoryka w roku 2011 ().

</doc>
<doc id="1942038" url="https://pl.wikipedia.org/wiki?curid=1942038" title="Saint-Georges (Kanada)">
Saint-Georges (Kanada)

Saint-Georges – miasto w Kanadzie, w prowincji Quebec, w regionie Chaudière-Appalaches i MRC Beauce-Sartigan.
Historia miasta sięga czasów Nowej Francji, kiedy to w połowie XVIII wieku założono na obszarze dzisiejszego miasta dwa senioraty - Aubin-de-l'Isle i Aubert-Gallion. Znaczący rozwój osadnictwa miał miejsce po przekazaniu ich seniorowi George'owi Pozerowi (od którego imienia pochodzi nazwa miasta) w 1807 roku. Gmina Saint-Georges została oficjalnie utworzona w 1856 roku.
Liczba mieszkańców Saint-Georges wynosi 29 616. Język francuski jest językiem ojczystym dla 98,5%, angielski dla 0,6% mieszkańców (2006).

</doc>
<doc id="1942040" url="https://pl.wikipedia.org/wiki?curid=1942040" title="Diecezja Fajardo–Humacao">
Diecezja Fajardo–Humacao

Diecezja Fajardo-Humacao (łac. "Dioecesis Faiardensis-Humacaensis", hiszp. "Diócesis de Fajardo-Humacao") – rzymskokatolicka diecezja ze stolicą w Fajardo, w Portoryko.
Diecezja podlega pod archidiecezję San Juan de Puerto Rico.

</doc>
<doc id="1942043" url="https://pl.wikipedia.org/wiki?curid=1942043" title="Maluta Skuratow">
Maluta Skuratow

Maluta Skuratow (właściwie "Grigorij Łukjanowicz Skuratow-Bielski", ros. "Григорий Лукьянович Скуратов-Бельский", zm. 1 stycznia 1573) – jeden z dowódców opriczników, zaufany cara Rosji Iwana IV Groźnego.
Życiorys.
Skuratow zdobył wysoką pozycję w 1569 roku, biorąc udział w egzekucji kniazia Włodzimierza Andrzejewicza Starickiego, brata stryjecznego Iwana Groźnego i potencjalnego rywala do tronu. W grudniu 1569 roku Skuratow na rozkaz cara udusił metropolitę Moskwy, Filipa II, który popadł w niełaskę u cara z powodu krytyki jego krwawych rządów.
7 stycznia 1570 roku Skuratow poprowadził karną ekspedycję przeciw Nowogrodowi Wielkiemu, zabijając tysiące mieszkańców miasta, łupiąc i obracając je w ruinę. Rok później kierował śledztwem w sprawie przyczyn klęski wojsk moskiewskich w wojnie z chanem krymskim Dewletem I Girejem.
Zginął w czasie oblężenia Weissensteinu (obecnie Paide w Estonii) w czasie wojny inflanckiej w 1573 roku i został pochowany w monasterze św. Józefa Wołokołamskiego.
Jedna z jego córek, Maria została żoną Borysa Godunowa, natomiast druga, Katarzyna – Dymitra Szujskiego, brata Wasyla.
Wzmiankowany przez Tadeusza Micińskiego w wierszu "Tak mi Ojczyzny mojej żal" słowami „Słuchaj! przyjdzie Jan Groźny z Malutą / prosząc Cię w swadźbę dla syna”.

</doc>
<doc id="1942044" url="https://pl.wikipedia.org/wiki?curid=1942044" title="3982 Kastel">
3982 Kastel



</doc>
<doc id="1942047" url="https://pl.wikipedia.org/wiki?curid=1942047" title="Wanda Posselt">
Wanda Posselt

Wanda z Posseltów Szachtmajerowa (ur. 24 sierpnia 1880 w Sosnowcu, zm. 22 marca 1959 w Komorowie) – polska pedagog, nauczycielka, założycielka i przełożona Szkół Fundacji im. Wandy z Posseltów Szachtmajerowej.
Życiorys.
Wanda Posselt urodziła się jako córka Augusta (1852–1914) i Bronisławy z Mieszkowskich (1863–1922). Miała cztery siostry: Zofię, Janinę (1883–1966), Jadwigę (1893–1945) oraz Irenę. W 1908 w Warszawie siostry Posseltówny założyły siedmioklasową szkołę żeńską, której przełożoną była Wanda. Po odzyskaniu przez Polskę niepodległości szkoła została przekształcona w prywatne gimnazjum żeńskie. W 1930 założona została Fundacja Szkół im. Wandy z Posseltów Szachtmajerowej. W ramach Fundacji funkcjonowało Gimnazjum Żeńskie im. Wandy z Posseltów Szachtmajerowej, którego przełożoną była Wanda, a dyrektorką Irena, oraz szkoła powszechna, której dyrektorką była Wanda. Wanda była żoną inżyniera komunikacji por. rez. Kazimierza Szachtmajera (1883–1929), z którym miała syna Leona, ps. "Gejtawa" (1911–2005), żołnierz Armii Krajowej, walczył w powstaniu warszawskim w batalionie Gozdawa; jego żona Elżbieta z Idźkowskich, ps. "Daria" również należała do AK. 
W czasie okupacji nadal kontynuowała pracę pedagogiczną, organizując dla swoich uczennic tajne komplety kończące się maturą - oficjalnie była to szkoła zawodowa (w czasie okupacji szkolnictwo średnie i wyższe było zakazane). Po wojnie szkoła wznowiła działalność pod kierownictwem Wandy Szachtmajerowej. Jednak, jako szkoła prywatna, została zlikwidowana przez władze komunistyczne, a majątek szkoły został skonfiskowany.
Wanda Szachtmajerowa zmarła 22 marca 1959 i została pochowana na cmentarzu Powązkowskim (kwatera 83-6-17,18).

</doc>
<doc id="1942048" url="https://pl.wikipedia.org/wiki?curid=1942048" title="Diecezja Mayagüez">
Diecezja Mayagüez

Diecezja Mayagüez (łac. "Dioecesis Maiaguezensis", hiszp. "Diócesis de Mayagüez") – rzymskokatolicka diecezja ze stolicą w Mayagüez, w Portoryko.
Diecezja podlega pod archidiecezję San Juan de Puerto Rico.

</doc>
<doc id="1942049" url="https://pl.wikipedia.org/wiki?curid=1942049" title="Fonzerelli">
Fonzerelli

Fonzerelli, także Livin Good, Gorgeous George oraz Yer Man, właściwie Aaron McClelland – brytyjski DJ i producent muzyczny.
Jego singel "Moonlight Party" nagrany w 2005 roku znalazł się na listach przebojów w Holandii, Finlandii oraz Australii.
Zremiksował utwory Basshuntera, są to „Now You’re Gone”, „All I Ever Wanted”, które znalazły się w albumie "Now You’re Gone – The Album".
Jego nowy singel znalazł się na drugim miejscu na liście DMC Buzz Chart, oraz na szóstym miejscu na Cool Cuts Chart. Powstał do niego teledysk.
Fonzerelli pracuje nad debiutanckim albumem "Franz San Disco".

</doc>
<doc id="1942054" url="https://pl.wikipedia.org/wiki?curid=1942054" title="Diecezja Ponce">
Diecezja Ponce

Diecezja Ponce (łac. "Dioecesis Poncensis", hiszp. "Diócesis de Ponce") – rzymskokatolicka diecezja ze stolicą w Ponce, w Portoryko.
Diecezja podlega archidiecezji San Juan de Puerto Rico.

</doc>
<doc id="1942058" url="https://pl.wikipedia.org/wiki?curid=1942058" title="Maria Skuratowa-Bielska">
Maria Skuratowa-Bielska

Maria Grigorjewna Skuratowa-Bielska (, zm. ) – caryca rosyjska, żona Borysa Godunowa.
Była córką Maluty Skuratowa, jednego z najbardziej zaufanych ludzi cara Iwana Groźnego i zarazem jednego z najpotężniejszych ludzi ówczesnej Rosji. Godunow poślubił ją w 1570 roku głównie, by wzmocnić swoją pozycję w kraju. Z ich związku urodził się późniejszy car, Fiodor II Borysowicz, a także Ksenia oraz zmarły w niemowlęctwie Iwan.
 roku została, razem z synem, uduszona w swoim apartamencie przez zwolenników Dymitra Samozwańca I.

</doc>
<doc id="1942060" url="https://pl.wikipedia.org/wiki?curid=1942060" title="Maria Olejniczak">
Maria Olejniczak

Maria Olejniczak (ur. 7 lipca 1923 r. w Poddębicach, zm. 3 stycznia 1989 r. w Warszawie) – polska reżyserka dubbingu. Ukończyła studia na Wydziale Reżyserii PWSF w Łodzi. Dyplom uzyskała w 1955 roku.

</doc>
<doc id="1942061" url="https://pl.wikipedia.org/wiki?curid=1942061" title="Kocham cię na zabój (film)">
Kocham cię na zabój (film)

Kocham cię na zabój (ang. "I Love You to Death") – amerykańska czarna komedia z 1990 roku.
Treść.
Rosalie Boca jest szczęśliwą mężatką. Pewnego dnia, przypadkiem dowiaduje się, że jej mąż, którego uważała za ideał, dopuszcza się zdrady małżeńskiej. Wpada we wściekłość i za namową matki decyduje się pozbawić go życia. Nie jest to jednak łatwe.

</doc>
<doc id="1942064" url="https://pl.wikipedia.org/wiki?curid=1942064" title="Mariano Andújar">
Mariano Andújar

Mariano Andújar (ur. 30 lipca 1983 w Buenos Aires) – argentyński piłkarz występujący na pozycji bramkarza. Obecnie gra w SSC Napoli.
Kariera klubowa.
Mariano Andújar urodził się w stolicy Argentyny – Buenos Aires. Piłkarską karierę rozpoczął w miejscowym zespole Huracánu, w barwach którego zadebiutował w argentyńskiej Primera División. Następnie Huracán spadł do drugiej ligi, a Andújar wkrótce stał się jego podstawowym bramkarzem. W 2005 piłkarz został wypożyczony do włoskiego US Palermo, gdzie początkowo był trzecim bramkarzem po Matteo Guardalbenem i Nicolą Santonim. W Serie A Andújar zadebiutował 26 października w zwycięskim 3:0 meczu z Lecce. W styczniu 2006 Guardalben i Santoni odeszli z sycylijskiej drużyny, natomiast kontrakty z Palermo podpisali 2 inni bramkarze – Federico Agliardi i Cristiano Lupatelli. Andújar w sezonie 2005/2006 rozegrał łącznie 11 spotkań w Serie A, 7 w Pucharze UEFA i 3 w Pucharze Włoch.
Latem 2006 Andújar powrócił do Argentyny, gdzie trafił do prowadzonego przez Diego Simeone Estudiantes La Plata. W turnieju Apertura 2006 wystąpił w 16 spotkaniach i wpuścił tylko 9 goli. Zespół Estudiantes we wszystkich 19 pojedynkach stracił 13 bramek, najmniej spośród wszystkich drużyn w lidze. W turnieju Apertura 2006 klub z La Platy zgromadził 44 punkty, tyle samo co ekipa Boca Juniors. W dodatkowym meczu o mistrzostwo Argentyny Estudiantes zwyciężyło 2:1 i zdobyło pierwszy od 23 lat tytuł mistrzowski. W 2009 Andújar zwyciężył ze swoim zespołem w rozgrywkach Copa Libertadores. Argentyński bramkarz zachował czyste konto w 8 meczach z rzędu, łącznie nie wpuścił gola przez 800 minut. Ustanowił tym samym nowym rekord Copa Libertadores, poprzedni należał do Hugo Gattiego i wynosił 767 minut.
24 czerwca 2009 Andújar podpisał 4-letnią umowę z Catanią Calcio. Od początku sezonu stał się jej podstawowym zawodnikiem wygrywając rywalizację o miano pierwszego bramkarza z Włochem Andreą Campagnolo i Słowakiem Tomášem Košickým.
Kariera reprezentacyjna.
W reprezentacji Argentyny Andújar zadebiutował 6 czerwca 2009 w zwycięskim 1:0 meczu eliminacji do Mistrzostw Świata w RPA z Kolumbią. Od tego czasu stał się podstawowym graczem drużyny narodowej wygrywając rywalizację o miano pierwszego bramkarza z Juanem Pablo Carrizo. Następnie stracił jednak miejsce w wyjściowym składzie na rzecz Sergio Romero, który był podstawowym bramkarzem reprezentacji między innymi na mistrzostwach świata w RPA czy Brazylii.

</doc>
<doc id="1942065" url="https://pl.wikipedia.org/wiki?curid=1942065" title="Mariano Andujar">
Mariano Andujar



</doc>
<doc id="1942066" url="https://pl.wikipedia.org/wiki?curid=1942066" title="Engordany">
Engordany

Engordany – miasto w Andorze, na wysokości około 1497 m n.p.m., w parafii Escaldes-Engordany. Znajduje się na drodze pomiędzy Les Escaldes i Andorra la Vella.

</doc>
<doc id="1942067" url="https://pl.wikipedia.org/wiki?curid=1942067" title="Terzan 8">
Terzan 8

Terzan 8 (Ter 8) – gromada kulista znajdująca się w odległości około 85 700 lat świetlnych od Ziemi w kierunku konstelacji Strzelca. Została odkryta w 1968 roku przez Agopa Terzana.
Terzan 8 może pochodzić z galaktyki SagDEG odkrytej w 1994 roku, lecz została wychwycona przez Drogę Mleczną. Gromada ta znajduje się 63 200 lat świetlnych od jądra Drogi Mlecznej.

</doc>
<doc id="1942069" url="https://pl.wikipedia.org/wiki?curid=1942069" title="Urszulewo (powiat włocławski)">
Urszulewo (powiat włocławski)

Urszulewo – część wsi Zarzeczewo w Polsce, położona w województwie kujawsko-pomorskim, w powiecie włocławskim, w gminie Fabianki.
W latach 1975–1998 Urszulewo administracyjnie należało do województwa włocławskiego.

</doc>
<doc id="1942071" url="https://pl.wikipedia.org/wiki?curid=1942071" title="Adam Johnson">
Adam Johnson

Adam Johnson (ur. 14 lipca 1987 w Sunderlandzie) – angielski piłkarz występujący na pozycji skrzydłowego.
Wychowanek Middlesbrough, w trakcie kariery piłkarskiej występował również m.in. w Manchesterze City (zdobył z nim mistrzostwo Anglii w sezonie 2011/2012) i Sunderlandzie. W reprezentacji Anglii, w której zadebiutował 11 sierpnia 2010 w towarzyskim meczu z Węgrami (2:1), rozegrał 12 meczów i strzelił dwa gole.
W marcu 2016 uznany winnym molestowania nastolatki i skazany na karę sześciu lat pozbawienia wolności.

</doc>
<doc id="1942072" url="https://pl.wikipedia.org/wiki?curid=1942072" title="Nikodem (Rusnak)">
Nikodem (Rusnak)

Nikodem, imię świeckie Mykoła Stepanowycz Rusnak (ur. 18 kwietnia 1921 w Dawydiwcach, zm. 15 września 2011 w Charkowie) – metropolita charkowski i bohoduchowski Ukraińskiego Kościoła Prawosławnego Patriarchatu Moskiewskiego.
Życiorys.
Urodził się w ubogiej rodzinie chłopskiej Mykoły i Paraskewy Rusnaków na Bukowinie. Ukończył rumuńskojęzyczną szkołę podstawową w rodzinnej wsi. Następnie, w 1938, po śmierci ojca i wstąpieniu do monasteru przez matkę wstąpił do monasteru św. Jana Teologa w Chreszczatyku, gdzie 6 stycznia 1945 złożył śluby wieczyste. 29 kwietnia tego samego roku przyjął święcenia diakońskie, zaś 23 lutego 1946 – kapłańskie. Po czterech latach został przełożonym monasteru, którą to funkcję spełniał do 1955, kierując jego odbudową po zniszczeniach II wojny światowej. Służył również w kilku wiejskich cerkwiach w regionie.
W 1955 wyjechał do Ławry Troicko-Siergijewskiej na naukę w moskiewskim seminarium duchownym, które ukończył po trzech latach. Wyjechał następnie do Jerozolimy jako zastępca zwierzchnika misji Rosyjskiego Kościoła Prawosławnego. 15 października 1958 otrzymał godność archimandryty.
10 sierpnia 1961 w Ławrze Troicko-Siergijewskiej miała miejsce jego chirotonia na biskupa kostromskiego, po otrzymanej 5 lipca tego samego roku nominacji. W okresie kierowania przez niego eparchią kostromską żadna z jej cerkwi nie została zamknięta przez władze, duchowny z powodzeniem przeciwdziałał również planom umieszczenia Fiodorowskiej Ikony Matki Bożej w muzeum.
Po trzech latach został przeniesiony na katedrę argentyńską i południowoamerykańską. W 1968 po powołaniu przez Rosyjski Kościół Prawosławny Egzarchatu Środkowej i Południowej Ameryki został jego pierwszym zwierzchnikiem. Funkcję tę pełnił do 1977. Koordynował prace nad nowym przekładem prawosławnych Świętych Liturgii na język hiszpański, otworzył pierwszą etnicznie rosyjską parafię prawosławną w Chile oraz zakończył wznoszenie soboru Zwiastowania w Buenos Aires. Od 1970 łączył obowiązki egzarchy z godnością arcybiskupa charkowskiego i bohoduchowskiego. W raporcie Urzędu ds. Wyznań z tego samego roku, dzielącym hierarchów Rosyjskiego Kościoła Prawosławnego w zależności od ich stosunku do władzy radzieckiej, został uznany za duchownego całkowicie lojalnego.
W 1983 przeniesiony ponownie na katedrę lwowską i tarnopolską, pozostając "locum tenens" eparchii charkowskiej. Od 9 kwietnia 1985 metropolita. W 1988 został przełożonym Ławry Peczerskiej, nosząc równocześnie tytuł metropolity Lwowa i Drohobycza. Po roku powrócił na katedrę charkowską.
Między kwietniem a majem 1992 był tymczasowym zwierzchnikiem Ukraińskiego Kościoła Prawosławnego Patriarchatu Moskiewskiego. 27 maja tego roku przewodniczył soborowi biskupów Kościoła, w czasie którego potępione zostały starania o jednostronną autokefalizację Cerkwi na Ukrainie, w szczególności działalność byłego metropolity Filareta (Denysenki), który został oskarżony o rozbijanie Kościoła i krzywoprzysięstwo, usunięty z urzędu i pozbawiony wszystkich godności cerkiewnych. W latach 1994–2006 przewodniczył Komitetowi ds. Kanonizacji w Kościele Ukraińskim, jednak został zwolniony z tej funkcji z uwagi na wielość obowiązków w eparchii charkowskiej.
Doktor "honoris causa" Kijowskiej Akademii Teologicznej oraz Chrześcijańskiej Akademii Teologicznej w Warszawie.
Zmarł 15 września 2011 w swojej rezydencji. Przyczyną zgonu była niewydolność krążenia oraz choroby przewlekłe. Dwa dni później został pochowany w soborze Zwiastowania w Charkowie.

</doc>
<doc id="1942075" url="https://pl.wikipedia.org/wiki?curid=1942075" title="JaFu 2">
JaFu 2

JaFu 2 – mgławica planetarna znajdująca się w konstelacji Skorpiona w odległości około 36,5 tys. lat świetlnych od Ziemi. Została odkryta w 1997 roku przez George’a H. Jacoby’ego i L. Kellara Fulltona.
JaFu 2 jest mgławicą znajdującą się w gromadzie kulistej NGC 6441. Mgławica ta jest jedną spośród zaledwie 4 znanych mgławic planetarnych powiązanych z gromadą kulistą. JaFu 2 znajduje się w odległości 11,4 tys. lat świetlnych od jądra Drogi Mlecznej.

</doc>
<doc id="1942076" url="https://pl.wikipedia.org/wiki?curid=1942076" title="Chambery Savoie HB">
Chambery Savoie HB



</doc>
<doc id="1942083" url="https://pl.wikipedia.org/wiki?curid=1942083" title="Heidi Zurbriggen">
Heidi Zurbriggen

Heidi Zurbriggen (ur. 16 marca 1967 w Saas-Almagell) – szwajcarska narciarka alpejska, dwukrotna wicemistrzyni świata i czterokrotna medalistka mistrzostw świata juniorek.
Kariera.
W zawodach Pucharu Świata zadebiutowała 8 grudnia 1984 roku w Davos, zajmując dwunaste miejsce w supergigancie. Tym samym już w swoim debiucie wywalczyła pierwsze pucharowe punkty. Na podium zawodów PŚ po raz pierwszy stanęła nieco ponad dwa lata później, 12 grudnia 1986 roku w Val d’Isère, kończąc bieg zjazdowy na trzeciej pozycji. W zawodach tych wyprzedziły ją dwie rodaczki: Michela Figini i Maria Walliser. Łącznie 17 razy stawała na podium, odnosząc trzy zwycięstwa: 6 marca 1996 roku w Kvitfjell, 11 stycznia 1997 roku w Bad Kleinkirchheim i 23 stycznia 1997 roku w Cortina d'Ampezzo była najlepsza zjazdach. Najlepsze wyniki osiągnęła w sezonie 1996/1997, kiedy to w klasyfikacji generalnej zajęła szóste miejsce, a w klasyfikacji zjazdu była druga. Ponadto w sezonie 1995/1996 była trzecia w klasyfikacji zjazdu, a w sezonie 1994/1995 trzecie miejsce zajęła w klasyfikacji supergiganta.
Podczas mistrzostw świata w Sierra Nevada w 1996 roku zdobyła srebrny medal w supergigancie, plasując się między Włoszką Isolde Kostner i Picabo Street z USA. Srebrny medal wywalczyła także w zjeździe na mistrzostwach świata w Sestriere rok później. Tym razem rozdzieliła Hilary Lindh z USA i Pernillę Wiberg ze Szwecji. Była też między innymi szósta w kombinacji podczas mistrzostw świata w Saalbach-Hinterglemm w 1991 roku oraz czwarta w zjeździe na mistrzostwach świata w Vail dwa lata wcześniej, gdzie walkę o podium przegrała z Karin Dedler z RFN o 0,04 sekundy. W 1992 roku wystąpiła na igrzyskach olimpijskich w Albertville, gdzie jej najlepszym wynikiem było dziesiąte miejsce w zjeździe. Na rozgrywanych dwa lata później igrzyskach olimpijskich w Lillehammer, w tej samej konkurencji zajęła 22. miejsce, a rywalizacji w supergigancie nie ukończyła. Brała też udział w igrzyskach w Nagano w 1998 roku, zajmując między innymi szóstą pozycję w gigancie.
Zurbriggen wystartowała również na mistrzostwach świata juniorów w Jasnej w 1985 roku, gdzie zdobyła medale we wszystkich rozgrywanych konkurencjach. W zjeździe, gigancie i slalomie była druga, a w kombinacji wywalczyła złoty medal.
W 1998 roku zakończyła karierę.
Jest młodszą siostrą Pirmina Zurbriggena.

</doc>
<doc id="1942084" url="https://pl.wikipedia.org/wiki?curid=1942084" title="Rhonegletscher">
Rhonegletscher



</doc>
<doc id="1942085" url="https://pl.wikipedia.org/wiki?curid=1942085" title="Virslīga (2010)">
Virslīga (2010)

W sezonie 2010 rozegrano 19. edycję najwyższej klasy rozgrywkowej piłki nożnej na Łotwie – Virslīgi. Tytułu mistrzowskiego bronił . Rozgrywki rozpoczęły się 10 kwietnia, a zakończyły po 27 kolejkach – 7 listopada 2010.
Zasady rozgrywek.
W rozgrywkach brało udział 10 drużyn, walczących o tytuł mistrza Łotwy w piłce nożnej. Przed rozpoczęciem sezonu miały miejsce 2 wydarzenia, które wpłynęły na skład uczestników rozgrywek w 2010 roku:
W wyniku poszerzenia składu ligi, doszło do zmiany formatu rozgrywek. Każda z drużyn rozgrywa po 3 mecze ze wszystkimi przeciwnikami (razem 27 spotkań). Zespoły, które po 2 pierwszych rundach zajęły miejsca 1–5, miały prawo do rozegrania 5 meczów ostatniej rundy jako gospodarze, pozostałe drużyny gościły w niej rywali po 4 razy. Ostatnia, 10. drużyna tabeli spadła do 1. līgi, 9. zespół weźmie udział w barażach o utrzymanie się z wicemistrzem 1. līgi.
Mistrz kraju () otrzymał prawo gry w II rundzie kwalifikacyjnej Ligi Mistrzów UEFA, wicemistrz () i 3. drużyna () będą mogły wystąpić w I rundzie kwalifikacyjnej Ligi Europy UEFA, natomiast zdobywca Pucharu Łotwy 2010/2011 w II rundzie kwalifikacyjnej tych rozgrywek.
Baraże o Virslīgę.
Po zakończeniu rozgrywek miał odbyć się dwumecz barażowy o miejsce w najwyższej klasie rozgrywkowej Łotwy między 9. drużyną Virslīgi - Tranzitem Windawa i wicemistrzem 1. līgi - FC Jūrmala. Nie doszedł on jednak do skutku, gdyż drużyna Tranzitu Windawa zrezygnowała z niego, spadając tym samym z Virslīgi. Jej miejsce zajął wicemistrz 1. līgi.
Wyniki.
Pierwsza i druga runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Trzecia runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1942086" url="https://pl.wikipedia.org/wiki?curid=1942086" title="Spitamenes">
Spitamenes

Spitamenes (IV wiek p.n.e.) – satrapa perski. Przywódca plemion baktryjskich. Następca Bessosa, walczył przeciwko wojskom Aleksandra Wielkiego. Prowadzona przez niego wojna partyzancka ze wsparciem Scytów powodowała dotkliwe straty Macedończykom, co nie powstrzymało jednak Aleksandra do posuwania się w głąb Baktrii, zmuszając Spitamenesa do szukania wsparcia u Massagetów. Po jednej z przegranych bitew z Macedończykami Massageci zamordowali Spitamenesa i wysłali Aleksandrowi jego głowę z prośba o zawarcie pokoju. Inna wersja mówi, że Spitamenes został zamordowany przez własną żonę. Według Kwintusa Kurcjusza Rufusa miało to nastąpić w następujących okolicznościach: 
 Córką Spitamenesa była żona Seleukosa I Apame.

</doc>
<doc id="1942087" url="https://pl.wikipedia.org/wiki?curid=1942087" title="Josef Jurkanin">
Josef Jurkanin

Josef Jurkanin (ur. 5 marca 1949) – czechosłowacki piłkarz występujący na pozycji napastnika.
W reprezentacji Czechosłowacji w latach 1967–1975 zagrał w 12 meczach i strzelił 2 gole. Wystąpił na Mistrzostwach Świata 1970. W 1967 z zespołem Sparty Praga zdobył Mistrzostwo Czechosłowacji.

</doc>
<doc id="1942090" url="https://pl.wikipedia.org/wiki?curid=1942090" title="Grand Prix Malezji 2010">
Grand Prix Malezji 2010

Grand Prix Malezji 2010 – trzecia runda Mistrzostw Świata Formuły 1 w sezonie 2010.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1942091" url="https://pl.wikipedia.org/wiki?curid=1942091" title="Chata Ostrý">
Chata Ostrý

Chata Ostrý, Turistická chata Ostrý – górskie schronisko turystyczne w Beskidzie Śląsko-Morawskim, położone pod szczytem Ostrý na wysokości 954 m n.p.m. Właścicielem obiektu jest sekcja Trzyniec Klubu Czeskich Turystów.
Historia.
Chatę Ostrý otwarto w 1935 – był to ostatnie schronisko wybudowane w tej części Beskidów i w dodatku najmniejsze. W okresie II wojny światowej obiekt przejęło Beskidenverein i zarządzała nią sekcja z Cieszyna pod nazwą "Schutzhaus auf dem Ostry". Kiedy zbliżał się front schronisko zajęło niemieckie wojsko, co przyczyniło się do dewastacji budynku (w środku trzymano m.in. konie). Po wojnie chatę wyremontowano, a w 1963 przeszła gruntowną przebudowę i rozbudowę. W pobliżu, na polanie, zbudowano 10 domków letniskowych, które miały uzupełniać ofertę noclegową schroniska. Małe zainteresowaniem noclegami w nich oraz trudne warunki atmosferyczne sprawiły, że domki nie przetrwały próby czasu. 
Jeszcze do niedawna w schronisku działał agregat prądotwórczy, obecnie obiekt jest już w pełni zelektryfikowany.
Szlaki turystyczne.
Schronisko jest węzłem pieszych, rowerowych i narciarskich szlaków turystycznych:

</doc>
<doc id="1942093" url="https://pl.wikipedia.org/wiki?curid=1942093" title="Karin Roten">
Karin Roten

Karin Roten (ur. 27 stycznia 1976 w Leukerbad) – szwajcarska narciarka alpejska, trzykrotna medalistka mistrzostw świata i czterokrotna medalistka mistrzostw świata juniorek.
Kariera.
Po raz pierwszy na arenie międzynarodowej pojawiła się w 1993 roku, startując na mistrzostwach świata juniorów w Montecampione, gdzie zdobyła złoty medal w gigancie. Podczas rozgrywanych rok później mistrzostw świata juniorów w Lake Placid w tej samej konkurencji była druga. Ponadto na mistrzostwach świata juniorów w Voss w 1995 roku była najlepsza w gigancie i druga w slalomie.
W zawodach Pucharu Świata zadebiutowała 27 marca 1993 roku w Åre, zajmując szesnaste miejsce w gigancie. Tym samym już w swoim debiucie wywalczyła pierwsze pucharowe punkty. Na podium zawodów PŚ po raz pierwszy stanęła 29 grudnia 1995 roku w Semmering, kończąc slalom na drugiej pozycji. W zawodach tych rozdzieliła Pernillę Wiberg ze Szwecji i Austriaczkę Elfi Eder. Łącznie sześć razy stawała na podium, odnosząc dwa zwycięstwa: 10 marca 1996 roku w Hafjell i 20 grudnia 1998 roku w Veysonnaz wygrywała slalomy. Najlepsze wyniki osiągnęła w sezonie 1995/1996, kiedy to w klasyfikacji generalnej zajęła dwunaste miejsce, a w klasyfikacji slalomu była szósta. Ponadto w sezonie 1996/1997 była czwarta w klasyfikacji giganta.
Podczas mistrzostw świata w Sierra Nevada w 1996 roku zdobyła srebrny medal w gigancie, plasując się między Włoszką Deborą Compagnoni i Niemką Martiną Ertl. Wynik ten powtórzyła rok później, na mistrzostwach świata w Sestriere, gdzie rozdzieliła Compagnoni i Leïlę Piccard z Francji. Na tych samych mistrzostwach była też trzecia w slalomie, przegrywając tylko z Compagnoni i jej rodaczką, Larą Magoni. Była też między innymi jedenasta w slalomie podczas mistrzostw świata w Vail/Beaver Creek w 1999 roku. W 1994 roku wystąpiła na igrzyskach olimpijskich w Lillehammer, zajmując szesnaste miejsce w gigancie. Brała też udział w igrzyskach olimpijskich w Nagano cztery lata później, gdzie w gigancie ponownie była szesnasta, a rywalizacji w slalomie nie ukończyła.
W 2001 roku zakończyła karierę. Dwa lata wcześniej wyszła za mąż za szwajcarskiego kolarza Armina Meiera, z którym ma dwóch synów. Rozstali się w 2007 roku, od tego czasu wraz z dziećmi mieszka w Beromünster.

</doc>
<doc id="1942095" url="https://pl.wikipedia.org/wiki?curid=1942095" title="Ersekë">
Ersekë

Ersekë, Erseka – miasto w południowo-wschodniej Albanii, stolica okręgu Kolonjë w obwodzie Korcza. Siedziba gminy miejskiej Ersekë. Prawa miejskie uzyskało w 1958. Liczba mieszkańców wynosi około 7750 (2005). Położone w górach Gramos na wysokości 1 050 m, najwyżej położone miasto Albanii.
Historia.
Założone w XVII wieku. Pierwszymi mieszkańcami regionu Kolonjë byli ludzie ze starogreckiego plemiona Deksaroi, które mieszkało w Epirze, na granicy Ilirii.

</doc>
<doc id="1942096" url="https://pl.wikipedia.org/wiki?curid=1942096" title="Giuseppe Alessandro Furietti">
Giuseppe Alessandro Furietti

Giuseppe Alessandro Furietti (ur. Bergamo, 23 stycznia 1684, zm. w Rzymie, 14 stycznia 1764) – kardynał, literat, archeolog, antykwariusz, kolekcjoner i erudyta włoski.
Życiorys.
Jego rodzicami byli Giovanni i Caterina Terzi, oboje z patrycjuszowskich rodzin Bergamo. Najpierw uczył się w rodzinnym mieście, a następnie studiował retorykę i filozofię w "Collegio Elvetico" w Mediolanie oraz teologię i matematykę w Almo Collegio Borromeo w Pawii, a następnie prawo kanoniczne w Uniwersytecie w Pawii, doktoryzując się "in utroque iure" ok. 1705. W tym samym roku został wyświęcony na kapłana w Bergamo.
W 1709 przeniósł się do Rzymu, mając nadzieję wejść do gremiów Kurii Rzymskiej. Zyskał sławę jako prawnik i dyplomata. W 1722 został mianowany referendarzem Najwyższego Trybunału Sygnatury Apostolskiej, w 1743 został sekretarzem Kongregacji Soboru, a w 1759 otrzymał purpurę kardynalską.
Jego zainteresowania szły jednak także w stronę zagadnień humanistycznych i archeologii. W 1710 został przyjęty do Akademii Arkadii pod nazwiskiem "Entesto Calameo". Napisał biografie humanisty Gasparino Barzizza, jego syna Guiniforte Barzizza i poety Publio Fontana. Rozpoczął opracowywanie listów Maurizio Cattaneo, humanisty i nauczyciela Torquato Tasso, ale nie zdołał go dokończyć. Zebrany przez niego materiał został wykorzystany przez jego sekretarza Piero Antonio Serassi w dziele z 1759 – "Vita di Torquato Tasso".
Jako archeolog zajmował się szczególnie Willą Hadriana w Tivoli, prowadząc z własnych środków wykopaliska, podczas których w 1736 odnalazł dwie nadzwyczajne marmurowe rzeźby centaurów, dzieło artystów greckich, a w 1738 słynną "mozaikę gołębi". To ostatnie znalezisko zachęciło go do studiowania sztuki mozaiki. Efektem tych studiów było jego najważniejsze dzieło – traktat "De musivis". Stawiano sobie pytanie, dlaczego Benedykt XIV nie dał mu purpury kardynalskiej. Hipoteza przytaczana przez Gaetano Moroniego, że stało się tak, gdyż Furietti odmówił przekazania Muzeom Kapitolińskim posągów centaurów, wydaje się nieuzasadniona. Chodziło tu raczej o motywy polityczne.

</doc>
<doc id="1942098" url="https://pl.wikipedia.org/wiki?curid=1942098" title="Włodzimierz Kolanowski">
Włodzimierz Kolanowski

Włodzimierz Adam Kolanowski (ur. 11 sierpnia 1913 w Pawłowicach, zm. 31 marca 1944 koło Iłowej) – porucznik nawigator w Polskich Sił Powietrznych w Wielkiej Brytanii, współorganizator tzw. „wielkiej ucieczki” alianckich lotników z obozu jenieckiego Stalag Luft III w Żaganiu, schwytany przez Niemców i skrytobójczo zamordowany. Przypuszczalny pierwowzór postaci „Króla Tunelu” w filmie "Wielka ucieczka", granej przez Charlesa Bronsona.
Życiorys.
Dzieciństwo i młodość.
Włodzimierz Kolanowski urodził się 11 sierpnia 1913 w Pawłowicach koło Leszna. Jego ojciec, Zygmunt Kolanowski, pracował jako kucharz w pałacu hrabiego Krzysztofa Mielżyńskiego w Pawłowicach, matką była Marianna z Siemiątkowskich. Włodzimierz miał dwie siostry: Halinę Marię (ur. w 1915) i Ludmiłę Janinę (ur. w 1917). W Pawłowicach spędził dzieciństwo i wczesną młodość, tam też ukończył szkołę powszechną. Po ukończeniu szkoły przeniósł się z rodziną do Psarskiego koło Śremu, gdzie ojciec Włodzimierza otrzymał pracę w charakterze oficjalisty w majątku hrabiego Jan Szołdrskiego i Augusta Zaleskiego, ówczesnego ministra spraw zagranicznych w II RP. W 1926 rozpoczął naukę w śremskim gimnazjum (obecnie Liceum Ogólnokształcące im. gen. Józefa Wybickiego w Śremie), gdzie w 1934 zdał maturę. Podczas lat szkolnych wyróżniał się aktywnością społeczną, przede wszystkim działając w Związku Harcerstwa Polskiego. W ZHP pełnił funkcję zastępowego, grał też na flecie w harcerskiej orkiestrze dętej, założonej przy gimnazjum w Śremie przez Stanisława Ciesielskiego. Z orkiestrą tą (która była orkiestrą reprezentacyjną ZHP) w 1933 wziął udział w IV międzynarodowym zlocie (jamboree) skautów w Gödöllő na Węgrzech. Kolanowski pisał też artykuły i projektował linorytowe ilustracje do czasopisma "Pierwiosnek", które ukazywało się w jego szkole.
Początek służby wojskowej.
Po zdaniu matury Włodzimierz Kolanowski zdecydował się na karierę wojskową. Ukończył Szkołę Podchorążych Piechoty w Komorowie. Na stopień podporucznika został mianowany ze starszeństwem z dniem 1 października 1937 i 118. lokatą w korpusie oficerów piechoty. Rozpoczął służbę w 66. Kaszubskim pułku piechoty w Chełmnie. Zgłosił się na kurs obserwatorów lotniczych do Centrum Wyszkolenia Lotnictwa w Dęblinie. Na początku września 1939 razem z innymi uczestnikami kursu został ewakuowany do Rumunii, a stamtąd trafił do Wielkiej Brytanii.
Służba w Polskich Siłach Zbrojnych na Zachodzie. Trafienie do niewoli.
W Wielkiej Brytanii Włodzimierz Kolanowski służył jako porucznik nawigator (numer służbowy P-0243) w 301. dywizjonie bombowym Ziemi Pomorskiej, który od 18 lipca 1941 stacjonował na lotnisku w Hemswell. Oddział jego brał udział w nalotach na Niemcy. W nocy z 7 na 8 listopada 1941 samolot, na pokładzie którego był też Kolanowski (był to samolot bombowy Wellington Mk IV nr Z1277 z oznaczeniem GR-Z), uczestniczył w bombardowaniu Mannheim. W skład załogi, oprócz por. Kolanowskiego, znajdowali się też chor. pilot Henryk Bolcewicz, plut. pilot Zygmunt Lenczewski, radiotelegrafista chor. Alfred Szczepanowski oraz strzelcy chor. Bolesław Wróblewski i sierż. Tadeusz Moryn. Wracając z bombardowania, cała załoga dostała się do niewoli. Okoliczności trafienia do niewoli niemieckiej nie są do końca wyjaśnione. Według jednej wersji samolot został trafiony przez artylerię przeciwlotniczą i uszkodzony musiał lądować; według innej pilot omyłkowo wylądował na lotnisku w Maldegem w Belgii, sądząc, że już jest nad terytorium Anglii.
„Wielka ucieczka”.
Po wylądowaniu na terytoriach okupowanych cała załoga została wzięta do niewoli. Niemcy zabrali też samolot, który później był wykorzystywany w niemieckiej jednostce badawczej KG 200 w nietypowym oznakowaniu (maszyna miała na kadłubie namalowany zarówno krzyż niemieckiego lotnictwa jak i polską szachownicę).
Sam Kolanowski został najpierw osadzony w Kriegsgefangenen-Stammlager der Luftwaffe 1 (Stalag Luft I w Barth koło Stralsundu), następnie w Kriegsgefangenen-Stammlager der Luftwaffe 3 (Stalag Luft III w Żaganiu), gdzie nosił numer jeniecki 678. Obóz w Żaganiu był przeznaczony dla lotników sił alianckich; większość osadzonych stanowili Brytyjczycy, wśród jeńców byli też jednak lotnicy z innych krajów Wspólnoty Narodów (np. Kanady, Związku Południowej Afryki, Australii), Stanów Zjednoczonych i różnych krajów europejskich, w tym Polacy, którzy służyli w Royal Air Force.
Wiosną 1943 wśród osadzonych jeńców zrodził się plan ucieczki z obozu poprzez wykopanie tunelu. W pracach związanych z wykonaniem podkopu i przygotowaniem ucieczki brało udział kilkuset jeńców, a jednym z głównych organizatorów był Włodzimierz Kolanowski. Zajmował się on m.in. konstrukcją schodów do tuneli, przede wszystkim jednak wziął na siebie zadanie przygotowania około 3000 kopii map potrzebnych do planowanej ucieczki. W realizacji tego zadania wspierał Brytyjczyka Desmonda Plunketta - razem kierowali zespołem jeńców, którzy wykonywali mapy. Rajmund Szubański w książce "Pięćdziesięciu z Żagania" tak opisuje pracę jeńców:
Do „wielkiej ucieczki” doszło wreszcie w nocy z 24 na 25 marca 1944. Kolanowski był jednym z 76 jeńców (z 13 narodowości, w tym 6 Polaków), którym udało się wydostać z obozu, zanim Niemcy zauważyli ucieczkę. Prawie wszystkich (73) uciekinierów bardzo szybko schwytano; ucieczka powiodła się tylko trzem jeńcom: Norwegowie Jens Muller i Per Bergslund statkiem przez Szczecin uciekli do Szwecji, a Holender Bram van der Stok przez Francję przejechał do Hiszpanii, gdzie znalazł schronienie w brytyjskim konsulacie.
Schwytany został również sam Kolanowski, uciekający z grupą Anglików, co Rajmund Szubański tak opisuje w książce "Ludzie bez skrzydeł":
Tragiczny finał.
Masowa ucieczka jeńców wywołała furię Hitlera. W swojej siedzibie w Berchtesgaden 26 marca zwołał naradę, na której nakazał rozstrzelać wszystkich schwytanych jeńców a także komendanta obozu i strażników, którzy mieli wtedy służbę. Ostatecznie, po wstawiennictwie Hermanna Göringa, Wilhelma Keitla i innych oficerów, którzy obawiali się reperkusji alianckich po takim jawnym pogwałceniu konwencji genewskich, Hitler nakazał Himmlerowi egzekucję ponad połowy schwytanych jeńców. 27 marca szef Głównego Urzędu Bezpieczeństwa Rzeszy Ernst Kaltenbrunner podpisał tzw. "rozkaz żagański" ("Sagan-Befehl"), w którym wydał następujące instrukcje:
Taki tragiczny los spotkał też Kolanowskiego. Wraz z towarzyszami został on przewieziony do Zgorzelca, gdzie został przesłuchany przez Wilhelma Scharpwinkela, szefa Gestapo z Wrocławia. 31 marca wraz z ośmioma innymi jeńcami został zabrany ze Zgorzelca przez gestapowców, którzy rzekomo mieli go odwieźć z powrotem do Żagania. 7 kilometrów za Iłową, w odludnym miejscu, koło skrzyżowania szosy ze Zgorzelca do Żagania z autostradą Berlin-Wrocław, konwój zatrzymał się "dla rozprostowania nóg". W tym miejscu Scharpwinkel, jego podwładny Luchs i kilku innych gestapowców rozstrzelali z pistoletów maszynowych wszystkich więźniów. Oficjalnie podano, że zginęli oni podczas próby ucieczki. Aby zatrzeć ślady zbrodni, ciała jeszcze tego samego dnia spalono w krematorium na Cmentarzu Komunalnym w Legnicy. Prochy rozstrzelanych umieszczono w urnach, które przewieziono do Żagania. Później umieszczono je w pomniku, który jeńcy, za zgodą władz niemieckich, wznieśli na terenie obozu ku czci pomordowanych. Po wojnie, w 1948, prochy Włodzimierza Kolanowskiego i innych pomordowanych ekshumowano i ponownie pochowano na Cmentarzu Wspólnoty Brytyjskiej na Cytadeli w Poznaniu. Pośmiertnie Włodzimierz Kolanowski został odznaczony Krzyżem Walecznych.
Włodzimierz Kolanowski w filmie.
„Wielka ucieczka” dość szybko trafiła do kultury popularnej. W 1950 opisał ją w swojej książce "The Great Escape" Paul Brickhill, australijski lotnik – naoczny świadek tych wydarzeń, który również był osadzony w obozie w Żaganiu, brał udział w przygotowaniach do ucieczki, lecz ostatecznie sam nie zbiegł z obozu. Książka Brickhilla w 1963 została sfilmowana przez Johna Sturgesa pod tym samym tytułem – "The Great Escape", a wśród plejady gwiazd (w filmie wystąpili m.in. Steve McQueen, Richard Attenborough, Donald Pleasence) pojawił się też Charles Bronson. Bronson zagrał w filmie lotnika Danny'ego Velinsky'go (w rzeczywistości wśród uczestników ucieczki nie było osoby o takim imieniu i nazwisku) i przydomku „Król Tunelu” ("The Tunnel King"). Filmoznawcy uważają, że pierwowzorem postaci Velinsky'ego był m.in. Włodzimierz Kolanowski, chociaż w sylwetce „Króla Tunelu” można odnaleźć też sportretowanych innych uczestników ucieczki: specjalistami od budowy tunelu byli też lotnicy Wally Floody, Ernst Valenta i Danny Krol. W przeciwieństwie do tragicznego losu Kolanowskiego, ucieczka granego przez Bronsona „Króla Tunelu” zakończyła się szczęśliwie. Filmowy bohater był jednym z nielicznych, któremu ucieczka powiodła się.

</doc>
<doc id="1942101" url="https://pl.wikipedia.org/wiki?curid=1942101" title="Saint-Jérôme">
Saint-Jérôme

Saint-Jérôme – miasto w Kanadzie, w prowincji Quebec, w regionie Laurentides i MRC La Rivière-du-Nord (jest jednocześnie stolicą tych dwóch ostatnich). Miasto położone jest nad rzeką Rivière du Nord. Znajduje się tutaj kampus Uniwersytetu Quebecu w Outaouais.
Liczba mieszkańców Saint-Jérôme wynosi 63 729. Język francuski jest językiem ojczystym dla 95,6%, angielski dla 1,4% mieszkańców (2006).
W mieście urodzili się Luc Cyr, Alain Robidoux, Julie Baumann, Jonathan Huberdeau.

</doc>
<doc id="1942102" url="https://pl.wikipedia.org/wiki?curid=1942102" title="Patricia Chauvet">
Patricia Chauvet

Patricia Chauvet (ur. 11 maja 1967 w Villeneuve-Saint-Georges) – francuska narciarka alpejska, wicemistrzyni świata.
Kariera.
Po raz pierwszy na arenie międzynarodowej pojawiła się w 1985 roku, startując na mistrzostwach świata juniorów w Jasnej, gdzie zajęła 25. miejsce w jeździe i 12. miejsce w gigancie. Były to jej jedyne stary na imprezach tego cyklu.
Pierwsze punkty w zawodach Pucharu Świata zdobyła 30 listopada 1987 roku w Courmayeur, zajmując piąte miejsce w slalomie. Na podium zawodów pucharowych po raz pierwszy stanęła 19 grudnia 1987 roku w Piancavallo, kończąc slalom na drugiej pozycji. W zawodach tych rozdzieliła Christa Kinshofer z RFN i Veronikę Šarec z Jugosławii. Łącznie 12 razy stawała na podium, odnosząc przy tym jedno zwycięstwo: 24 stycznia 1993 roku w Haus triumfowała w slalomie. Najlepsze wyniki osiągnęła w sezonie 1992/1993, kiedy to w klasyfikacji generalnej zajęła 17. miejsce, a w klasyfikacji slalomu była trzecia.
W 1991 roku wystąpiła na mistrzostwach świata w Saalbach, gdzie zajęła siódme miejsce w slalomie. Wynik ten powtórzyła podczas rozgrywanych dwa lata później mistrzostw świata w Morioce. Największy sukces osiągnęła na mistrzostwach świata w Sierra Nevada w 1996 roku, gdzie zdobyła srebrny medal w slalomie. Uplasowała się tam między Pernillą Wiberg ze Szwecji i Uršką Hrovat ze Słowenii. Był to jej jedyny medal wywalczony na międzynarodowej imprezie tej rangi. W tej samej konkurencji była też czwarta podczas mistrzostw świata w Sestriere w 1997 roku, walkę i podium przegrywając z Karin Roten ze Szwajcarii o 0,22 sekundy.
Na igrzyskach olimpijskich w Calgary w 1988 roku była czternasta w swojej koronnej konkurencji. Na rozgrywanych cztery lata później igrzyskach olimpijskich w Albertville była szósta. Startowała także podczas igrzysk w Lillehammer w 1994 roku i igrzysk w Nagano w 1998 roku, jednak w obu przypadkach nie kończyła rywalizacji.
W 1998 roku zakończyła karierę.

</doc>
<doc id="1942103" url="https://pl.wikipedia.org/wiki?curid=1942103" title="Ciemności kryją ziemię (film)">
Ciemności kryją ziemię (film)

Ciemności kryją ziemię – film historyczny z 1989 roku. Film jest adaptacją powieści Jerzego Andrzejewskiego pod tym samym tytułem. Jego tematem jest działalność słynnego inkwizytora Tomása de Torquemady

</doc>
<doc id="1942104" url="https://pl.wikipedia.org/wiki?curid=1942104" title="Komórka blastyczna">
Komórka blastyczna

Komórki blastyczne (w skrócie blasty) – jeden z rodzajów komórek macierzystych. Są to bardzo słabo zróżnicowane komórki prekursorowe, z których rozwijają się komórki poszczególnych szeregów hematopoetycznych w szpiku kostnym.
Ich nadmierny patologiczny rozrost prowadzi do rozwoju nowotworów o typie "blastoma".
Potocznie mianem blastów określa się niedojrzałe krwinki białe pojawiające się we krwi obwodowej w przebiegu białaczek.

</doc>
<doc id="1942106" url="https://pl.wikipedia.org/wiki?curid=1942106" title="Tasaday">
Tasaday

Tasaday – fikcyjne plemię, którego istnienie było mistyfikacją przygotowaną w 1971 roku przez filipińskiego ministra Manuela Elizalde.
Elizalde ogłosił odkrycie żyjącego w niedostępnym regionie kraju plemienia jaskiniowców, których określono jako "żywe skamieliny" żyjące w sposób niezmieniony od epoki kamienia. Elizalde rozpoczął regularne organizowanie drogich wypraw dla chcących zobaczyć na własne oczy liczące 24 osoby plemię.
Oszustwa nie odkryli nawet specjaliści z dziedziny antropologii, o odkryciu donosiła prasa. W kwietniu 1972 roku postanowiono utworzyć rezerwat w miejscu, w którym żyło plemię. Minister Elizalde powołał fundację, która pozyskiwała fundusze na rzecz przetrwania plemienia Tasaday.
Oszustwo zostało ujawnione w 1986 roku, gdy antropolodzy doszli do wniosku, że odkrycie jest mistyfikacją, zaś członkowie rzekomego plemienia byli w rzeczywistości rolnikami żyjącymi w sąsiedniej wiosce. Powodem odkrycia oszustwa było to, iż antropolodzy nie byli w stanie odnaleźć szczątków przodków oraz pozostałości po ludzkiej aktywności na terenie zamieszkiwanym przez fałszywą społeczność.
Sam Elizalde w 1983 roku uciekł z Filipin razem z zarobionymi nieuczciwie pieniędzmi, które mogły być warte kilka milionów dolarów, w 1987 roku powrócił na Filipiny.

</doc>
<doc id="1942107" url="https://pl.wikipedia.org/wiki?curid=1942107" title="Józef Baćmaga">
Józef Baćmaga

Józef Baćmaga (ur. 12 lutego 1888 w Gulinku, zm. po 7 sierpnia 1944 w okolicach Kacprowic koło Radomia) – polski polityk, rolnik i działacz samorządowy, członek PSL „Piast” w latach 1921–1927 oraz BBWR do 16 października 1929, poseł II kadencji Sejmu w latach 1928–1930.
Życiorys.
Urodził się w rodzinie chłopskiej – Walentego i Anny z domu Korczak. Przez wiele lat działał w Radzie Gminnej gminy Zakrzów, a także był wójtem tej gminy. Do Sejmu II kadencji został wybrany z listy nr 1 (BBWR) w okręgu wyborczym nr 19 (Radom). Należał do klubu parlamentarnego BBWR. Brak jest informacji o pracy w komisjach parlamentarnych. Szybko zaczął odnosić się krytycznie do polityki ówczesnych władz, co zaowocowało próbami nakłonienia go do zrzeczenia się mandatu, tak aby objął go Michał Osiński. Starania te nie powiodły się i Baćmaga pełnił mandat poselski do zakończenia kadencji. W trakcie pracy poselskiej na stanowisku wójta gminy Zakrzów zastępował go sekretarz gminy, w tym okresie powstały niedobory finansowe w gminie na łączną kwotę 11 000 złotych. Winą za te zaniedbania obciążono Baćmagę i 16 października 1929 wykluczono go z BBWR. 
Po zakończeniu kadencji, na wniosek prokuratora Sądu Okręgowego w Radomiu z 9 grudnia 1929, został aresztowany pod zarzutem nadużyć finansowych i we wrześniu 1930 umieszczono go, wraz z innymi posłami, w twierdzy brzeskiej. Najprawdopodobniej w grudniu 1930 został wypuszczony na wolność.
W opinii niektórych współczesnych historyków zarzuty stawiane Baćmadze były sfingowane, zaś jego pobyt w twierdzy brzeskiej, wraz z posłami opozycji, miał być, w zamyśle władz, pokazem bezstronności. Pokaz ten miał świadczyć o tym, że sanacja z jednakową surowością, jak opozycję, traktuje także przedstawicieli swojego obozu politycznego. Po zwolnieniu z aresztu Baćmaga wycofał się z życia publicznego.
W 1939, po wybuchu wojny, założył spółdzielnię – „Samopomoc Chłopską” i stanął na jej czele, należał także do AK. 7 sierpnia 1944 został, wraz z córką Zofią, aresztowany i najprawdopodobniej krótko potem rozstrzelany przez żandarmerię niemiecką.
Rodzina.
Józef Baćmaga był żonaty z Marianną z domu Pudzianowska od 1918, mieli czworo dzieci. Córka Zofia – żona oficera AK Wita Modesta Szczepanowskiego – zginęła wraz z ojcem w 1944. Syn Kazimierz także zginął w 1944 w walce z Niemcami w Mniszku pod Radomiem. Pozostałymi synami Baćmagi byli Jan Tadeusz (1921–1970) i Romuald.

</doc>
<doc id="1942110" url="https://pl.wikipedia.org/wiki?curid=1942110" title="Pacyfikacja Wawrzyszewa">
Pacyfikacja Wawrzyszewa

Pacyfikacja Wawrzyszewa – pacyfikacja podwarszawskiej osady Wawrzyszew, dokonana przez Niemców w trzecim dniu powstania warszawskiego. 3 sierpnia 1944 oddziały niemieckie częściowo spaliły miejscowość, mordując ponad 30 osób – w tym kobiety i dzieci.
Przebieg masakry.
Wawrzyszew – obecnie osiedle warszawskiej dzielnicy Bielany – stanowił latem 1944 odrębną osadę. W jej pobliżu znajdowało się silnie obsadzone przez Niemców lotnisko bielańskie. W nocy z 1 na 2 sierpnia 1944 oddziały partyzanckie Armii Krajowej z Kampinosu zaatakowały lotnisko, lecz po zaciętej walce zostały odparte tracąc 29 zabitych i 45 rannych. Jednocześnie w okolicach Bielan znalazły się, przejściowo wycofane z Warszawy, główne siły Obwodu II AK „Żoliborz”. Walki prowadzone w pierwszych dniach powstania częściowo objęły również Wawrzyszew, choć na terenie samej osady nie toczono ich zbyt energicznie. 3 sierpnia w godzinach przedpołudniowych Niemcy zaatakowali pozycje żoliborskich powstańców na Bielanach. Za cenę poważnych strat polskim żołnierzom udało się odeprzeć atak.
W tej sytuacji Niemcy postanowili zemścić się na cywilnej ludności Wawrzyszewa. Jeszcze tego samego dnia do osady wtargnęli niemieccy żołnierze – według zeznań świadków należący do formacji SS. Zabudowania Wawrzyszewa obrzucano granatami i podpalano, a ich mieszkańców wypędzano. Osoby stawiające opór lub ociągające się z opuszczeniem domu zabijano na miejscu. Ponadto kilkunastu mężczyzn zostało zamordowanych strzałami w tył głowy. Od niemieckich kul i granatów, a także w podpalonych domach, zginęło łącznie ponad 30 mieszkańców Wawrzyszewa – w tym kobiety i dzieci. Samą osadę częściowo spalono – ucierpiał zwłaszcza tzw. Wawrzyszew Stary (przedłużenie ul. Żeromskiego). Ocalałych mieszkańców Niemcy wysiedlili.
Pamięć.
22 listopada 1992 na rogu ulic Wólczyńskiej i Wolumen odsłonięto metalowy krzyż upamiętniający ofiary pacyfikacji Wawrzyszewa. Na ceglanym cokole zamieszczono tablicę z inskrypcją: „Miejsce uświęcone krwią mieszkańców Wawrzyszewa i żołnierzy AK zamordowanych przez oprawców hitlerowskich w dniu 3 sierpnia”. Poniżej zapisano nazwiska 34 zidentyfikowanych ofiar masakry, a pod nimi słowa „oraz nierozpoznani żołnierze AK i cywile pochowani w zbiorowych mogiłach na cmentarzu w Wawrzyszewie. Niech Pan Bóg obdarzy Ich szczęściem wiecznym. Proszą najbliżsi”.

</doc>
<doc id="1942111" url="https://pl.wikipedia.org/wiki?curid=1942111" title="Martin Caceres">
Martin Caceres



</doc>
<doc id="1942116" url="https://pl.wikipedia.org/wiki?curid=1942116" title="Jill Officer">
Jill Officer

Jill Officer (ur. 2 czerwca 1975 w Winnipeg) – kanadyjska curlerka, mistrzyni olimpijska z 2014, mistrzyni świata z 2008. Jest drugą w drużynie Jennifer Jones.
Officer związana jest z Jones od czasu juniorskiego. W 1993 i 1994 reprezentowała Manitobę na mistrzostwach Kanady, które wygrała w 1994. Po dwóch latach została także mistrzynią prowincji w rywalizacji mikstów.
W 2002 dotarła do finału mistrzostw Manitoby, w którym przegrała przeciwko Jennifer Jones. Z kolei Jones dała możliwość Officer wystąpienia jako rezerwowa na Scott Tournament of Hearts 2002. Zespół z Winnipeg zajął 4. miejsce. W 2004 jako mistrz prowincji wystąpiła na mistrzostwach Kanady mikstów zdobywając brązowy medal.
Drugi raz w Tournament of Hearts, pierwszy raz jako stały zawodnik w drużynie, Officer wystąpiła w 2005. Zespół Jones zdobył tytuł mistrzowski po pokonaniu w finale 8:6 Ontario (Jenn Hanna). W Mistrzostwach Świata 2005 Kanadyjki zajęły 4. miejsce, w meczu o brąz wysoko (5:12) przegrały z Norweżkami (Dordi Nordby). Rok później Offider jako członek "Team Canada" dotarła do finału rywalizacji krajowej, gdzie 6:8 przegrała z Kolumbią Brytyjską (Kelly Scott).
Rok później ekipie Jones ponownie udało się wystąpić w Tournament of Hearts. Reprezentantki Manitoby odpadły w półfinale po porażce 5:7 z "Team Canada" (Kelly Scott). Następny występ w 2008 zakończył się triumfem. Podobnie było na MŚ, kiedy Kanadyjki pokonały w finale Chinki (Wang Bingyu) 7:4. 
Zespół Jones obronił tytuł mistrzyń Kanady jeszcze dwukrotnie. W MŚ 2009 Kanada zakwalifikowała się do niższego meczu play-off, gdzie przegrała przeciwko Szwecji (Anette Norberg) 4:5. Obrończynie tytułu ostatecznie nie zdobyły medalu, w meczu o brąz przegrały 6:7 z duńską drużyną Angeliny Jensen. Po roku Officer także znalazła się z małym finale, w Swift Current Kanadyjki wywalczyły brąz pokonując Szwedki (Cecilia Östlund) 9:6. Rok później zespołowi Jones nie udało się obronić tytułu mistrzowskiego, w finale Scotties Tournament of Hearts 2011 przegrał 7:8 z Saskatchewan (Amber Holland).
W maju 2011 Officer ogłosiła, że spodziewa się dziecka, w związku z tym na początku sezonu 2011/2012 została zastąpiona przez Joëlle Sabourin. Uczestniczyła już w Scotties Tournament of Hearts 2012, gdzie zdobyła brązowe medale wygrywając 8:6 nad Quebekiem (Marie-France Larouche). W kolejnych mistrzostwach kraju ekipa uplasowała się na 2. miejscu ulegając w finale Rachel Homan.
Officer reprezentowała Kanadę na Zimowych Igrzyskach Olimpijskich 2014. W grudniu 2013 jej drużyna triumfowała w krajowych eliminacjach w finale pokonując 8:4 zespół Sherry Middaugh. Podczas turnieju w Soczi Kanadyjki sięgnęły po złote medale, były lepsze od swoich przeciwniczek we wszystkich spotkaniach. W półfinale zawodniczki w Winnipeg pokonały 6:4 Brytyjki (Eve Muirhead) i w finale 6:3 Szwedki (Margaretha Sigfridsson).
W 2015 zespół Officer wygrywając Maniotba Scotties Tournament of Hearts 2015 awansował do Mistrzostw Kanady. Podczas turnieju w Moose Jaw zespół z Winnipeg z pierwszego miejsca awansował do fazy finałowej. Zdobył złote medale pokonując w górnym meczu Page play-off i finale (odpowiednio 8:6 i 6:5) reprezentację Alberty (Valerie Sweeting). Kanadyjki podczas Mistrzostw Świata 2015 awansowały do rundy zasadniczej. Po przegranym meczu przeciwko Szwajcarii (Alina Pätz) w półfinale zwyciężyły nad Rosjankami (Anna Sidorowa) i ponownie zmierzyły się z Pätz. Officer ostatecznie stanęła na drugim miejscu podium, Szwajcarki w finale wygrały wynikiem 5:3. W kolejnych mistrzostwach Kanady "Team Canada" zdobył brązowe medale.
Officer jest jedną z sześciu osób, które pięciokrotnie sięgały po złoto w mistrzostwach Kanady kobiet, do pozostałej piątki należą: Jennifer Jones, Joyce McKee, Nancy Delahunt, Kim Kelly i Mary Anne Arsenault.
CTRS.
Pozycje drużyn Jill Officer w rankingu CTRS:

</doc>
<doc id="1942119" url="https://pl.wikipedia.org/wiki?curid=1942119" title="Józef Porzecki (generał)">
Józef Porzecki (generał)

Józef Porzecki (ur. w Mińsku Litewskim, zm. 1941 w Warszawie) – pułkownik artylerii Armii Imperium Rosyjskiego i generał brygady Wojska Polskiego.
Życiorys.
W latach 1889–1891 był słuchaczem Konstantynowskiej Szkoły Oficerskiej. 5 sierpnia 1891 rozpoczął zawodową służbę w armii carskiej. W latach 1908–1909 był słuchaczem Wyższej Szkoły Artylerii. 1 listopada 1917 przyjęty został do I Korpusu Polskiego w Rosji.
4 stycznia 1919 przyjęty został do Wojska Polskiego w stopniu pułkownika i przydzielony z dniem 1 grudnia 1918 do Inspektoratu Artylerii na stanowisko zastępcy inspektora artylerii. 25 marca 1919 zatwierdzony został warunkowo w stopniu generała majora. We wrześniu 1919 wyznaczony został na stanowisko kierownika Misji Zakupów w Konstantynopolu. Z dniem 1 kwietnia 1921 przeniesiony został w stały stan spoczynku, w stopniu generała podporucznika. Po zakończeniu służby zamieszkał w Bydgoszczy. 26 października 1923 Prezydent RP Stanisław Wojciechowski zatwierdził go w stopniu generała brygady. 
Zmarł w 1941 w Warszawie. Pochowany na cmentarzu Wojskowym na Powązkach w Warszawie (kwatera A18-1-20). 

</doc>
<doc id="1942120" url="https://pl.wikipedia.org/wiki?curid=1942120" title="Gigant z Cardiff">
Gigant z Cardiff

Gigant z Cardiff – fałszywe znalezisko przedstawiające mierzącego 3 metry wysokości człowieka, będące jednym z najbardziej znanych fałszerstw w nowożytnej historii.
16 października 1869 roku pracownicy wykonujący studnię na farmie Williama Newella w Cardiff w stanie Nowy Jork natrafili na formę przypominającą olbrzymią ludzką stopę. Kontynuując prace odkopali skamieniałe ciało 3-metrowego olbrzyma. Znalezisko szybko odbiło się szerokim echem, twierdzono, że są to szczątki przedpotopowego biblijnego giganta. Pomimo opinii archeologów jednoznacznie kwestionujących autentyczność znaleziska, „gigant” zyskał sobie szereg obrońców. Właściciel ziemi, William Newell, dostrzegając okazję do wzbogacenia się, kilka dni po odkryciu rozstawił nad wykopaliskiem namiot i zaczął pobierać opłaty od ściągających turystów.
Żywot mistyfikacji był krótki. 10 grudnia 1869 roku jej autor, George Hull, ujawnił szczegóły oszustwa. Hull był ateistą i zainspirowany kłótnią z pewnym człowiekiem broniącym dosłownej interpretacji Księgi Rodzaju postanowił zadrwić z jego poglądów. Zakupił blok gipsu, zapłacił dwóm rzeźbiarzom za jego wymodelowanie, a następnie zakopał na farmie swojego kuzyna Newella, wtajemniczonego w całą sprawę. Po roku wynajęci robotnicy dokonali przypadkowego „odkrycia” giganta.
Po wyjściu mistyfikacji na jaw, rzeźba została sprzedana za 37,5 tys. dolarów i znalazła się na wystawie w muzeum w Nowym Jorku.

</doc>
<doc id="1942124" url="https://pl.wikipedia.org/wiki?curid=1942124" title="Wełnoopos nagoogonowy">
Wełnoopos nagoogonowy

Wełnoopos nagoogonowy, opos wełnisty ("Caluromys philander") – gatunek ssaka z podrodziny wełnooposów (Caluromyinae) w rodzinie dydelfowatych (Didelphidae) występujący w lasach deszczowych Ameryki Południowej. Być może populacja z północnej Wenezueli (w tym wyspy Margarita i Trynidad) stanowi odrębny gatunek.
Zasięg występowania.
Wełnoopos nagoogonowy występuje w zależności od podgatunku:
Wygląd.
Długość ciała wynosi 16–27,9 cm, ogona 25–40,5 cm; masa ciała 140–390 g. Ten średniej wielkości opos posiada grube i miękkie futro, na grzbiecie rudobrązowe, po bokach szare, na brzuchu żółtopomarańczowe lub szare. Na szarej głowie występują trzy ciemnobrązowe pasy. Chwytny ogon jest pokryty sierścią do ok. 1/3 długości.
Tryb życia.
Żyją na drzewach, niemal nigdy nie schodzą na ziemię. Prowadzą nocny tryb życia. Żywią się owocami, kwiatami, nektarem, owadami. Nie są terytorialne, choć zazwyczaj żyją na określonym obszarze wielkości 1,3–8,9 hektara (wielkość zależy od płci i wieku zwierzęcia – największe terytoria mają dorosłe samice).
Rozmnażanie.
Cykl rozrodczy wełnooposa nie jest zbyt dobrze poznany. Ciąża trwa 24 dni, jeden miot liczy 1–7 młodych. Samica karmi małe mlekiem nieco ponad trzy miesiące, a po ok. pięciu miesiącach zwierzęta są w pełni samodzielne. Oposy zaczynają się rozmnażać w wieku 9 miesięcy. Średni czas życia na wolności to 3,4 lata, w niewoli dożywają 5 lat.
Zagrożenia i ochrona.
Na wełnooposy poluje kilka drapieżników – węże, koty, takie jak ocelot nadrzewny, a także drapieżne ptaki, np. harpia gujańska i sowy. Ze strony człowieka głównym zagrożeniem jest niszczenie lasów deszczowym. Niektóre osobniki zamieszkują bananowe plantacje i zjadają owoce, przez co są traktowane jako szkodniki. Ogólna kondycja gatunku jest dobra. Zwierzęta są niewielkie, łatwo przystosowują się do nowych warunków życia i nie są bezpośrednio zagrożone wyginięciem. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski).

</doc>
<doc id="1942125" url="https://pl.wikipedia.org/wiki?curid=1942125" title="Calculating Infinity">
Calculating Infinity

Calculating Infinity - debiutancki album studyjny amerykańskiej grupy muzycznej The Dillinger Escape Plan. Wydawnictwo ukazało się na płycie CD i płycie gramofonowej 28 września 1999 roku nakładem wytwórni muzycznych Relapse Records i Hydra Head Records. Jest to również jedyny album długogrający zrealizowany z udziałem wokalisty Dimitria Minakakisa. Nagrania zostały zarejestrowane w Trax East pomiędzy marcem a kwietniem oraz w czerwcu 1999 roku. Mastering odbył się w studiu West West Side Music.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1942126" url="https://pl.wikipedia.org/wiki?curid=1942126" title="Przebicie włócznią">
Przebicie włócznią

Przebicie włócznią (znany też jako Chrystus ukrzyżowany pomiędzy dwoma złoczyńcami) – obraz flamandzkiego malarza Petera Paula Rubensa, namalowany około 1620.
Obraz został namalowany na zamówienie burmistrza Antwerpii Nikolaesa Rockoxa dla głównego ołtarza kościoła Braci Mniejszych w tym mieście. Podczas wojen napoleońskich dzieło trafiło do Paryża, by w 1815, po kongresie wiedeńskim, powrócić do Antwerpii do Koninklijk Museum voor Schone Kunsten (Królewskiego Muzeum Sztuk Pięknych).
Opis obrazu.
Obraz Rubensa przedstawia moment wbicia włóczni w bok Chrystusa przez setnika Longina (Mk 15,39) i wydarzenia tuż po śmierci Mesjasza. W centralnej części wisi na krzyżu martwy Jezus. Nad jego głową wisi tabliczka z napisem „Jezus z Nazaretu, król żydowski” w języku hebrajskim, greckim i po łacinie. Po obu stronach zostali ukrzyżowani dwaj złoczyńcy. Opisywane wydarzenia miały miejsce w wigilię święta Paschy, by ciała ukrzyżowanych nie wisiały w dzień szabatu, postanowiono połamać skazańcom nogi, aby przyspieszyć ich śmierć i zdjąć z krzyży. Do złoczyńcy po prawej stronie przystawiono drabinę, po której wszedł jeden z żołnierzy. Krzyk ukrzyżowanego świadczy, że jedna noga została już złamana, a oprawca, robiąc zamach, szykuje się do połamania drugiej. Prawdopodobnie Rubens po prawej stronie namalował złoczyńcę, który według Ewangelii Łukasza lżył go i złorzeczył. Po lewej stronie znajduje się skazaniec, który tuż przed śmiercią uzyskał przebaczenie win. Jezus miał mu powiedzieć: 
Nawrócony ma twarz skierowaną w stronę Chrystusa i wyciąga w jego kierunku lewą rękę.
Jezus jako jedyny z trójki nie miał złamanych goleni. Był już martwy. W ten sposób spełniło się proroctwo: Dla pewności jeden z setników, późniejszy święty Longin przebija bok Chrystusa, z którego wypływają krew i woda. Jedyną osobą będącą świadkiem tego czynu była stojąca po prawej stronie Maria Magdalena. Rubens namalował ją w błagalnym geście, próbującą powstrzymać setnika. Wokół Magdaleny skupione są inne postacie opłakujące śmierć Mesjasza. W czerwonym płaszczu stoi zrozpaczony Jan Ewangelista. Jego głowa przechyla się w stronę Matki Bożej. Według Ewangelii Jana przy krzyżu znajdowały się również i dwie inne kobiety. Jedną była Maria Magdalena, a drugą Maria Kleofasowa, siostra Matki Bożej. Rubens namalował ją stojącą po prawej stronie, za Matką Jezusa.

</doc>
<doc id="1942127" url="https://pl.wikipedia.org/wiki?curid=1942127" title="Caluromys philander">
Caluromys philander



</doc>
<doc id="1942130" url="https://pl.wikipedia.org/wiki?curid=1942130" title="Objaw Allisa">
Objaw Allisa

Objaw Allisa – objaw zwichnięcia stawu biodrowego, złamania głowy lub szyjki kości udowej. Po położeniu dziecka płasko na plecach i zgięciu stawów biodrowych i kolanowych (tak, by pięty dotykały pośladków), staw kolanowy po stronie zwichnięcia znajduje się poniżej stawu kolanowego zdrowej kończyny.

</doc>
<doc id="1942134" url="https://pl.wikipedia.org/wiki?curid=1942134" title="Marianne Kjørstad">
Marianne Kjørstad

Marianne Kjørstad (ur. 27 marca 1970 w Nordfjordeid) – norweska narciarka alpejska, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się w 1987 roku, startując na mistrzostwach świata juniorów w Sälen/Hemsedal. W swoim jedynym starcie zajęła tam 28. miejsce w gigancie. Jeszcze dwukrotnie startowała na imprezach tego cyklu, najlepszy wynik osiągając podczas mistrzostw świata juniorów w Madonna di Campiglio rok później, gdzie była czwarta w gigancie.
Pierwsze punkty w zawodach Pucharu Świata zdobyła 9 lutego 1992 roku w Narwiku, zajmując 26. miejsce w slalomie. Na podium zawodów pucharowych po raz pierwszy stanęła 22 stycznia 1994 roku w Mariborze, kończąc rywalizację w slalomie na trzeciej pozycji. W zawodach tych wyprzedziły ją jedynie Urška Hrovat ze Słowenii i Szwajcarka Vreni Schneider. W kolejnych startach jeszcze cztery razy stanęła na podium: 4 grudnia 1994 roku w Vail była trzecia w gigancie, 30 grudnia 1995 roku w Semmering i 18 listopada 1996 roku w Vail była druga w slalomie, a 10 marca 1996 roku w Kvitfjell zajęła w tej konkurencji trzecie miejsce. Najlepsze wyniki osiągała w sezonie 1993/1994, kiedy to zajęła dziewiąte miejsce w klasyfikacji generalnej. Była też między innymi czwarta w klasyfikacji slalomu w sezonie 1995/1996 i piąta w klasyfikacji kombinacji w sezonie 1994/1995.
W 1993 roku wystartowała na mistrzostwach świata w Morioce, gdzie zajmując między innymi siódme miejsce w gigancie i jedenaste w kombinacji. Podczas rozgrywanych trzy lata później mistrzostw świata w Sierra Nevada osiągnęła jeden z największych sukcesów, zdobywając brązowy medal w kombinacji. W zawodach tych uległa tylko Pernilli Wiberg ze Szwecji i Austriaczce Anicie Wachter. Była też między innymi jedenasta w kombinacji na mistrzostwach świata w Sestriere w 1997 roku. Brała również udział w igrzyskach olimpijskich w Lillehammer w 1994 roku, gdzie była ósma w gigancie, 22. w supergigancie, a rywalizację w slalomie zakończyła już w pierwszym przejeździe.
Jest wielokrotną medalistką mistrzostw kraju, w tym mistrzynią w supergigancie z 1989 roku, w gigancie z lat 1988-1989, slalomie z lat 1991, 1992 i 1995 oraz w kombinacji z lat 1990-1991. W 2000 roku zakończyła karierę.

</doc>
<doc id="1942135" url="https://pl.wikipedia.org/wiki?curid=1942135" title="Stanisław Kuleszyński">
Stanisław Kuleszyński

Stanisław Kuleszyński (ur. 1891, zm. 1919 w Mińsku) – zecer, działacz robotniczy.
Był działaczem PPS-Lewica, po opuszczeniu kraju kontynuował działalność socjalistyczną w Rosji. Przebywał tam również podczas Rewolucji Październikowej. Działał w środowiskach rewolucyjnych w Mińsku, działalność ta stała się nielegalna, po wkroczeniu wojsk polskich w czasie wojny polsko-bolszewickiej, w 1919 r. Został zatrzymany i osadzony przez tymczasowe władze polskie w więzieniu. Podczas przesłuchań był torturowany, zmarł w wyniku odniesionych obrażeń pod koniec 1919.

</doc>
<doc id="1942136" url="https://pl.wikipedia.org/wiki?curid=1942136" title="The Circle">
The Circle



</doc>
<doc id="1942138" url="https://pl.wikipedia.org/wiki?curid=1942138" title="The Bonus-Tracks Album">
The Bonus-Tracks Album

The Bonus-Tracks Album – szósta kompilacja zespołu "The Kelly Family", wydana w 1999 r. w większości krajów Europy.

</doc>
<doc id="1942146" url="https://pl.wikipedia.org/wiki?curid=1942146" title="Sparkle Computer">
Sparkle Computer

SPARKLE Computer Co., Ltd. – tajwański producent i dostawca kart graficznych bazujących na chipsetach Nvidia. Firma założona została w 1982 roku. Jej siedziba znajduje się w Tajpej na Tajwanie. Obecnie produkty SPARKLE sprzedawane są w ponad 80 krajach.

</doc>
<doc id="1942148" url="https://pl.wikipedia.org/wiki?curid=1942148" title="Cardiff (Nowy Jork)">
Cardiff (Nowy Jork)

Cardiff – przysiółek w Stanach Zjednoczonych, w hrabstwie Onondaga stanu Nowy Jork, na południe od Syracuse. Nazwa pochodzi od Cardiff w Walii.
Osada jest znana z fałszywego znaleziska archeologicznego, spreparowanego w 1868 roku i znanego jako "Gigant z Cardiff".

</doc>
<doc id="1942149" url="https://pl.wikipedia.org/wiki?curid=1942149" title="Karate Kid (film 2010)">
Karate Kid (film 2010)

Karate Kid (ang. "The Karate Kid") – amerykański film akcji z 2010 roku w reżyserii Haralda Zwarta. Jest to remake filmu pod tym samym tytule z 1984 roku z Ralphem Macchio i Patem Moritą. Mimo tytułu film ten skupia się na kung-fu, nie na karate. Większość ujęć nakręcono w Pekinie w Chinach. Zdjęcia trwały od lipca 2009 do 16 października 2009 roku. Premiera filmu w Stanach Zjednoczonych miała miejsce 10 czerwca 2010, w Polsce odbyła się 24 września 2010 roku.
Serwis Rotten Tomatoes przyznał filmowi wynik 66%.
Fabuła.
12-letni Dre Parker (Jaden Smith) razem ze swoją matką, Sherry (Taraji P. Henson), przeprowadza się z Detroit do Chin, gdzie próbuje ułożyć sobie normalne życie i relacje z rówieśnikami. Nie jest to jednak łatwe. W szkole zaprzyjaźnia się z Harrym (Luke Carberry), który również wyemigrował z USA do Chin. Przez przypadek poznaje pana Hana (Jackie Chan). Ten ratuje go podczas jednej z potyczek z miejscowymi i oferuje swoją pomoc w nauce sztuk walki kung-fu, by chłopiec mógł się bronić przed innymi. Nauka jest długa i żmudna. Początkowo młodemu Dre wydaje się nawet dziwna (jest to odniesienie do pierwowzoru z 1984 roku). Tak jak w pierwszym filmie "Karate Kid", ostatecznym celem młodego ucznia jest, za namową nauczyciela, pokonanie swoich „oprawców” w turnieju sztuk walki.

</doc>
<doc id="1942153" url="https://pl.wikipedia.org/wiki?curid=1942153" title="Jaskólniki">
Jaskólniki

Jaskólniki (Pseudochelidoninae) – monotypowa podrodzina ptaków z rodziny jaskółkowatych (Hirundinidae).
Występowanie.
Podrodzina obejmuje gatunki występujące w Afryce i Azji Południowo-Wschodniej.
Morfologia.
Długość ciała 14–15 cm.
Systematyka.
Etymologia.
Greckie "pseudos" – fałszywy, inny; "khelidōn", "khelidonos" – jaskółka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="1942155" url="https://pl.wikipedia.org/wiki?curid=1942155" title="Atticora">
Atticora

Atticora – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące od południowego Meksyku do Ameryki Południowej.
Morfologia.
Długość ciała 12–15 cm, masa ciała 10–16 g.
Systematyka.
Etymologia.
Greckie "Atthi kora" – epitet jaskółki &lt; "Attikos" – Attyk, Ateńczyk; "kora" – panna, dziewica. W ornitologii umiejscowienie słowa "Attic" w nazwach miejscowych i personalnych ukute było dla jaskółek i jerzyków.
Podział systematyczny.
Do rodzaju należą następujące gatunki:

</doc>
<doc id="1942157" url="https://pl.wikipedia.org/wiki?curid=1942157" title="Cecropis">
Cecropis

Cecropis – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Eurazji i Afryce.
Morfologia.
Długość ciała 15–24 cm, masa ciała 16–54 g.
Systematyka.
Etymologia.
Greckie "Kekropis" – Atenka.
Podział systematyczny.
Do rodzaju należą następujące gatunki:

</doc>
<doc id="1942158" url="https://pl.wikipedia.org/wiki?curid=1942158" title="Cheramoeca">
Cheramoeca



</doc>
<doc id="1942159" url="https://pl.wikipedia.org/wiki?curid=1942159" title="Lawrence LeShan">
Lawrence LeShan

Lawrence LeShan (ur. 6 września 1920, zm. 9 listopada 2020) – amerykański psycholog, autor bestsellera "How to Meditate" (1974) ("Jak medytować", 2001 i 2006), jednego z pierwszych praktycznych podręczników medytacji. Jest autorem lub współautorem ok. 75 artykułów w literaturze profesjonalnej oraz kilkunastu książek dotyczących psychoterapii, wojny, leczenia raka oraz mistycyzmu. Pisał również literaturę science-fiction pod pseudonimem Edward Grendon. 
LeShan otrzymał stopień naukowy Ph.D. w psychologii rozwojowej (Human Development) na University of Chicago, wykładał w Pace College, Roosevelt University oraz New School for Social Research. Pracował jako psycholog kliniczny i zajmował się badaniami 
psychologicznymi przez ponad 50 lat, z czego sześć lat jako psycholog w U.S. Army. 
W latach 60. i 70. LeShan przeprowadził gruntowne badania w kontrowersyjnej dziedzinie parapsychologii. W książkach "The Medium, the Mystic, and the Physicist" (polski tytuł: "Świat jasnowidzących") oraz "Alternate Realities" opisał podobieństwa pomiędzy mechaniką kwantową i myśleniem mistycznym. W "World of the Paranormal: The Next Frontier" LeShan rozwinął te idee, twierdząc, że zdolności fizyczne jak telepatia, jasnowidzenie i prekognicja można wyjaśnić za pomocą mechaniki kwantowej. 
W latach 80. zainteresowania LeShana przeniosły się na psychoterapię w terapii rakowej, w której to dziedzinie jest uważany za pioniera. Mieszkał w Nowym Jorku.
LeShan był żonaty z pisarką Eda LeShan.

</doc>
<doc id="1942160" url="https://pl.wikipedia.org/wiki?curid=1942160" title="Delichon">
Delichon

Delichon – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Eurazji i Afryce.
Morfologia.
Długość ciała 12–14 cm, masa ciała 14–23 g.
Systematyka.
Etymologia.
"Delichon": anagram nazwy rodzaju "Chelidon" .
Podział systematyczny.
Do rodzaju należą następujące gatunki:

</doc>
<doc id="1942161" url="https://pl.wikipedia.org/wiki?curid=1942161" title="Hirundo">
Hirundo

Hirundo – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące na wszystkich kontynentach poza Antarktydą.
Morfologia.
Długość ciała 12–25 cm, masa ciała 9–29 g.
Systematyka.
Etymologia.
Łacińskie "hirundo", "hirundinis" – jaskółka.
Podział systematyczny.
Do rodzaju należą następujące gatunki:

</doc>
<doc id="1942162" url="https://pl.wikipedia.org/wiki?curid=1942162" title="Notiochelidon">
Notiochelidon



</doc>
<doc id="1942163" url="https://pl.wikipedia.org/wiki?curid=1942163" title="Petrochelidon">
Petrochelidon

Petrochelidon – rodzaj ptaka z podrodziny jaskółek (Hirundininae) w rodzinie jaskółkowatych (Hirundinidae).
Występowanie.
Rodzaj obejmuje gatunki występujące w Azji, Afryce, Australii i Ameryce.
Morfologia.
Długość ciała 11–14 cm; masa ciała 8–27 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942164" url="https://pl.wikipedia.org/wiki?curid=1942164" title="Phedina">
Phedina



</doc>
<doc id="1942165" url="https://pl.wikipedia.org/wiki?curid=1942165" title="Huejutla de Reyes">
Huejutla de Reyes

Huejutla de Reyes, Huejutla – miasto w północnej części meksykańskiego stanu Hidalgo, w pobliżu granicy ze stanem Veracruz, u podnóża łańcucha Sierra Madre Wschodnia. Nazwa pochodzi od słów z języka "nahuatl" "huexotl sauz y tlan" co oznacza "miejsce obfitujące w łąki". Miejscowość jest siedzibą gminy o tej samej nazwie.
Historia.
Miasto zostało założone przez Tolteków w 671 roku. W 1471 roku miasto zostało zdobyte przez Azteków pod wodzą Axayacatl. Hiszpański konkwistador Francisco de Garay działający pod wodzą Alonso Álvarez de Pineda odkrył i zdobył miasto w 1519 roku. Miasto należało do Meksyku od czasu jego powstania w 1824 roku. W 1866 roku miasto oblegały inwazyjne wojska francuskie. Obronę zorganizował Antonio Reyes Cabrera od którego nazwiska pochodzi druga część nazwy "de Reyes".

</doc>
<doc id="1942166" url="https://pl.wikipedia.org/wiki?curid=1942166" title="Progne">
Progne

Progne – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 15–19 cm, masa ciała 30–50 g.
Systematyka.
Etymologia.
Łacińskie "progne" lub "procne" – jaskółka (Progne, Prokne lub Procne, w mitologii greckiej córka króla Aten, Pandiona oraz żona króla Tracji, Tereusa. Tereus zgwałcił siostrę Prokne, Filomelę, a następnie obciął jej język i uwięził ją. Filomela utkała peplos, w którego deseniu umieściła słowa – klucz, dzięki którym Prokne dowiedziała się o losie siostry. Prokne uratowała siostrę, a następnie obie w akcie zemsty zabiły syna Prokne, Itysa i podały jego ciało w potrawie Tereusowi. Dzięki wysłuchaniu ich błagań bogowie dopomogli uniknąć im gniewu Tereusa, zamieniając je w ptaki: Prokne zamieniona została w jaskółkę, a Filomela w słowika. Tereus został zmieniony w dudka).
Podział systematyczny.
Do rodzaju należą następujące gatunki:

</doc>
<doc id="1942168" url="https://pl.wikipedia.org/wiki?curid=1942168" title="Psalidoprocne">
Psalidoprocne

Psalidoprocne – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Afryce.
Morfologia.
Długość ciała 11–17 cm, masa ciała 10–14 g.
Systematyka.
Etymologia.
Greckie "psalis", "psalidos" – nożyce; Procne lub Prokne, w mitologii greckiej żona Tereusa zamieniona w jaskółkę. W ornitologii "procne" oznacza zarówno jaskółkę jak i jerzyka.
Podział systematyczny.
Do rodzaju należą następujące gatunki:

</doc>
<doc id="1942169" url="https://pl.wikipedia.org/wiki?curid=1942169" title="Ptyonoprogne">
Ptyonoprogne

Ptyonoprogne – rodzaj ptaków z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Eurazji i Afryce.
Morfologia.
Długość ciała 13–16 cm, masa ciała 12–33 g.
Systematyka.
Etymologia.
Greckie "ptuon" – wachlarz &lt; "ptussō" – składać; łacińskie "progne" – jaskółka &lt; Progne, Procne lub Prokne, w mitologii greckiej żona Tereusa zamieniona w jaskółkę; po rozłożeniu, ogon jaskółki skalnej jest tylko płytko rozwidlony.
Podział systematyczny.
Do rodzaju należą następujące gatunki:

</doc>
<doc id="1942170" url="https://pl.wikipedia.org/wiki?curid=1942170" title="Riparia">
Riparia

Riparia – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Eurazji, Afryce, Ameryce Północnej i Południowej.
Morfologia.
Długość ciała 11–12 cm, masa ciała 9,6–19,5 g.
Systematyka.
Etymologia.
"Riparia": – gniazdujący na brzegu, od "ripa" – brzeg rzeki.
Podział systematyczny.
Do rodzaju należą następujące gatunki:

</doc>
<doc id="1942171" url="https://pl.wikipedia.org/wiki?curid=1942171" title="Autostrada A65 (Holandia)">
Autostrada A65 (Holandia)

Autostrada A65 (nl. "Rijksweg 65") - jest to jedna z Holenderskich autostrad znajdująca się w całości w prowincji Brabancja Północna.
Zaczyna się na węźle Vught (A2), kończy się na węźle 
De Baars (A58). 

</doc>
<doc id="1942172" url="https://pl.wikipedia.org/wiki?curid=1942172" title="Droga N65 (Holandia)">
Droga N65 (Holandia)



</doc>
<doc id="1942173" url="https://pl.wikipedia.org/wiki?curid=1942173" title="Stelgidopteryx">
Stelgidopteryx

Stelgidopteryx – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 12,5–14,5 cm, masa ciała 10,3–18,3 g.
Systematyka.
Etymologia.
Greckie "stelgis", "stelgidos" – skrobak; "pterux", "pterugos" – skrzydło.
Podział systematyczny.
Do rodzaju należą następujące gatunki:

</doc>
<doc id="1942174" url="https://pl.wikipedia.org/wiki?curid=1942174" title="Tachycineta">
Tachycineta

Tachycineta – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 11–15 cm, masa ciała 10–25,5 g.
Systematyka.
Etymologia.
Greckie "takhukinētos" – szybko się poruszać &lt; "takhus" – szybki; "kineō" – ruszać się.
Podział systematyczny.
Do rodzaju należą następujące gatunki:

</doc>
<doc id="1942175" url="https://pl.wikipedia.org/wiki?curid=1942175" title="Stanisław Łazorek">
Stanisław Łazorek

Stanisław Jan Łazorek (ur. 1938 w Aksamanicach, zm. 30 grudnia 2000 w Warszawie) – malarz pejzażysta związany z Kazimierzem Dolnym.
W 1958 rozpoczął studia na warszawskiej Akademii Sztuk Pięknych, naukę zdobywał pod kierunkiem Stanisława Szczepańskiego. Dyplom ukończenia studiów otrzymał w 1964. Był malarzem pejzażystą, malował widoki, krajobrazy, grafiki oraz rysunki. W czasach studiów był autorem scenografii do przedstawień wystawianych przez teatr studencki. Jak sam twierdził, od wczesnych lat 70. XX wieku zaczął często bywać w Kazimierzu Dolnym, z czasem kupił tam dom.
Kazimierz Dolny był praktycznie jedynym tematem obrazów Stanisława Łazorka, namalował ich kilka tysięcy. Większość z nich sprzedawał, ale pojedyncze stanowiły kolejne egzemplarze w jego kolekcji. Tworzył w charakterystyczny sposób, czasami idealizując wizerunek miasteczka, jego obrazy cechowały jasne barwy, pastelowe tonacje oraz pogodny, romantyczny klimat. Był inwalidą, dlatego też malował korzystając z jedynej, prawej ręki. Mimo iż na co dzień mieszkał w Warszawie, każdą wolną chwilę spędzał w Kazimierzu Dolnym. Pomieszkiwał tam, tworzył, tam też prowadził żywe kontakty z innymi kazimierskimi twórcami. Wraz z nimi wystawiał część swoich obrazów w tamtejszej galerii przy rynku.
Wielokrotnie twórczość Stanisława Łazorka była prezentowana na wystawach w kraju i poza jego granicami. Zmarł w wyniku obrażeń po wypadku, zgodnie z często wyrażanym życzeniem jego prochy spoczęły na cmentarzu w Kazimierzu Dolnym, pogrzeb miał miejsce 13 stycznia 2001.
Kazimierska Konfraternia Sztuki nadała Stanisławowi Łazorkowi pośmiertnie w dniu 23 czerwca 2002 tytuł "Honorowego Obywatela Miasta Kazimierza Dolnego".
31 grudnia 2009 w kazimierskim domu Mieczysławy Izdebskiej-Łazorek, wdowy po Stanisławie Łazorku, wybuchł pożar, w którym spłonęła większość kolekcji obrazów zgromadzonych przez ich twórcę.

</doc>
<doc id="1942176" url="https://pl.wikipedia.org/wiki?curid=1942176" title="Chruściel szarogardły">
Chruściel szarogardły

Chruściel szarogardły, chruścielak szarogardły, wodnik szarogardły, rudochruściel szarolicy ("Canirallus oculeus") – gatunek średniej wielkości ptaka z rodziny chruścieli (Rallidae). Zamieszkuje Afrykę Subsaharyjską, nie jest zagrożony wyginięciem.
Zasięg występowania.
Chruściel szarogardły występuje od Sierra Leone na wschód poprzez północną Demokratyczną Republikę Konga do zachodniej Ugandy (w 2009 roku stwierdzono obecność tego ptaka w Semuliki National Park) oraz na południowy zachód do przybrzeżnego Kongo. Występowanie w północnej części Republiki Środkowoafrykańskiej (Park Narodowy Manovo-Gounda St. Floris) jest bardzo wątpliwe.
Taksonomia.
Takson po raz pierwszy opisał w 1855 roku niemiecki ornitolog Gustav Hartlaub na łamach „Journal für Ornithologie”, nadając mu nazwę "Gallinula oculea". Jako miejsce typowe Hartlaub wskazał Rio Butri na Złotym Wybrzeżu (obecnie Ghana). Holotyp (którym był samiec) odłowił holenderski rezydent H. S. Pel. Jedyny przedstawiciel rodzaju "Canirallus", który opisał w 1856 roku francuski ornitolog Karol Lucjan Bonaparte.
Przeprowadzone w 2014 roku badania genetyczne wykazały konieczność włączenia tego taksonu do rodziny kusokurek, jednak badania przeprowadzone w 2019 roku tego nie potwierdziły. Ptaki ze wschodniego Kamerunu czasami traktowane są jako odrębny podgatunek "batesi" (takson opisał brytyjski ornitolog Richard Bowdler Sharpe w 1900 roku, jako miejsce typowe wskazując Rio Benito w Kongo Francuskim), ale badania z 1984 roku wskazują, że za mało różni się od innych populacji, aby nadawać mu status podgatunku. Takson monotypowy.
Etymologia.
Nazwa rodzajowa: – szary; rodzaj "Rallus" , wodnik. Epitet gatunkowy: łac. "oculeus" – pełne oczy (tj. upstrzony białymi lub kolorowymi plamkami), od "oculus" – oko.
Morfologia.
Długość ciała do 30 cm. Pozostałe wymiary (dla 8 samców i 5 samic): długość skrzydła samców 107–179 mm, samic 167–180 mm; długość ogona samców 59–70 mm, samic 58–70 mm; długość grzbietu dzioba u samców 37–41 mm, u samic 37–38 mm; długość skoku u samców 49–55 mm, u samic 50–57 mm. Masa ciała jednego samca 278 g, dwóch samic 273 i 279 g. Grzbiet i skrzydła oliwkowo-brązowe, z lekkim odcieniem czerwonawym. Białe plamki na lotkach, blade plamki lub paski na pokrywach nadskrzydłowych są dobrze widoczne w locie, ale ptak bardzo niechętnie lata; na pokrywach podskrzydłowych również można zauważyć białe plamki. Dolna część ciała i ogon koloru kasztanowatego. Dziób żółto-zielony, na grzbiecie czarny, nogi brązowe, spód stóp żółty, tęczówka czerwono-brązowa. Płcie upierzone podobnie. Osobniki młodociane mają czoło, twarz i szyję brązową zamiast szarej jak u dorosłych, górne części ciała z rudobrunatnym rozmyciem, spód ciała ciemny lub czerwono-brązowy.
Ekologia.
Głos.
Pieśń trwa od 2 do 3 minut; zaczyna się od pustych tonów, takich jak podwójne bębnienie i po 20 sekundach przeplata miękkim „dou” lub „douah”, które zwiększają się im bliżej końca pieśni, kiedy zanika bębnienie. Głos niesie się daleko, zarówno w dzień jak i w nocy, ze szczytem o świcie; ptaki śpiewają, siedząc na gałęzi od 2 do 6 m nad wodą. Odzywa się również głośnymi, wybuchowymi 3–6 tonami, malejącymi do półtonów „oue-oue-oue...”, trwającymi 0,5–1 sekund. Prawdopodobnie podczas zagrożenia odzywa się „ptik-ptik-ptik...”, „douk-douk-douk...” i stłumionym „thouk-thouk...”.
Siedlisko i pokarm.
Chruściel szarogardły zamieszkuje pierwotne i wtórne nizinne lasy deszczowe, przebywając wśród wąwozów, wzdłuż potoków, nad strumieniami leśnymi z przylegającymi do nich drzewami oraz graniczącym z nimi bujnym podszycie; widywany również na zalanych lub bagnistych terenach w lesie, włącznie z błotnistymi obszarami bogatymi w maranty i paprocie drzewiaste. Ptak ten zwykle trzyma się gąszczu lub łach powstałych z opadłych gałęzi, omijając przy tym obszary otwartych wód między wysokimi drzewami. Wzdłuż rzeki Nanga, w Kongo, występuje w niskich zaroślach zdominowanych przez rośliny z rodzajów "Alchornea", "Ficus" i "Nauclea", z dala od właściwego lasu. Obserwacje z „zalewowych” stref sawanno-parkowych w północnej Republice Środkowoafrykańskiej wydają się bardzo wątpliwe. Jest ptakiem bardzo skrytym i bardzo rzadko spotykanym; większość osobników została schwytana w pułapki. Przypuszczalnie jest ptakiem terytorialnym; w Kongo wielkość terytorium została oszacowana na 6–10 ha.
Chruściel szarogardły żywi się scynkami, ślimakami (w tym pomrowikami), małymi krabami, stonogami i owadami (w tym mrówkami, gąsienicami i innymi larwami oraz chrząszczami). Obserwowano jak ptak ten żeruje na półsuchym dnie małego strumienia leśnego, usuwając martwe liście szarpiącymi ruchami swojego dzioba.
Lęgi.
Rozród przypada na okres deszczowy; w Kamerunie w lutym, kwietniu i w lipcu; w Zairze we wrześniu, listopadzie i grudniu; w Nigerii w kwietniu. Opisano 3 gniazda: dwa zbudowane były z szerokich, trawiastych liści na pniu w bagnistym dnie wąwozu, wśród palm z rodzaju "Raphia" i innych pacioreczniko-podobnych roślin; trzecie znajdowało się wśród korzeni wyrwanego drzewa nad brzegiem strumienia. Samica składa 2 jaja; wielkość sześciu jaj: 42,5–44,4 x 30,8–32,5 mm o szacowanej masie wynoszącej 23,5 g. Puch piskląt koloru czarniawo-brązowego.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Uważany za liczny, ale tylko lokalnie w Kongo, w innych miejscach występowania najwyraźniej niezbyt częsty lub rzadki; jednak skryta natura i mała ilość obserwacji tego ptaka sprawia, że bardzo łatwo go przeoczyć i przez to trudno jest oszacować jego liczebność. Ptak ten jest zagrożony poprzez fragmentację jego siedlisk i niszczenie lasów; gatunek prawdopodobnie jest wymarły w Nigerii, a w ostatnich latach nie był obserwowany w zachodniej Ugandzie.

</doc>
<doc id="1942177" url="https://pl.wikipedia.org/wiki?curid=1942177" title="Coturnicops">
Coturnicops

Coturnicops – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Azji (Rosja, Chińska Republika Ludowa, Korea Południowa i Północna oraz Japonia) i Ameryce (Kanada, Stany Zjednoczone, Meksyk, Kolumbia, Wenezuela, Gujana, Brazylia, Boliwia, Paragwaj, Argentyna i Urugwaj).
Morfologia.
Długość ciała 13–19 cm; masa ciała 30–68 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942178" url="https://pl.wikipedia.org/wiki?curid=1942178" title="Rallina">
Rallina

Rallina – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Australazji i Azji Południowo-Wschodniej.
Morfologia.
Długość ciała 21–34 cm, rozpiętość skrzydeł 37–47,5 cm; masa ciała samców 118–231 g, samic 99–194 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942180" url="https://pl.wikipedia.org/wiki?curid=1942180" title="Laterallus">
Laterallus

Laterallus – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Ameryce (Meksyk, Belize, Gwatemala, Salwador, Honduras, Nikaragua, Kostaryka, Panama, Jamajka, Kuba, Haiti, Dominikana, Portoryko, Kolumbia, Trynidad i Tobago, Wenezuela, Gujana, Surinam, Brazylia, Ekwador (włącznie z Galapagos), Peru, Boliwia, Paragwaj, Argentyna i Urugwaj) oraz na wyspie Inaccessible.
Morfologia.
Długość ciała 12–20 cm, rozpiętość skrzydeł 22–28 cm; masa ciała 20–60 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1942181" url="https://pl.wikipedia.org/wiki?curid=1942181" title="Nesoclopeus">
Nesoclopeus



</doc>
<doc id="1942182" url="https://pl.wikipedia.org/wiki?curid=1942182" title="Stoen Operator">
Stoen Operator

Stoen Operator Sp. z o.o. (dawniej "RWE Stoen Operator Sp. z o.o.", "innogy Stoen Operator Sp. z o.o.") – operator sieci dystrybucyjnej energii elektrycznej na terenie Warszawy.
Przedsiębiorstwo rozpoczęło działalność 1 lipca 2007 w wyniku wprowadzenia obowiązku rozdzielenia sprzedaży i dystrybucji energii elektrycznej.
2 września 2016 spółka zmieniła nazwę z RWE Stoen Operator na innogy Stoen Operator, a w grudniu 2021 na Stoen Operator.

</doc>
<doc id="1942183" url="https://pl.wikipedia.org/wiki?curid=1942183" title="Gallirallus">
Gallirallus

Gallirallus – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące na Nowej Kaledonii, Nowej Zelandii i Filipinach.
Morfologia.
Długość ciała 45–60 cm, rozpiętość skrzydeł 50–60 cm; masa ciała samców 532–1605 g, samic 350–1035 g;.
Systematyka.
Podział systematyczny.
Do rodzaju należą następujące gatunki:

</doc>
<doc id="1942185" url="https://pl.wikipedia.org/wiki?curid=1942185" title="Stefan Kąkol">
Stefan Kąkol

Stefan Kąkol (ur. 7 stycznia 1929 w Niemcowiźnie, gmina Skwirlno, zm. 12 lutego 2005) – aktor scen polskich, związany głównie z Teatrem im. Stefana Jaracza w Olsztynie.
Edukacja.
Do wybuchu wojny w 1939 r. Stefan Kąkol skończył cztery klasy szkoły powszechnej. Podczas okupacji uczył się krawiectwa. Wiosną 1943 roku został wywieziony na przymusowe roboty do Niemiec, w rodzinne strony wrócił dopiero po wyzwoleniu. Po wojnie ukończył 7-klasową szkołę powszechną, zdał małą maturę i egzamin czeladniczy w zakresie krawiectwa męskiego, co upoważniło go do składania egzaminu w Liceum Techniki Teatralnej (kierunek kostiumologia) w Warszawie. Będąc uczniem liceum statystował w Teatrze Narodowym i Teatrze Polskim oraz w Objazdowym Teatrze Dramatycznym Domu Wojska Polskiego. W 1951 roku, po ukończeniu liceum podjął naukę (od razu na ostatnim roku) w Państwowej Szkole Dramatycznej Teatru Lalek w Warszawie, by po jej ukończeniu złożyć egzamin eksternistyczny w Krakowie.
Kariera aktorska.
Po uzyskaniu dyplomu i złożeniu egzaminu eksternistycznego, we wrześniu 1952 roku rozpoczął pracę aktorską w Teatrze Ziemi Opolskiej w Opolu. Zadebiutował rolą Popowa w „Sztormie” Bill-Biełocerkowskiego 8 listopada 1952. Potem przez cztery sezony, w latach 1955-1959, grał w Teatrze im. Stefana Jaracza Olsztyn-Elbląg. W latach 1959-1973 występował na scenach wielu teatrów. W kolejności chronologicznej były to: Teatr Ziemi Pomorskiej (Popularny) w Grudziądzu (1959-61), Teatr im. Aleksandra Węgierki w Białymstoku (1961-62), Scena Objazdowa w Gdańsku (1962-64), Teatr Ziemi Gdańskiej w Gdyni (1964-68), Teatr im. Adama Mickiewicza w Częstochowie (1968-70), Teatr Dolnośląski w Jeleniej Górze (1970-71), Teatr Dramatyczny w Wałbrzychu (1971-72) i Teatr Ziemi Pomorskiej w Grudziądzu (1972 – 1973). W roku 1973 powrócił do Olsztyna, do Teatru im. Stefana Jaracza. Był aktorem aktywnym zawodowo do roku 2004.
Obok twórczości teatralnej, Stefan Kąkol zagrał szereg ról drugoplanowych i epizodycznych w polskich filmach fabularnych i serialach telewizyjnych, a także współpracował z lokalnymi rozgłośniami radiowymi.
Działalność społeczna i polityczna.
Stefan Kąkol pasję sceniczną łączył zawsze z pracą społeczno-polityczną. Był działaczem młodzieżowym w Związku Młodzieży Wiejskiej „Wici” i Związku Młodzieży Polskiej. Działał w związkach zawodowych oraz był przewodniczącym Komisji Rozjemczej w teatrze. Był członkiem Polskiej Zjednoczonej Partii Robotniczej, gdzie wielokrotnie wybierany był na funkcję I Sekretarza Podstawowej Komórki Partyjnej (również w okresie po sierpniu 1980).
Obok pracy politycznej i społecznej Stefan Kąkol był zaangażowany w rozwój teatralnego ruchu amatorskiego na terenie województwa olsztyńskiego.
Działalność teatralna.
1949 – Objazdowy Teatr Dramatyczny Domu Wojska Polskiego Warszawa
1950 – Teatr Narodowy im. Wojska Polskiego Warszawa
1952-1954 Teatr Ziemi Opolskiej Opole
1956-1959 Teatr im. Stefana Jaracza Olsztyn-Elbląg
1959-1961 Teatr Popularny Grudziądz
1961-1962 Teatr Propozycji im. Aleksandra Węgierki Białystok
1962-1963 Teatr Wybrzeże Gdańsk (Scena Objazdowa)
1964-1968 Teatr Ziemi Gdańskiej Gdynia
1968-1970 Teatr im. Adama Mickiewicza Częstochowa
1970-1971 Teatr Dolnośląski Jelenia Góra
1971-1972 Teatr Dramatyczny Wałbrzych
1972-1973 Teatr Ziemi Pomorskiej Grudziądz
1973-2004 Teatr im. Stefana Jaracza Olsztyn

</doc>
<doc id="1942187" url="https://pl.wikipedia.org/wiki?curid=1942187" title="Rallus">
Rallus

Rallus – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Ameryce, Eurazji i Afryce.
Morfologia.
Długość ciała 20–48 cm; masa ciała samców 64–490 g, samic 67–400 g.
Systematyka.
Podział systematyczny.
Do rodzaju należą następujące gatunki:
oraz gatunki wymarłe:

</doc>
<doc id="1942188" url="https://pl.wikipedia.org/wiki?curid=1942188" title="Kasztelania łeknowska">
Kasztelania łeknowska

Kasztelania łekneńska – kasztelania z siedzibą w Łeknie. Jest wymieniona bulli papieskiej Innocentego II z 1136 roku. Kasztelania miała kilka grodów: Żnin, Kcynia, Żoń, Zrazim, Łekno. Z czasem Żnin stał się siedzibą drugiej kasztelanii.

</doc>
<doc id="1942189" url="https://pl.wikipedia.org/wiki?curid=1942189" title="Lewinia">
Lewinia

Lewinia – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w południowej i południowo-wschodniej Azji (Chińska Republika Ludowa, Republika Chińska, Indie, Sri Lanka, Nepal, Bangladesz, Mjanma, Laos, Wietnam, Kambodża, Tajlandia, Malezja, Indonezja, Filipiny i Brunei) i Australazji (Australia, Papua-Nowa Gwinea, Nowa Zelandia (Wyspy Auckland)).
Morfologia.
Długość ciała 17–30 cm, rozpiętość skrzydeł 31–35 cm; masa ciała 63–142 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1942190" url="https://pl.wikipedia.org/wiki?curid=1942190" title="Aphanapteryx">
Aphanapteryx

Aphanapteryx – wymarły rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki, które występowały na wyspach Mauritius i Rodrigues.
Systematyka.
Etymologia.
"Aphanapteryx": "aphanēs" „niewidzialny”, od negatywnego przedrostka α- "a-"; φαινω "phainō" „pokazywać”; πτερυξ "pterux", πτερυγος "pterugos" „skrzydło”.
Podział systematyczny.
Do rodzaju należą następujące gatunki:
Niektórzy autorzy sugerują wydzielenie chruścielowca rodrigueskiego do osobnego, monotypowego rodzaju "Erythromachus".

</doc>
<doc id="1942191" url="https://pl.wikipedia.org/wiki?curid=1942191" title="Atlantisia">
Atlantisia



</doc>
<doc id="1942192" url="https://pl.wikipedia.org/wiki?curid=1942192" title="Aramides">
Aramides

Aramides – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Ameryce od Meksyku przez Amerykę Środkową do Argentyny.
Morfologia.
Długość ciała 27–45 cm; masa ciała 164–765 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942193" url="https://pl.wikipedia.org/wiki?curid=1942193" title="Saúl Craviotto">
Saúl Craviotto

Saúl Craviotto Rivero (ur. 3 listopada 1984 w Lleidzie) – hiszpański kajakarz, dwukrotny mistrz olimpijski, trzykrotny mistrz świata i trzykrotny Europy, dwukrotny brązowy medalista igrzysk śródziemnomorskich.
Igrzyska olimpijskie.
Na igrzyskach zadebiutował podczas igrzysk olimpijskich w Pekinie. W rywalizacji dwójek na 500 metrów zdobył złoty medal w parze z Carlosem Pérezem. Wyprzedzili drugich na mecie Niemców o niecałą 0,1 sekundy. To był jedyny jego występ na tych zawodach.
Cztery lata później w Londynie ponownie wystąpił w jednej konkurencji. Tym razem w jedynce na 200 metrów. Wywalczył tam srebrny medal, tracąc do Brytyjczyka Eda McKeevera 0,194 sekundy. Za nim do mety przypłynął Kanadyjczyk Mark de Jonge ze stratą 0,117 sekundy.
Na kolejnych igrzyskach w Rio de Janeiro zdobył w dwójce na 200 metrów z Cristianem Toro złoty medal. W finale pokonali Brytyjczyków i Litwinów. Wziął udział również w rywalizacji jedynek na tym samym dystansie. Wywalczył tam brązowy medal po wyrównanej walce z Niemcem Ronaldem Rauhe. Ostatecznie na metę wpłynęli ex aequo i obaj zostali wyróżnieni.

</doc>
<doc id="1942194" url="https://pl.wikipedia.org/wiki?curid=1942194" title="Gymnocrex">
Gymnocrex

Gymnocrex – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Australazji (Celebes, Karakelong, Wyspy Togian, Wyspy Banggai, Moluki, Misool, Wyspy Aru, Nowa Gwinea, Karkar i Nowa Irlandia).
Morfologia.
Długość ciała 30–35 cm; masa ciała około 300 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942195" url="https://pl.wikipedia.org/wiki?curid=1942195" title="Amaurornis">
Amaurornis

Amaurornis – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Azji i Australazji.
Morfologia.
Długość ciała 15–40 cm, rozpiętość skrzydeł 27–49 cm; masa ciała 40–328 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1942196" url="https://pl.wikipedia.org/wiki?curid=1942196" title="Porzana">
Porzana

Porzana – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Ameryce, Eurazji i Australii, zimą także w Afryce.
Morfologia.
Długość ciała 19–25 cm, rozpiętość skrzydeł 27–42 cm; masa ciała 51–147 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942197" url="https://pl.wikipedia.org/wiki?curid=1942197" title="Neocrex">
Neocrex



</doc>
<doc id="1942199" url="https://pl.wikipedia.org/wiki?curid=1942199" title="Pardirallus">
Pardirallus

Pardirallus – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Ameryce (Kuba, Haiti, Jamajka, Meksyk, Belize, Gwatemala, Honduras, Salwador, Nikaragua, Kostaryka, Panama, Kolumbia, Wenezuela, Trynidad, Surinam, Gujana Francuska, Brazylia, Ekwador, Peru, Boliwia, Chile, Paragwaj, Argentyna i Urugwaj).
Morfologia.
Długość ciała 25–38 cm; masa ciała samców 148–219 g, samic 130–233 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942201" url="https://pl.wikipedia.org/wiki?curid=1942201" title="Carlos Pérez (kajakarz)">
Carlos Pérez (kajakarz)

Carlos Pérez Rial (ur. 12 kwietnia 1979), hiszpański kajakarz. Złoty medalista olimpijski z Pekinu.
Kariera sportowa.
Igrzyska w 2008 były jego drugą olimpiadą, debiutował cztery lata wcześniej. Złoto wywalczył w kajakowej dwójce na dystansie 500 metrów. Partnerował mu Saúl Craviotto. Pięciokrotnie stawał na podium mistrzostw świata, sięgając po dwa złote (K-1 200 m: 2005, K-1 4 × 200 m: 2009) i trzy srebrne medale (K-1 200 m: 2006, K-1 500 m: 2003, K-2 200 m: 2009).

</doc>
<doc id="1942202" url="https://pl.wikipedia.org/wiki?curid=1942202" title="Porphyrio">
Porphyrio

Porphyrio – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Afryce, Eurazji, Ameryce i Australazji.
Morfologia.
Długość ciała 22–63 cm, rozpiętość skrzydeł 48–100 cm; masa ciała samców 92–3250 g, samic 92–2600 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942203" url="https://pl.wikipedia.org/wiki?curid=1942203" title="Carlos Perez">
Carlos Perez



</doc>
<doc id="1942204" url="https://pl.wikipedia.org/wiki?curid=1942204" title="Saul Craviotto">
Saul Craviotto



</doc>
<doc id="1942207" url="https://pl.wikipedia.org/wiki?curid=1942207" title="MEW">
MEW



</doc>
<doc id="1942208" url="https://pl.wikipedia.org/wiki?curid=1942208" title="Gallinula">
Gallinula

Gallinula – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące na całym świecie poza obszarami arktycznymi i antarktycznymi.
Morfologia.
Długość ciała 25–40 cm, rozpiętość skrzydeł 50–65 cm; masa ciała 173–720 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="1942209" url="https://pl.wikipedia.org/wiki?curid=1942209" title="Fulica">
Fulica

Fulica – rodzaj ptaka z rodziny chruścieli (Rallidae).
Zasięg występowania.
Rodzaj obejmuje gatunki występujące w Afryce, Eurazji, Australazji, Ameryce oraz na Hawajach. Gatunek z wysp Mauritius i Reunion wymarł. 
Morfologia.
Długość ciała 34–59 cm, rozpiętość skrzydeł 56–85 cm; masa ciała 305–2500 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942210" url="https://pl.wikipedia.org/wiki?curid=1942210" title="Diaphorapteryx">
Diaphorapteryx



</doc>
<doc id="1942212" url="https://pl.wikipedia.org/wiki?curid=1942212" title="Neocossyphus">
Neocossyphus

Neocossyphus – rodzaj ptaków z rodziny drozdowatych (Turdidae).
Zasięg występowania.
Rodzaj obejmuje gatunki występujące w Afryce Subsaharyjskiej.
Morfologia.
Długość ciała 20–25 cm, masa ciała 43–80 g.
Systematyka.
Etymologia.
Greckie "neos" – nowy, dziwny; "kossuphos" – kos, drozd (por. rodzaj "Cossypha" , złotokos).
Podział systematyczny.
Do rodzaju należą następujące gatunki:

</doc>
<doc id="1942213" url="https://pl.wikipedia.org/wiki?curid=1942213" title="Myophonus">
Myophonus

Myophonus – rodzaj ptaka z rodziny muchołówkowatych (Muscicapidae).
Zasięg występowania.
Rodzaj obejmuje gatunki występujące w Azji.
Morfologia.
Długość ciała 19–35 cm, masa ciała 87–231 g.
Systematyka.
Etymologia.
Greckie "muia", "muias" – mucha; "phoneus" – pogromca &lt; "phonos" – morderca &lt; "theinō" – uderzać (por. "muophonos" – zabójca myszy &lt; "mus", "muos" – mysz).
Podział systematyczny.
Do rodzaju należą następujące gatunki:

</doc>
<doc id="1942214" url="https://pl.wikipedia.org/wiki?curid=1942214" title="Zoothera">
Zoothera

Zoothera – rodzaj ptaka z podrodziny drozdów (Turdinae) w rodzinie drozdowatych (Turdidae).
Zasięg występowania.
Rodzaj obejmuje gatunki występujące w Afryce, Azji i Australazji.
Morfologia.
Długość ciała 19–30 cm; masa ciała 60–131 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942215" url="https://pl.wikipedia.org/wiki?curid=1942215" title="Zamrożone zoo">
Zamrożone zoo

Zamrożone zoo – materiał genetyczny zwierząt (np. DNA, sperma, jaja i embriony), zgromadzony z zamiarem przechowywania przez długi czas w bardzo niskich temperaturach (w warunkach krionicznych). W niektórych placówkach gromadzi się także zamrożone rośliny, dla przechowywania których tworzy się zwykle jednak odrębne banki nasion.
Wybrane placówki na świecie.
Na całym świecie jest niespełna tuzin „zamrożonych zoo”.
Ogrody zoologiczne, takie jak zoo w San Diego, i programy badawcze, jak Audubon Center for Research of Endangered Species w Nowym Orleanie, przechowują w temperaturach krionicznych materiał genetyczny w celu ochrony różnorodności puli genowej krytycznie zagrożonych gatunków albo możliwego przywrócenia do życia gatunków już wymarłych, np. wilka workowatego czy mamuta.
"Frozen Zoo" przy San Diego Zoo Conservation Research przechowuje zamrożone w ciekłym azocie (-196 °C) zwierzęce i roślinne materiały biologiczne od 1976. Obecnie znajdują się w nim próbki pochodzące od 8400 egzemplarzy, obejmujące ponad 800 gatunków i podgatunków.
Działalność tę prowadzą też inne ogrody zoologiczne w Stanach Zjednoczonych, zaś w Europie m.in. Wydział Biologii University of Nottingham w projekcie "Frozen Ark".
W Zjednoczonych Emiratach Arabskich Breeding Centre for Endangered Arabian Wildlife (BCEAW) w Szardży przechowuje embriony skrajnie zagrożonych wyginięciem żbika Gordona ("Felis silvestris gordoni") i arabskiego lamparta ("Panthera pardus nimr") (zostało tylko 50 osobników na wolności).
Stworzenie zamrożonego zoo.
Zebranie materiału do stworzenia zamrożonego zoo ułatwia nadprodukcja spermy u samców. Spermę można pobrać nawet tuż po śmierci zwierzęcia. Produkcję jajeczek, która u samic jest zwykle niska, można zwiększyć za pomocą terapii hormonalnej, do uzyskania 10–20 oocytów, w zależności od gatunku zwierzęcia. Po ich zapłodnieniu i uzyskaniu embrionów, embriony te można poddać krioprezerwacji, ponieważ są one bardziej odporne na działanie niskich temperatur niż jajeczka.
Przyszłość zamrożonego materiału genetycznego.
Materiał genetyczny można przechowywać w warunkach krionicznych przez dowolnie długi czas bez obniżenia jego jakości.
Przechowywany materiał może być – po ogrzaniu – użyty do sztucznego zapłodnienia, zapłodnienia in vitro, transferu embrionów oraz klonowania.
Sztuczne zapłodnienie jest ratunkiem dla zwierząt, które ze względów anatomicznych lub fizjologicznych nie mogą wydać potomstwa w sposób naturalny. Rozmnażanie z przechowanego materiału genetycznego umożliwia też wyhodowanie genetycznie ulepszonego potomstwa oraz zapobieganie chowowi wsobnemu, obniżającemu adaptowalność do warunków zewnętrznych.
Manipulacje genetyczne były dokonywane na zwierzętach od długiego czasu i, w przeciwieństwie do sztucznego zapłodnienia ludzi, nie budzą kontrowersji etycznych. Współczesna technologia pozwala na manipulacje genetyczne u zwierząt bez konieczności trzymania ich w zamknięciu. Jednak powodzenie przywrócenia do życia na wolności wymarłych gatunków wymaga współpracy naukowej i wystarczającej ilości zebranego wcześniej materiału genetycznego.

</doc>
<doc id="1942216" url="https://pl.wikipedia.org/wiki?curid=1942216" title="Sialia">
Sialia

Sialia – rodzaj ptaka z rodziny drozdowatych (Turdidae).
Zasięg występowania.
Rodzaj obejmuje gatunki występujące w Ameryce Północnej i Centralnej.
Morfologia.
Długość ciała 16,5–21 cm, masa ciała 24–33 g.
Systematyka.
Etymologia.
Epitet gatunkowy "Sylvia Sialis" (greckie "sialis"', "sialidos" – niezidentyfikowany ptak, nazwany tak od jego wołania, wspomniany przez Atenajosa i Hezychiusza).
Podział systematyczny.
Do rodzaju należą następujące gatunki:

</doc>
<doc id="1942217" url="https://pl.wikipedia.org/wiki?curid=1942217" title="Myadestes">
Myadestes

Myadestes – rodzaj ptaka z rodziny drozdowatych (Turdidae).
Zasięg występowania.
Rodzaj obejmuje gatunki występujące w Ameryce i na Hawajach.
Morfologia.
Długość ciała 16–21,5 cm, masa ciała 21,5–52 g.
Systematyka.
Etymologia.
Greckie "mua" – mucha &lt; "muia", "muias" – mucha; "edestēs" – zjadacz &lt; "edō" – jeść.
Podział systematyczny.
Do rodzaju należą następujące gatunki:

</doc>
<doc id="1942218" url="https://pl.wikipedia.org/wiki?curid=1942218" title="Catharus">
Catharus

Catharus – rodzaj ptaka z podrodziny drozdów (Turdinae) w rodzinie drozdowatych (Turdidae).
Zasięg występowania.
Rodzaj obejmuje gatunki występujące w Azji (północno-wschodnia Syberia) i Ameryce (Kanada, Stany Zjednoczone (włącznie z Alaską), Meksyk, Gwatemala, Salwador, Honduras, Nikaragua, Kostaryka, Panama, Antyle, Kolumbia, Wenezuela, Trynidad, Brazylia, Ekwador, Peru, Boliwia i Argentyna).
Morfologia.
Długość ciała 14,5–20 cm; masa ciała 18–50 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942219" url="https://pl.wikipedia.org/wiki?curid=1942219" title="Entomodestes">
Entomodestes

Entomodestes – rodzaj ptaka z rodziny drozdowatych (Turdidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 22–24 cm, masa ciała 58 g.
Systematyka.
Etymologia.
Greckie "entoma" – owady &lt; "entomē" – karb; "edestēs" – zjadacz &lt; "edō" – jeść.
Podział systematyczny.
Do rodzaju należą następujące gatunki:

</doc>
<doc id="1942220" url="https://pl.wikipedia.org/wiki?curid=1942220" title="Turdus">
Turdus

Turdus – rodzaj ptaka z podrodziny drozdów (Turdinae) w rodzinie drozdowatych (Turdidae).
Zasięg występowania.
Rodzaj obejmuje gatunki występujące w Eurazji, Afryce, Ameryce i Oceanii.
Morfologia.
Długość ciała 17–33 cm; masa ciała 40–175 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942221" url="https://pl.wikipedia.org/wiki?curid=1942221" title="Hylocichla">
Hylocichla



</doc>
<doc id="1942223" url="https://pl.wikipedia.org/wiki?curid=1942223" title="Leon Śliwiński (malarz)">
Leon Śliwiński (malarz)

Leon Śliwiński (ur. 22 września 1916 w Płocku, zm. 9 lutego 2000 w Wiedniu) – polski artysta malarz, grafik, kolekcjoner i konserwator dzieł sztuki. 
Brat Wincentego, poety i kolekcjonera. Ukończył Gimnazjum im. Marszałka Stanisława Małachowskiego w Płocku. Studiował malarstwo i architekturę w Warszawie na ASP w latach 1937-1939 i 1946-1948. Dyplom malarza i magistra sztuki otrzymał w 1948. Jeszcze jako uczeń gimnazjum otrzymał pierwszą w swej karierze nagrodę na Ogólnopolskiej Wystawie Malarskiej w Warszawie w 1932 roku. Pierwszą swoją wystawę miał w 1935 w Warszawie. Później były wystawy w Monachium, Berlinie Zachodnim, Nowym Jorku. Początkowo malował kompozycje historyczne, następnie poświęcił się pejzażowi i malarstwu religijnemu. W 1960 roku przeniósł się do Wiednia, w którym mieszkał do śmierci. W roku 1968 otrzymał nagrodę UNESCO za malarstwo. W 1989 został odznaczony złotym medalem "Zasłużony dla Kultury Polskiej".

</doc>
<doc id="1942224" url="https://pl.wikipedia.org/wiki?curid=1942224" title="Cochoa">
Cochoa

Cochoa – rodzaj ptaka z rodziny drozdowatych (Turdidae).
Zasięg występowania.
Rodzaj obejmuje gatunki występujące w Himalajach i orientalnej Azji.
Morfologia.
Długość ciała 23–28 cm, masa ciała 88–122 g.
Systematyka.
Etymologia.
Nepalska nazwa "Cocho" dla liliogłowów.
Podział systematyczny.
Do rodzaju należą następujące gatunki:

</doc>
<doc id="1942225" url="https://pl.wikipedia.org/wiki?curid=1942225" title="Brachypteryx">
Brachypteryx

Brachypteryx – rodzaj ptaka z podrodziny kląskawek (Saxicolinae) w rodzinie muchołówkowatych (Muscicapidae).
Zasięg występowania.
Rodzaj obejmuje gatunki występujące w Azji.
Morfologia.
Długość ciała 12–14 cm; masa ciała 12,5–27,5 g.
Systematyka.
Etymologia.
"Brachypteryx": "brakhus" „krótki”; πτερυξ "pterux", πτερυγος "pterugos" „skrzydło” (por. βραχυπτερος "brakhupteros" „krótkoskrzydły”, do βραχυς "brakhus" „krótki”; πτερον "pteron" „skrzydło”).
Podział systematyczny.
Do rodzaju należą następujące gatunki:

</doc>
<doc id="1942227" url="https://pl.wikipedia.org/wiki?curid=1942227" title="Alethe">
Alethe

Alethe – rodzaj ptaka z podrodziny muchołówek (Muscicapinae) w rodzinie muchołówkowatych (Muscicapidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 18–20 cm; masa ciała 27–40 g.
Systematyka.
Etymologia.
"Alethe": Alethe – kapłanka związana z ibisami czczonymi ze Świątyni Izydy (por. "alēthēs" – szczery, rzeczywisty; w mitologii greckiej Alethes, król Koryntu). 
Podział systematyczny.
Do rodzaju należą następujące gatunki:

</doc>
<doc id="1942228" url="https://pl.wikipedia.org/wiki?curid=1942228" title="Chamaetylas">
Chamaetylas

Chamaetylas – rodzaj ptaka z rodziny muchołówkowatych (Muscicapidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 15–20 cm, masa ciała 22–58 g.
Systematyka.
Etymologia.
Greckie "khamai" – na ziemi; "tulas", "tulados" – drozd.
Podział systematyczny.
Takson wyodrębniony z "Alethe" na podstawie analiz filogenetycznych. Do rodzaju należą następujące gatunki:

</doc>
<doc id="1942230" url="https://pl.wikipedia.org/wiki?curid=1942230" title="Heteroxenicus">
Heteroxenicus



</doc>
<doc id="1942231" url="https://pl.wikipedia.org/wiki?curid=1942231" title="Vermivora">
Vermivora

Vermivora – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w USA i Kanadzie.
Morfologia.
Długość ciała 12 cm, masa ciała 7,2–11,8 g.
Systematyka.
Etymologia.
"Vermivora": – robak; "-vorus" – -jedzący, od "vorare" – pożreć.
Podział systematyczny.
Do rodzaju należą następujące gatunki:

</doc>
<doc id="1942232" url="https://pl.wikipedia.org/wiki?curid=1942232" title="Død snø">
Død snø



</doc>
<doc id="1942233" url="https://pl.wikipedia.org/wiki?curid=1942233" title="Parula">
Parula



</doc>
<doc id="1942234" url="https://pl.wikipedia.org/wiki?curid=1942234" title="Dendroica">
Dendroica



</doc>
<doc id="1942235" url="https://pl.wikipedia.org/wiki?curid=1942235" title="Seiurus">
Seiurus



</doc>
<doc id="1942236" url="https://pl.wikipedia.org/wiki?curid=1942236" title="Setophaga">
Setophaga

Setophaga – rodzaj ptaka z rodziny lasówek (Parulidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 11–15 cm; masa ciała 5–20,9 g.
Systematyka.
Podział systematyczny.
Na podstawie analizy filogenetycznej do tego rodzaju (pierwotnie liczącego tylko jeden gatunek "L. ruticilla") wyodrębniono gatunki z rodzajów "Dendroica" ("S. plumbea", "S. angelae", "S. pharetra", "S. kirtlandii", "S. tigrina", "S. cerulea", "S. magnolia", "S. castanea", "S. fusca", "S. petechia", "S. pensylvanica", "S. striata", "S. caerulescens", "S. palmarum", "S. coronata", "S. dominica", "S. pityophila", "S. pinus", "S. vitellina", "S. discolor", "S. adelaidae", "S. subita", "S. delicata", "S. graciae", "S. nigrescens", "S. townsendi", "S. occidentalis", "S. chrysoparia", "S. virens"), "Parula" ("S. americana", "S. pitiayumi"), "Wilsonia" ("S. citrina"). Do rodzaju należą następujące gatunki:

</doc>
<doc id="1942238" url="https://pl.wikipedia.org/wiki?curid=1942238" title="Geothlypis">
Geothlypis

Geothlypis – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 13–14 cm, masa ciała 7,6–20,6 g.
Systematyka.
Etymologia.
Nazwa rodzajowa jest połączeniem słów z języka greckiego: "geō-" – „ziemski-” ( "gē" – „ziemia”) oraz "thlupis" – niezidentyfikowany mały ptak, być może jakaś zięba lub pokrzewka. W ornitologii "thlypis" oznacza albo cienkodziobą tanagrę lub, jak w tym przypadku, lasówkę.
Gatunek typowy.
"Trichas personatus" = "Turdus trichas" 
Podział systematyczny.
Do rodzaju należą następujące gatunki:

</doc>
<doc id="1942239" url="https://pl.wikipedia.org/wiki?curid=1942239" title="Platynki (ptaki)">
Platynki (ptaki)

Platynki (Teretistridae) – monotypowa rodzina ptaków z podrzędu śpiewających (Oscines) z rzędu wróblowych (Passeriformes), tradycyjnie zaliczana do lasówek (Parulidae).
Zasięg występowania.
Rodzina obejmuje gatunki występujące endemicznie na Kubie.
Morfologia.
Długość ciała 13 cm; masa ciała 6–18,5 g.
Systematyka.
Etymologia.
"Teretistris": "teretisma" „gwizdanie, świergotanie”, od τερετιζω "teretizō" „świergotać”.
Podział systematyczny.
Do rodziny należy jeden rodzaj z następującymi gatunkami:

</doc>
<doc id="1942240" url="https://pl.wikipedia.org/wiki?curid=1942240" title="Wilsonia">
Wilsonia



</doc>
<doc id="1942241" url="https://pl.wikipedia.org/wiki?curid=1942241" title="Ergaticus">
Ergaticus



</doc>
<doc id="1942242" url="https://pl.wikipedia.org/wiki?curid=1942242" title="Myioborus">
Myioborus

Myioborus – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 13–13,5 cm, masa ciała 5,9–15 g.
Systematyka.
Etymologia.
Nazwa rodzajowa jest połączeniem słów z języka greckiego: "muia", "muias" – „mucha” oraz "-boros" – „-pożerający” ( "bibrōskō" – „pożerać”).
Gatunek typowy.
"Setophaga verticalis" 
Podział systematyczny.
Do rodzaju należą następujące gatunki:

</doc>
<doc id="1942243" url="https://pl.wikipedia.org/wiki?curid=1942243" title="Basileuterus">
Basileuterus

Basileuterus – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w Ameryce Południowej i Centralnej oraz w Meksyku.
Morfologia.
Długość ciała 12,5–15 cm; masa ciała 7–21 g.
Systematyka.
Etymologia.
"Basileuterus": "basileuteros" „bardziej królewski”, stopień wyższy od "basileus" „król”; te ostatnie stosowane przez Arystotelesa do określenia małego ptaka zazwyczaj identyfikowanego jako strzyżyk, ale także przypuszczalnie może to być mysikrólik.
Podział systematyczny.
Do rodzaju należą następujące gatunki:

</doc>
<doc id="1942244" url="https://pl.wikipedia.org/wiki?curid=1942244" title="Phaeothlypis">
Phaeothlypis



</doc>
<doc id="1942245" url="https://pl.wikipedia.org/wiki?curid=1942245" title="Joseph Brodmann">
Joseph Brodmann

Joseph Brodmann (ur. w 1763, według niektórych źródeł w 1771 w Deuna, Eichsfeld, Prusy, zm. 13 maja 1848 w Wiedniu) – austriacki budowniczy fortepianów, mistrz i nauczyciel Ignaza Bösendorfera.
Budowniczy fortepianów i pianin.
Joseph Brodmann urodził się w 1763 roku w Deuna – dzisiejsza Saksonia-Anhalt. Jako młodzieniec przybył do Wiednia i rozpoczął praktykę u znanego budowniczego fortepianów Fredericka Hoffmanna. W tym czasie Wiedeń staje się centrum świata muzycznego za sprawą kompozytorów Mozarta, Beethovena i Schuberta – współczesnych Josepha Brodmanna.
Joseph Brodmann był jednym z najsłynniejszych konstruktorów i budowniczych fortepianów swoich czasów. W leksykonie muzycznym z 1800 roku odnotowano: „Joseph Brodmann – budowniczy instrumentów, specjalista w wykonywaniu fortepianów o solidnym wykończeniu”. Do dziś zachował się w Musikinstrumenten-Museum Berlin fortepian będący własnością Carla Marii von Webera oraz fortepian młoteczkowy z manuałem nożnym w wiedeńskim Muzeum Historii Sztuki w Wiedniu.
Jego najzdolniejszy uczeń Ignaz Bösendorfer przejął w 1828 roku manufakturę, która jest obecnie, obok Steinway &amp; Sons jednym z wiodących światowych producentów fortepianów.
Brodmann dziś.
Główna siedziba firmy Brodmann mieści się nadal w Wiedniu, niedaleko pierwszej manufaktury Josepha Brodmanna. Joseph Brodmann Piano Group jest koncernem o ogólnoświatowym zasięgu, z oddziałami regionalnymi mieszczącymi się w Wiedniu, Londynie, Hongkongu i USA.

</doc>
<doc id="1942250" url="https://pl.wikipedia.org/wiki?curid=1942250" title="Test (album Macca Squad)">
Test (album Macca Squad)

Test – pierwszy studyjny album polskiej grupy muzycznej Macca Squad, został wydany w 2007 roku nakładem wytwórni Wielkie Joł. Płytę promował teledysk do utworu pt. "Widzę co jest grane".
Lista utworów.
Opracowano na podstawie materiału źródłowego.

</doc>
<doc id="1942251" url="https://pl.wikipedia.org/wiki?curid=1942251" title="Wodospad Reichenbach">
Wodospad Reichenbach

Wodospad Reichenbach (niem. "Reichenbachfall") – jeden z najwyższych wodospadów Alp, położony w Meiringen (kanton Berno) w Szwajcarii – w miejscu, gdzie rzeka Reichenbach łączy się z Aare. Jego całkowita wysokość wynosi 200 metrów – najwyższa z pięciu tworzących go kaskad mierzy 90 metrów. Wodospad stanowi atrakcję turystyczną, prowadzi do niego kolej linowo-terenowa "Reichenbachfall-Bahn".
Wodospad stał się słynny w 1891 po tym, jak pisarz Arthur Conan Doyle opisał go w opowiadaniu o Sherlocku Holmesie pt. "Ostatnia zagadka" (ang. "The Final Problem"). Według opowiadania 4 maja 1891 nad Reichenbach odbyła się ostateczna rozgrywka pomiędzy Holmesem a jego głównym wrogiem, Profesorem Moriartym – zakończona, jak domniemywał Doktor Watson, towarzysz Sherlocka Holmesa, śmiercią obu przeciwników (w 1903 Doyle, zmęczony ogromną liczbą listów od zasmuconych czytelników, napisał opowiadanie "Pusty dom", w którym okazało się, że Holmes jednak przeżył walkę nad wodospadem).
Co roku, 4 maja, nad Reichenbach odbywa się międzynarodowy zjazd miłośników Sherlocka Holmesa.

</doc>
<doc id="1942252" url="https://pl.wikipedia.org/wiki?curid=1942252" title="Japeton">
Japeton



</doc>
<doc id="1942253" url="https://pl.wikipedia.org/wiki?curid=1942253" title="Władimir Uchow">
Władimir Uchow

Władimir Wasiliewicz Uchow, ros. Владимир Васильевич Ухов (ur. 21 stycznia 1924 w Leningradzie, zm. 25 maja 1996) – radziecki lekkoatleta chodziarz, mistrz Europy w 1954.
Specjalizował się w chodzie na 50 kilometrów. Na igrzyskach olimpijskich w 1952 w Helsinkach zajął w tej konkurencji 6. miejsce. Miesiąc później, 29 sierpnia 1952 w Leningradzie uzyskał najlepszy wynik na świecie w tej konkurencji – 4:20:30, poprawiając poprzedni rekord Josefa Doležala z Czechosłowacji o blisko 3 minuty. Wynik Uchowa przetrwał jako rekord do 1954.
Na mistrzostwach Europy w 1954 w Bernie zdobył złoty medal w chodzie na 50 kilometrów z czasem 4:22:11,2, wyprzedzając Doležala i Antala Rókę z Węgier. 10 sierpnia 1956 w Moskwie, podczas mistrzostw ZSRR ustanowił swój rekord życiowy – 4:11:23, ale dało mu to dopiero czwarte miejsce i nie zakwalifikował się na igrzyska olimpijskie w 1956 w Melbourne.

</doc>
<doc id="1942255" url="https://pl.wikipedia.org/wiki?curid=1942255" title="Grupa Bojowa SS Schneewittchen">
Grupa Bojowa SS Schneewittchen

Grupa Bojowa SS „Schneewittchen” () – oddział wojskowy Waffen-SS złożony z Niemców i Słowaków pod koniec II wojny światowej
SS-Kampfgruppe „Schneewittchen” została sformowana jesienią 1944 r. Na jej czele stanął SS-Untersturmfűhrer Schindler. Podlegała ona SS-Jagdverband „Südost”, której dowództwo mieściło się w Wiedniu. Liczyła ok. 200 ludzi (w większości członków Gwardii Hlinki). Byli oni umundurowani w uniformy niemieckie. Oddział działał na terytorium Słowacji. Do jego zadań należało głównie zwalczanie partyzantki. Na początku 1945 r. został zmuszony do wycofania się na obszar Czech, gdzie został rozwiązany.

</doc>
<doc id="1942257" url="https://pl.wikipedia.org/wiki?curid=1942257" title="41 for freedom">
41 for freedom



</doc>
<doc id="1942258" url="https://pl.wikipedia.org/wiki?curid=1942258" title="Grupa Bojowa SS Kysucká Garda">
Grupa Bojowa SS Kysucká Garda

Grupa Bojowa SS „Kysucká Garda” () – oddział wojskowy Waffen-SS złożony z Niemców i Słowaków pod koniec II wojny światowej
SS-Kampfgruppe „Kysucká Garda” została sformowana krótko przed zakończeniem wojny w kwietniu 1945 r. Na jej czele stanął SS-Hauptsturmführer Rulze. Podlegała ona bezpośrednio Wehrkreiskommando VIII w Bratysławie. Wchodziła w skład SS-Jagdverband „Südost”, której dowództwo mieściło się w Wiedniu. Liczyła ok. 120 ludzi. W jej skład wchodzili Niemcy, Słowacy w większości z Gwardii Hlinki i słowaccy volksdeutsche. Od lutego 1945 r. przechodzili oni specjalne przeszkolenie w ramach SS-Jagdgruppe 232 „Slowakei”. Do zadań SS-Kampfgruppe „Kysucká Garda” należało prowadzenie działań dywersyjnych przeciwko nacierającej Armii Czerwonej. Prawdopodobnie nie zdążyła ona wziąć udziału w działaniach wojennych i została rozwiązana.

</doc>
<doc id="1942259" url="https://pl.wikipedia.org/wiki?curid=1942259" title="Terzan 3">
Terzan 3

Terzan 3 (Ter 3) – gromada kulista znajdująca się w odległości około 26,7 tys. lat świetlnych od Ziemi w kierunku konstelacji Skorpiona. Została odkryta w 1968 roku przez Agopa Terzana.
Terzan 3 znajduje się 8100 lat świetlnych od jądra Drogi Mlecznej.

</doc>
<doc id="1942261" url="https://pl.wikipedia.org/wiki?curid=1942261" title="Kwiecień 2010">
Kwiecień 2010



</doc>
<doc id="1942263" url="https://pl.wikipedia.org/wiki?curid=1942263" title="Gregory M. Fahy">
Gregory M. Fahy

Gregory M. Fahy, Ph.D. – kriobiolog, biogerontolog, specjalista w krioprezerwacji organów przy użyciu witryfikacji, uważany za pioniera w tej dziedzinie.
W lecie 2005, na zjeździe Society for Cryobiology, podał do publicznej wiadomości, że Twenty-First Century Medicine poddało krioprezerwacji nerkę królika w temperaturze -130 °C z użyciem witryfikacji i po ogrzaniu przeszczepiło ją królikowi, która to nerka następnie podjęła czynności życiowe jako jedyna nerka.
Dr Fahy to wiceprezes i główny pracownik naukowy Twenty-First Century Medicine, Inc. Jako biogerontolog, dr Fahy jest też dyrektorem American Aging Association (Amerykańskiego Towarzystwa Starzenia się) i przez wiele lat był redaktorem wydawanego przez towarzystwo czasopisma "Age News".
Doświadczenia badawcze.
Dr Fahy ma ponad 30 lat doświadczeń w dziedzinie krioprezerwacji. Jako naukowiec Amerykańskiego Czerwonego Krzyża był pomysłodawcą pierwszej praktycznej metody krioprezerwacji przy pomocy witryfikacji i wynalazcą systemów komputerowych stosowanych do krioprezerwacji całych organów, za co otrzymał w 1995 Grand Prize for Medicine od INPEX. Przed rozpoczęciem współpracy z Twenty-First Century Medicine był głównym pracownikiem naukowym w Organ, Inc oraz LRT, Inc. Był także kierownikiem Tissue Cryopreservation Section of the Transfusion and Cryopreservation Research Program w U.S. Naval Medical Research Institute w Bethesda, Maryland, gdzie przeforsował swoją oryginalną koncepcję substancji blokujących tworzenie się kryształków lodu.
Wykształcenie.
Pochodzący z Kalifornii, dr Fahy ukończył w 1972 University of California, Irvine z tytułem Bachelor of Science w dziedzinie biologii, a następnie w 1977 otrzymał doktorat (PhD) z farmakologii na Medical College of Georgia w Augusta.
Obecnie zasiada w gronie redakcyjnym czasopism Cell Preservation Technology oraz Rejuvenation Research, zarządach trzech organizacji związanych ze starzeniem się i krioprezerwacją, oraz jest doradcą wielu czasopism naukowych. Posiada ponad 20 patentów związanych m.in. z krioprezerwacją, starzeniem się, przeszczepami i odwracalnością autoagresji komórek.
Publikacje.
Publikacje dr Fahy w czasopismach naukowych obejmują ponad 60 artykułów.
Gregory M. Fahy jest redaktorem książki "The Future of Aging: Pathways to Human Life Extension", która ukazała się w październiku 2010:

</doc>
<doc id="1942273" url="https://pl.wikipedia.org/wiki?curid=1942273" title="Team RadioShack">
Team RadioShack

Team RadioShack – amerykańska zawodowa grupa kolarska istniejąca w latach 2009–2011. Została rozwiązana pod koniec sezonu 2011, kiedy firma RadioShack Corporation zwróciła licencję World Tour do UCI.

</doc>
<doc id="1942275" url="https://pl.wikipedia.org/wiki?curid=1942275" title="Pease 1">
Pease 1

Pease 1 ("Küstner 648") – mgławica planetarna znajdująca się w konstelacji Pegaza w odległości około 32 600 lat świetlnych od Ziemi. Została odkryta w 1928 roku przez Francisa Pease'a.
Pease 1 była pierwszą mgławicą planetarną odkrytą w gromadzie kulistej. Znajduje się wewnątrz gromady Messier 15. Wcześniej, w roku 1921, została skatalogowana jako gwiazda "Küstner 648" przez Friedricha Küstnera. Jest to jedna spośród zaledwie 4 znanych mgławic planetarnych powiązanych z gromadą kulistą.

</doc>
<doc id="1942282" url="https://pl.wikipedia.org/wiki?curid=1942282" title="Byszew">
Byszew



</doc>
<doc id="1942286" url="https://pl.wikipedia.org/wiki?curid=1942286" title="Mirosławice (powiat kutnowski)">
Mirosławice (powiat kutnowski)

Mirosławice – część wsi Mateuszew w Polsce położona w województwie łódzkim, w powiecie kutnowskim, w gminie Bedlno.
W latach 1954–1968 wieś należała i była siedzibą władz gromady Mirosławice, po jej zniesieniu w gromadzie Bedlno. W latach 1975–1998 Mirosławice administracyjnie należały do województwa płockiego.

</doc>
<doc id="1942289" url="https://pl.wikipedia.org/wiki?curid=1942289" title="Matthias Kaburek">
Matthias Kaburek

Matthias Kaburek (ur. 9 lutego 1911 w Wiedniu, zm. 17 lutego 1976) – austriacki piłkarz, reprezentant kraju. Grał na MŚ 1934. W 1939 roku zaliczył jeden występ w reprezentacji Niemiec.
Kariera klubowa.
Podczas kariery piłkarskiej występował w klubach Rapid Wiedeń, FC Metz i US Bassin de Longwy.
Kariera reprezentacyjna.
Karierę reprezentacyjną rozpoczął w 1934. W tym samym roku został powołany na MŚ 1934. Nie wystąpił w spotkaniach z Francją, Węgrami, Włochami i Niemcami. Karierę reprezentacyjną zakończył w 1935; w sumie wystąpił w 4 spotkaniach i strzelił 2 bramki. W 1939 zaliczył jeden występ w reprezentacji Niemiec.
Kariera trenerska.
W 1947 trenował zespół 1. FC Brno.

</doc>
<doc id="1942292" url="https://pl.wikipedia.org/wiki?curid=1942292" title="Liquigas - Bianchi">
Liquigas - Bianchi



</doc>
<doc id="1942295" url="https://pl.wikipedia.org/wiki?curid=1942295" title="Silence-Lotto">
Silence-Lotto



</doc>
<doc id="1942297" url="https://pl.wikipedia.org/wiki?curid=1942297" title="Hong Taiji">
Hong Taiji

Hong Taiji (chiń. Hóng Tàijí, 洪太極, lub Huáng Táijí, 皇台吉; mandżurski: ) – władca mandżurski, pierwszy cesarz z dynastii Qing, ósmy syn Nurchaczego, twórcy państwa mandżurskiego. Przekształcił Mandżurię w cesarstwo; wykorzystując armię stworzoną przez ojca podporządkował sobie Mongolię, Koreę i stworzył bazę do inwazji na Chiny.
Dawniej błędnie identyfikowany jako Abahai (która w rzeczywistości była ulubioną konkubiną Nurhaczego i matką młodszych braci Hong Taiji – Dorgona i Dodo). Jego prawdziwe imię jest nieznane, nieznane są też powody, dla których zaginęło. W latach 1627–1636 panował pod imionami chińskim – Tiāncōng (天聰), mandżurskim – Abkai sure; a w okresie 1636-1643, odpowiednio chiń. Chóngdé (崇德), mandż. Wesihun erdemungge, a mongolskim – Degede Erdemtü. W chwili śmierci ojca był najmłodszym z czterech książąt ("beile"), ale prawdopodobnie najzdolniejszym. Dzięki sprawnym intrygom, przejął dowództwo nad najbardziej prestiżowymi z Ośmiu Chorągwi i został obwołany Wielkim Chanem w 1627.
Polityka zagraniczna.
Po ojcu odziedziczył państwo składające się z północnej i centralnej Mandżurii, ze stolicą w Mukdenie. Rozbudował je i umocnił, kolejno usuwając zewnętrzne zagrożenia. W 1627-29 zawarł kilkakrotne rozejm z mingowskim dowódcą Yuan Chuanghongiem, który dowodził obroną Ningyuan (i pobił tam ojca Hong Taiji, Nurhaczego, będąc tym samym odpowiedzialnym za jego śmierć). W czasie rozejmu najechał północne Chiny, co doprowadziło do oskarżenia Yuana o zdradę i jego egzekucji. W tym samym czasie Hong najechał na Koreę i zmusił ją do zawarcia paktu o nieagresji (regularnie naruszanego, co ostatecznie doprowadziło do drugiej wojny w 1637).
Pozbywszy się zagrożenia na południu, w szeregu kampanii podbił wschodnią Mongolię, wykorzystując konflikt między plemionami mongolskimi i aspirującym do pełnego panowania nad Mongolię, niepopularnym chanem Ligdanem (który był także sojusznikiem Mingów). Po śmierci Ligdana, jego syn uznał zwierzchnictwo Hong Taiji.
W 1636 Hong przemianował swój chanat na cesarstwo, wstępując na tron jako pierwszy cesarz dynastii Qing. Jego cesarstwa nie uznała Korea, co doprowadziło do wojny, w której Hong pobił dynastię Chosǒn. Korea uznała zwierzchnictwo Qingów, zawarła z nimi przymierze i miała wypłacać im trybut, tak jak wcześniej czyniła to względem Mingów (z którymi sojusz musiała zerwać). W tym też czasie Hong podporządkował sobie całą Mongolię Wewnętrzną.
Hong był gotowy uznać podrzędność względem Chin, w zamian za subsydia i układy handlowe. Pekin odrzucił te propozycje, co spowodowało przygotowania do wojny. Oddziały Qingów były gotowe do inwazji, gdy Hong zmarł nagle; jego młodszy brat. Dorgon zajął Pekin kilka miesięcy po jego śmierci, jako regent syna Honga, Shunzhi, pierwszego cesarza dynastii Qing w Chinach.
Polityka wewnętrzna.
Podobnie jak ojciec, Hong Taiji nie ufał Chińczykom, ani ich sposobowi rządów, zdawał sobie jednak sprawę z jego skuteczności i z faktu, że dżurdżeński system klanowy nie nadaje się do rządzenia osiadłymi rolnikami z południa Mandżurii, niezwiązanymi pokrewieństwem z jego klanem. Na tych terenach wykorzystywał więc biurokrację przejętą od Mingów po podboju tych terenów, wraz z jej konfucjańską ideologią i systemem egzaminów. Starał się wykształcić mandżurską kadrę urzędniczą, dlatego nakazał kształcenie dzieci arystokracji i tłumaczenie chińskich dzieł na mandżurski. Przypisuje mu się stworzenie w tym celu alfabetu mandżurskiego, opartego na staromongolskim.
Choć wykorzystywał chińskie metody rządzenia, był świadom zagrożeń jakie niesie akulturacja i przestrzegał podwładnych przed nadmiernym naśladownictwem chińskich wzorów.
Wzmocnił Mandżurię gospodarczo, przede wszystkim monopolizując kontakty z Koreą i pośrednictwo w handlu Korea-Chiny. Dzięki rozszerzeniu panowania na rolniczo-rzemieślnicze tereny południowej Mandżurii, zwiększył możliwości produkcyjne kraju.
Zlikwidował tradycyjny dla Dżurdżenów koalicyjny system rządów, w którym głowy lineaży podejmowały wspólnie decyzje i został praktycznym jednowładcą. Wykorzystywał tybetański buddyzm dla budowania swej pozycji; po pokonaniu chana Ligdana, który powoływał się na pochodzenie z rodu „Wielkiego Chana” zwiększył swą charyzmę wśród Mongołów. Wśród Dżurdżenów powoływał się na pochodzenie swego rodu Aisin Gioro od wielkiego wodza Möngke; z kolei pierwotna nazwa dynastii, którą ustanowił Nurhaczy, Późniejsza Jin, odwoływała się do państwa dżurdżeńskiego z czasów dynastii Song. Nie do końca jasne jest pochodzenie nazwy dynastii Qing, choć wpływ mogła mieć niechęć Honga do utożsamienia się z dynastią Jin. Niejasne są też powody przemianowania w 1635 Dżurdżenów (a raczej członków dżurdżeńskich 8 chorągwi) na „Mandżurów”. Może to mieć związek z imieniem bodhisattwy Manjushriego, którego emanacją miał być ród Nurhaczego.
Hong Taiji rozbudował system chorągwi: Chińczyków z południa Mandżurii, zamiast wcielać jako przybocznych/niewolników do chorągwi mandżurskich, zorganizował w ich osiem własnych chorągwi w 1642. Wcześniej tak samo postąpił z podporządkowanymi plemionami mongolskimi (1635. W przededniu ataku na Chiny główną siłą armii mandżurskiej były 24 chorągwie, liczące łącznie ok. 150 tys. żołnierzy. Rzeczywisty skład etniczny chorągwi był niezmiernie zróżnicowany), ale po inwazji na Chiny, ze względu na wyróżniony społecznie status chorągwianych, zostali oni wszyscy utożsamieni z „Mandżurami” (w odróżnieniu od podbitych Chińczyków Han).
Hong Taiji stworzył też silny korpus artyleryjski i strzelecki, który wspierał konnicę, co miało się okazać decydujące zarówno w walkach w Chinach, jak i późniejszych kampaniach przeciw Dżungarom, prowadzonych przez jego wnuka, Kangxi.

</doc>
<doc id="1942298" url="https://pl.wikipedia.org/wiki?curid=1942298" title="Rudolf Raftl">
Rudolf Raftl

Rudolf Raftl (ur. 7 lutego 1911 w Wiedniu, zm. 5 września 1994) – austriacki piłkarz, reprezentant Austrii i Niemiec. Grał na MŚ 1934 i MŚ 1938.
Kariera klubowa.
Podczas kariery piłkarskiej występował w klubach Hertha Wiedeń, Rapid Wiedeń i First Vienna. Karierę zakończył w 1948.
Kariera reprezentacyjna.
Karierę reprezentacyjną rozpoczął w 1934. W 1934 został powołany na MŚ 1934. Nie wystąpił w żadnym spotkaniu. Karierę reprezentacyjną zakończył w 1937; w sumie wystąpił w 6 spotkaniach. W 1938 zadebiutował w reprezentacji Niemiec. Pojechał z nią na MŚ 1938. Wystąpił tam w dwóch spotkaniach z reprezentacją Szwajcarii. Karierę reprezentacyjną zakończył w 1940.

</doc>
<doc id="1942300" url="https://pl.wikipedia.org/wiki?curid=1942300" title="Wanda Szachtmajerowa">
Wanda Szachtmajerowa



</doc>
<doc id="1942301" url="https://pl.wikipedia.org/wiki?curid=1942301" title="Karl Friedrich Küstner">
Karl Friedrich Küstner

Karl Friedrich Küstner (ur. 22 sierpnia 1856 w Görlitz, zm. 15 października 1936 w Mehlem) – niemiecki astronom. W 1888 roku odkrył zjawisko zmiany położenia biegunów Ziemi. Badał położenia gwiazd. W 1908 roku opracował katalog gwiazdowy zawierający 10 663 dokładnych pozycji gwiazd. Jedna ze skatalogowanych przez niego gwiazd okazała się pierwszą odkrytą w gromadzie kulistej mgławicą planetarną Pease 1.
W 1910 roku otrzymał Złoty Medal Królewskiego Towarzystwa Astronomicznego nadawany przez Królewskie Towarzystwo Astronomiczne.

</doc>
<doc id="1942302" url="https://pl.wikipedia.org/wiki?curid=1942302" title="Chryzantemowy tron">
Chryzantemowy tron



</doc>
<doc id="1942303" url="https://pl.wikipedia.org/wiki?curid=1942303" title="Heidi Løke">
Heidi Løke

Heidi Løke (ur. 12 grudnia 1982 roku w Tønsbergu) – norweska piłkarka ręczna, reprezentantka kraju. Gra na pozycji obrotowej. W drużynie narodowej zadebiutowała 7 kwietnia 2006 roku. Obecnie występuje w norweskim Vipers Kristiansand.
Została wybrana najlepszą Piłkarką Ręczną na Świecie 2011 r.
Życie prywatne.
Jej bratem jest Frank Løke, reprezentant Norwegii w piłce ręcznej, a siostrą Lise Løke, także szczypiornistka. Była żoną Leifa Gautestada, norweskiego trenera szczypiorniaka, z którym ma syna Alexandra. Od 2010 do 2012 roku była związana z Karlem Erikiem Bøhnem, norweskim trenerem piłki ręcznej.

</doc>
<doc id="1942304" url="https://pl.wikipedia.org/wiki?curid=1942304" title="Team Columbia">
Team Columbia



</doc>
<doc id="1942305" url="https://pl.wikipedia.org/wiki?curid=1942305" title="Willibald Schmaus">
Willibald Schmaus

Willibald Schmaus (ur. 16 czerwca 1912, zm. 27 kwietnia 1979) – austriacki piłkarz, reprezentant Austrii i Niemiec. Grał na MŚ 1934 i MŚ 1938.
Kariera klubowa.
Podczas kariery piłkarskiej występował w klubie First Vienna.
Kariera reprezentacyjna.
W reprezentacji Austrii rozegrał 14 spotkań. W 1934 został powołany na MŚ 1934. Nie wystąpił w żadnym spotkaniu. Po Anschlussie Austrii, w 1938, występował w reprezentacji Niemiec. Razem z kadrą Niemiec pojechał na MŚ 1938. Nie wystąpił w żadnym spotkaniu.

</doc>
<doc id="1942306" url="https://pl.wikipedia.org/wiki?curid=1942306" title="ECW December to Dismember">
ECW December to Dismember

December to Dismember – zakończony cykl gal profesjonalnego wrestlingu produkowanych w 1995 i 2006 przez kolejno Extreme Championship Wrestling (ECW) oraz World Wrestling Entertainment (druga nadawana na żywo w systemie pay-per-view). Pierwsza gala z cyklu December to Dismember odbyła się 9 grudnia 1995 i do zakończenia funkcjonowania federacji ECW w 2001 nie wykorzystywano więcej marki December to Dismember. Po zakupieniu federacji przez World Wrestling Federation i przywróceniu ECW jako trzeciego brandu w 2006, w grudniu tego roku zorganizowano drugą galę spod szyldu December to Dismember. Z powodu rekordowo niskich wykupień tejże gali w systemie pay-per-view postanowiono nie kontynuować cyklu w kolejnym roku.
Wyniki gal.
1995.
December to Dismember (1995) – gala wrestlingu wyprodukowana przez federację Extreme Championship Wrestling. Odbyła się 9 grudnia 1995 w ECW Arena w Filadelfii w Pensylwanii. Była to pierwsza gala w chronologii cyklu December to Dismember i jedyna wyprodukowana przez promocję ECW.
Podczas gali odbyło się dziewięć walk. Pojedynkiem wieczoru był Ultimate Jeopardy Steel Cage match, w którym The Public Enemy, The Pitbulls i Tommy Dreamer pokonali The Heavenly Bodies, The Eliminators, Ravena i Steviego Richardsa. Oprócz tego odbył się trzyosobowy Three-Way Dance o ECW World Heavyweight Championship, w którym The Sandman pokonał mistrza Mikeya Whipwrecka oraz Steve'a Austina.
2006.
December to Dismember (2006) – gala wrestlingu wyprodukowana przez federację World Wrestling Entertainment (WWE) dla zawodników z brandu ECW, a także kilku zawodników brandów Raw i SmackDown!. Odbyła się 3 grudnia 2006 w James Brown Arena w Augusta w stanie Georgia. Emisja była przeprowadzana na żywo w systemie pay-per-view. Była to druga i ostatnia gala w chronologii cyklu December to Dismember, a także jedyna promowana przez World Wrestling Entertainment.
Podczas gali odbyło się siedem walk, w tym jedna nietransmitowana w telewizji. Walką wieczoru był Extreme Elimination Chamber match o ECW World Championship, w którym Bobby Lashley zdobył tytuł pokonując Roba Van Dama, Hardcore Holly'ego, CM Punka, Testa oraz poprzedniego mistrza Big Showa. Oprócz tego The Hardy Boyz (Matt i Jeff Hardy) pokonali MNM (Joeya Mercury'ego i Johnny'ego Nitro) w tag team matchu.

</doc>
<doc id="1942308" url="https://pl.wikipedia.org/wiki?curid=1942308" title="Euglypha alveolata">
Euglypha alveolata

Euglypha alveolata – Przedstawiciel Rhizaria z gromady Imbricatea z rodzaju Euglypha. Wielkość 30 – 150 μm. Bytuje w różnych zbiornikach wodnych, najczęściej w okolicach dennych w detrytusie.

</doc>
<doc id="1942311" url="https://pl.wikipedia.org/wiki?curid=1942311" title="Kolumna (dzielnica)">
Kolumna (dzielnica)



</doc>
<doc id="1942314" url="https://pl.wikipedia.org/wiki?curid=1942314" title="Krümmel">
Krümmel

Niemcy:
Osoby:

</doc>
<doc id="1942315" url="https://pl.wikipedia.org/wiki?curid=1942315" title="Kruemmel">
Kruemmel



</doc>
<doc id="1942316" url="https://pl.wikipedia.org/wiki?curid=1942316" title="Francis Gladheim Pease">
Francis Gladheim Pease

Francis Gladheim Pease (ur. 14 stycznia 1881; zm. 7 lutego 1938) – amerykański astronom.
W 1921 roku wspólnie z Albertem Michelsonem używając interferometrii optycznej zmierzył rozmiar gwiazdy Betelgeza, oceniając jej średnicę na podobną do orbity Marsa. Był to pierwszy pomiar rozmiarów gwiazdy.
W 1928 roku odkrył pierwszą mgławicę planetarną Pease 1 znajdującą się wewnątrz gromady kulistej Messier 15.
Nazwiskiem Francisa Pease'a nazwano krater Pease na Księżycu.

</doc>
<doc id="1942317" url="https://pl.wikipedia.org/wiki?curid=1942317" title="December to Dismember (2006)">
December to Dismember (2006)



</doc>
<doc id="1942318" url="https://pl.wikipedia.org/wiki?curid=1942318" title="Arcella">
Arcella

Arcella – rodzaj ameb skorupkowych należących do supergrupy Amoebozoa w klasyfikacji Cavaliera-Smitha oraz według Adla i innych.
Dawniej klasyfikowany jako rodzaj protistów z podtypu Rhizopoda.
Należą tutaj następujące gatunki:

</doc>
<doc id="1942319" url="https://pl.wikipedia.org/wiki?curid=1942319" title="Herb Kaliningradu">
Herb Kaliningradu

Herb Kaliningradu w obecnie obowiązującym wzorze przedstawia w błękitnej tarczy herbowej biały korab z jednym żaglem i białą banderą z błękitnym krzyżem św. Andrzeja. Pod żaglowcem 12 złotych kul ułożonych w dwie fale, większych pośrodku i malejących ku brzegom tarczy. Symbolizują one bursztyn. Pod żaglem korabia tarcza sercowa dwudzielna w pas, w polu górnym białym złota korona, w dolnym czerwonym biały krzyż grecki o rozszerzonych końcach ramion. Tarcza sercowa otoczona wstęgą z medalem „Za zdobycie Königsbergu”. Sama tarcza z koroną i krzyżem jest dawnym herbem starego Królewca.
Statek żaglowy w herbie symbolizuje związek Kaliningradu, miasta leżącego na terenie eksklawy, z resztą Rosji. Autorami herbu są artyści Ernest Grigo i Siergiej Kolewatow.
Herb Królewca.
Herb Królewca w czasach niemieckich przedstawiał trzy tarcze z herbami kolejno od lewej (heraldycznie) Lipnika, Starego Miasta i Knipawy, a nad nimi pół czarnego orła pruskiego w koronie, z ukoronowaną tarczą z inicjałami FRW (Friedrich Wilhelm Rex) na piersi. Herb wprowadzono po zjednoczeniu miast w 1724 roku, a oficjalnie rada miejska przyjęła go w 1906 roku.
Herb samego starego miasta to tarcza dwudzielna w pas, z czerwoną koroną na białym (srebrnym) tle, a w polu dolnym z białym (srebrnym) krzyżem w polu czerwonym. W herbie Lipnika znajdowały się na błękitnej tarczy umieszczone w słup dwie białe (srebrne) gwiadzy, a między nimi złota korona. W herbie Knipawy znajdowało się w polu zielonym ramię trzymające złotą koronę, a po jego bokach dwa złote rogi.

</doc>
<doc id="1942320" url="https://pl.wikipedia.org/wiki?curid=1942320" title="December to Dismember (1995)">
December to Dismember (1995)



</doc>
<doc id="1942322" url="https://pl.wikipedia.org/wiki?curid=1942322" title="Asendorf">
Asendorf

Niemcy:
Osoby:

</doc>
<doc id="1942326" url="https://pl.wikipedia.org/wiki?curid=1942326" title="Leonard Marcin Świejkowski">
Leonard Marcin Świejkowski

Leonard Marcin Świeykowski (Swieykowski) herbu Trzaska (1721-1793) – wojewoda podolski 1790-1793, kasztelan kamieniecki 1782-1790, sędzia bracławski 1772, marszałek Trybunału Koronnego 1782-1783, starosta winnicki, konsyliarz konfederacji generalnej koronnej w konfederacji targowickiej, delegowany z Senatu do sądów "ultimae instantiae" konfederacji targowickiej w 1792 roku, marszałek i deputat województwa bracławskiego na Trybunału Głównego Koronnego w Piotrkowie w 1782 roku.
Życiorys.
Był członkiem konfederacji Czartoryskich w 1764 roku i posłem na sejm konwokacyjny (1764) z województwa bracławskiego. Był członkiem konfederacji Sejmu Czteroletniego. 
Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja.
W 1784 odznaczony Orderem Orła Białego, w 1781 kawaler Orderu Świętego Stanisława.

</doc>
<doc id="1942328" url="https://pl.wikipedia.org/wiki?curid=1942328" title="Ineos Grenadiers">
Ineos Grenadiers

Ineos Grenadiers () – zawodowa grupa kolarska mająca siedzibę w Wielkiej Brytanii. Drużyna powstała w 2009 roku i finansowana była przez firmę "British Sky Broadcasting" jako wyłącznego głównego sponsora, w związku z czym występowała pod nazwą Team Sky. 30 kwietnia 2019 nastąpiła zmiana sponsora i drużyna zmieniła nazwę na Team Ineos. Pierwszy wyścig w koszulkach Ineos zawodnicy odbyli 2 maja 2019 roku. Był to "Tour of Yorkshire". 
Przed Tour de France 2020 drużyna zmieniła nazwę na Ineos Grenadiers, w związku z planowanym wprowadzeniem na rynek nowego pojazdu terenowego Ineos Grenadier, przez czwarty co do wielkości koncern chemiczny na świecie, założony przez Sir Jima Ratcliffe’a.
Grupa zarejestrowana w dywizji UCI WorldTeams.

</doc>
<doc id="1942329" url="https://pl.wikipedia.org/wiki?curid=1942329" title="Tune Up!">
Tune Up!

Tune Up! – niemiecka grupa muzyczna składająca się z DJ-a Maniana (Manuel Reuter) i Yann Pfeiffer (znany również jako Yanou) z takich zespołów jak Cascada i Manyou. Markus Bejłki (Triffid) był jednym z pierwszych członków. Grupa stworzyła utwory takie jak „Raver's Fantasy”, „Bounce”, oraz „Another Day”. DJ Manian i Yanou kontynuują współpracę z grupą Cascada.
Melodia „Ravers Fantasy” została wykorzystana przez Basshuntera do piosenki „Day &amp; Night”, która znalazła się w jego albumie "Bass Generation" z 2009 roku.

</doc>
<doc id="1942331" url="https://pl.wikipedia.org/wiki?curid=1942331" title="Jezioro Żabie Doły">
Jezioro Żabie Doły



</doc>
<doc id="1942334" url="https://pl.wikipedia.org/wiki?curid=1942334" title="Crataegus salicifolia">
Crataegus salicifolia



</doc>
<doc id="1942337" url="https://pl.wikipedia.org/wiki?curid=1942337" title="Crataegus regalis">
Crataegus regalis



</doc>
<doc id="1942338" url="https://pl.wikipedia.org/wiki?curid=1942338" title="Don Fanucci">
Don Fanucci

Don Fanucci – postać fikcyjna z powieści Maria Puza i filmu Francisa Forda Coppoli. W filmie gra go Gastone Moschin.
Jest on członkiem organizacji „Czarna Ręka”, działającej we włoskiej dzielnicy Nowego Jorku. Jest znany ze swej brutalności, jaką okazuje właścicielom małych inwestycji, którzy nie chcą mu płacić. Wszyscy uważają, że sam Salvatore Maranzano, przydzielił mu ten rewir.
Został kiedyś napadnięty przez nieznanych bandziorów, którzy próbowali mu poderżnąć gardło. Gdy im się to nie udało, Fanucciemu pozostała rozpoznawalna blizna. Ojciec Genca, kolegi Vita, należy do osób płacących Fanucciemu. Gdy Don przychodzi do niego z prośbą zatrudnienia kuzyna, sklepikarz musi pozbawić pracy Vita.
Później, gdy Corleone wraz ze swymi przyjaciółmi, Tessiem i Clemenzą rozkręcają przemyt sukienek, Don Fanucci żąda od nich udziału w zyskach. Na początek chce 700 dolarów. Vito namawia wspólników, aby pozwolili mu pogadać z Fanuccim. Prosi ich o 200 dolarów. Gdy Fanucci spostrzega pieniądze, początkowo jest zdenerwowany, jednak później wybacza ten mały błąd w interesach. Od tego momentu, Vito zaczyna śledzić Dona, aż do jego domu. Tam, w drzwiach zatrzymuje Fannuciego i strzela do niego z rewolweru. Fanucci rozdziera koszulę i otrzymuje ponownie kulkę w brzuch. Gdy upada i powoli umiera, Vito przykłada mu broń do policzka, strzela prosto w mózg i zabiera pieniądze.

</doc>
<doc id="1942339" url="https://pl.wikipedia.org/wiki?curid=1942339" title="Jan Jędrszczyk">
Jan Jędrszczyk

Jan Jędrszczyk (ur. 1923) – szopkarz krakowski, z zawodu elektromonter, wielokrotny uczestnik Konkursu szopek krakowskich (lata 1951-1967). Laureat wielu nagród II, III, IV oraz wyróżnień. Jego dzieła znajdują się w kolekcji Muzeum Historycznego Miasta Krakowa i były prezentowane na wielu wystawach w Polsce i za granicą.

</doc>
<doc id="1942345" url="https://pl.wikipedia.org/wiki?curid=1942345" title="Fyn">
Fyn



</doc>
<doc id="1942351" url="https://pl.wikipedia.org/wiki?curid=1942351" title="Pejpus (jezioro)">
Pejpus (jezioro)



</doc>
<doc id="1942356" url="https://pl.wikipedia.org/wiki?curid=1942356" title="Hanstedt">
Hanstedt

Niemcy:

</doc>
<doc id="1942357" url="https://pl.wikipedia.org/wiki?curid=1942357" title="Liepāja">
Liepāja



</doc>
<doc id="1942358" url="https://pl.wikipedia.org/wiki?curid=1942358" title="Claes Moeyaert">
Claes Moeyaert



</doc>
<doc id="1942359" url="https://pl.wikipedia.org/wiki?curid=1942359" title="Leïla Piccard">
Leïla Piccard

Leila Piccard (ur. 11 stycznia 1971 w Les Saisies) – francuska narciarka alpejska, brązowa medalistka mistrzostw świata.
Kariera.
W zawodach Pucharu Świata zadebiutowała 21 marca 1992 roku w Crans-Montana, zajmując 27. miejsce w gigancie. Tym samym już w swoim debiucie wywalczyła pierwsze pucharowe punkty. Na podium zawodów PŚ po raz pierwszy stanęła 16 stycznia 1994 roku w Cortina d’Ampezzo, kończąc giganta na trzeciej pozycji. W zawodach tych wyprzedziły ją jedynie Austriaczka Anita Wachter i Włoszka Deborah Compagnoni. Łącznie cztery razy stawała na podium, odnosząc jedno zwycięstwo: 24 października 1997 roku w Tignes wygrała slalom równoległy. Najlepsze wyniki osiągnęła w sezonie 1997/1998, kiedy to w klasyfikacji generalnej zajęła trzynaste miejsce, a w klasyfikacji giganta była ósma. Ponadto w sezonie 1998/1999 była siódma w klasyfikacji giganta.
Podczas mistrzostw świata w Sestriere w 1997 roku zdobyła brązowy medal w gigancie, przegrywając tylko z Deborą Compagnoni i Karin Roten ze Szwajcarii. Był to jej jedyny medal wywalczony na międzynarodowych zawodach tej rangi. Była też między innymi dziewiąta w tej samej konkurencji na rozgrywanych dwa lata później mistrzostwach świata w Vail/Beaver Creek. W 1994 roku wystąpiła w gigancie i slalomie na igrzyskach olimpijskich w Lillehammer, jednak obu konkurencji nie ukończyła. Brała też udział w igrzyskach olimpijskich w Nagano cztery lata później, gdzie ponownie nie ukończyła żadnych zawodów.
W 2000 roku zakończyła karierę.
Jej bracia: Ian oraz Franck również uprawiali narciarstwo alpejskie, a najmłodszy brat Ted był narciarzem dowolnym.

</doc>
<doc id="1942360" url="https://pl.wikipedia.org/wiki?curid=1942360" title="Daugava">
Daugava



</doc>
<doc id="1942361" url="https://pl.wikipedia.org/wiki?curid=1942361" title="Lara Magoni">
Lara Magoni

Lara Magoni (ur. 29 stycznia 1969 w Alzano Lombardo) – włoska narciarka alpejska, wicemistrzyni świata, a także działaczka sportowa i polityk.
Życiorys.
Po raz pierwszy w zawodach rangi międzynarodowej pojawiła się w 1986, startując na mistrzostwach świata juniorów w Bad Kleinkirchheim, gdzie była dziesiąta w zjeździe i dwudziesta w gigancie. Podczas rozgrywanych rok później mistrzostw świata juniorów w Sälen/Hemsedal zajęła dwunaste miejsce w zjeździe.
W zawodach Pucharu Świata zadebiutowała 2 grudnia 1990 w Valzoldana, zajmując piętnaste miejsce w slalomie. Tym samym już w swoim debiucie wywalczyła pierwsze pucharowe punkty. Na podium zawodów PŚ po raz pierwszy stanęła 4 stycznia 1997 w Mariborze, kończą slalom na trzeciej pozycji. W zawodach tych wyprzedziły ją jedynie Szwedka Pernilla Wiberg i Urška Hrovat ze Słowenii. Łącznie cztery razy stawała na podium, odnosząc jedno zwycięstwo – 16 marca 1997 w Vail była pierwsza w slalomie. Najlepsze wyniki osiągnęła w sezonie 1996/1997, kiedy to w klasyfikacji generalnej zajęła 17. miejsce, a w klasyfikacji slalomu była czwarta.
Na mistrzostwach świata w Sestriere w 1997 wywalczyła srebrny medal w slalomie. Rozdzieliła tam na podium swą rodaczkę Deborah Compagnoni i Karin Roten ze Szwajcarii. Był to jej jedyny medal na międzynarodowej imprezie tej rangi. Była też między innymi szesnasta w gigancie podczas mistrzostw świata w Morioce w 1993. Rok wcześniej wystąpiła na igrzyskach olimpijskich w Albertville, gdzie nie ukończyła giganta, a w slalomie była dwunasta. Na rozgrywanych dwa lata później igrzyskach olimpijskich w Lillehammer jej najlepszym wynikiem było siódme miejsce w gigancie. Brała też udział w igrzyskach olimpijskich w Nagano w 1998, zajmując piętnastą pozycję w slalomie.
W 2000 zakończyła karierę sportową. Została następnie działaczką sportową, pełniąc różne funkcje w strukturze Włoskiego Związku Sportów Zimowych oraz włoskiego komitetu olimpijskiego CONI. Zajęła się także działalnością szkoleniową, specjalizując się w trenowaniu osób niepełnosprawnych. W 2013 została wybrana na radną regionu Lombardia. W 2018 jako kandydatka partii Bracia Włosi weszła w skład Senatu XVIII kadencji. Zrezygnowała w tym samym roku z mandatu w związku z objęciem we władzach Lombardii stanowisko asesora odpowiedzialnego m.in. za turystykę.

</doc>
<doc id="1942362" url="https://pl.wikipedia.org/wiki?curid=1942362" title="Unnel">
Unnel



</doc>
<doc id="1942364" url="https://pl.wikipedia.org/wiki?curid=1942364" title="Neon Synthesis">
Neon Synthesis

Neon Synthesis - włoski awangardowy industrialowy zespół muzyczny, założony w 2004 roku we Włoskim mieście Brescia.
Muzykę zespołu charakteryzuje mocna sekcja rytmiczna, rozbudowane solówki gitarowe, duże wykorzystanie syntezatorów oraz charakterystyczny wokal.

</doc>
<doc id="1942365" url="https://pl.wikipedia.org/wiki?curid=1942365" title="Hevelianum">
Hevelianum

Hevelianum (do października 2018 Centrum Hewelianum) – miejsce znajdujące się na terenie dawnego Fortu Góry Gradowej w Gdańsku.
Hevelianum łączy w sobie ideę interdyscyplinarnego miejsca edukacji oraz historii, kultury i rekreacji.
W odrestaurowanych obiektach pofortecznych można zwiedzać stałe wystawy interaktywne: fizyczną „Z energią!”, historyczne „Wehikuł Czasu – Człowiek i Pocisk” oraz „Wehikuł Czasu – Zabawy z Historią”, ekspozycję matematyczną „Łamigłówka” oraz geograficzną „Dookoła Świata”. Warsztat Wyobraźni jest przestrzenią, w której organizowane są warsztaty dla dzieci w wieku od 3 do 9 lat. Hevelianum organizuje wystawy czasowe, niekonwencjonalne zajęcia edukacyjne oraz imprezy popularnonaukowe skierowane do grup zorganizowanych oraz osób indywidualnych. W odrestaurowanym budynku Wozowni Artyleryjskiej, otwartym dla gości w 2018 roku, działa restauracja i Centrum Konferencyjne.

</doc>
<doc id="1942366" url="https://pl.wikipedia.org/wiki?curid=1942366" title="Appel">
Appel

Niemcy:
Osoby:
Inne:
Zobacz też:

</doc>
<doc id="1942367" url="https://pl.wikipedia.org/wiki?curid=1942367" title="Gorawin">
Gorawin



</doc>
<doc id="1942368" url="https://pl.wikipedia.org/wiki?curid=1942368" title="Waleryj Strypiejkis">
Waleryj Strypiejkis

Waleryj Strypiejkis (biał. Валерый Стрыпейкіс, ros. Валерий Стрипейкис; ur. 13 listopada 1974 w Pińsku) – białoruski piłkarz, grający na pozycji napastnika, reprezentant Białorusi.
W reprezentacji Białorusi wystąpił 5 razy. Wielokrotnie klasyfikowany w czołówce strzelców ligi białoruskiej.

</doc>
<doc id="1942372" url="https://pl.wikipedia.org/wiki?curid=1942372" title="Filippo Volandri">
Filippo Volandri

Filippo Volandri (ur. 5 września 1981 w Livorno) – włoski tenisista, reprezentant w Pucharze Davisa, olimpijczyk z Aten (2004).
Kariera tenisowa.
Zawodowym tenisistą był w latach 1997–2016. Wygrywał zawody z serii ITF Men's Circuit oraz ATP Challenger Tour. W turniejach rangi ATP World Tour zwyciężał dwukrotnie, najpierw w sezonie 2004 w St. Pölten, pokonując w finale Xaviera Malisse, a drugi tytuł wywalczył w 2006 w Palermo, wygrywając w pojedynku finałowym z Nicolásem Lapenttim. Ponadto Volandri grał w siedmiu finałach turniejów ATP World Tour.
W grze podwójnej najlepszym wynikiem Volandriego jest finał rozgrywek w Acapulco z 2006. Wspólnie z Potito Starace przegrali mecz finałowy z czeskim deblem František Čermák–Leoš Friedl.
Najwyżej sklasyfikowany w rankingu singlistów był pod koniec lipca 2007 roku na 25. miejscu, z kolei w zestawieniu deblistów w maju 2006 roku zajmował 120. pozycję.
W roku 2001 Volandri zadebiutował w reprezentacji Włoch w Pucharze Davisa. Rozegrał łącznie siedemnaście meczów (wszystkie w singlu) wygrywając dziesięć. Ma na swoim koncie zwycięstwa z takimi zawodnikami jak Goran Ivanišević i Tommy Robredo.
W 2004 zagrał w konkurencji gry pojedynczej na igrzyskach olimpijskich w Atenach odpadając w pierwszej rundzie po porażce z Fabrice’em Santoro.

</doc>
<doc id="1942374" url="https://pl.wikipedia.org/wiki?curid=1942374" title="Exist trace">
Exist trace

Exist trace (exist†trace) – japońska grupa muzyczna założona w 15 czerwca 2003 roku. Jest to jedna z nielicznych grup na scenie visual kei, którą tworzą wyłącznie kobiety. Exist trace gra rock alternatywny i gothic rock/metal. Charakterystyczny dla zespołu jest kobiecy głos Jyou (w wielu piosenkach także growluje) dość rzadki w nurcie visual kei.
Dyskografia.
Albumy
Wytwórnia – Sequence Records
Wytwórnia – Sequence Records
Wytwórnia – Sequence Records
Kraj wydania – Niemcy
Wytwórnia – Sequence Records
Wytwórnia – Sequence Records)
Wytwórnia – Starchild
Wytwórnia – Avex
Wytwórnia – Daiki Sound
Wytwórnia – JapanFiles.com
Kraj wydania – USA
Minialbumy
Wytwórnia – Sequence Records
Wytwórnia – Sequence Records
Wytwórnia – Sequence Records
Wytwórnia – Sequence Records
Wytwórnia – Sequence Records
Kraj wydania – Niemcy
Wytwórnia – Monster’s Inc.
Wytwórnia – Monster’s Inc.
Wytwórnia – Tokuma Japan Communications Co., Ltd.
Wytwórnia – Tokuma Japan Communications Co., Ltd.
Single
Wytwórnia – Sequence Records
Wytwórnia – Sequence Records
Wytwórnia – Sequence Records
Wytwórnia – Sequence Records
Wytwórnia – Monster’s Inc.
Wytwórnia – Monster’s Inc.
Maxi single
Wytwórnia: Monster’s Inc.
Demo
DVD
Wytwórnia – Sequence Records
Wytwórnia – Sequence Records

</doc>
<doc id="1942375" url="https://pl.wikipedia.org/wiki?curid=1942375" title="Best of The Kelly Family">
Best of The Kelly Family

Best Of The Kelly Family – siódma kompilacja zespołu "The Kelly Family", wydana w 1999 w większości krajów Europy.
Lista utworów.
Utwory bonusowe.
Na płycie CD dodano teledysk do piosenki „An Angel”, biografię oraz 20 zdjęć zespołu.

</doc>
<doc id="1942376" url="https://pl.wikipedia.org/wiki?curid=1942376" title="Terzan 11">
Terzan 11

Terzan 11 (Ter 11, Terzan 12) – gromada kulista znajdująca się w odległości około 15 600 lat świetlnych od Ziemi w kierunku konstelacji Strzelca. Została odkryta w 1971 roku przez Agopa Terzana.
Terzan 11 znajduje się 11 100 lat świetlnych od jądra Drogi Mlecznej. Gromada ta początkowo otrzymała nazwę "Terzan 12", jednak z powodu błędu w katalogowaniu (gromada Terzan 5 została skatalogowana również jako "Terzan 11"), jej nazwę zmieniono na "Terzan 11".

</doc>
<doc id="1942378" url="https://pl.wikipedia.org/wiki?curid=1942378" title="Metameria (chemia)">
Metameria (chemia)

Metameria – rodzaj izomerii strukturalnej, zjawisko występowania cząsteczek o tej samej liczbie tych samych atomów (identyczny skład chemiczny), różniących się jednak typem grup funkcyjnych bądź położeniem wiązania wielokrotnego, np.:

</doc>
<doc id="1942380" url="https://pl.wikipedia.org/wiki?curid=1942380" title="Oldsmobile Alero">
Oldsmobile Alero

Oldsmobile Alero – samochód osobowy klasy średniej produkowany pod amerykańską marką Oldsmobile w latach 1998 – 2004.
Historia i opis modelu.
Wiosną 1998 roku Oldsmobile przedstawiło ostatni nowy model w swojej historii. Średniej wielkości Alero zastąpiło w dotychczasowej ofercie model Cutlass, powstając tym razem w ścisłej współpracy z Pontiakiem. Podobnie jak bliźniaczy Pontiac Grand Am, Oldsmobile Alero wyróżniało się wyraźnie zarysowanym tylnym nadkolem.
Samochód oferowany był zarówno jako 4-drzwiowy sedan, jak i 2-drzwiowe coupé. Moc przenoszona była na oś przednią poprzez 5-biegową manualną bądź 4-biegową automatyczna skrzynię biegów.
Sprzedaż.
General Motors zdecydowało się importować do wybranych krajów Europy Zachodniej i Izraela w latach 1999–2001 Alero pod marką Chevroleta. Samochód odróżniał się od amerykańskiego odpowiednika jedynie innymi znaczkami i oznaczeniami producenta.
W 2001 roku Oldsmobile prowadziło zaawansowane prace nad drugą generacją Alero. Zapowiedzią wyglądu modelu był prototyp Oldsmobile 04 Concept zaprojektowany przez włoskie studio projektowe Bertone, z kolei prezentacja seryjnego Alero II została zaplanowana na 2004 rok. Z powodu podjęcia przez General Motors decyzji o przeprowadzeniu likwidacji Oldsmobile w tym samym roku, produkcja Alero została zakończona z końcem kwietnia tego roku.

</doc>
<doc id="1942383" url="https://pl.wikipedia.org/wiki?curid=1942383" title="Muzeum Etnograficzne w Budapeszcie">
Muzeum Etnograficzne w Budapeszcie

Muzeum Etnograficzne w Budapeszcie (Néprajzi Múzeum) – muzeum utworzone w roku 1872 jako dział etnograficzny Węgierskiego Muzeum Narodowego. 
Historia.
5 marca 1872 roku János Xántus zostaje kuratorem, a w 1893 dyrektorem działu etnograficznego Węgierskiego Muzeum Narodowego. Nominacja miała związek z przekazaniem przez niego kolekcji zgromadzonej podczas podróży do Azji Wschodniej, którą wiosną 1871 roku pokazano w jednej z sal Muzeum Narodowego. W 1873 roku na Targi w Wiedniu wysłano zbiór 2500 eksponatów, które ukazywały dorobek węgierskiego rzemiosła. Po zakończeniu ekspozycji przekazano je do zbiorów muzealnych. Od roku 1947 Muzeum stanowi odrębną jednostkę organizacyjną, lecz dopiero w roku 1973 otrzymało siedzibę w budynku dawnego Pałacu Sprawiedliwości przy Placu Kossutha. W 1980 roku otwarto w budynku pierwszą stała ekspozycję prezentującą rozwój cywilizacji, która była prezentowana do 1995 roku. Kolejna wystawa "Kultura ludowa Węgrów" ukazuje życie węgierskich chłopów od końca XVIII wieku do II wojny światowej.
Muzeum jest jednym z największych w Europie muzeów tego rodzaju, posiada ok. 200 tysięcy eksponatów, w tym 140 tysięcy dotyczy kultury węgierskiej, a 60 tysięcy ludów świata. W ekspozycji Muzeum znajdują się działy myślistwa, pszczelarstwa, rybactwa, hodowli zwierząt, pasterstwa, rolnictwa i rzemiosła.
Budynek.
Budynek zaprojektowany dla ministerstwa Sprawiedliwości przez architekta Alajosza Hausmanna (1847–1926) został oddany do użytku w 1896 roku. Po zakończeniu II wojny światowej budynek odnowiono go według projektu architekta Eleméra Csánka. Od 1950 roku mieści się tu Instytut Węgierskiego Ruchu Robotniczego, a od 1957 roku Instytut Historii Partii i Węgierska Galeria Narodowa. Muzeum Etnograficzne korzysta z budynku od 1973 roku.
Nowy budynek.
W 2019 roku podjęto decyzję o budowie w ramach projektu City Park Budapest nowego budynku na placu Ötvenhatosok. Projekt otrzymał w 2018 roku nagrodę World's Best Architecture podczas International Property Awardson (IPA). Projekt przygotowała węgierska firma Napur Architect. Projekt przypomina gigantyczną rampę do jazdy na deskorolce, ma dach pokryty trawą, a sciany zdobione wzorami węgierskich haftów ludowych .

</doc>
<doc id="1942386" url="https://pl.wikipedia.org/wiki?curid=1942386" title="Sidney Phillips">
Sidney Phillips

Sidney C. Phillips Jr. (ur. 2 września 1924 w Mobile, zm. 26 września 2015 tamże) ― amerykański lekarz. Żołnierz amerykańskiej piechoty morskiej, uczestnik II wojny światowej. Autor książki "You'll be Sor-ree" Jeden z bohaterów miniserialu Pacyfik.
Życiorys.
Sidney Phillips urodził się i wychował w Mobile w stanie Alabama. Był bliskim przyjacielem Eugene`a Sledge`a. Jego ojciec był weteranem I wojny światowej. 8 grudnia 1941 jako siedemnastolatek, po uzyskaniu zgody rodziców, zgłosił się do USMC. Walczył, razem z Robertem Leckiem w składzie 2 batalionu, 1 pułku, 1 dywizji piechoty morskiej, w bitwie o Guadalcanal i na Gloucester.
Jest jednym z bohaterów miniserialu Pacyfik. W jego postać wcielił się aktor Ashton Holmes. Phillips został konsultantem podczas nakręcania miniserialu a jego wspomnienia wykorzystano do uzupełnienia scenariusza.

</doc>
<doc id="1942387" url="https://pl.wikipedia.org/wiki?curid=1942387" title="Józef Różański (funkcjonariusz UB)">
Józef Różański (funkcjonariusz UB)



</doc>
<doc id="1942389" url="https://pl.wikipedia.org/wiki?curid=1942389" title="Józef Różański">
Józef Różański

Józef Różański, także Jacek Różański, pierwotnie Józef Goldberg (ur. 13 lipca 1907 w Warszawie, zm. 21 sierpnia 1981 tamże) – polski prawnik żydowskiego pochodzenia, oficer NKWD i MBP, poseł na Sejm Ustawodawczy, zbrodniarz stalinowski.
Lata młodości.
Urodził się w Warszawie w rodzinie żydowskiej, jako syn działacza syjonistycznego i redaktora Abrahama Goldberga (1880–1933) i jego żony Anny (Chany) Różańskiej (zm. 1927). Miał dwoje starszego rodzeństwa: siostrę Julię (Judytę, zm. 1943) i brata Beniamina, znanego później jako Jerzy Borejsza (1905–1952).
Po rozpadzie małżeństwa Chany Różańskiej i Abrahama Goldberga w 1909, dwoje starszych dzieci zamieszkało z ojcem, natomiast Józef z matką (do 1914). Chana Różańska pochodziła z zamożnej rodziny żydowskiej, była rzeźbiarką amatorką. Abraham Goldberg zamieszkiwał z dziećmi początkowo u swego starszego brata Israela w Warszawie, a po pewnym czasie związał się z pochodzącą z bardzo zamożnej rodziny warszawskich Żydów Ewą Glass. Około 1915 wraz z Ewą Glass i wszystkimi dziećmi Abraham Goldberg zamieszkał w kamienicy przy ulicy Chłodnej 17/50 w Warszawie.
Różański do ósmego roku życia pobierał nauki w domu, a od 1915 podobnie jak brat uczęszczał do męskiego gimnazjum żydowskiej spółki Chinuch w Warszawie, którego budynek znajdował się przy placu Krasińskich 3 w Warszawie. Będąc w szóstej klasie zorganizował nielegalne kółko samokształceniowe o orientacji marksistowskiej. Został relegowany ze szkoły, ale pozwolono mu na powrót i zdanie matury w 1925. Po maturze rozpoczął studia na Wydziale Prawa Uniwersytetu Warszawskiego, które ukończył w 1929. Zarówno w dokumentach szkolnych, jak i akademickich podawał wyznanie mojżeszowe. Mimo iż w 1929 otrzymał on "dowody doktoranckie" nie uzyskał stopnia doktora i brak jakichkolwiek śladów jego działalności naukowej. W 1930 został aplikantem sądowym i do 1933 odbywał praktykę przy Sądzie Apelacyjnym w Warszawie, ale do egzaminu sędziowskiego nie przystąpił. W 1936 zdał egzamin adwokacki stając się członkiem Warszawskiej Izby Adwokackiej i rozpoczął samodzielną praktykę, którą prowadził aż do wybuchu wojny.
W czasie studiów zaangażował się w działalność Związku Niezależnej Młodzieży Socjalistycznej (ZNMS), już po wyłonieniu się z niego Organizacji Młodzieży Socjalistycznej „Życie”. Po krótkim okresie działalności w „Życiu” został przyjęty do Związku Młodzieży Komunistycznej w Polsce (ZMK), po czym wstąpił w szeregi Komunistycznej Partii Polski (KPP), gdzie pracował w Centralnym Biurze Żydowskim. W 1932 wszedł w skład Sekretariatu Krajowego KC KPP. Wyjeżdżał za granicę, m.in. do Palestyny i Paryża, gdzie w 1937 uczestniczył we Wszechświatowym Kongresie Żydowskim i nawiązywał liczne kontakty w środowiskach zajmujących się kwestiami emigracji Żydów do Palestyny. Prawdopodobnie już podczas studiów rozpoczął współpracę z NKWD, jego współpraca po uzyskaniu aplikacji i rozpoczęciu praktyki adwokackiej nie ulega żadnej wątpliwości.
Związał się z działaczką komunistyczną Belą Frenkiel (1907–1988), którą poznał podczas kuracji w Śródborowie koło Warszawy. Przeżył z nią razem resztę życia, ale nie zawarł formalnego związku. Bela Frenkiel (od 1945 Izabella Różańska) zdała maturę w żydowskim gimnazjum koedukacyjnym „Buki”, następnie bez powodzenia studiowała przez dwa lata prawo na Uniwersytecie Warszawskim, a później Uniwersytecie Lwowskim im. Jana Kazimierza, skąd została relegowana. W 1927 przyjęto ją do KPP. Po wojnie w latach 1952–1956 pracowała na stanowisku kierownika Centralnej Kartoteki KC PZPR.
Podczas II wojny światowej.
Po agresji ZSRR na Polskę wraz z Belą Frenkiel przedostał się na tereny okupacji sowieckiej, do Kostopola, gdzie obydwoje pracowali w powiatowym, a następnie rejonowym NKWD. Sam we własnoręcznym życiorysie podał swoje stanowisko w NKWD: pracownik „gosudarstwiennoj biezopasnosti”. W 1940 został wezwany do Lwowa, gdzie rozpoczął pracę w Oddziale Politycznym NKWD dla polskich jeńców 1939 – pełnił funkcję oficera polityczno-wychowawczego oraz służył za tłumacza. Słynął z donosicielstwa do NKWD na wszystkich, w tym także na swoich towarzyszy, za różne odchylenia. W tym czasie zaskarbił sobie względy późniejszego założyciela bezpieki – gen. NKWD Iwana Sierowa. 22 czerwca 1941 roku dobrowolnie wstąpił do Armii Czerwonej, a 27 czerwca tegoż roku został rozkazem Berii odwołany z powrotem do NKWD. Po ataku Niemiec na ZSRR udał się wraz z lwowskim NKWD do obozu jeńców w Starobielsku, a następnie do Sarańska i Samarkandy. Latem 1941 w czasie ewakuacji tamtejszych więzień jako funkcjonariusz NKWD brał udział w rozstrzeliwaniu więźniów. Następnie wyjechał w głąb ZSRR, gdzie do 1943 pracował w NKWD.
W lutym 1944 roku wstąpił do 3 Dywizji im. Romualda Traugutta, gdzie ukończył dywizyjną szkołę oficerów polityczno-wychowawczych i rozpoczął pracę jako "politruk" w redakcji dywizyjnej gazety „Na Zachód”, a następnie w redakcji gazety I Armii „Zwyciężymy”. W kwietniu 1944 wraz z 3 Dywizją brał udział w walkach na Wołyniu, a w sierpniu na przyczółku warecko-magnuszewskim; został wówczas lekko kontuzjowany i odesłany na badanie do Lublina; tam – ze względu na swoje „kwalifikacje” – został przeniesiony z wojska do Resortu Bezpieczeństwa Publicznego PKWN.
Nie można jednoznacznie określić, kiedy Józef Goldberg zaczął posługiwać się panieńskim nazwiskiem swej matki "Różański", ale na pewno posługiwał się nim już w 1944 roku, kiedy to rozpoczął pracę w resorcie bezpieczeństwa publicznego w Lublinie.
6 stycznia 1945 roku wystąpił z podaniem o przyjęcie do PPR. Rekomendację napisał mu Jerzy Siedlecki, który od 15 sierpnia 1944 roku pełnił funkcję kierownika Sekcji Śledczej resortu bezpieczeństwa publicznego.
Praca w Ministerstwie Bezpieczeństwa Publicznego.
9 września 1944 został referentem Sekcji 7 (Śledczej) resortu Bezpieczeństwa Publicznego, a 21 listopada 1944 – zastępcą kierownika tej sekcji. Od przekształcenia PKWN w Rząd Tymczasowy 1 stycznia 1945 był kierownikiem VIII Wydziału Ministerstwa Bezpieczeństwa Publicznego (MBP). 16 września 1945 został kierownikiem Wydziału IV Samodzielnego MBP (w stopniu majora służb bezpieczeństwa); w tym czasie mieszkał w Łodzi, przy ul. H. Sienkiewicza 55. 
1 lipca 1947 został pułkownikiem służb bezpieczeństwa i dyrektorem Departamentu Śledczego MBP w stopniu kapitana WP. Szybki awans w strukturach MBP zawdzięczał temu, że bez wahania wykonywał polecenia Bolesława Bieruta i Iwana Sierowa, wobec których był w pełni dyspozycyjny.
Ponurą sławę zdobyły metody śledcze Różańskiego, które sprowadzały się do dopasowywania materiału śledczego do wcześniej opracowanych tez oskarżenia. Zeznania były wydobywane za pomocą tortur, które Różański stosował powszechnie. Zyskał sobie miano człowieka bezwzględnego i niezwykle brutalnego. Osoby przez niego przesłuchiwane mówiły, że był sadystą. Z. Uniszewski stwierdza: "Jest absolutnie bezsporne, że Różański sam bił do krwi, tolerował bicie i podżegał do niego podwładnych mu funkcjonariuszy, bijąc w ich obecności. Jego istotną umiejętnością „zawodową” było psychiczne dręczenie ludzi w śledztwie i wydostawanie od nich tą drogą informacji, często fałszywych, których wcześniej nie podaliby nawet podczas tortur w katowniach gestapo". Setki osób, przesłuchiwanych przez Różańskiego lub jego podwładnych, straciło życie lub zostało kalekami. Jego postępowanie i mentalność dobrze charakteryzuje sprawa Emilii Malessy „Marcysi”, żony Jana Piwnika „Ponurego”, łączniczki usilnie poszukiwanego przez MBP prezesa Zarządu Głównego Zrzeszenia WiN płk. Jana Rzepeckiego. Została ona aresztowana jesienią 1945. Bezpieka wiedziała, że zna miejsce pobytu Rzepeckiego, lecz nie ujawni go nawet podczas tortur. Wobec tego Różański zastosował metodę „psychologiczną”. Odwołując się do jej sumienia Polki i patriotki, przekonał ją, że będzie odpowiedzialna za przelanie polskiej krwi w wypadku, gdy nie dojdzie do porozumienia między „władzą ludową” a Rzepeckim. Następnie Różański dał jej słowo honoru, że Rzepeckiego i innych członków podziemia niepodległościowego, których bezpieka zatrzyma w wyniku zeznań Malessy, nie spotka nic złego. Mając takie gwarancje ze strony Różańskiego, Malessa zdradziła kryjówkę Rzepeckiego oraz wydała wielu innych żołnierzy AK. Aresztowani zostali poddani brutalnemu śledztwu (Rzepeckiego skazano na 5 lat więzienia). Malessa, gdy dzięki ułaskawieniu wyszła na wolność, zaczęła wydzwaniać do Różańskiego, by ten dotrzymał danego wcześniej słowa honoru i uwolnił wszystkich zatrzymanych w wyniku jej zeznań. Próby te były nieskuteczne. 5 czerwca 1949, nie mogąc żyć ze świadomością zdrady, Malessa popełniła samobójstwo. Różański odpowiada również za aresztowanie prezesa II Zarządu Głównego WiN płk. Franciszka Niepokólczyckiego, którego następnie skazano na śmierć (wyrok nie został wykonany).
Nadzorował śledztwo w sprawie Witolda Pileckiego i jest faktycznym sprawcą skazania go na karę śmierci.
W latach 1949–1951 Różański był też lektorem KC PZPR z ramienia MBP. Prowadził również wykłady o metodach śledztwa operacyjnego w Centrum Wyszkolenia MBP w Legionowie.
Od 1948 do marca 1950, w okresie walki z tzw. gomułkowszczyzną, był kierownikiem tzw. grupy specjalnej (przekształconej w Biuro Specjalne, a następnie tzw. X Departament – Ochrony Partii), gdzie odpowiadał za rozpracowanie „prowokatorów” wewnątrz partii komunistycznej. Swoimi „metodami śledczymi” (również torturami) Różański objął członków partii, których postanowiła wyeliminować ekipa Bieruta. Jego ofiarami w tej wewnętrznej rozgrywce w PZPR stali się m.in. Marian Spychalski, Włodzimierz Lechowicz, A. Jaroszewicz. Śmierć płk. W. Dobrzyńskiego podczas przesłuchania, zakwalifikowana jako brak „sukcesów” w śledztwie, stała się powodem powołania specjalnej komisji, która odesłała Różańskiego z powrotem do Departamentu Śledczego. Jego pozycję dodatkowo osłabiło odsunięcie od władzy Ławrientija Berii.
Koniec kariery w UB.
Śmierć Stalina rozpoczęła krytykę nadużyć aparatu bezpieczeństwa początkowo w ZSRR, a następnie w Polsce. Władze komunistyczne próbowały w sposób niezwykle powierzchowny przeprowadzić operację mającą na celu ukaranie winnych nadużyć w aparacie bezpieczeństwa. Jesienią 1953 Centralna Komisja Kontroli Partyjnej (CKKP) w Warszawie otrzymała skargę przeciwko Różańskiemu, wniesioną przez torturowane przez niego członkinie PZPR H. Siedlik i E. Piwińską, które w lipcu 1953 zwolniono z więzienia. Kobiety oskarżyły Różańskiego o stosowanie tortur. Skarga zawierała opis metod stosowanych w śledztwie. Jej autorki oskarżyły wręcz Różańskiego, że jest zboczeńcem i sadystą. Stało się to podstawą wszczęcia przez CKKP sprawy przeciwko Różańskiemu. Do oskarżenia włączyła się także niechętna Różańskiemu Julia Brystygierowa. 5 marca 1954, na mocy rozkazu personalnego nr 222 podpisanego przez ministra Stanisława Radkiewicza, zwolniono Różańskiego z zajmowanego stanowiska w MBP, ale zachował on stopień pułkownika. Ze służby w MBP odszedł odznaczony Orderem "Krzyż Grunwaldu" III i II klasy, Krzyżem Oficerskim i Kawalerskim Orderu Odrodzenia Polski, a także Złotym Krzyżem Zasługi.
Aresztowanie i proces.
Po odejściu z MBP pracował w Zespole Programu Zagranicznego Polskiego Radia. W połowie roku 1954 został powołany na stanowisko dyrektora w Państwowym Instytucie Wydawniczym. Dalszej karierze Różańskiego w PRL stanęły na przeszkodzie audycje Józefa Światły, emitowane od września 1954 na antenie Radia Wolna Europa, w których obnażył metody działania MBP. Aby ratować sytuację, władze PRL postanowiły „ukarać” odpowiedzialnych za stosowanie zbrodniczych praktyk w MBP i z tej przyczyny „naturalnym” celem ataku stał się Różański. Decyzja o wszczęciu śledztwa przeciw niemu zapadła najpierw na posiedzeniu Biura Politycznego KC PZPR i dopiero później podjęła je Generalna Prokuratura PRL. Odpowiedni wniosek przedstawił 8 listopada 1954 prokurator generalny S. Kalinowski. Tego samego dnia Różański został aresztowany. Śledztwo w jego sprawie zlecono wiceprokuratorowi Generalnej Prokuratury K. Kukawce. Różańskiego oskarżono o przestępstwo z art. 141 Kodeksu Karnego Wojska Polskiego: "jako dyrektor Departamentu Śledczego MBP przekroczył granice swych uprawnień i pełnomocnictw, wyrządzając przez to poważną szkodę interesom PRL".
Proces przeciwko Różańskiemu odbywał się przy drzwiach zamkniętych i nadzorowany był osobiście przez sekretarza KC Franciszka Mazura (kontrola partyjna była potrzebna, aby proces przebiegał według ustalonego scenariusza, w którym nie było miejsca dla innych odpowiedzialnych za zbrodnie MBP). Ponadto akt oskarżenia, który sporządził Kukawka, był opracowywany pod kontrolą członków Biura Politycznego. Pierwsza rozprawa odbyła się 19 grudnia 1955 przed Sądem Wojewódzkim w Warszawie. Proces trwał tylko 2 dni, świadkowie byli przesłuchiwani bardzo pośpiesznie (głównym świadkiem oskarżenia była Siedlik). 23 grudnia Różański został skazany dwukrotnie na 5 lat więzienia, ale na mocy amnestii zmniejszono mu karę do 3 lat i 4 miesięcy. Udowodniono mu jedynie, że osobiście stosował "zabronione przez prawo metody w toku śledztw przeciwko osobom podejrzanym o działalność antypaństwową, brał bezpośredni udział w biciu przesłuchiwanych oraz stosowaniu innych niedozwolonych środków". Stwierdzono ponadto, że jego postępowanie "spowodowało demoralizację podległych mu oficerów śledczych, którzy widzieli w nim wzór do naśladowania". Podczas procesu całkowicie pominięto odpowiedzialność Różańskiego za aresztowania i torturowanie członków podziemia niepodległościowego.
Do kwietnia 1956 Różański pozostawał w areszcie wewnętrznym MBP. Dopiero na skutek interwencji prokuratora został przeniesiony do więzienia na Mokotowie. W lipcu 1956 Sąd Najwyższy w Izbie Karnej rozpatrzył rewizję nadzwyczajną złożoną przez prokuratora generalnego i przekazał sprawę do ponownego rozpatrzenia przez Sąd Wojewódzki w Warszawie. W rewizji zarzucono Sądowi Wojewódzkiemu "niewykazywanie inicjatywy w kierunku ujawnienia danych naświetlających całość przestępczej działalności oskarżonego". Wytknięto także umyślne zaniechanie przesłuchania świadków i niesprawdzanie dowodów. Następstwem decyzji Sądu Najwyższego było przekazanie sprawy Różańskiego Prokuraturze Generalnej do uzupełnienia śledztwa. W sierpniu 1956 Różański ponownie został przesłuchany. 31 grudnia 1956, na fali wydarzeń „Października 1956”, wznowiono przeciw niemu śledztwo, które jednak połączono ze śledztwem przeciwko dwóm innym pracownikom MBP oskarżonym o stosowanie „niehumanitarnych metod” w pracy śledczej – Anatolowi Fejginowi i Romanowi Romkowskiemu.
Wyrok i odwołanie.
Proces rozpoczął się 16 września 1957, a 11 listopada tego roku sąd skazał Różańskiego i Romkowskiego na kary 15 lat więzienia, a Fejgina na 12. Podczas procesu nie wzięto pod uwagę całokształtu zbrodniczej działalności Romkowskiego, ograniczając się jedynie do oskarżenia go o stosowanie „niedozwolonych czynów” wobec kilkudziesięciu członków PZPR. Całkowicie przemilczano fakt prześladowania przez Różańskiego członków polskiego podziemia niepodległościowego oraz powiązań Różańskiego z sowieckimi organami bezpieczeństwa.
Oskarżeni odwołali się od wyroku, składając 2 października 1958 rewizję do Sądu Najwyższego (SN). W jej wyniku SN obniżył Różańskiemu karę do 14 lat z zaliczeniem dotychczasowego okresu spędzonego w areszcie i więzieniu. Różański starał się o warunkowe zwolnienie, jednak 8 kwietnia 1964 Sąd Wojewódzki we Wrocławiu, gdzie przebywał w areszcie Różański, odrzucił wniosek obrońcy, stwierdzając: Sąd doszedł do przekonania, że "dotychczasowy pobyt w więzieniu, aczkolwiek długi, nie spowodował pożądanych zmian w jego psychice. Skazany do dnia dzisiejszego nie zrozumiał i nie chce zrozumieć w pełni, na czym polegała jego wina i olbrzymia szkodliwość społeczna czynów przez niego popełnionych. Skazany do dnia dzisiejszego nie jest jeszcze w stanie w sposób definitywny potępić swoich antyhumanitarnych metod stosowanych przez niego wobec ludzi". Mimo tego już 8 października 1964 Rada Państwa zastosowała prawo łaski. Józef Różański, Roman Romkowski i Anatol Fejgin wyszli na wolność.
Po wyjściu z więzienia Józef Różański nie miał większych trudności ze znalezieniem pracy. Został urzędnikiem w Mennicy Państwowej w Warszawie, aż do przejścia na emeryturę w 1969. Nigdy nie wykazał skruchy z powodu popełnionych zbrodni.
Zmarł 21 sierpnia 1981 roku w wyniku choroby nowotworowej, pochowany na Cmentarzu Żydowskim przy ulicy Okopowej w Warszawie (sektor 12b-14-6).

</doc>
<doc id="1942390" url="https://pl.wikipedia.org/wiki?curid=1942390" title="Mieczysław Pietrzykowski">
Mieczysław Pietrzykowski

Mieczysław Pietrzykowski (ur. 28 grudnia 1902, zm. 1 marca 1970 w Radomiu) – polski inżynier, rektor Wieczorowej Szkoły Inżynierskiej w Radomiu (obecnie Uniwersytet Technologiczno-Humanistyczny im. Kazimierza Pułaskiego w Radomiu), a po przekształceniu jej w Kielecko-Radomską Wieczorową Szkołę Inżynierską w Kielcach, prorektor tej uczelni.
W latach 1948–1951 był dyrektorem zespołu szkół skórzanych w Radomiu (Gimnazjum Przemysłowe Radomskich Zakładów Garbarskich i Liceum Przemysłu Skórzanego, obecnie Zespół Szkół Odzieżowych). Wykładał również w I Liceum Ogólnokształcącym w Radomiu. W 1951 r. został pierwszym dziekanem nowo powstałego Wydziału Chemiczno-Garbarskiego Wieczorowej Szkoły Inżynierskiej w Radomiu. Funkcję tę sprawował do 1955 r. W latach 1955–1965 był rektorem tej uczelni. Posiadał tytuł zawodowy magistra inżyniera, a na szczeblach kariery akademickiej otrzymał stanowisko docenta. Był członkiem radomskiego oddziału Polskiego Towarzystwa Turystyczno-Krajobrazowego, gdzie w kadencji 1959–1962 pełnił funkcję członka Sądu Koleżeńskiego.

</doc>
<doc id="1942391" url="https://pl.wikipedia.org/wiki?curid=1942391" title="Jingle Bells (singel Basshuntera)">
Jingle Bells (singel Basshuntera)

„Jingle Bells” (także „Jingle Bells (Bass)”) – piąty singel szwedzkiego muzyka Basshuntera, wydany 13 listopada 2006 roku, singel z albumu "LOL &lt;(^^,)&gt;".
Singel znalazł się na dziewiątym miejscu norweskiej listy Top 20 Singles i trzynastym szwedzkiej Top 60 Singles. Był także notowany na 31. pozycji holenderskiej listy Single Top 100 oraz 35. brytyjskiej Singles Top 100.
Opis.
„Jingle Bells” jest wyprodukowanym przez Basshuntera coverem XIX-wiecznej kompozycji Jamesa Pierponta. Utwór trwa dwie minuty i 45 sekund oraz został skomponowany w stylu dance. Piosenka ma tempo 145 uderzeń na minutę i jest zapisana w tonacji a-moll. Basshunter chciał uczynić piosenkę ciężką. Stwierdził, że jako świąteczna kompozycja jest to wielki świąteczny prezent.
Wydanie i odbiór.
Singel został wydany 13 listopada 2006 roku, a dzień później utwór został wydany w kolejnej wersji albumu "LOL &lt;(^^,)&gt;". W jednej z wersji wydanych w 2008 roku dodano remiks singla „All I Ever Wanted” wykonany przez Ultra DJ–a, a do tytułu singla dodano w nawiasie wyraz „Bass”. W 2009 roku został wydany mashup teledysku do utworu „I Miss You” z „Jingle Bells”. W 2020 roku piosenka została wykożystana przez szwedzką policję i służby ratunkowe w regionie Bergslagen w świątecznym filmie krótkometrażowym.

</doc>
<doc id="1942394" url="https://pl.wikipedia.org/wiki?curid=1942394" title="Christian Terlizzi">
Christian Terlizzi

Christian Terlizzi (ur. 22 listopada 1979 w Rzymie) – włoski piłkarz występujący na pozycji środkowego obrońcy.
Kariera klubowa.
Christian Terlizzi zawodową karierę rozpoczął w 1996 w AS Lodigiani. W późniejszym czasie reprezentował barwy kolejno takich zespołów jak Tivoli Calcio, Castelli Romani, Selargius Calcio, US Termoli, Teramo Calcio i AC Cesena. Latem 2003 trafił do US Palermo, z którym w sezonie 2003/2004 awansował do pierwszej ligi. W Serie A Terlizzi zadebiutował 22 września 2004 w zremisowanym 0:0 spotkaniu z Fiorentiną. W rozgrywkach 2004/2005 Palermo zajęło w końcowej tabeli 6. miejsce kwalifikując się do Pucharu UEFA. W kolejnym sezonie włoski obrońca zajął ze swoją drużyną 5. lokatę w Serie A, a sam strzelił w ligowych rozgrywkach 5 goli. Zdobywał bramki w pojedynkach z Parmą (1:1), Interem (3:2), Sieną (2:1), Regginą (1:0) i Juventusem (1:2).
Latem 2006 włoski piłkarz wspólnie z Pietro Accardim i Massimo Bonannim podpisał kontrakt z Sampdorią. Wszyscy ci zawodnicy dołączyli do Sampdorii na zasadzie współwłasności w ramach rozliczenia za Aimo Dianę i Marco Pisano. W sezonie 2006/2007 Terlizzi rozegrał w Serie A jednak tylko 4 mecze, bowiem parę podstawowych środkowych obrońców stworzyli Pietro Accardi i Giulio Falcone.
W lipcu 2007 Terlizzi przeniósł się do Catanii Calcio, gdzie od razu stał się podstawowym defensorem. W sezonie 2008/2009 stracił miejsce w wyjściowym składzie, bowiem na środku obrony grali najczęściej Matías Silvestre i Lorenzo Stovini. 8 lutego 2009 podczas meczu z Juventusem Terlizzi wszedł na boisku w 80. minucie przy stanie 1:1 i w doliczonym czasie gry popełnił błąd, po którym Christian Poulsen strzelił gola na 2:1 dla turyńskiej drużyny. Po tym wydarzeniu Włoch powrócił do składu Catanii ponad 3 miesiące później. Od początku sezonu 2009/2010 podstawowymi środkowymi obrońcami Catanii byli Argentyńczycy Matías Silvestre i Nicolás Spolli. Zawodnikiem Catanii był do roku 2011.
Następnie występował w Varese, Pescarze, Sienie, Trapani oraz Paceco.
Kariera reprezentacyjna.
W reprezentacji Włoch Terlizzi zadebiutował 16 sierpnia 2006 w przegranym 0:2 towarzyskim meczu z Chorwacją. W spotkaniu tym zadebiutowali również ówcześni koledzy klubowi Terlizziego – Giulio Falcone, Gennaro Delvecchio i Angelo Palombo.

</doc>
<doc id="1942395" url="https://pl.wikipedia.org/wiki?curid=1942395" title="Wikingowie (film)">
Wikingowie (film)

Wikingowie (ang. "The Vikings") – amerykański film przygodowy z 1958 roku. Adaptacja powieści Edisona Marshalla.
Opis fabuły.
Dwaj mężni wojownicy Eric i Einar rywalizują o tron brytyjskiej Northumbrii. Jeden jest wodzem wikingów, a drugi jego byłym niewolnikiem. Oprócz tronu staje między nimi piękna kobieta. Obaj mężczyźni nie wiedzą jednak, że w rzeczywistości są braćmi.

</doc>
<doc id="1942397" url="https://pl.wikipedia.org/wiki?curid=1942397" title="Arcella vulgaris">
Arcella vulgaris

Arcella vulgaris – protist z podtypu Rhizopoda z rodzaju Arcella. Wielkości 50 – 150 μm. Bytuje w wodach bogatych w substancje organiczne.

</doc>
<doc id="1942401" url="https://pl.wikipedia.org/wiki?curid=1942401" title="Angelo Mai">
Angelo Mai

Angelo Mai (ur. 7 marca 1782 w Schilpario, zm. 8 września 1854 w Castel Gandolfo) – kardynał, teolog i filolog włoski.
Życiorys.
W latach 1815–1819 odnalazł listy łacińskiego pisarza Marka Korneliusza Frontona, które są nieocenionym źródłem informacji o czasach i życiu prywatnym cesarzy rzymskich
Marka Aureliusza, Luciusza Werusa i Antoninusa Piusa. W grudniu 1819 odkrył obszerne fragmenty jednego z najważniejszych dzieł politycznych Cycerona, "De re publica". Dzieło to znajdowało się na palimpseście watykańskim, który zawierał "Komentarz do Psalmów" św. Augustyna. Mai posłużył się odczynnikami chemicznymi, które pomogły mu odczytać znaczną część dzieła Cycerona (księgi I-V). W 1821 w podobny sposób odkrył tzw. "Fragmenta vaticana", które zawierają wyjątki z dzieł prawników rzymskich – Pawła, Papiniana i Ulpiana oraz fragmenty z konstytucji cesarskich, głównie z czasów Dioklecjana. W 1815 odkrył najważniejszą z mów Izajosa (Περὶ τοῦ Κλεωνύμου κλήρου, „O dziedzictwie Kleonima”).
W 1837 został ogłoszony kardynałem przez papieża Grzegorza XVI, do czego przyczyniły się również osiągnięcia w dziedzinie filologii.
W styczniu 1820, zaledwie w miesiąc po odkryciu przez Maia części "De re publica" Cycerona, Giacomo Leopardi poświęcił kardynałowi odę zatytułowaną "Ad Angelo Mai". Fragment tej ody został niedawno wyryty na płycie ku czci kardynała, która znajduje się na głównym placu jego rodzinnej miejscowości – Schilpario. Jego imię nosi biblioteka miejska w Bergamo.
W 1838 przygotował wydanie tekstu Kodeksu Watykańskiego, opublikowane dopiero w 1858 (pseudo-facsimile).

</doc>
<doc id="1942403" url="https://pl.wikipedia.org/wiki?curid=1942403" title="Nastazja (film)">
Nastazja (film)

Nastazja – film w koprodukcji polsko-japońskiej, w reżyserii Andrzeja Wajdy. Adaptacja powieści "Idiota" Fiodora Dostojewskiego.

</doc>
<doc id="1942404" url="https://pl.wikipedia.org/wiki?curid=1942404" title="Uddjaure">
Uddjaure

Uddjaure (lule "Ujják") – jezioro położone w regionie Norrbotten, w północnej części Szwecji, Laponia. Przez jezioro przepływa rzeka Skellefte.

</doc>
<doc id="1942405" url="https://pl.wikipedia.org/wiki?curid=1942405" title="Kto zabił Palomina Molero?">
Kto zabił Palomina Molero?

 Kto zabił Palomina Molero? (hiszp. "Quién mató a Palomino Molero?") – powieść peruwiańskiego pisarza Mario Vargasa Llosy, wydana w 1986. Pierwsze polskie tłumaczenie ukazało się w 1995 r. nakładem poznańskiego Domu Wydawniczego Rebis.
Akcja książki toczy się wokół śmierci Palomino Molero - peruwiańskiego młodziutkiego śpiewaka bolero. Tropem makabrycznej śmierci podąża dwóch policjantów, usiłujących rozwikłać nietypowe jak dla peruwiańskiej mieściny zdarzenie - Silva będący mistrzem dedukcji, który skłania do mówienia najbardziej opornych ludzi, oraz Lituma - asystent Silvy o bogatej wyobraźni. Krok po kroku prowadza nas do nieoczekiwanego rozwiązania zagadki.

</doc>
<doc id="1942410" url="https://pl.wikipedia.org/wiki?curid=1942410" title="Kanadyjska Brygada Strzelców">
Kanadyjska Brygada Strzelców



</doc>
<doc id="1942411" url="https://pl.wikipedia.org/wiki?curid=1942411" title="Jan Ostrowski (socjalista)">
Jan Ostrowski (socjalista)

Jan Ostrowski, w literaturze także jako Janusz Ostrowski, pseud. „Hart” (ur. 1910, zm. 17 sierpnia 1944 w Warszawie) – tramwajarz, dowódca plutonu 323 w III batalionie OW PPS im. Stefana Okrzei na warszawskiej Woli. Uczestnik walk na Woli i Muranowie w trakcie powstania warszawskiego. Zmarł w wyniku odniesionych ran.
Życiorys.
Elektryk. Wieloletni pracownik, na stanowisku majstra, w Głównych Warsztatów Tramwajów Miejskich na Woli. Według innej wersji pracownik Wydziału Budowlano-Drogowego Tramwajów Miejskich.
Od 1939 członek Gwardii Ludowej WRN. W stopniu starszego ogniomistrza artylerii dowodził kadrową 2 kompanią, a po przekształceniu 323 plutonem Armii krajowej w III batalionie Gwardii Ludowej WRN. W 1943 organizator zamachu na Alfreda Dehnela, niemieckiego naczelnika Warsztatów tramwajowych Wola. Na czele swojego plutonu walczył na Woli, następnie w ramach kompanii wolskiej dowodził plutonem na Muranowie w zgrupowaniu „Leśnik”. Ciężko raniony 10 sierpnia w boju na ulicy Inflanckiej. Zmarł siedem dni później w szpitalu.
Odznaczony pośmiertnie 16 sierpnia Krzyżem Walecznych. Odznaczony pośmiertnie rozkazem dowódcy AK nr 424 z 18 września 1944 Krzyżem Srebrnym Orderu Virtuti Militari „za dzielność, inicjatywę i dobry przykład dla podwładnych”. Order został zweryfikowany pozytywnie uchwałą Kapituły Orderu Wojennego Virtuti Militari z dnia 13 października 2011. Prawdopodobnie pośmiertnie awansowany do stopnia podporucznika.

</doc>
<doc id="1942413" url="https://pl.wikipedia.org/wiki?curid=1942413" title="Urszulewo">
Urszulewo



</doc>
<doc id="1942415" url="https://pl.wikipedia.org/wiki?curid=1942415" title="Tim Sylvia">
Tim Sylvia

Timothy Deane Sylvia (ur. 5 marca 1976 w Ellsworth) – amerykański zawodnik mieszanych sztuk walki (MMA) w latach 2001-2015. Były dwukrotny mistrz wagi ciężkiej UFC (2003, 2006-2007).
Kariera MMA.
Wczesna kariera.
W mieszanych sztukach walki zadebiutował 19 stycznia 2001 roku na gali IFC: Battleground 2001, wygrywając wtedy z Randym Durantem przez techniczny nokaut.
16 marca 2002, wygrał turniej Extreme Challenge 47, który odbywał się w Orem w stanie Utah. Jeszcze tego samego roku zwyciężył w kolejnym turnieju na gali Superbrawl 24: ROTH 2, pokonując w finale Mike’a Whiteheada.
UFC.
Po serii trzynastu wygranych pojedynków z rzędu związał się z Ultimate Fighting Championship. W UFC zadebiutował 27 września 2002 roku na gali UFC 39, która odbyła się w Uncasville. Sylvia pokonał wtedy przez TKO Wesleya Correirę. Po niecałych pięciu miesiącach zdobył pas mistrzowski wagi ciężkiej, pokonując przez TKO Ricco Rodrigueza na gali UFC 41. Pierwszą jego obronę stoczył 26 września 2003 roku na UFC 44, nokautując Gana McGee. Po walce testy antydopingowe wykazały w organizmie Sylvii niedozwoloną substancję − steryd anaboliczny stanozolol. Zawodnik przyznał się do jego stosowania. W konsekwencji komisja stanowa NSAC zawiesiła go na cztery miesiące oraz ukarała finansowo na kwotę 7500 dolarów, a sam Sylvia zrezygnował z pasa mistrzowskiego wagi ciężkiej.
19 czerwca 2004, na UFC 48, próbował bezskutecznie odzyskać tytuł w walce z Frankiem Mirem. Pod koniec pierwszej minuty starcia Mir złamał mu rękę, zakładając dźwignię na staw łokciowy. Sędzia ogłosił techniczne poddanie i tym samym Mir został nowym mistrzem wagi ciężkiej.
5 stycznia 2005 roku, Sylvia stoczył pojedynek o tymczasowe mistrzostwo wagi ciężkiej. Przegrał jednak z Białorusinem Andrejem Arłouskim przez poddanie (klucz na stopę). Do rewanżu doszło 15 kwietnia 2006 roku na gali UFC 59. Tym razem zwycięzcą okazał się Amerykanin, nokautując w pierwszej rundzie Białorusina, odbierając mu tym samym pas. 8 lipca 2006 roku, w pierwszej obronie mistrzostwa zmierzył się ponownie z Arłouskim. Po pięciorundowym pojedynku sędziowie orzekli jednogłośnie zwycięstwo Sylvii. Jeszcze w tym samym roku, 18 listopada, drugi raz obronił pas mistrzowski, pokonując przez jednogłośną decyzję Jeffa Monsona. Tytuł stracił na gali UFC 68, 3 marca 2007 na rzecz Randy’ego Couture’a.
2 lutego 2008 roku, przegrał pojedynek o tymczasowe mistrzostwo w wadze ciężkiej z Antonio Rodrigo Nogueirą. Po tej walce właściciele UFC nie przedłużyli kontraktu z Sylvią.
Po UFC.
Po zwolnieniu z UFC zanotował dwie porażki, kolejno z Fiodorem Jemieljanienko na gali Affliction: Banned. przez poddanie oraz z bokserem Rayem Mercerem przez nokaut w 1. rundzie.
21 maja 2010, stoczył wygrany pojedynek z Mariuszem Pudzianowskim na gali . Jeszcze tego samego roku, 14 sierpnia znokautował byłego pretendenta do pasa UFC i Strikeforce Paula Buentello, zdobywając tym samym pas mistrzowski Powerhouse World Promotions.
5 listopada 2011, stoczył pojedynek na gali ProElite 2. Przeciwnikiem miał być początkowo Pedro Rizzo, ale doznał on kontuzji. Zastąpił go więc Andreas Kraniotakes, którego Sylvia pokonał przez jednogłośną decyzję.
31 sierpnia 2012, doszło do czwartego starcia między Sylvią a Andrejem Arłouskim na gali ONE FC 5 na Filipinach. Pod koniec 2. rundy Arłouski znokdaunował Sylvię po czym zadał nieprzepisowe kopnięcie w głowę leżącego przeciwnika. Sylvia odmówił dalszej kontynuacji walki co spotkało się z dużą dezaprobatą publiczności zgromadzonej na widowni. Sędziowie po dłuższej analizie zdecydowali się ogłosić wynik walki jako no contest (nierozstrzygnięty).
5 stycznia 2015, ogłosił zakończenie kariery zawodniczej, po tym jak nie został dopuszczony do walki z powodów zdrowotnych.

</doc>
<doc id="1942416" url="https://pl.wikipedia.org/wiki?curid=1942416" title="Shimano Saint">
Shimano Saint

Shimano Saint – najwyższa w hierarchii Shimano pełna grupa osprzętu do downhill'u i freeride'u. Saint jest przeznaczony dla zawodników i amatorów.
Specyfikacja.
Przerzutka tylna
Klamkomanetki
Przerzutka przednia
Mechanizm korbowy
Piasta przednia
Piasta tylna
Hamulce
Kaseta
Łańcuch

</doc>
<doc id="1942417" url="https://pl.wikipedia.org/wiki?curid=1942417" title="Shippagan">
Shippagan

Shippagan – miasto w Kanadzie, na wschodzie prowincji Nowy Brunszwik, w hrabstwie Gloucester, na Półwyspie Akadiańskim. Nazwa miasta pochodzi z języka Mikmaków i oznacza "przejście kaczek".
Liczba mieszkańców Shippagan wynosi 2 754. Język francuski jest językiem ojczystym dla 95,9%, angielski dla 2,7% mieszkańców (2006).

</doc>
<doc id="1942418" url="https://pl.wikipedia.org/wiki?curid=1942418" title="Andrej Katlarczuk">
Andrej Katlarczuk

Andrej Katlarczuk (, ur. w 1968 w Nowoczerkasku) — białoruski historyk, doktor nauk historycznych (odpowiednik polskiego stopnia doktora habilitowanego), laureat nagrody białoruskiego PEN-Clubu im. Franciszka Bahuszewicza.
Wykłada na Uniwersytecie Södertörn (Szwecja). Prowadzi badania nad historycznymi stosunkami szwedzko-białoruskimi. Przez pewien czas pracował jako korespondent gazety „Nasza Niwa” w Szwecji.
W 2009 stanął na czele grupy inicjatywnej mającej na celu przekonanie władz Szwecji do zmiany oficjalnej nazwy Białorusi w języku szwedzkim z "Vitryssland" na "Belarus". Zmiana ma na celu zmniejszenie skojarzeń Białorusi z Rosją w społeczeństwie szwedzkim.

</doc>
<doc id="1942420" url="https://pl.wikipedia.org/wiki?curid=1942420" title="Cotoneaster melanocarpus">
Cotoneaster melanocarpus



</doc>
<doc id="1942421" url="https://pl.wikipedia.org/wiki?curid=1942421" title="Joanna Strzałka">
Joanna Strzałka

Joanna Strzałka (ur. 7 września 1968 w Knurowie) – polska szachistka.
Kariera szachowa.
W latach 80. XX wieku należała do ścisłej czołówki polskich juniorek. W 1983 r. zdobyła w Katowicach tytuł mistrzyni Polski do 17 lat, natomiast w następnym roku zdobyła w Poznaniu brązowy medal w tej samej kategorii wiekowej. Była również dwukrotną srebrną medalistką młodzieżowych mistrzostw Polski (Augustów 1986, Nowy Sącz 1988). Trzykrotnie awansowała do finałów indywidualnych mistrzostw Polski kobiet, w latach 1986 (Konin – X m.), 1987 (Wrocław – XII m.) oraz 1989 (Poznań – XV m.). W 1989 r. zdobyła w Miętnych brązowy medal mistrzostw Polski w szachach błyskawicznych.
Reprezentowała Polskę na mistrzostwach świata i Europy juniorek w różnych kategoriach wiekowych, w latach 1984 (Chapigny, Francja; MŚ do 16 lat – V m.), 1986 (Baile Herculane, Rumunia; ME do 20 lat – V m. oraz Wilno, ZSRR; MŚ do 20 lat – IX m.) i 1987 (Baguio, Filipiny; MŚ do 20 lat – VII m.).
Najwyższy ranking w karierze osiągnęła 1 stycznia 1987 r., z wynikiem 2170 punktów dzieliła wówczas 9-10. miejsce (wspólnie z Barbarą Kaczorowską) wśród polskich szachistek. Od 1993 r. nie uczestniczy w turniejach klasyfikowanych przez Międzynarodową Federację Szachową.

</doc>
<doc id="1942422" url="https://pl.wikipedia.org/wiki?curid=1942422" title="Hans Kristian Saxtorph Helweg">
Hans Kristian Saxtorph Helweg

Hans Kristian Saxtorph Helweg (ur. 17 października 1847 w Odense, zm. 16 kwietnia 1901 w Oringe, Vordingborg) – duński lekarz psychiatra, neuroanatom. Syn lekarza Heinricha Christiana Helwega (1812–1895) i Jacobine Sophie Saxtorph (1815–1898). Po ukończeniu studiów medycznych odbył staż w zakładzie psychiatrycznym Viborg Sindssygeanstalt. W 1878 ożenił się z Marie Augustą Krog i rozpoczął pracę w Jydske Asyl. W 1886 ukończył dysertację na stopień doktora medycyny.
Opisał jako pierwszy drogę oliwkowo-rdzeniową (znaną też jako pęczek Helwega).

</doc>
<doc id="1942423" url="https://pl.wikipedia.org/wiki?curid=1942423" title="Akcja w Celestynowie">
Akcja w Celestynowie

Akcja w Celestynowie (19–20 maja 1943) – akcja uwolnienia więźniów przewożonych transportem kolejowym z Warszawy do KL Auschwitz na stacji kolejowej w Celestynowie.
Historia.
Przeprowadzenie akcji powierzono oddziałowi dyspozycyjnemu Kedywu Komendy Głównej Armii Krajowej „Motor 30”. Na dowódcę wyznaczono kpt. Mieczysława Kurkowskiego „Mietka”, a na jego zastępcę podchorążego Tadeusza Zawadzkiego ps. „Zośka”. Obserwatorem z ramienia dowództwa był kapitan Adam Borys „Pług”.
Akcję przeprowadzono w nocy z 19 na 20 maja 1943 r. Opanowano stację kolejową, odcięto łączność telefoniczną, a gdy pociąg wjechał na peron, inny patrol sterroryzował obsługę parowozu. Główna grupa harcerzy z Grup Szturmowych zaatakowała gestapowców ochraniających dołączoną do pociągu więźniarkę. Efektem tych działań było uwolnienie 49 więźniów, których bezpiecznie ewakuowano. Zginęło czterech pilnujących ich gestapowców.
Pod koniec akcji padły nieoczekiwanie strzały od strony pociągu, które śmiertelnie raniły 2 jej uczestników: por. Stanisława Kotorowicza „Krona” i por. Włodzimierza Stysło „Jana II”. Były to jedyne straty po stronie polskiej, nie licząc lekko rannego Wacława Dunin-Karwickiego ps. „Luty”, który zmarł w dniu 21 listopada 1944 r. w wyniku ran odniesionych w czasie powstania warszawskiego.
Akcja zakończyła się sukcesem i potwierdziła zdolności dowódcze „Zośki”.

</doc>
<doc id="1942425" url="https://pl.wikipedia.org/wiki?curid=1942425" title="Turniej o Brązowy Kask 1976">
Turniej o Brązowy Kask 1976

Turniej o Brązowy Kask 1976 – zawody żużlowe, organizowane przez Polski Związek Motorowy dla zawodników do 19. roku życia. W sezonie 1976 rozegrano dwa turnieje półfinałowe oraz finał.

</doc>
<doc id="1942427" url="https://pl.wikipedia.org/wiki?curid=1942427" title="Mont-Laurier">
Mont-Laurier

Mont-Laurier – miasto w Kanadzie, w prowincji Quebec, w regionie Laurentides i MRC Antoine-Labelle. Miasto położone jest nad rzeką Rivière du Lièvre. Pierwszymi przybyłymi tu osadnikami byli Frankokanadyjczycy z pobliskiego miasta Sainte-Adèle.
Liczba mieszkańców Mont-Laurier wynosi 13 405. Język francuski jest językiem ojczystym dla 98,5%, angielski dla 0,2% mieszkańców (2006).

</doc>
<doc id="1942432" url="https://pl.wikipedia.org/wiki?curid=1942432" title="Śrimadbhagawatam">
Śrimadbhagawatam



</doc>
<doc id="1942434" url="https://pl.wikipedia.org/wiki?curid=1942434" title="Język langwedocki">
Język langwedocki



</doc>
<doc id="1942438" url="https://pl.wikipedia.org/wiki?curid=1942438" title="KP Wasilków">
KP Wasilków

KP Wasilków – polski klub piłkarski z siedzibą w Wasilkowie. Występował także pod nazwami WKS Wasilków, MZKS Wasilków oraz Wersal Podlaski Wasilków. Latem 1999 roku przestał istnieć w wyniku fuzji z Jagiellonią Białystok. W sezonie 2008/09 klub przystąpił do rozgrywek o Podlaski Puchar Polski, odpadając po pierwszym meczu.

</doc>
<doc id="1942439" url="https://pl.wikipedia.org/wiki?curid=1942439" title="Cotoneaster tomentosus">
Cotoneaster tomentosus



</doc>
<doc id="1942446" url="https://pl.wikipedia.org/wiki?curid=1942446" title="Dzieła gotyku ceglanego">
Dzieła gotyku ceglanego

Gotyk ceglany – kierunek w architekturze gotyckiej występujący w krajach basenu Morza Bałtyckiego przede wszystkim na terenie północnych Niemiec, krajów historycznych regionu bałtyckiego, jak państwo zakonu krzyżackiego czy państwo zakonu kawalerów mieczowych. Chociaż gotycka architektura ceglana była znana w wielu krajach Europy, pojęcie gotyk ceglany na pobrzeżach Bałtyku i sąsiednich regionów jest rozumiane jako odrębny kierunek w sztuce budownictwa znany od XIII do XIV wieku. W dużym stopniu uwarunkowane było to trudnym dostępem do skalnych zasobów naturalnych, stąd powszechnie na tych obszarach wypalano cegłę, ponadto do dekoracji używano rzeźby ceramicznej, kamień występował rzadko. Zasięg gotyckich budowli ceglanych w dużym stopniu pokrywa się ze strefą wpływów Ligi Hanzeatyckiej. Najlepszym tego odzwierciedleniem są miejscowości będące ważnymi portami na Bałtyku. Budowano z cegły całe zespoły miejskie wraz z obwarowaniami, bądź pojedyncze obiekty zarówno jak sakralne, jak i świeckie.
Poniższa lista uwzględnia przykładowe dzieła architektury ceglanej. Zostały tu uwzględnione zarówno budowle znaczące dla sztuki gotyckiej, jak inne przykłady (np. wiejskie kościoły), gdzie gotyk ceglany był obecny. Tłustym drukiem wyróżniono obiekty obiektywnie uznane za dzieła najwyższej klasy artystycznej i wartości historycznej, a także wpisane na Liście Światowego Dziedzictwa UNESCO.

</doc>
<doc id="1942451" url="https://pl.wikipedia.org/wiki?curid=1942451" title="Ondřej Liška">
Ondřej Liška

Ondřej Liška (ur. 14 lipca 1977 w Brnie) – czeski polityk, parlamentarzysta, w latach 2007–2009 minister edukacji, od 2009 do 2014 przewodniczący Partii Zielonych.
Życiorys.
Studiował nauki polityczne na Uniwersytecie Masaryka w Brnie. W 2000 zajął się prowadzeniem własnej działalności gospodarczej. Pełnił różne funkcje w organizacjach społecznych, był m.in. przewodniczącym forum dialogu czesko-austriackiego. W 2002 wstąpił do Partii Zielonych, rok później objął funkcję jej wiceprzewodniczącego. Również w 2002 uzyskał mandat radnego miejskiego Brna. W 2004 został doradcą frakcji parlamentarnej Zieloni – Wolny Sojusz Europejski ds. rozwoju regionalnego i europejskich funduszy strukturalnych.
W 2006 wszedł w skład Izby Poselskiej, mandat zdobył w kraju południowomorawskim. Od grudnia 2007 do maja 2009 sprawował urząd ministra oświaty, młodzieży i wychowania fizycznego w drugim rządzie Mirka Topolánka. W 2008 został pierwszym wiceprzewodniczącym Partii Zielonych, a w 2009 objął funkcję jej przewodniczącego. Rok później jego ugrupowanie znalazło się poza parlamentem. Pozostał na jego czele do 2014.

</doc>
<doc id="1942456" url="https://pl.wikipedia.org/wiki?curid=1942456" title="Język leoński">
Język leoński



</doc>
<doc id="1942457" url="https://pl.wikipedia.org/wiki?curid=1942457" title="Zmarli w kwietniu 2010">
Zmarli w kwietniu 2010



</doc>
<doc id="1942461" url="https://pl.wikipedia.org/wiki?curid=1942461" title="Emma z Gurk">
Emma z Gurk

Emma z Gurk, niem. "Hemma von Gurk" (ur. ok. 980 w Karyntii w Austrii, zm. 27 lub 29 czerwca 1045 w Gurk) – założycielka domów zakonnych w Austrii, święta Kościoła katolickiego.
Życiorys.
Emma była córką Engelberta Peilensteina związanego z Ludolfingami, czyli tym samym z Henrykiem II późniejszym Królem Niemiec.
Emma wcześnie wyszła za mąż za hrabiego Wilhelma Friesach z którym miała dwóch synów. Hrabia Wilhelm był właścicielem kopalni złota i srebra w Friesach i Zeltschach w jednej z nich zginęli dwaj synowie Emmy i Wilhelma (Wilhelm i Hartwig) podczas buntu robotników, który powstał na skutek wcześniej wykonanego wyroku śmierci, podpisanego przez Wilhelma na jednym z robotników. Hrabia Wilhelm wyruszył ze swoim wojskiem w odwecie za śmierć synów, aby stłumić zbuntowanych robotników. Po pokonaniu robotników, skazał na śmierć (dzięki zabiegom Emmy) tylko przywódców, a sam wyruszył w szatach pokutnych do Rzymu, gdzie w drodze powrotnej zmarł.
Po tych wydarzeniach Emma postanowiła na zawsze oddać się Bogu. Zbudowała na cześć Matki Boskiej Bolesnej w dolinie Gurk żeński klasztor benedyktynek dla 70 zakonnic, a obok zbudowała drugi klasztor dla 20 mnichów na potrzeby odprawiania mszy świętych. Resztę swoich pieniędzy przeznaczyła na ufundowanie wielu kościołów, a sama wstąpiła do ufundowanego przez siebie klasztoru w Gurk, gdzie przeżyła jeszcze trzy lata na modlitwie.
Kult.
Po śmierci przypisywano jej wiele uzdrowień, przybywało wiele pielgrzymek do grobu. W 1174 roku jej szczątki zostały przeniesione do nowej krypty (powstałej w XII wieku) w Gurk, gdzie relikwie przechowywane są do dnia dzisiejszego. 
W 1988 roku przy jej krypcie modlił się Jan Paweł II oraz odprawił w katedrze Mszę Świętą, w której uczestniczyło 80 000 wiernych.
Jej proces kanonizacyjny rozpoczął się w 1466 roku, ale dopiero 5 stycznia 1938 została kanonizowana przez papieża Piusa XI. 
Emma z Gurk przywoływana jest w trudnych chwilach, głównie w czasie ciąży i w chorobach oczu. Jest patronką diecezji Gurk.
Wspomnienie liturgiczne w Kościele katolickim obchodzone jest 29 czerwca, natomiast w Niemczech i Słowenii – 27 czerwca.

</doc>
<doc id="1942462" url="https://pl.wikipedia.org/wiki?curid=1942462" title="Cliff Hawkins">
Cliff Hawkins

Clifton „Cliff” Hawkins (ur. 24 listopada 1981 w Alexandrii) – amerykański koszykarz, występujący na pozycji rozgrywającego. 
W 2000 został wybrany do IV składu Parade All-American, amerykańskich szkół średnich.
W latach 2000-2004 zawodnik uniwersytetu Kentucky. 
W 2005 reprezentował New Jersey Nets, podczas rozgrywek letniej ligi NBA.
W latach 2008-2011 występował w PLK. W październiku 2008 zaproszony na testy do AZS Koszalin. W koszalińskim zespole ostatecznie nigdy nie zagrał, jednak miesiąc później podpisał kontrakt z innym polskim zespołem - Basketem Kwidzyn. W tym zespole dokończył sezon, kończąc rywalizację z zespołem na 11. miejscu. We wrześniu 2009 przeszedł do Trefla Sopot. W sezonie 2010/2011 zawodnik PBG Basket Poznań.

</doc>
<doc id="1942464" url="https://pl.wikipedia.org/wiki?curid=1942464" title="Osho (buddyzm)">
Osho (buddyzm)



</doc>
<doc id="1942465" url="https://pl.wikipedia.org/wiki?curid=1942465" title="Alaksandr Klimienka">
Alaksandr Klimienka

Alaksandr Klimienka (biał. Аляксандр Кліменка, ros. Александр Клименко; ur. 28 marca 1983 w Mozyrzu) – białoruski piłkarz, grający na pozycji napastnika, reprezentant Białorusi.

</doc>
<doc id="1942467" url="https://pl.wikipedia.org/wiki?curid=1942467" title="Irga pospolita">
Irga pospolita



</doc>
<doc id="1942468" url="https://pl.wikipedia.org/wiki?curid=1942468" title="Jezioro Uddjaure">
Jezioro Uddjaure



</doc>
<doc id="1942469" url="https://pl.wikipedia.org/wiki?curid=1942469" title="Legalne blondynki">
Legalne blondynki

Legalne blondynki (ang. "Legally Blondes", 2009) – amerykański film komediowy w reżyserii Savage’a Steve’a Hollanda. Jest to spin-off filmów "Legalna blondynka" z wytwórni MGM.
Fabuła.
Annie (Milly Rosso) i Izzy (Becky Rosso), kuzynki Elle Woods, tak jak ona lubią różowe ubrania i małe pieski. Dziewczyny mieszkają w Wielkiej Brytanii. Nie odpowiadają im jednak tamtejsze sztywne obyczaje, więc przeprowadzają się do Kalifornii. Zazdrosna o ich powodzenie w nowej szkole Tiffany próbuje sprawić by wyrzucono je ze szkoły. Annie i Izzy swoją błyskotliwością sprawiają, że skutek podstępu Tiff jest odwrotny.

</doc>
<doc id="1942477" url="https://pl.wikipedia.org/wiki?curid=1942477" title="Ouija">
Ouija

Ouija (czyt. ; prawdopodobnie od i oznaczające „tak”) – deska albo plansza z nadrukowanymi literami alfabetu oraz innymi znakami, które kolejno wskazywane (przez "ducha" lub osobę trzymającą wskaźnik – często odwrócony do góry dnem kieliszek) tworzą wyrazy tworzące odpowiedź na pytania zadawane przez członków seansu spirytystycznego.
„Ouija” jest znakiem towarowym firmy Hasbro.

</doc>
<doc id="1942480" url="https://pl.wikipedia.org/wiki?curid=1942480" title="David de Gea">
David de Gea

David de Gea Quintana (ur. 7 listopada 1990 w Madrycie) – hiszpański piłkarz, występujący na pozycji bramkarza w angielskim klubie Manchester United oraz w reprezentacji Hiszpanii. Uczestnik Mistrzostw Świata 2014 i 2018 oraz Mistrzostw Europy 2016 i 2021. 
Kariera klubowa.
Atlético Madryt.
David De Gea dołączył do Atlético Madryt w wieku 13 lat. W 2008 kiedy miał 17 lat podpisał profesjonalny kontrakt. Kontrakt zakładał, że w 2011 dołączy do pierwszej drużyny "rojblancos""." Sezon spędził w Atlético Madryt B. W lecie 2009 miał być wypożyczony do Numancii albo do Queens Park Rangers. De Gea odrzucił propozycję i za karę musiał trenować sam. Kilka tygodni później ówczesny trener pierwszej drużyny Atletico Abel Resino zauważył, że De Gea musi trenować sam i zaprosił go do treningów z pierwszą drużyną. Stał się tam trzecim bramkarzem. Tego samego lata De Gea odrzucił ofertę transferu do Wigan Athletic. W Atlético zadebiutował 18 września 2009 w meczu z Ligi Mistrzów UEFA z FC Porto zmieniając Roberto w 27. minucie meczu. Atlético przegrało 0:2. Dzięki kontuzji Roberto De Gea pierwszy raz wystąpił w Primera División. Jego pierwszym przeciwnikiem był Real Saragossa i Atletico wygrało 2-1. Warto wspomnieć, że w tym meczu De Gea obronił karnego. Występy w zespole z Estadio Vicente Calderón określił jako „marzenie z dzieciństwa”. W styczniu 2010 roku media postrzegały go jako następcę Edwina van der Sara w Manchesterze United. Van der Sar miał przejść na emeryturę w styczniu. Odpowiedzią Atlético było przedłużenie kontraktu z De Geą do 2013. Po kilku błędach Sergio Asenjo i przybyciu Quique Floresa w sezonie 2009/2010 De Gea stał się „numerem jeden” w bramce Atletico. Wygrał dwie nagrody zawodnika meczu, zagrał w 8 spotkaniach w zwycięskiej kampanii w Lidze Europy UEFA w tym w finale z Fulham wygranym przez Atletico 2-1. Atlético w La Liga zajęło 7. miejsce.
Manchester United.
Przez cały sezon 2010/2011 mówiło się o De Gei jako następcy van der Sara w United. Sir Alex Ferguson początkowo twierdził, że United nie jest zainteresowane De Geą, ale 27 czerwca ogłoszono transfer Davida De Gei do Manchesteru United za 20 mln euro. Dojrzewając piłkarsko był porównywany do Petera Schmeichela albo do Edwina van der Sara (kibice nazywali go "van der Gea").
W United zadebiutował w meczu o Tarczę Wspólnoty, który odbył się 7 sierpnia 2011. United wygrało 3:2 z Manchesterem City. W lidze zadebiutował w wygranym 2:1 meczu z West Bromwich Albion. Po tym meczu Alex Ferguson powiedział, że de Gea jest w trakcie nauki. De Gea zachował pierwsze czyste konto w meczu z Tottenhamem Hotspur wygranym 3:0. Uczestniczył również w meczu z Manchesterem City, który United przegrało 1:6. W pierwszym sezonie w zespole z Old Trafford wystąpił 35 spotkaniach we wszystkich rozgrywkach. Później De Gea przyzna, że myślał o odejściu po pierwszym sezonie.
W pierwszym meczu w sezonie 2012/2013 United przegrał z Evertonem 0:1. Podczas sezonu De Gea był krytykowany i Sir Alex Ferguson powiedział, że ci co krytykują de Geę to głupcami. 13 lutego Manchester United z De Geą w bramce zremisował 1:1 z Realem Madryt w 1/8 finału Ligi Mistrzów UEFA. Po meczu media zaczęły nazywać de Geę „wielkim bohaterem”. de Gea na koniec sezonu został wybrany do Drużyny Roku Ligi Angielskiej. Sezon w lidze angielskiej De Gea zakończył z 28 występami, z czego w 11 nie stracił ani jednej bramki, a stracił ich 26. Manchester United w tym sezonie zdobył mistrzostwo Anglii.
Sezon 2013/2014 De Gea rozpoczął od czystego konta w wygranym 2:0 meczu o Tarczę Wspólnoty z Wigan Athletic. 1 grudnia 2012 wystąpił setny raz w barwach United. To wydarzenie miało miejsce w zremisowanym 2:2 meczu z Tottenhamem. Dobre występy De Gei w całym sezonie poskutkowały nadaniem przez swój klub tytułu „Piłkarza Roku” „Piłkarz Roku wybierany przez piłkarzy”. Ten sezon United zakończył na 7. miejscu i nie zakwalifikował się do rozgrywek europejskich
W sezonie 2014/2015 De Gea pomógł wygrać mecz z Evertonem. W pierwszym meczu, w którym zespół prowadził Louis van Gaal, United wygrał 2:1, a De Gea został wybrany zawodnikiem meczu. Po obronieniu karnego wykonywanego przez Baines’a stał się pierwszym bramkarzem historii, który obronił wszystkie karne jakie były podyktowane w meczach z jego udziałem (tylko w lidze angielskiej). Po ważnych interwencjach w meczach z Evertonem, Chelsea i West Bromem został ogłoszony Piłkarzem Listopada Manchesteru United. Pod koniec sezonu De Gea został nominowany do nagrody Piłkarza Sezonu w Lidze Angielskiej i Młodego Piłkarza Sezonu Ligi Angielskiej, ale ostatecznie przegrał z Harrym Kanem i Edenem Hazardem. 26 kwietnia został bramkarzem w Jedenastce Roku Ligi Angielskiej i wygrał nagrodę dla Piłkarza Sezonu wybieranego przez piłkarzy Manchesteru United. Jego obrona w meczu z Evertonem została ogłoszona Interwencją Sezonu Ligi Angielskiej.
7 sierpnia 2015 na początku sezonu 2015/2016 Louis van Gall potwierdził, De Gea nie wystąpi w meczu z Tottenhamem ze względu niepewnej przyszłości w klubie. W tym czasie chciał go zakupić Real Madryt. 31 sierpnia w ostatni dzień okna transferowego osiągnięto porozumienie w sprawie De Gei. Transakcja jednak upadła, bo któryś z klubów nie wykonał pracy papierowej na czas. 11 września 2015 De Gea podpisał nowy kontrakt z United, który obowiązywał do 2019.
Kariera reprezentacyjna.
W 2007 wraz z reprezentacją Hiszpanii do lat 17 de Gea zdobył złoty medal na Mistrzostwach Europy U-17 oraz srebrny medal na Mistrzostwach świata U-17. W pierwszej reprezentacji zadebiutował 8 czerwca 2014 w wygranym 2:0 meczu z Salwadorem.
Życie prywatne.
Jest żonaty z hiszpańską piosenkarką Edurne. 4 marca 2021 parze urodziło się pierwsze dziecko, córka Yanay. David jest właścicielem organizacji e-sportowej Rebels Gaming biorącej udział w rozgrywkach ligi hiszpańskiej "League of Legends" (LVP SL) oraz "Rainbow Six Siege""." 
Sukcesy.
Klub.
Atlético Madryt
Manchester United
Reprezentacja.
Hiszpania U-17
Hiszpania U-21

</doc>
<doc id="1942484" url="https://pl.wikipedia.org/wiki?curid=1942484" title="Parafia św. Michała Archanioła w Grzybowie">
Parafia św. Michała Archanioła w Grzybowie

Parafia św. Michała Archanioła w Grzybowie – rzymskokatolicka parafia leżąca w granicach dekanatu wrzesińskiego I. Erygowana w 1399.
Dokumenty.
Księgi metrykalne: 

</doc>
<doc id="1942487" url="https://pl.wikipedia.org/wiki?curid=1942487" title="Parafia św. Marcina w Jarząbkowie">
Parafia św. Marcina w Jarząbkowie

Parafia św. Marcina w Jarząbkowie jest jedną z 10 parafii leżącą w granicach dekanatu wrzesińskiego I. Erygowana w XI/XII wieku.
W okresie II RP proboszczem parafii był ks. Julian Wilkans.
Dokumenty.
Księgi metrykalne: 

</doc>
<doc id="1942490" url="https://pl.wikipedia.org/wiki?curid=1942490" title="Diukowie Hazzardu (film)">
Diukowie Hazzardu (film)

Diukowie Hazzardu (ang. "The Dukes of Hazzard", 2005) – amerykańsko-australijski film komediowy w reżyserii Jaya Chandrasekhara.
Opis fabuły.
Bo (Seann William Scott) i jego kuzyn Luke (Johnny Knoxville) Diukowie mieszkają w Hazzard County. Wiodą niezwykle rozrywkowe życie i często podpadają miejscowemu szeryfowi. Pewnego dnia okazuje się, że miasteczko, w tym ich farmę, chce wykupić skorumpowany delegat rządowy Hogg (Burt Reynolds). Bo i Luke postanawiają działać. W walce o rodzinne dobro pomagają im kuzynka Daisy (Jessica Simpson) i wuj Jesse (Willie Nelson).

</doc>
<doc id="1942491" url="https://pl.wikipedia.org/wiki?curid=1942491" title="Dziesięcioro przykazań (film 2006)">
Dziesięcioro przykazań (film 2006)

Dziesięcioro przykazań ("The Ten Commandments") – amerykański film biblijny z 2006 roku.
Opis fabuły.
Film powstał na motywach biblijnej Księgi Wyjścia. Akcja toczy się w starożytnym Egipcie. Naród żydowski znajduje się w egispkiej niewoli. Egipcjanie nakazują zamordować wszystkich nowo narodzonych żydowskich chłopców. Jednego z nich matka zdołała uratować, poprzez spuszczenie w koszyku na wodę Nilu. Z wody wyciąga go egipska księżniczka, która adpotuje go i nadaje imię Mojżesz. Młody chłopiec wychowuje się na królewskim dworze nie zdając sobie sprawy ze swego pochodzenia. Ale pewnego dnia przemawia do niego Bóg...

</doc>
<doc id="1942492" url="https://pl.wikipedia.org/wiki?curid=1942492" title="Articulata">
Articulata



</doc>
<doc id="1942496" url="https://pl.wikipedia.org/wiki?curid=1942496" title="Parafia św. Mikołaja w Marzeninie">
Parafia św. Mikołaja w Marzeninie

Parafia św. Mikołaja w Marzeninie jest jedną z 10 parafii leżącą w granicach dekanatu wrzesińskiego I. Erygowana w XIV/XIV wieku.
Dokumenty.
Księgi metrykalne: 

</doc>
<doc id="1942500" url="https://pl.wikipedia.org/wiki?curid=1942500" title="Operacja Ranger (1951)">
Operacja Ranger (1951)

Operacja Ranger - czwarta seria amerykańskich testów broni atomowej, która odbyła się na początku 1951 roku. Jako pierwsza seria testów broni atomowej miała miejsce na Poligonie Atomowym w Nevadzie. Wszystkie eksplozje ładunków wykonano w atmosferze poprzez zrzucenie z bombowców B-50.
Testy miały na celu sprawdzenie praktycznego wykorzystania broni atomowej drugiej generacji, która była oparta na mniejszej ilość materiałów nuklearnych. Początkowo operacja miała mieć kryptonim "Faust".

</doc>
<doc id="1942505" url="https://pl.wikipedia.org/wiki?curid=1942505" title="Izabela Siekańska">
Izabela Siekańska

Izabela Siekańska (z domu Łaszewska, ur. 11 listopada 1966 w Koszalinie) – polska szachistka.
Kariera szachowa.
W latach 80. należała do ścisłej czołówki polskich juniorek. W 1982 r. zdobyła w Częstochowie brązowy, a w 1983 r. w Katowicach srebrny medal na mistrzostwach Polski juniorek do 17 lat. Była również trzykrotną medalistką młodzieżowych mistrzostw Polski (do 23 lat): złotą (Augustów 1986), srebrną (Leszczyny 1989) oraz brązową (Kielce 1988). W 1987 r. jedyny raz w karierze wystąpiła w finale indywidualnych mistrzostw Polski kobiet, zajmując we Wrocławiu XIV miejsce. W 1994 r. zdobyła w Lubniewicach tytuł drużynowej mistrzyni Polski, w barwach klubu „Stilon” Gorzów Wielkopolski.
Najwyższy ranking w karierze osiągnęła 1 stycznia 1987 r., z wynikiem 2150 punktów zajmowała wówczas 12. miejsce wśród polskich szachistek. Od 1996 r. nie uczestniczy w turniejach klasyfikowanych przez Międzynarodową Federację Szachową.
Życie prywatne.
Mężem Izabeli Siekańskiej jest Janusz Siekański, polski szachista. Również ich dzieci: Maria oraz Zuzanna uprawiają tę dyscyplinę sportu.

</doc>
<doc id="1942506" url="https://pl.wikipedia.org/wiki?curid=1942506" title="Markowski &amp; Sygitowicz">
Markowski &amp; Sygitowicz

Markowski &amp; Sygitowicz – album studyjny Grzegorza Markowskiego i Ryszarda Sygitowicza. Wydawnictwo ukazało się 26 marca 2010 roku nakładem wytwórni muzycznej EMI Music Polska. Gościnnie na płycie wystąpił instrumentalista Jacek Królik oraz wokalistka Natalia Kukulska. W ramach promocji płyty został zrealizowany teledysk do utworu „Każdej nocy”. Teksty piosenek napisali m.in. Jacek Cygan, Andrzej Mogielnicki i Ryszard Kunce. Nagrania dotarły do 19. miejsca zestawienia OLiS.
W lipcu 2010 roku album został nominowany do nagrody Superjedynki w kategorii „Płyta rock”, zaś w listopadzie do plebiscytu Telekamery Tele Tygodnia 2011 w kategorii „Muzyka”. 7 grudnia 2012 roku na stronie internetowej projektu opublikowane zostały oryginalne wersje trzech utworów z płyty - „Każdej nocy”, „Wybacz mi” oraz „Ty wiesz”, które na płycie ukazały się w wersjach „radio edit”. Piosenki zostały udostępnione bezpłatnie w formie digital download. 17 marca 2013 roku został udostępniony kolejny utwór "Brudne łapki", który nie znalazł się na płycie z powodu odrzucenia przez wytwórnię. W piosence gościnnie wystąpiła Natalia Kukulska.
Lista utworów.
źródło:.
Dodatkowe utwory dostępne w formie digital download:
Twórcy.
źródło:.

</doc>
<doc id="1942507" url="https://pl.wikipedia.org/wiki?curid=1942507" title="Izabela Łaszewska">
Izabela Łaszewska



</doc>
<doc id="1942508" url="https://pl.wikipedia.org/wiki?curid=1942508" title="Parafia św. Katarzyny w Opatówku">
Parafia św. Katarzyny w Opatówku

Parafia św. Katarzyny w Opatówku jest jedną z 10 parafii leżącą w granicach dekanatu wrzesińskiego I. Erygowana w XII wieku.
Dokumenty.
Księgi metrykalne: 

</doc>
<doc id="1942514" url="https://pl.wikipedia.org/wiki?curid=1942514" title="Flaga Kołobrzegu">
Flaga Kołobrzegu

Flaga Kołobrzegu – jeden z symboli miasta Kołobrzeg w postaci flagi, ustanowiony uchwałą rady miejskiej nr XLII/585/10 z 23 lutego 2010.
Wygląd i symbolika.
Flaga Kołobrzegu została zaprojektowana jako płat tkaniny o proporcji szerokości do długości 5:8 podzielony na cztery równoległe pasy (od góry):
Pośrodku flagi umieszczony jest herb Kołobrzegu. Kolory flagi są wyprowadzone z herbu.
Historia.
Władze niemieckie Kołobrzegu używały flagi o barwach biało-czerwonej. Przed I wojną światową położenie pasów nie zostało ustalone tj. używano flagi biało-czerwonej i czerwono-białej. Następnie w celu odróżnienia od flagi Polski zdecydowano umieszczać pas czerwony na górze flagi.

</doc>
<doc id="1942515" url="https://pl.wikipedia.org/wiki?curid=1942515" title="Fermont">
Fermont

Fermont – miasto w Kanadzie, w prowincji Quebec, w regionie Côte-Nord i MRC Caniapiscau. Miasto powstało w 1974 roku na potrzeby górników pracujących przy wydobyciu rud żelaza z pobliskiej góry Mont Wright. Nazwa miasta wywodzi się z połączenia francuskich słów: "Fer"-żelazo "Mont"-góra.
Liczba mieszkańców Fermont wynosi 2 633. Język francuski jest językiem ojczystym dla 96,8%, angielski dla 2,3% mieszkańców (2006).

</doc>
<doc id="1942516" url="https://pl.wikipedia.org/wiki?curid=1942516" title="Abbego liczba">
Abbego liczba



</doc>
<doc id="1942517" url="https://pl.wikipedia.org/wiki?curid=1942517" title="Rajjatwari">
Rajjatwari

Rajjatwari (रैयतवाड़ी) – system podatkowy właściwy dla terenów wiejskich wprowadzony w prowincjach Bombaj i Madras w Indiach przez brytyjskich kolonizatorów. Rolnik (l.poj. "rajjat") otrzymywał prawo do bezterminowej dzierżawy ziemi, którą dotychczas uprawiał i sam bezpośrednio dokonywał wpłat podatku na rzecz władz .

</doc>
<doc id="1942518" url="https://pl.wikipedia.org/wiki?curid=1942518" title="Parafia św. Michała Archanioła w Targowej Górce">
Parafia św. Michała Archanioła w Targowej Górce

Parafia Świętego Michała Archanioła w Targowej Górce jest jedną z 10 parafii leżącą w granicach dekanatu wrzesińskiego I. Data erygowania parafii jest nieznana.

</doc>
<doc id="1942523" url="https://pl.wikipedia.org/wiki?curid=1942523" title="Sanktuariologia">
Sanktuariologia



</doc>
<doc id="1942526" url="https://pl.wikipedia.org/wiki?curid=1942526" title="Jan Rudol">
Jan Rudol

Jan Rudol (ur. 23 grudnia 1911 w Królewskiej Hucie, obecnie Chorzów, zm. 10 listopada 1994 w Chorzowie) – polski duchowny katolicki, organizator i pierwszy proboszcz parafii w Sowicach.
Był synem Józefa i Anny z domu Wiesiołek. Ukończył szkołę powszechną w Królewskiej Hucie, następnie (1923–1931) uczęszczał do tamtejszego Państwowego Gimnazjum Klasycznego, w którym złożył egzamin dojrzałości. Naukę kontynuował w Śląskim Seminarium Duchownym w Krakowie, odbywając też kurs na Wydziale Teologicznym Uniwersytetu Jagiellońskiego, i 28 czerwca 1936 w kościele św. Apostołów Piotra i Pawła w Katowicach wyświęcony został na kapłana przez biskupa Stanisława Adamskiego. Mszę prymicyjną odprawił w kościele parafii św. Antoniego w Chorzowie i tam też pozostał na swojej pierwszej placówce duszpasterskiej, wykonując zastępstwo w okresie wakacyjnym. Pracował następnie w Dębieńsku (1936–1938), Skoczowie (1938–1939), Pietwałdzie (1939) i Karwinie (1939), a w czasie wojny w Czarnym Lesie (od października 1939) i Goduli (od października 1940).
We wrześniu 1942 wysłany został do wsi Sowice koło Tarnowskich Gór z zadaniem utworzenia tam placówki duszpasterskiej. W październiku tegoż roku rozpoczęła działalność lokalia z ks. Rudolem jako lokalistą, a po jej przekształceniu w parafię wrześniu 1945 jako proboszczem i kuratusem. W 1945 z inicjatywy proboszcza powstał kościół tymczasowy, a w latach 1953–1955 wymurowano plebanię. Rudol pozostawał zwierzchnikiem parafii przeszło 40 lat, odszedł na emeryturę w 1983. Ostatnie lata życia spędził jako rezydent parafii św. Antoniego w Chorzowie. Zmarł 10 listopada 1994 w Chorzowie, pochowany został na cmentarzu parafialnym w Sowicach, żegnany m.in. przez biskupów Damiana Zimonia i Jana Wieczorka.
W 1998 fragment ulicy Poziomkowej w Sowicach – dzielnicy Tarnowskich Gór – przemianowano na ulicę ks. Jana Rudola.

</doc>
<doc id="1942527" url="https://pl.wikipedia.org/wiki?curid=1942527" title="Schefferville">
Schefferville

Schefferville – miasto w Kanadzie, w prowincji Quebec, w regionie Côte-Nord i MRC Caniapiscau. Budowa dzisiejszego miasta rozpoczęła się w 1953 roku, prawo miejskie zostały przyznane w 1955 r. W latach 1954-1982 mieszkali tu górnicy pracujący dla IOC ("Iron Ore Company of Canada"), firmy wydobywającej rudę żelaza. Przez ten czas liczba ludności utrzymywała się na poziomie ok. 5 000. Po zamknięciu wszystkich kopalni w 1982 roku większość mieszkańców wyjechała, od tego czasu zaczęli osiedlać się tutaj Indianie Innu (w 2006 roku autochtoni stanowili 45% ogółu ludności).
Liczba mieszkańców Schefferville wynosi 202. Język francuski jest językiem ojczystym dla 45,0%, angielski dla 17,5% mieszkańców (2006).

</doc>
<doc id="1942528" url="https://pl.wikipedia.org/wiki?curid=1942528" title="Port lotniczy Nepalganj">
Port lotniczy Nepalganj

Port lotniczy Nepalganj (IATA: KEP, ICAO: VNNG) – port lotniczy w Nepalganj, w południowo-zachodnim Nepalu. Położony jest na wysokości 165 m n.p.m.

</doc>
<doc id="1942530" url="https://pl.wikipedia.org/wiki?curid=1942530" title="I liga peruwiańska w piłce nożnej (2009)">
I liga peruwiańska w piłce nożnej (2009)

I liga peruwiańska w piłce nożnej (2009)
W 2009 roku zmieniony został system rozgrywek. Poprzednio rozgrywano dwa turnieje – Apertura i Clausura. Następnie zwycięzcy tych turniejów toczyli walkę o mistrzostwo Peru. Jeśli ten sam klub wygrał oba turnieje, wtedy automatycznie zdobywał tytuł mistrza. Obecnie mistrzostwa podzielono na dwa etapy – w pierwszym wszystkie kluby grały systemem każdy z każdym. W drugim etapie utworzono dwie grupy, w których drużyny także grały każdy z każdym. O kolejności w grupie decydował dorobek uzyskany w drugim etapie zsumowany z dorobkiem z pierwszego etapu. Najlepsze drużyny obu grup stoczyły walkę o tytuł mistrza Peru.
Mistrzem Peru został klub Universitario Lima, natomiast wicemistrzem Peru – klub Alianza Lima.
Do Copa Libertadores w roku 2010 zakwalifikowały następujące kluby:
Do Copa Sudamericana w roku 2010 zakwalifikowały się następujące kluby:
Kluby, które spadły do II ligi:
Na miejsce spadkowiczów awansowały następujące kluby:
Segunda etapa.
W drugim etapie liga podzielona została na dwie grupy – grupa A składała się z klubów, które zajęły nieparzyste miejsca w pierwszym etapie, a grupa B składała się z klubów, które zajęły parzyste miejsca w pierwszym etapie. Zwycięzcy obu grup uzyskali prawo walki o mistrzostwo Peru, a kluby, które zajęły w grupach ostatnie miejsce spadły do II ligi.
Campeonato Peruano 2009.
Mistrzem Peru został klub Universitario Lima, natomiast klub Alianza Lima został wicemistrzem Peru.

</doc>
<doc id="1942532" url="https://pl.wikipedia.org/wiki?curid=1942532" title="Ciarán Cuffe">
Ciarán Cuffe

Ciarán Cuffe (ur. 3 kwietnia 1963 w Shankill) – irlandzki polityk, architekt i nauczyciel akademicki, poseł do Dáil Éireann w latach 2002–2011, działacz Partii Zielonych, deputowany do Parlamentu Europejskiego IX kadencji.
Życiorys.
Ukończył studia w dziedzinie planowania przestrzennego i architektury na University College Dublin. Kształcił się również w Istituto Universitario di Architettura di Venezia. Został wykładowcą urbanistyki w Dublin Institute of Technology. Działacz Amnesty International, An Taisce oraz Dublin Cycling Campaign.
W latach 80. działał w studenckim ruchu na rzecz ratowania zabytków Dublina. Od 1982 związany z Partią Zielonych. W latach 1991–2003 był członkiem dublińskiej rady miasta. W 1997 po raz pierwszy bezskutecznie kandydował do Dáil Éireann. Mandat poselski uzyskał w wyborach w 2002, w 2007 z powodzeniem ubiegał się o reelekcję. 23 marca 2010 w ramach zmian kadrowych w rządzie został mianowany ministrem stanu (niewchodzących w skład zasadniczego składu gabinetu) do spraw ogrodnictwa, zrównoważonego transportu, planowania i ochrony zabytków. Zakończył urzędowanie w styczniu 2011, gdy jego ugrupowanie opuściło koalicję. W wyborach w 2011 nie został wybrany na kolejną kadencję. W 2014 powrócił w skład stołecznej rady miejskiej.
W 2019 uzyskał mandat posła do Parlamentu Europejskiego IX kadencji.

</doc>
<doc id="1942533" url="https://pl.wikipedia.org/wiki?curid=1942533" title="Mistrzostwa Świata w Łyżwiarstwie Szybkim w Wieloboju Kobiet 1978">
Mistrzostwa Świata w Łyżwiarstwie Szybkim w Wieloboju Kobiet 1978

36. mistrzostwa świata w łyżwiarstwie szybkim w wieloboju kobiet odbyły się w dniach 12 - 13 marca 1978 roku w stolicy Finlandii, Helsinkach. Zawodniczki startowały na sztucznym torze w Oulunkylä. Łyżwiarki startowały na czterech dystansach: 500 m, 1000 m, 1500 m, 3000 m. Najlepsza była radziecka panczenistka, Tatjana Awierina. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 31 łyżwiarek z 13 krajów. Wszystkie zostały sklasyfikowane.

</doc>
<doc id="1942536" url="https://pl.wikipedia.org/wiki?curid=1942536" title="Phalaenopsis cochlearis">
Phalaenopsis cochlearis

Phalaenopsis cochlearis – gatunek z rodziny storczykowatych ("Orchidaceae"). Posiada woskowożółte kwiaty, wielkości ok. 4-5 cm. Kwitnienie przypada na okres późnowiosenny.

</doc>
<doc id="1942537" url="https://pl.wikipedia.org/wiki?curid=1942537" title="Port lotniczy China Bay">
Port lotniczy China Bay

Port lotniczy China Bay – port lotniczy położony w mieście Trikunamalaja, w Sri Lance. Jest używany do celów wojskowych i cywilnych. Obsługiwany przez Sri Lanka Air Force. Jest to szósty co do wielkości port lotniczy Sri Lanki.

</doc>
<doc id="1942538" url="https://pl.wikipedia.org/wiki?curid=1942538" title="Mięsień łonowo-guziczny">
Mięsień łonowo-guziczny

Mięsień łonowo-guziczny (łac. "musculus pubococcygeus") − mięsień stanowiący przednio-przyśrodkową część mięśnia dźwigacza odbytu. Jego miejsca przyczepu to: gałąź dolna kości łonowej i przyśrodkowa część łuku ścięgnistego dźwigacza odbytu. Jego włókna sięgają do gruczołu krokowego lub pochwy, kości guzicznej, środka krocza, odbytnicy i jej kanału.
Części mięśnia.
W obrębie włókien mięśnia wyróżnia się trzy części:
Unerwienie.
Gałęzie nerwów kroczowych i splotu guzicznego.
Unaczynienie.
Mięsień łonowo-guziczny jest zaopatrywany przez następujące tętnice:

</doc>
<doc id="1942539" url="https://pl.wikipedia.org/wiki?curid=1942539" title="Piąta Aleja">
Piąta Aleja

Piąta Aleja (ang. "Fifth Avenue") – główna ulica centrum nowojorskiego Manhattanu, jedna z najpopularniejszych i najbardziej rozpoznawalnych ulic handlowych świata. 
Piąta Aleja jest wyróżniana jako symbol zamożnej części Nowego Jorku i jedna z najdroższych ulic świata. Lista "najdroższych ulic" zmienia się każdego roku i zależy od aktualnych wahań i warunków lokalnej gospodarki. Przez kilka lat, począwszy od połowy lat 90., obszar między 49. a 57. ulicą posiadał najdroższą przestrzeń handlową, licząc według kosztu metra kwadratowego. 
W 2008 magazyn "Forbes" uznał Piątą Aleję za najdroższą ulicę świata.
Piąta Aleja ma swoje początki w parku Washington Square w Greenwich Village. Przebiega następnie przez Midtown, wzdłuż wschodniego boku Central Parku, gdzie graniczy z Upper East Side, a kończy się w Harlemie.
Historia.
Początkowo popularny wśród zamożnych mieszkańców Manhattanu był dolny odcinek Piątej Alei, poczynając od Washington Square w górę. 
W XX wieku zamożni mieszkańcy Nowego Jorku zaczęli przeprowadzać się w okolice Piątej Alei, ale w jej górną część, głównie na ulice od 59. do 96., skąd widok obejmuje Central Park.
Kamieniem milowym dla Piątej Alei okazał się rok 1916, kiedy została wyburzona ogromna posiadłość na rogu 72. ulicy. W jej miejscu wybudowano apartamentowiec 907 Fifth Avenue, pierwszy budynek tego typu na świecie. 
W styczniu 1922 władze miasta zareagowały na zażalenia mieszkańców dotyczące wyburzania kolejnych domów na Piątej Alei i zaostrzyły przepisy dotyczące wysokości, ustanawiając maksymalną wielkość do 75 stóp, czyli około 5-piętrowych obiektów. Architekt J.E.R. Carpenter wniósł do sądu pozew przeciw tej decyzji i wygrał, przez co ponownie zmieniono przepisy. Carpenter argumentował następująco: "standard alei zostałby bardzo podniesiony, gdyby luksusowe apartamentowce zastąpiły stare posiadłości."
Komercjalizacja.
Przez długi okres Piąta Aleja była przede wszystkim enklawą mieszkalną bogatych nowojorczyków. Pierwszy budynek o przeznaczeniu typowo handlowym - B. Altman And Company - wybudowany został w pierwszych latach XX w. na rogu Piątej Alei i 39. ulicy. Zapoczątkowało to proces, w efekcie którego środkowy odcinek Piątej Alei stał się dystryktem ekskluzywnych butików. Swoje sklepy mają tu Bulgari, Louis Vuitton, Tiffany, Ermenegildo Zegna, Gucci, Prada, Fendi, Versace, Cartier, Emilio Pucci.
Na Piątej Alei mieszczą się także luksusowe domy towarowe Barney's, Bergdorf Goodman, Lord's &amp; Taylor, Saks Fifth Avenue.
Obecnie swoje sklepy mają tam również popularne marki, takie, jak H&amp;M, Zara, Abecrombie &amp; Fitch, Nine West.
Wiele linii lotniczych utworzyło wzdłuż Piątej Alei swoje biura sprzedaży biletów. Jednak część z nich nie zdołała wytrzymać konkurencji i albo zakończyła biznes, albo przeniosła się w inne, tańsze obszary Manhattanu (np. Air France, Finnair oraz KLM).
Ruch.
Na Piątej Alei panuje ruch jednokierunkowy na południe od 135. ulicy do Washington Square. Zmiana z ruchu dwukierunkowego nastąpiła 14 stycznia 1966, kiedy Madison Avenue przeobrażono w jednokierunkową ulicę (ruch na północ). Ruch dwukierunkowy na Piątej Alei dozwolony jest wyłącznie na 135. ulicy. Od 124. do 120. Aleję przecina Marcus Garvey Park, dlatego obowiązuje ruch okrężny, przez Mount Morris Park West.
Piąta Aleja jest jedną z głównych ulic na Manhattanie, na której nie kursowały tramwaje. Głównym środkiem transportu są: metro, autobusy i taksówki. 
Parady.
Piąta Aleja jest miejscem wielu dorocznych parad, m.in. polskiej Parady Pułaskiego czy irlandzkiej z okazji Dnia św. Patryka. Ruch na Alei zamykany jest nie tylko z okazji tego typu wydarzeń, ale również w trakcie gorących niedziel.
Akcja książki "Empire of Dreams" autorstwa Gianniny Braschi rozgrywa się m.in. podczas portorykańskiej parady na Piątej Alei.
Droga rowerowa.
Droga rowerowa obejmuje zarówno bezpieczne obszary Piątej Alei przy np. 23. ulicy, która posiada wyznaczone trasy, jak i niebezpieczne części, w regionie Midtown w godzinach szczytu.

</doc>
<doc id="1942541" url="https://pl.wikipedia.org/wiki?curid=1942541" title="Zugzwang">
Zugzwang

Zugzwang – sytuacja w szachach, w której wykonanie ruchu powoduje natychmiastowe pogorszenie pozycji strony będącej na posunięciu.
Zugzwang występuje często w końcówkach.
W 1923 roku Aron Nimzowitsch wygrał partię z Friedrichem Sämischem, która jest określana jako nieśmiertelna partia zugzwangowa.

</doc>
<doc id="1942542" url="https://pl.wikipedia.org/wiki?curid=1942542" title="Błękitny krzyż">
Błękitny krzyż



</doc>
<doc id="1942543" url="https://pl.wikipedia.org/wiki?curid=1942543" title="Składowa jedynki">
Składowa jedynki

Składowa jedynki – dla danej grupy topologicznej formula_1 składowa spójności formula_2 zawierająca jedynkę grupy. Podobnie drogowa składowa jedynki grupy topologicznej formula_1 jest drogowa składowa spójności grupy formula_1 zawiera element neutralny grupy.
Własności.
Składowa jedynki formula_2 jest domkniętą podgrupą normalną grupy formula_6 Domkniętość wynika z faktu, iż składowe są zawsze domknięte. Jest ona podgrupą, ponieważ mnożenie i odwrotność są odwzorowaniami ciągłymi. Co więcej, dla każdego ciągłego automorfizmu formula_7 grupy formula_1 zachodzi
skąd wynika, że normalność formula_2 w grupie formula_6
Składowa spójności formula_2 nie musi być zbiorem otwartym w formula_6 Istotnie, może być formula_14 kiedy to formula_1 jest całkowicie niespójna. Jednakże składowa jedynki przestrzeni lokalnie drogowo spójnej (na przykład grupy Liego) jest zawsze otwarta, ponieważ zawiera drogowo spójne otoczenie zbioru formula_16 jest to więc zbiór otwarto-domknięty.
Drogowa składowa jedynki może być w ogólności mniejsza niż składowa jedynki (ponieważ drogowa spójność jest warunkiem silniejszym niż spójność), jednakże pokrywają się one, gdy formula_1 jest lokalnie drogowo spójna.
Grupa składowych.
Grupa ilorazowa formula_18 nazywana jest grupą składowych grupy formula_6 Jej elementami są po prostu spójne składowe formula_6 Grupa składowych formula_18 jest ona dyskretna wtedy i tylko wtedy, gdy formula_2 jest otwarta. Jeżeli formula_1 jest afiniczną grupą algebraiczną, to formula_18 jest w istocie grupą skończoną.
Można podobnie zdefiniować drogową składową grupy jako grupę składowych drogowych (iloraz grupy przez drogową składową jedynki); w ogólności grupa składowych jest ilorazem grupy składowych drogowych, ale jeśli formula_1 jest lokalnie drogowo spójna, to grupy te pokrywają się. Grupę składowych drogowych można scharakteryzować jako zerową grupę homotopii, formula_26

</doc>
<doc id="1942545" url="https://pl.wikipedia.org/wiki?curid=1942545" title="Przestrzeń całkowicie niespójna">
Przestrzeń całkowicie niespójna

Przestrzeń całkowicie niespójna – przestrzeń topologiczna, która jest maksymalnie niespójna w tym sensie, iż nie ma nietrywialnych podzbiorów spójnych. W dowolnej przestrzeni topologicznej zbiór pusty i zbiory jednopunktowe są spójne; w przestrzeni całkowicie niespójnej są to "jedyne" zbiory spójne.
Definicja formalna.
Przestrzeń topologiczna formula_1 jest całkowicie niespójna, jeżeli składowymi spójności formula_1 są wyłącznie zbiory jednopunktowe.
Przykłady.
Przestrzeniami całkowicie niespójnymi są m.in.:
Ważnym przykładem przestrzeni całkowicie niespójnej jest zbiór Cantora. Innym, odgrywającym kluczową rolę w algebraicznej teorii liczb, jest ciało formula_3 liczb "p"-adycznych (ogólniej, całkowicie niespójna jest dowolna grupa proskończona).
Miotełka Kuratowskiego jest przykładem przestrzeni spójnej, usunięcie z której dowolnego punktu daje czyni z niej przestrzeń całkowicie niespójną. Przestrzeń Erdősa formula_4 jest przestrzenią całkowicie niespójną, która nie jest wymiaru zero.

</doc>
<doc id="1942546" url="https://pl.wikipedia.org/wiki?curid=1942546" title="Sierra Madre (góry w Stanach Zjednoczonych)">
Sierra Madre (góry w Stanach Zjednoczonych)

Sierra Madre, Sierra Madre Mountains – łańcuch górski w północnej części hrabstwa Santa Barbara, w amerykańskim stanie Kalifornia. Łańcuch jest częścią nadbrzeżnej (wzdłuż Pacyfiku) części północnego fragmentu Kordylierów. Góry rozciągają się od północnego zachodu na północny wschód na długości około 40 km. Najwyższy szczyt nazywa się MacPherson Peak i wznosi się na wysokość 1 783 m n.p.m. Południowy koniec łączy się z górami San Rafael. Jest to najwyższy punkt hrabstwa Santa Barbara, jedyne miejsce pokrywające się zimą śniegiem.

</doc>
<doc id="1942547" url="https://pl.wikipedia.org/wiki?curid=1942547" title="Przestrzeń drogowo spójna">
Przestrzeń drogowo spójna



</doc>
<doc id="1942548" url="https://pl.wikipedia.org/wiki?curid=1942548" title="Rajat">
Rajat



</doc>
<doc id="1942550" url="https://pl.wikipedia.org/wiki?curid=1942550" title="Nauru House">
Nauru House

Nauru House (nazywany również: 80 Collins Street) - 52-piętrowy wieżowiec położony w Melbourne, w Australii. Został zaprojektowany przez firmę Perrott Lyon Timlock &amp; Kesa. 
Historia.
Grunt pod budynkiem został zakupiony w 1971 roku przez rząd Republiki Nauru w cenie 5,3 milionów dolarów australijskich jako forma inwestycji zagranicznej. Po zakończeniu budowy był najwyższym budynkiem w mieście do 1980. Z powodu kryzysu gospodarczego na Nauru od lat 90. XX wieku, rząd republiki w 2004 sprzedał budynek za 140 milionów dolarów australijskich. Obecnie właścicielem tegoż budynku jest Queensland Investment Corporation.

</doc>
<doc id="1942552" url="https://pl.wikipedia.org/wiki?curid=1942552" title="80 Collins Street">
80 Collins Street



</doc>
<doc id="1942556" url="https://pl.wikipedia.org/wiki?curid=1942556" title="Parfait Mandanda">
Parfait Mandanda

Parfait Mandanda (ur. 10 listopada 1989 w Nevers) – kongijski piłkarz francuskiego pochodzenia występujący na pozycji bramkarza w klubie Royal Excel Mouscron.
Kariera klubowa.
Mandanda rozpoczął swoją karierę w klubie SM Caen, jednak w 2001 roku został zakupiony przez zespół francuskiej Ligue 1 Girondins Bordeaux. W 2008 roku został przesunięty do pierwszego zespołu. W styczniu 2009 roku do końca sezonu 2008/09 wypożyczono go do AS Beauvais Oise, zaś w lipcu 2009 roku Girondins Bordeaux zdecydowało się sprzedać go do tego klubu.
W sezonie 2010/2011 Mandanda grał w tureckim klubie Altay SK. W 2011 roku przeszedł do Royalu Charleroi. W 2019 był wypożyczony do Dinama Bukareszt, a w 2020 do Hartford Athletic.
Kariera reprezentacyjna.
5 lutego 2008 roku Mandanda zadebiutował w reprezentacji Demokratycznej Republiki Konga w spotkaniu przeciwko reprezentacji Francji B. Mandanda zagrał tylko w drugiej połowie, natomiast jego brat, Steve rozegrał pierwsze 45. minut w barwach Trójkolorowych. Jednakże spotkanie to nie jest uznawane za oficjalne.
Swój już pełnoprawny debiut w narodowych barwach zaliczył 25 marca 2008 roku w spotkaniu przeciwko reprezentacji Gabonu.
Życie osobiste.
Parfait jest młodszym bratem bramkarza oraz reprezentanta Francji Steve'a Mandandy i ponadto ma jeszcze dwóch młodszych braci. Obydwaj również występują na pozycji golkipera: Riffi w SM Caen i reprezentacji Francji do lat 16 oraz Ever w Lusitanos Saint-Maur.

</doc>
<doc id="1942557" url="https://pl.wikipedia.org/wiki?curid=1942557" title="Cmentarz ewangelicko-augsburski w Gostyninie">
Cmentarz ewangelicko-augsburski w Gostyninie

Cmentarz ewangelicko-augsburski w Gostyninie – cmentarz przy ul. Targowej, założony najprawdopodobniej na początku XIX wieku dla ewangelików z Gostynina i okolicznych wsi (na terenie obecnej gminy Gostynin znajduje się 11 wsi zasiedlonych bądź założonych przez holenderskich i niemieckich osadników na przełomie XVIII i XIX w.). Znaczenia nabrał po sprowadzeniu do Gostynina w 1824 roku niemieckich rzemieślników oraz po wybudowaniu zboru w pobliskim zamku. Na cmentarzu znajduje się obelisk ku czci niemieckich żołnierzy poległych na frontach I wojny światowej. Obecnie teren cmentarza jest zarośnięty drzewami i krzakami, a mur otaczający go jest prawie całkowicie zniszczony. Przetrwało dobrze zachowanych kilka nagrobków (niektóre z XIX wieku). Pozostałe zachowane groby są w znacznym stopniu zniszczone bądź inskrypcje na nich nieczytelne. Obelisk również jest w znacznym stopniu zniszczony. W 2002 roku w centrum cmentarza postawiono symboliczny pomnik ufundowany przez miasta partnerskie Langenfeld i Gostynin.

</doc>
<doc id="1942559" url="https://pl.wikipedia.org/wiki?curid=1942559" title="XIV Dalajlama">
XIV Dalajlama



</doc>
<doc id="1942561" url="https://pl.wikipedia.org/wiki?curid=1942561" title="E017 (trasa europejska)">
E017 (trasa europejska)

E017 – trasa europejska łącznikowa (kategorii B), biegnąca przez Rosję. Długość trasy wynosi 300 km. Przebieg E017: Jełabuga – Ufa.

</doc>
<doc id="1942565" url="https://pl.wikipedia.org/wiki?curid=1942565" title="Perrott Lyon Timlock &amp; Kesa">
Perrott Lyon Timlock &amp; Kesa

Perrott Lyon Timlock &amp; Kesa - australijskie biuro architektoniczne. W 1973 roku zdobyło Victorian Architecture Medal Award of Merit za budynek MMBW House.

</doc>
<doc id="1942569" url="https://pl.wikipedia.org/wiki?curid=1942569" title="Jonas Altberg">
Jonas Altberg



</doc>
<doc id="1942570" url="https://pl.wikipedia.org/wiki?curid=1942570" title="Międzynarodowy Błękitny Krzyż">
Międzynarodowy Błękitny Krzyż

Międzynarodowy Błękitny Krzyż (ang. "International Federation of the Blue Cross", fr. "Fédération Internationale de la Croix-Bleue", niem. 
"Internationaler Bund des Blauen Kreuzes") jest chrześcijańską organizacją, zrzeszającą 40 krajów. Celem organizacji jest zapobieganie oraz leczenie problemów związanych z alkoholem i innymi substancjami psychoaktywnymi.
Został założony w 1877 w Genewie przez Louis-Lucien Rochat'a. Polska organizacja powstała w Krakowie w 1957 r.

</doc>
<doc id="1942575" url="https://pl.wikipedia.org/wiki?curid=1942575" title="Chico Serra">
Chico Serra

Francisco „Chico” Serra (ur. 3 lutego 1957 roku w São Paulo) – brazylijski kierowca wyścigowy.
Kariera.
Początki.
Międzynarodową karierę Brazylijczyk rozpoczął w Brytyjskiej Formule Ford. Największym sukcesem Chico w tej serii było zwycięstwo podczas Festiwalu, odbywającego się na koniec sezonu, w roku 1977. Następnie przeniósł do Brytyjskiej Formuły 3. Po tytuł w niej sięgnął w sezonie 1979. W 1980 roku, po sukcesie w brytyjskiej F3, awansował do bezpośredniego zaplecza Formuły 1 – Formuły 2 – w której ścigał się dla stajni Project Four Racing. W ciągu dwunastu wyścigów trzykrotnie zakończył zmagania na premiowanej punktami pozycji, uzyskując za każdym razem czwarte miejsce. Zdobyte punkty pozwoliły mu zająć na koniec sezonu 10. lokatę.
Formuła 1.
W Formule 1 zadebiutował w sezonie 1981, w ekipie byłego mistrza świata, Emersona Fittipaldiego, u boku Fina Keke Rosberga. W wyniku słabej dyspozycji bolidu tylko pięć razy nie ukończył zmagań na kwalifikacjach. Dwukrotnie dojechał do mety, na najlepszym uzyskując siódme miejsce, podczas inauguracyjnej rundy o GP USA Wschodu.
Dobre występy na tle swojego partnera pozwoliły mu utrzymać posadę etatowego kierowcy na kolejny sezon. Drugi rok startów okazał się zdecydowanie lepszy dla Serry. W ciągu piętnastu zgłoszeń, tylko sześć razy nie zakwalifikował się do wyścigu. Ponadto podczas Grand Prix Belgii, dzięki sprzyjającym okolicznościom, zdobył swój jedyny punkt w karierze (został sklasyfikowany na szóstym miejscu). Chico Serra zapisał się również w sezonie bójką ze swoim rodakiem Raulem Boeselem, podczas Grand Prix Kanady, w wyniku wypadku spowodowanego przez drugiego z Brazylijczyków. Ostatecznie został sklasyfikowany na 16. pozycji w końcowej klasyfikacji.
Sezon 1983 był ostatnim w karierze Brazylijczyka, który po upadku swojego dawnego zespołu, podpisał kontrakt z brytyjską stajnią Arrows. Po zaledwie jednym wyścigu, o Grand Prix Brazylii, w którym Serra zajął dziewiąte miejsce, został zastąpiony przez byłego mistrza świata Alana Jonesa, w następnej eliminacji, o Grand Prix San Marino. Szybko jednak powrócił do kokpitu, bo już na następną rundę, o Grand Prix Francji. W wyniku ogromnej sumy pieniężnej, jaką Belg Thierry Boutsen wniósł do zespołu (aż pół miliona dolarów), Brazylijczyk nie nacieszył się za długo swoją posadą i po Grand Prix Monako (była to dla niego czwarta runda, w której wziął udział w tym roku; zajął w niej najlepszą w sezonie siódmą lokatę) na stałe utracił posadę etatowego kierowcy. Po sezonie nigdy już nie znalazł dla siebie miejsca w F1.
Po Formule.
Po trzech latach spędzonych w Formule 1 Chico Serra wrócił do swojego kraju, gdzie rozpoczął starty w brazylijskich mistrzostwach Stock Car Brasil. Najlepsze wyniki uzyskał w latach 1999–2001, kiedy to trzykrotnie z rzędu sięgał po tytuł mistrzowski. Poza tym rywalizował w wyścigach długodystansowych cyklu Le Mans Series.

</doc>
<doc id="1942576" url="https://pl.wikipedia.org/wiki?curid=1942576" title="Genichi Taguchi">
Genichi Taguchi



</doc>
<doc id="1942580" url="https://pl.wikipedia.org/wiki?curid=1942580" title="Archidiecezja Kotonu">
Archidiecezja Kotonu

Archidiecezja Kotonu (łac.: Archidioecesis Cotonuensis) – rzymskokatolicka archidiecezja w Beninie, podlegająca pod metropolię Kotonu.
Siedziba arcybiskupa znajduje się przy Katedrze Matki Bożej Miłosierdzia w Kotonu.

</doc>
<doc id="1942581" url="https://pl.wikipedia.org/wiki?curid=1942581" title="Now You're Gone - The Album">
Now You're Gone - The Album



</doc>
<doc id="1942589" url="https://pl.wikipedia.org/wiki?curid=1942589" title="Margaret Wangari Muriuki">
Margaret Wangari Muriuki

Margaret Wangari Muriuki (ur. 21 marca 1986 w Nakuru) – kenijska lekkoatletka specjalizująca się w biegach długich i średnich.
Trzy razy startowała w przełajowych mistrzostwach świata zdobywając trzy krążki w rywalizacji drużynowej. W 2012 sięgnęła po brąz mistrzostw Afryki w Porto-Novo w biegu na 1500 metrów. W 2022 zdobyła srebrny medal w biegu maratońskim podczas igrzysk Wspólnoty Narodów w Birmingham.

</doc>
<doc id="1942590" url="https://pl.wikipedia.org/wiki?curid=1942590" title="Archidiecezja Parakou">
Archidiecezja Parakou

Archidiecezja Parakou (łac.: Archidioecesis Paraknensis) – rzymskokatolicka archidiecezja w Beninie, podlegająca pod Metropolię Parakou.
Siedziba arcybiskupa znajduje się przy Katedrze Świętych Apostołów Piotra i Pawła w Parakou.
Historia.
13 maja 1948 erygowana została prefektura apostolska Parakou, na części terytoriów należących uprzednio do prefektury Niamey. 10 lutego 1964 papież Paweł VI podniósł prefekturę do rangii diecezji, wydzielając z jej części diecezję Natitingou. 16 października 1997 została podniesiona do rangi archidiecezji metropolitarnej. 22 grudnia 1999 utraciła część terytorium na rzecz nowoerygowanej diecezji N’Dali.

</doc>
<doc id="1942591" url="https://pl.wikipedia.org/wiki?curid=1942591" title="Mahalwari">
Mahalwari

Mahalwari – system podatkowy właściwy dla terenów wiejskich wprowadzony w stanach Uttar Pradesh, Pendżab, Madhya Pradesh w Indiach w czasach kolonialnych. Legalizował wspólnotę wiejską (bliską tradycji indyjskiej wsi), która jako spółka wiejska miała sprecyzowane: zasady działania, okres użytkowania ziemi, wysokość opodatkowania dochodów.

</doc>
<doc id="1942593" url="https://pl.wikipedia.org/wiki?curid=1942593" title="Irena Posselt">
Irena Posselt

Irena Posselt ps. "Mila", "Janina" (ur. 18 stycznia 1893 w Sosnowcu, zm. 18 września 1975 w Warszawie) – polska pedagog, nauczycielka, dyrektorka Gimnazjum i Liceum Żeńskiego im. Wandy z Posseltów Szachtmajerowej, żołnierz Armii Krajowej.
Życiorys.
Irena Posseltówna urodziła się w rodzinie pochodzenia niemiecko-irlandzkiego, jako córka Augusta (1852–1914) i Bronisławy z Mieszkowskich (1863–1922). Była najmłodszą spośród pięciu sióstr Posseltówien. Jej siostry to: Wanda, Zofia, Janina (1883–1966), Jadwiga (1893–1945). W 1904 założyła wspólnie z siostrami prywatną siedmioklasową pensję dla dziewcząt, której przełożoną była Wanda. Po odzyskaniu przez Polskę niepodległości pensja została przekształcona w prywatne gimnazjum żeńskie, którego dyrektorką została Irena. W szkole tej wykładała historię.
W czasie okupacji niemieckiej organizowała tajne komplety, na których powadziła kurs szkoły średniej kończący się maturą. W szkole sióstr Posseltówien funkcjonowała oficjalnie tylko szkoła zawodowa i szkoła powszechna (szkoły średnie i wyższe były zakazane przez władze okupacyjne). Należała również do konspiracji - była żołnierzem Armii Krajowej w stopniu starszego sierżanta - obwód Ochota. Była także referentem w Wojskowej Służbie Ochrony Powstania.
Po wojnie, w latach 1945–1948 była sekretarzem Polskiego Stowarzyszenia Kobiet z Wyższym Wykształceniem. W latach 1948–1963 była kustoszem Biblioteki Instytutu Zoologii PAN. Nigdy nie wyszła za mąż. Zmarła 18 września 1975 i została pochowana na cmentarzu Powązkowskim (kwatera 83-6-17,18).

</doc>
<doc id="1942594" url="https://pl.wikipedia.org/wiki?curid=1942594" title="Zamindari">
Zamindari

Zamindari – system podatkowy właściwy dla terenów wiejskich wprowadzony w Bengalu w Indiach przez brytyjskich kolonizatorów w 1793 (akt Lorda Cornwallisa). 
Dziedziczne zwierzchnictwo zamindarów, którzy posiadając uprawnienia bliskie prawu własności ziemi, egzekwowali spłaty należności od rolników i przekazywali je na rzecz władz. Z czasem pomiędzy zamindarem a rolnikiem pojawiły się szczeble pośredników ściągających podatki lokalnie .

</doc>
<doc id="1942599" url="https://pl.wikipedia.org/wiki?curid=1942599" title="Zacharia Kamberuka">
Zacharia Kamberuka

Zacharia Kamberuka (ur. 28 grudnia 1987) – botswański lekkoatleta, sprinter.
Osiągnięcia.
Kamberuka biegł na ostatniej zmianie botswańskiej sztafety 4 x 400 metrów, która zajęła 2. miejsce (dające awans do finału) w biegu eliminacyjnym podczas halowych mistrzostw świata (Ad-Dauha 2010) uzyskując czas 3:09,60 – lepszy od halowego rekordu Afryki. Ostatecznie jednak sztafeta została zdyskwalifikowana za przekroczenie strefy zmian.
Podczas halowych mistrzostw świata (Stambuł 2012) Kamberuka ponownie biegł na ostatniej zmianie botswańskiej sztafety 4 x 400 metrów, Afrykanie zajęli ostatnie – 11. miejsce w eliminacjach, ale z wynikiem 3:13,21 ustanowili halowy rekord kraju.

</doc>
<doc id="1942600" url="https://pl.wikipedia.org/wiki?curid=1942600" title="Inspektor Eddie">
Inspektor Eddie

Inspektor Eddie (ang. "Keen Eddie", 2003) – amerykańsko-brytyjski serial kryminalny nadawany przez stację Fox Broadcasting Company od 6 czerwca do 24 lipca 2003 roku. W Polsce emitowany był na kanałach TVN Siedem i Comedy Central.
Fabuła.
Serial opisuje losy Eddiego Arlette'a (Mark Valley), nowojorskiego detektywa, którego policja po nieudanej akcji postanawia wysłać do Anglii.

</doc>
<doc id="1942601" url="https://pl.wikipedia.org/wiki?curid=1942601" title="Diecezja Abomey">
Diecezja Abomey

Diecezja Abomey (łac.: Dioecesis Abomeiensis) – katolicka diecezja Kościoła rzymskokatolickiego w Beninie, podlegająca pod Archidiecezję Kotonu. Siedziba biskupa znajduje się w Katedrze Świętych Apostołów Piotra i Pawła w Abomey.

</doc>
<doc id="1942603" url="https://pl.wikipedia.org/wiki?curid=1942603" title="Akademio Literatura de Esperanto">
Akademio Literatura de Esperanto

Akademio Literatura de Esperanto (ALE) – esperancka organizacja, powołana do życia 24 lipca 2008 w Rotterdamie. Jej głównym zadaniem jest wspieranie rozwoju oraz podnoszenie poziomu literatury esperanckiej, a także jej promocją w i poza ruchem esperanckim. Kontynuuje ona dzieło niegdysiejszej Esperantlingva Verkista Asocio (EVA), założonej w 1983 roku. Współpracującej z Universala Esperanto-Asocio. Przewodniczącym Akademio Literatura de Esperanto jest Mauro Nervi.

</doc>
<doc id="1942606" url="https://pl.wikipedia.org/wiki?curid=1942606" title="Rejon jerawniński">
Rejon jerawniński

Rejon jerawniński (ros. Еравнинский район; bur. Яруунын аймаг) – rejon w azjatyckiej części Rosji, wchodzący w skład Republiki Buriacji. Stolicą rejonu jest Sosnowo-Ozierskoje. Rejon został utworzony 26 września 1927 roku.
Położenie.
Rejon zajmuje powierzchnię 30.725 km². Położony jest w centralnej części Republiki Buriacji, na południowym krańcu Płaskowyżu Witimskiego, w dorzeczu rzek Selenga, Uda i Witim. Rejon ze wszystkich stron otoczony jest grzbietami górskimi – między innymi od południowego wschodu masywem Gór Jabłonowych.
Ludność.
Rejon zamieszkany jest przez 18.642 osób (2007 r.). Struktura narodowościowa rejonu przedstawia się następująco:
Średnia gęstość zaludnienia w rejonie wynosi 0,61 os./km².
Podział administracyjny.
Rejon podzielony jest na 14 wiejskich osiedli, na terenie których znajdują się 22 skupiska ludności.

</doc>
<doc id="1942609" url="https://pl.wikipedia.org/wiki?curid=1942609" title="Diecezja Dassa-Zoumé">
Diecezja Dassa-Zoumé

Diecezja Dassa-Zomé (łac.: Dioecesis Dassana-Zumensis) – katolicka diecezja Kościoła rzymskokatolickiego w Beninie, podlegająca pod Archidiecezję Kotonu. Siedziba biskupa znajduje się w Katedrze w Dassa-Zoumé.

</doc>
<doc id="1942610" url="https://pl.wikipedia.org/wiki?curid=1942610" title="Grupa algebraiczna">
Grupa algebraiczna

Grupa algebraiczna, rozmaitość grupowa – grupa, która jest rozmaitością algebraiczną taką, że mnożenie i odwracanie zadane są na rozmaitości przez funkcje regularne. W języku teorii kategorii grupy algebraiczne są obiektami grupowymi w kategorii rozmaitości algebraicznych.
Klasy.
Kilka ważnych klas grup stanowią grupy algebraiczne, m.in.:
Istnieją dwie ważne klasy grup algebraicznych, które zasadniczo studiuje się niezależnie: "rozmaitości abelowe" (teoria „rzutowa/projektywna”) oraz "liniowe grupy algebraiczne" (teoria „afiniczna”). Z pewnością istnieją przykłady, które nie należą tak do jednej, jak i do drugiej klasy – są to przykładowo we nowoczesnej teorii całek rodzajów drugiego i trzeciego takie jak funkcja zeta Weierstrassa, czy w teorii uogólnionych jakobianów. Jednakże zgodnie z twierdzeniem zasadniczym każda grupa algebraiczna jest rozszerzeniem rozmaitości algebraicznej o liniową grupę algebraiczną. Jest to wynik Claude’a Chevalleya: jeżeli formula_3 jest ciałem doskonałym, zaś formula_4 jest grupą alebraiczną nad formula_5 to istnieje wyznaczona jednoznacznie domknięta podgrupa normalna formula_6 grupy formula_4 taka, że formula_6 jest grupą liniową, zaś formula_9 jest rozmaitością abelową.
Zgodnie z innym podstawowym twierdzeniem każda grupa w kategorii rozmaitości afinicznych ma wierną reprezentację liniową: można postrzegać ją jako grupę macierzową nad formula_3 określoną za pomocą wielomianów nad formula_5 przy czym mnożenie macierzowe jest operacją grupową. Z tego powodu koncepcja "afinicznej grupy algebraicznej" nad ciałem jest nadmiarowa – można pokusić się o bardzo konkretną definicję. Oznacza to, że podczas pracy nad ciałem liczb rzeczywistych grupa algebraiczna jest pojęciem węższym od grupy Liego: istnieją takie przykłady, takie jak nakrycie uniwersalne specjalnej grupy liniowej formula_12 które są grupa Liego, ale nie mają wiernej reprezentacji liniowej. Między tymi dwoma pojęciami zachodzi bardziej oczywista różnica: składowa jedynki afinicznej grupy algebraicznej formula_4 jest koniecznie skończonego indeksu w formula_14
Praca nad pierścieniami (przemiennym) formula_15 umożliwia wprowadzenie pojęcia schematu grupowego, tzn. obiektu grupowego w kategorii schematów nad formula_16 "Schemat grupy afinicznej" jest pojęciem dualnym do rodzaju algebry Hopfa. Istnieje wyszukana teoria schematów grupowych, która przykładowo wkracza we współczesną teorię rozmaitości abelowych.
Podgrupa algebraiczna.
Podgrupą algebraiczną grupy algebraicznej nazywa się podgrupę zamkniętą ze względu na topologię Zariskiego. Zwykle rozumie się, iż są także spójne (bądź nierozkładalne jako rozmaitość).
Innym sposobem wyrażenia warunku jest żądanie, by dana podgrupa była także podrozmaitością.
Można to uogólnić poprzez zastąpienie rozmaitości schematami. Głównym tego następstwem, oprócz dopuszczenia podgrup, w których składowa spójna jest skończonego indeksu większego od 1, jest przyzwolenie na niezredukowane schematy dla charakterystyki formula_17
Grupy Coxetera.
Istnieje mnóstwo odpowiadających sobie wyników dla grup algebraicznych i grup Coxetera – przykładowo liczba elementów grupy symetrycznej wynosi formula_18 zaś liczba elementów pełnej grupy liniowej nad ciałem skończonym jest "q"-silnia formula_19 stąd grupa symetryczna jest jak gdyby grupą liniową nad „ciałem o jednym elemencie”. W tym ujęciu grupy Coxetera są grupami algebraicznymi prostymi nad ciałem jednoelementowym.

</doc>
<doc id="1942612" url="https://pl.wikipedia.org/wiki?curid=1942612" title="Molly Huddle">
Molly Huddle

Molly Huddle (ur. 31 sierpnia 1984 w Elmira) – amerykańska lekkoatletka specjalizująca się w biegach długich.
Na arenie międzynarodowej startowała dwukrotnie w przełajowych mistrzostwach świata. W 2010 roku sięgnęła – wraz z koleżankami z reprezentacji – po brązowy medal tej imprezy w rywalizacji drużynowej. Była rekordzistka Ameryki Północnej w biegu na 5000 metrów (14:42,64 w 2014) i aktualna w biegu na 10 000 metrów (30:13,17 w 2016). Wielokrotna mistrzyni USA.

</doc>
<doc id="1942618" url="https://pl.wikipedia.org/wiki?curid=1942618" title="Diecezja Lokossa">
Diecezja Lokossa

Diecezja Lokossa (łac.: Dioecesis Lokossaensis) – rzymskokatolicka diecezja w Beninie, podlegająca pod Archidiecezję Kotonu.
Siedziba biskupa znajduje się przy Katedrze św. Piotra Claver w Lokossa.

</doc>
<doc id="1942622" url="https://pl.wikipedia.org/wiki?curid=1942622" title="Zamindar">
Zamindar



</doc>
<doc id="1942627" url="https://pl.wikipedia.org/wiki?curid=1942627" title="Port lotniczy Bydgoszcz-Szwederewo">
Port lotniczy Bydgoszcz-Szwederewo



</doc>
<doc id="1942629" url="https://pl.wikipedia.org/wiki?curid=1942629" title="Diecezja Porto Novo">
Diecezja Porto Novo

Diecezja Porto Novo (łac.: Dioecesis Portus Novi) – rzymskokatolicka diecezja w Beninie, podlegająca pod Archidiecezję Kotonu.
Siedziba biskupa znajduje się przy Katedrze NMP Niepokalanie Poczętej w Porto Novo.
Historia.
5 kwietnia 1954 erygowany został wikariat apostolski Porto Novo, na części terytoriów wydzielonych z wikariatu Ouidah. 14 września 1955 wikariat został podniesiony do rangii diecezji. 5 kwietnia 1963 została z niej wydzielona diecezja Abomey.

</doc>
<doc id="1942631" url="https://pl.wikipedia.org/wiki?curid=1942631" title="Otus">
Otus

Otus – rodzaj ptaka z podrodziny puszczyków (Striginae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Eurazji i Afryce.
Morfologia.
Długość ciała 15–35 cm, rozpiętość skrzydeł 40–66 cm; masa ciała 45–310 g.
Systematyka.
Podział systematyczny.
Do rodzaju należą następujące współcześnie występujące gatunki:

</doc>
<doc id="1942635" url="https://pl.wikipedia.org/wiki?curid=1942635" title="Miara bezwzględnie ciągła">
Miara bezwzględnie ciągła



</doc>
<doc id="1942637" url="https://pl.wikipedia.org/wiki?curid=1942637" title="Silverlink">
Silverlink

Silverlink – dawny brytyjski przewoźnik kolejowy istniejący w latach 1997-2007, należący do National Express Group. Przedsiębiorstwo posiadało koncesję na obsługę linii kolejowych w północnym Londynie, gdzie działało pod nazwą Silverlink Metro oraz w środkowej Anglii (m.in. połączenie z Londynu do Birmingham), gdzie działało jako Silverlink County. 
Przedsiębiorstwo utworzono w 1997 roku, wkrótce po likwidacji państwowego przewoźnika British Rail i otrzymaniu koncesji trwającej do 2006 roku, a następnie wydłużonej do 2007 roku. Po wygaśnięciu koncesji trasy obsługiwane przez przedsiębiorstwo Silverlink zostały przejęte przez London Overground i London Midland.

</doc>
<doc id="1942638" url="https://pl.wikipedia.org/wiki?curid=1942638" title="Miary bezwzględnie ciągłe">
Miary bezwzględnie ciągłe



</doc>
<doc id="1942640" url="https://pl.wikipedia.org/wiki?curid=1942640" title="Megascops">
Megascops

Megascops – rodzaj ptaka z podrodziny puszczyków (Striginae) w obrębie rodziny puszczykowatych (Strigidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 16–27 cm; masa ciała 70–250 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942641" url="https://pl.wikipedia.org/wiki?curid=1942641" title="Diecezja Djougou">
Diecezja Djougou

Diecezja Djougou (łac.: Dioecesis Diuguensis) – rzymskokatolicka diecezja w Beninie, podlegająca pod Archidiecezję Parakou.
Siedziba biskupa znajduje się przy Katedrze w Djougou.

</doc>
<doc id="1942642" url="https://pl.wikipedia.org/wiki?curid=1942642" title="Sakaria Kamberuka">
Sakaria Kamberuka



</doc>
<doc id="1942643" url="https://pl.wikipedia.org/wiki?curid=1942643" title="Ptilopsis">
Ptilopsis

Ptilopsis – rodzaj ptaka z podrodziny puszczyków (Striginae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 22–25 cm, rozpiętość skrzydeł 50 cm; masa ciała 185–276 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942644" url="https://pl.wikipedia.org/wiki?curid=1942644" title="Bubo (rodzaj)">
Bubo (rodzaj)

Bubo – rodzaj ptaka z podrodziny puszczyków (Striginae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Eurazji, Afryce i Ameryce.
Morfologia.
Długość ciała 38–72 cm, rozpiętość skrzydeł 100–190 cm; masa ciała samic 525–4200 g, samców 485–2800 g.
Systematyka.
Podział systematyczny.
Do rodzaju należą następujące występujące współcześnie gatunki:
oraz wymarłe, plejstoceńskie gatunki:

</doc>
<doc id="1942645" url="https://pl.wikipedia.org/wiki?curid=1942645" title="Second Helping">
Second Helping

Second Helping jest drugim albumem studyjnym wydanym przez amerykański zespół blues-rockowy Lynyrd Skynyrd 15 kwietnia 1974 roku.

</doc>
<doc id="1942648" url="https://pl.wikipedia.org/wiki?curid=1942648" title="Diecezja Kandi">
Diecezja Kandi

Diecezja Kandi (łac.: Dioecesis Kandinus) – rzymskokatolicka diecezja w Beninie, podlegająca pod Archidiecezję Parakou.
Siedziba biskupa znajduje się przy Katedrze w Kandi.

</doc>
<doc id="1942650" url="https://pl.wikipedia.org/wiki?curid=1942650" title="Hero 108">
Hero 108

Hero 108 ("Hero: 108") – amerykańsko-brytyjski serial animowany, po raz pierwszy zaprezentowany 1 marca 2010 roku. W Polsce premiera odbyła się 31 maja 2010 roku na kanale Cartoon Network.
Opis Fabuły.
Serial opowiada o przygodach pięciu bohaterów z armii zwanej Zieloni. Walczą oni o pokój między ludźmi i zwierzętami w Ukrytym Królestwie. Na drodze stoją im Wielki Szachraj, Bracia Zebra oraz ich armia podburzonych zwierząt. Tak naprawdę za sznurki pociągają jednak mistyczni Dwuwładcy.
Obsada.
Wersja polska.
Wersja polska: SDI Media Polska
Reżyseria: Agnieszka Zwolińska
Dialogi: Anna Wysocka i Maciej Wysocki
Wystąpili:
i inni
Lektor: Tomasz Kozłowicz

</doc>
<doc id="1942654" url="https://pl.wikipedia.org/wiki?curid=1942654" title="Diecezja Natitingou">
Diecezja Natitingou

Diecezja Natitingou (łac.: Dioecesis Natitinguensis) – rzymskokatolicka diecezja w Beninie, podlegająca pod Archidiecezję Parakou.
Siedziba biskupa znajduje się przy Katedrze w Natitingou.

</doc>
<doc id="1942657" url="https://pl.wikipedia.org/wiki?curid=1942657" title="Ketupa">
Ketupa



</doc>
<doc id="1942658" url="https://pl.wikipedia.org/wiki?curid=1942658" title="Scotopelia">
Scotopelia



</doc>
<doc id="1942660" url="https://pl.wikipedia.org/wiki?curid=1942660" title="Strix">
Strix

Strix – rodzaj ptaka z podrodziny puszczyków (Striginae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Eurazji i Ameryce.
Morfologia.
Długość ciała 29–69 cm, rozpiętość skrzydeł 80–111 cm; masa ciała 140–1700 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942661" url="https://pl.wikipedia.org/wiki?curid=1942661" title="Diecezja N’Dali">
Diecezja N’Dali

Diecezja N'Dali (łac.: Dioecesis Ndaliensis) – rzymskokatolicka diecezja w Beninie, podlegająca pod Archidiecezję Parakou.
Siedziba biskupa znajduje się przy Katedrze w Ndali.

</doc>
<doc id="1942662" url="https://pl.wikipedia.org/wiki?curid=1942662" title="Manuel Iturra">
Manuel Iturra

Manuel Rolando Iturra Urrutia (ur. 23 czerwca 1984 w Temuco) – chilijski piłkarz występujący na pozycji obrońcy lub pomocnika w hiszpańskiej drużynie Villarreal CF.
Kariera piłkarska.
Manuel Iturra jest wychowankiem zespołu Club Universidad de Chile. W sezonach 2004 oraz 2009 jego zespół zwyciężał w Aperturze Chilijskiej Primera división.
W 2011 roku przeszedł do União Leiria. W trakcie sezonu 2011/2012 był wypożyczony do Realu Murcia, a latem 2012 przeszedł do Málagi.
Manuel Iturra w reprezentacji Chile zadebiutował 18 sierpnia 2005 roku, w spotkaniu przeciwko Peru. W 2007 roku został powołany na Copa América 2007.

</doc>
<doc id="1942663" url="https://pl.wikipedia.org/wiki?curid=1942663" title="Manuel Rolando Iturra Urrutia">
Manuel Rolando Iturra Urrutia



</doc>
<doc id="1942665" url="https://pl.wikipedia.org/wiki?curid=1942665" title="Awash National Park">
Awash National Park



</doc>
<doc id="1942666" url="https://pl.wikipedia.org/wiki?curid=1942666" title="Park Narodowy Balie">
Park Narodowy Balie



</doc>
<doc id="1942669" url="https://pl.wikipedia.org/wiki?curid=1942669" title="Radykał (teoria pierścieni)">
Radykał (teoria pierścieni)

W teorii pierścieni termin „radykał” może oznaczać jedno z następujących pojęć:

</doc>
<doc id="1942670" url="https://pl.wikipedia.org/wiki?curid=1942670" title="Alaksandr Waładźko">
Alaksandr Waładźko

Alaksandr Waładźko (biał. Аляксандр Валадзько, ros. Александр Володько; ur. 18 czerwca 1986 w Motolu) – białoruski piłkarz polskiego pochodzenia, grający na pozycji pomocnika, reprezentant Białorusi.

</doc>
<doc id="1942672" url="https://pl.wikipedia.org/wiki?curid=1942672" title="Chobe National Park">
Chobe National Park



</doc>
<doc id="1942674" url="https://pl.wikipedia.org/wiki?curid=1942674" title="Radykał">
Radykał

Wyraz „radykał” (z łac. "radicalis" – zakorzeniony; od łac. "radix" – korzeń, rzodkiew; źródło) może oznaczać:

</doc>
<doc id="1942676" url="https://pl.wikipedia.org/wiki?curid=1942676" title="Etosha National Park">
Etosha National Park



</doc>
<doc id="1942678" url="https://pl.wikipedia.org/wiki?curid=1942678" title="Alberto Medina">
Alberto Medina

Alberto „Venado” Medina Briseño (ur. 29 maja 1983 w Culiacán) – meksykański piłkarz występujący na pozycji skrzydłowego.
Kariera piłkarska.
Alberto Medina jest wychowankiem zespołu Chivas Guadalajara. Dotychczas najbardziej udany był dla niego sezon 2007, kiedy to strzelił 11 bramek w 34 meczach. W sezonie 2006 jego zespół zwyciężył w Aperturze Meksykańskiej Primera División.
Alberto Medina w reprezentacji Meksyku zadebiutował w 2003 roku. Był powoływany na Złoty Puchar CONCACAF w latach: 2005, 2007 i 2009. W 2005 roku został powołany także na Puchar Konfederacji 2005 zaś w 2007 na Copa América 2007.

</doc>
<doc id="1942680" url="https://pl.wikipedia.org/wiki?curid=1942680" title="Diecezja antwerpska">
Diecezja antwerpska

Diecezja antwerpska (łac.: "Dioecesis Antverpiensis") – katolicka diecezja belgijska położona w północnej części kraju, obejmująca swoim zasięgiem prowincję antwerpską oprócz miasta Mechelen. Siedziba biskupa znajduje się w katedrze Najświętszej Maryi Panny w Antwerpii.
Historia.
Pierwsze biskupstwo (1559-1801).
Diecezja antwerpska została założona z inicjatywy króla hiszpańskiego i władcy Niderlandów Filipa II Habsburga 12 maja 1559 r. z wydzielenia prowincji antwerpskiej z diecezji Cambrai podniesionej do rangi archidiecezji przez papieża Pawła IV. Została ona podporządkowana mecheleńskiej, będąc jedną z jej sześciu sufraganii.
Fundacja nowego biskupstwa nie spotkała się z przychylnym przyjęciem ze strony patrycjatu mieszkającego w Antwerpii, który obawiał się zbyt dużymi kosztami jego funkcjonowania oraz obawiał się wzrostu wpływów inkwizycji w tej części Niderlandów, z tego też powodu często dochodziło do sporów z tutejszymi ordynariuszami.
29 listopada 1801 r. papież Pius VII bullą "Qui Christi Domini vices" skasował diecezję antwerpską, dzieląc jej terytorium między archidiecezję mecheleńską, położoną w Belgii a holenderską diecezję bredzką.
Drugie biskupstwo bredzkie (od 1961).
8 grudnia 1961 r. papież Jan XXIII dokonał reaktywacji biskupstwa antwerskiego, przez wydzielenie części parafii z archidiecezji mecheleńsko-brukselskiej. Diecezja ta objęła obszar na którym znajdowały się średniowieczne opactwa i klasztory, stanowiące najważniejsze ośrodki życia religijnego w Belgii.

</doc>
<doc id="1942682" url="https://pl.wikipedia.org/wiki?curid=1942682" title="Cathy Overton-Clapham">
Cathy Overton-Clapham

Cathy Overton-Clapham (ur. 19 lipca 1969 w Winnipeg) – kanadyjska curlerka, mistrzyni świata z 2008, pięciokrotna mistrzyni kraju. Do sezonu 2009/2010 była wicekapitanem i trzecią w zespole Jennifer Jones.
W 1989 Overton-Clapham poprowadziła drużynę Manitoby do mistrzostwa Kanady juniorów i reprezentowała kraj na MŚJ 1990. Turniej w Portage la Prairie zakończyła zdobyciem brązowego medalu.
Rok później, jako trzecia u Kathie Allardyce, po raz pierwszy zakwalifikowała się do Tournament of Hearts. Ekipa Allardyce uplasowała się na 8. miejscu. Do zawodów tej rangi powróciła w 1995 wraz z zespołem Connie Laliberte. Manitoba dotarła do finału i pokonała tam Albertę (Cathy Borst) 6:5. Kanadyjki zdobyły srebrne medale MŚ 1995, w ostatnim meczu uległy Szwedkom (Elisabet Gustafson) 5:6. 
Następny występ w rozgrywkach krajowych jako "Team Canada" Overton-Clapham zakończyła w półfinale, gdzie została pokonana 6:5 przez Otario (Marilyn Bodogh). Na tym samym miejscu kończyła swoje dwa późniejsze występy, w 1999 Manitoba przegrała z "Kanadą" (Cathy Borst) 4:10, a w 2000 z Kolumbią Brytyjską (Kelley Law) 6:7.
W sezonie 2000/2001 stworzyła własną drużynę, z którą doszła do finału prowincji 2003, gdzie przegrała na rzecz Barb Spencer. Rok później Overton-Clapham dołączyła do zespołu Jennifer Jones. Z nowym składem zdobyła swoje drugie mistrzostwo kraju pokonując w finale Jenn Hannę z Ontario 8:6. W MŚ Kanada przegrała mecz o brąz. Późniejszy występ Overton-Clapham w Scotties Tournament of Hearts 2006 zakończył się zajęciem 2. miejsca. Po roku reprezentacja Manitoby pokonana przez Kelly Scott odpadła w półfinale.
Rywalizacja w mistrzostwach Kanady w latach 2008-2010 kończyła się triumfami Jones. Zespół z Winnipeg pokonał w finałach Shannon Kleibrink, Marlę Mallett i Kathy O'Rourke. W trzech następnych występach Kanadyjki kwalifikowały się do play-offów. W 2008 przegrały pierwszy mecz z Chinkami (Wang Bingyu) 5:7, jednak po wygranym półfinale (9:8 przeciwko Moe Meguro) w meczu finałowym Jones zrewanżowała się Azjatkom, wynikiem 7:4 Cathy Overton-Clapham zdobyła swój pierwszy tytuł mistrzyni świata. W 2009 Kanadyjki zajęły 4. miejsce przegrywając dwa mecze w fazie zasadniczej. Gdy w 2010 ponownie były gospodyniami przegrały 6:3 górny mecz przeciwko Niemkom (Andrea Schöpp) i 4:10 półfinał ze Szkotkami (Eve Muirhead). W mecz u o brązowy medal ekipa kanadyjska zwyciężyła nad Cecilią Östlund ze Szwecji. 
22 kwietnia 2010, po zakończeniu sezonu, pozostałe zawodniczki z drużyny Jones ogłosiły, że Overton-Clapham w następnym sezonie nie będzie z nimi grać. Pozycję trzeciej zajęła Kaitlyn Lawes. Cathy Overton-Clapham w sezonie 2010/2011 stworzyła swoją własną drużynę i wygrała Manitoba Scotties Tournament of Hearts 2011 pokonując w finale Chelsea Carey.
Overton-Clapham z wysokimi wygranymi w World Curling Tour przed Mistrzostwami Kanady 2011 była wysoko notowana. Reprezentantki Manitoby wygrały jednak tylko 4 mecze i sklasyfikowano je na 9. miejscu. Podczas mistrzostw odbył się pierwszy mecz przeciwko Jennifer Jones, który Overton-Clapham wygrała 8:6.
W sezonie 2013/2014 Cathy Overton-Clapham dołączyła do zespołu Crystal Webster, w którym grała na trzeciej pozycji.
Overton-Clapham trzykrotnie (1997, 2005 i 2009) bez sukcesów startowała w Canadian Olympic Curling Trials. Zespoły, w których grała zajmowały 7. i dwa razy 6. lokatę. Należy do wąskiego grona osób, które 5 razy sięgnęły po mistrzostwo Kanady, oprócz niej są to: Joyce McKee, Mary Anne Arsenault, Nancy Delahunt, Kim Kelly. Tylko Colleen Jones zdobyła ten tytuł w sześciu turniejach.

</doc>
<doc id="1942689" url="https://pl.wikipedia.org/wiki?curid=1942689" title="Cathy Overton">
Cathy Overton



</doc>
<doc id="1942691" url="https://pl.wikipedia.org/wiki?curid=1942691" title="Pulsatrix">
Pulsatrix

Pulsatrix – rodzaj ptaka z podrodziny puszczyków (Striginae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 43–52 cm; masa ciała 500–1250 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942692" url="https://pl.wikipedia.org/wiki?curid=1942692" title="Glaucidium">
Glaucidium

Glaucidium – rodzaj ptaka z podrodziny sóweczek (Surniinae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Eurazji, Afryce i Ameryce.
Morfologia.
Długość ciała 13–25 cm, rozpiętość skrzydeł 34–45 cm; masa ciała samic 50–240 g, samców 45–176 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942693" url="https://pl.wikipedia.org/wiki?curid=1942693" title="Who Wants to Be Alone">
Who Wants to Be Alone

Who Wants to Be Alone – czwarty singel promujący czwarty studyjny album holenderskiego DJ-a Tiësto zatytułowany "Kaleidoscope" (2009). Utwór, zawierający wokale kanadyjskiej piosenkarki Nelly Furtado, został wydany na początku 2010 roku w Holandii, Niemczech i Finlandii.

</doc>
<doc id="1942694" url="https://pl.wikipedia.org/wiki?curid=1942694" title="Michael Cammalleri">
Michael Cammalleri

Michael „Mike” Cammalleri (ur. 8 czerwca 1982 w Richmond Hill) – kanadyjski hokeista, reprezentant Kanady.
Jego dziadkowie pochodzili z terenów polskich i czechosłowackich i przeżyli holokaust. Ze strony ojca ma włoskie korzenie, a ze strony matki żydowskie.
Kariera.
Od lipca 2014 zawodnik New Jersey Devils, związany pięcioletnim kontraktem. Od lipca 2017 zawodnik Los Angeles Kings. Od listopada 2017 zawodnik Edmonton Oilers w toku wymiany za Jussiego Jokinena.
Uczestniczył w turniejach mistrzostw świata w 2006, 2007.

</doc>
<doc id="1942696" url="https://pl.wikipedia.org/wiki?curid=1942696" title="Aegolius">
Aegolius

Aegolius – rodzaj ptaka z podrodziny sóweczek (Surniinae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Eurazji i Ameryce.
Morfologia.
Długość ciała 18–28 cm; masa ciała 70–195 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942697" url="https://pl.wikipedia.org/wiki?curid=1942697" title="Ninox">
Ninox

Ninox – rodzaj ptaka z podrodziny sowic (Ieraglaucinae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Australii, Oceanii i Azji.
Morfologia.
Długość ciała 15–65 cm, rozpiętość skrzydeł 56–140 cm; masa ciała 78–1700 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942698" url="https://pl.wikipedia.org/wiki?curid=1942698" title="Biskupi antwerpscy">
Biskupi antwerpscy

Biskupi antwerpscy - lista biskupów pełniących swoją posługę w diecezji antwerpskiej.

</doc>
<doc id="1942699" url="https://pl.wikipedia.org/wiki?curid=1942699" title="Pseudoscops">
Pseudoscops



</doc>
<doc id="1942701" url="https://pl.wikipedia.org/wiki?curid=1942701" title="Asio">
Asio

Asio – rodzaj ptaka z podrodziny puszczyków (Striginae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące na całym świecie oprócz obszarów antarktycznych.
Morfologia.
Długość ciała 27–46 cm, rozpiętość skrzydeł 82–100 cm; masa ciała 200–685 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942703" url="https://pl.wikipedia.org/wiki?curid=1942703" title="Nikaragua na Letnich Igrzyskach Olimpijskich 2000">
Nikaragua na Letnich Igrzyskach Olimpijskich 2000

Nikaraguę na Letnich Igrzyskach Olimpijskich 2000 reprezentowało 6 zawodników, 4 mężczyzn i 2 kobiety.

</doc>
<doc id="1942705" url="https://pl.wikipedia.org/wiki?curid=1942705" title="REXUS/BEXUS">
REXUS/BEXUS

REXUS/BEXUS, "Rocket-borne Experiments for University Students" / "Balloon-borne Experiments for University Students" – program badań naukowych prowadzonych przez studentów za pomocą rakiet sondażowych i balonów wysokościowych, organizowany przez Niemcy, Szwecję i ESA. Rakiety i balony startują z kosmodromu Esrange w Szwecji, położonego za północnym kołem podbiegunowym. W kampanii BEXUS 11 poleciał polski eksperyment SCOPE.
Organizatorzy.
Program REXUS/BEXUS organizowany jest przez Niemiecką Agencję Kosmiczną DLR, Szwedzką Agencję Kosmiczną SNSB i szwedzką państwową firmę Swedish Space Corporation (SSC). Dzięki porozumieniu z Europejską Agencją Kosmiczną część szwedzkiego udziału w ładunkach rakiet i balonów jest dostępna dla młodych naukowców z innych krajów europejskich.
Eksperci z tych trzech instytucji służą studentom pomocą w organizowaniu ich projektów.
Planowanie.
Każdy z eksperymentów zaproponowanych do wysłania na pokładzie rakiet REXUS lub balonu BEXUS przechodzi przez procedurę przeglądów projektów:
REXUS.
Rakiety sondażowe w ramach programu REXUS startują nieregularnie, zwykle wiosną. Wynoszą one 40 kg ładunku na wysokość 80-100 kilometrów. Całość ładunku i eksperymentów powraca na Ziemię.
BEXUS.
Balony BEXUS są wypuszczane również z terenu Esrange, zwykle jesienią.
Są to helowe balony stratosferyczne typu Zodiac, o objętości 10-12 tysięcy m3. Wraz z gondolą mają 65-100 metrów długości. Wynoszą 40-100 kg ładunku na wysokość 20-35 km i czas 2-5 godzin.
SCOPE.
23 listopada 2010, w ramach lotu BEXUS 11, balonem poleciał polski eksperyment "Stabilized Camera Observation Platform Experiment" (SCOPE), tj. platforma ze stabilizowaną kamerą obserwacyjną. Przygotowany przez studentów, członków Studenckiego Koła Astronautycznego przy Politechnice Warszawskiej, był pierwszym całkowicie polskim eksperymentem na balonie stratosferycznym. Stanowił kontynuację projektu rozpoczętego w latach 2008/2009, który miał być wyniesiony w kampanii BEXUS 8/9, ale nie został ukończony na czas - stąd spotykane określenie SCOPE 2.0.
SCOPE był finansowany przede wszystkim z funduszy Planu dla Europejskich Państw Współpracujących, którego Polska jest uczestnikiem i płatnikiem od 2007 roku. Organizatorzy otrzymali również grant Samorządu Studentów PW w wysokości 6000 zł. Eksperyment wspierały również Wydział Mechaniczny Energetyki i Lotnictwa Politechniki Warszawskiej oraz Centrum Badań Kosmicznych Polskiej Akademii Nauk.
Sedno SCOPE stanowi kamera umieszczona na ruchomej, zdalnie sterowanej stabilizowanej platformie w gondoli balonu, służącej do obserwacji powierzchni Ziemi. Wśród możliwych przyszłych zastosowań wymienia się monitoring miejskiego ruchu ulicznego czy stanu środowiska naturalnego.
Projekty biorące udział w startach balonów BEXUS 10 i 11, w tym SCOPE, przeszły w lutym 2010 wstępny przegląd (PDR). W kwietniu i maju przeprowadzono testy funkcjonalne SCOPE. 19 i 20 maja odbył się przegląd zaawansowania prac nad poszczególnymi eksperymentami (CDR). W sierpniu przeprowadzono testy środowiskowe w komorze termiczno-próżniowej oraz kolejne przeglądy, tzw. IPR i EAR. W drugiej połowie września urządzenie wysłano do Szwecji. 6 października po ostatnim, szybkim przeglądzie komunikacji i oprogramowania, SCOPE został zakwalifikowany jako gotowy do lotu.
Start balonu miał się odbyć niedługo później, ale ze względu na złe warunki pogodowe został przesunięty i ostatecznie nastąpił 23 listopada 2010. W czasie lotu SCOPE stracił komunikację ze stacją naziemną, musiał przejść w tryb autonomiczny, przez co nie zrealizował części swoich zadań. Po kilku godzinach lotu gondola balonu z mieszczącymi się na niej eksperymentami opadła na spadochronie przy północnym wybrzeżu Bałtyku w Finlandii. Odnaleziono ją kilka dni później.

</doc>
<doc id="1942706" url="https://pl.wikipedia.org/wiki?curid=1942706" title="Niecierpek balsamiczny">
Niecierpek balsamiczny



</doc>
<doc id="1942708" url="https://pl.wikipedia.org/wiki?curid=1942708" title="Annika Petersson">
Annika Petersson

Annika Petersson (ur. 10 stycznia 1979) – szwedzka lekkoatletka, oszczepniczka.

</doc>
<doc id="1942709" url="https://pl.wikipedia.org/wiki?curid=1942709" title="Mike Cammalleri">
Mike Cammalleri



</doc>
<doc id="1942717" url="https://pl.wikipedia.org/wiki?curid=1942717" title="Heinz Fütterer">
Heinz Fütterer

Heinz Fütterer, właśc. Heinrich Ludwig Fütterer (ur. 14 października 1931 w Illingen, zm. 10 lutego 2019 tamże) – niemiecki lekkoatleta sprinter, medalista olimpijski i trzykrotny mistrz Europy.
Startował w barwach Republiki Federalnej Niemiec. W latach 50. XX wieku był czołowym sprinterem świata. Wygrał w 536 międzynarodowych startach, a w latach 1953–1955 był niepokonany. Nosił przydomek "Der weiße Blitz", czyli "Biała błyskawica", ponieważ rywalizował z powodzeniem z ciemnoskórymi sprinterami ze Stanów Zjednoczonych.
Fütterer rozpoczął karierę w latach 40. Zakwalifikował się na igrzyska olimpijskie w 1952 w Helsinkach, ale nie mógł wystąpić ze względu na kontuzję mięśnia.
Na mistrzostwach Europy w 1954 w Bernie zdobył złote medale w biegach na 100 metrów i na 200 metrów. Sztafeta 4 × 100 metrów RFN w składzie Leonhard Pohl, Peter Kraus, Heinz Fütterer, Manfred Germar została zdyskwalifikowana w przedbiegach. 31 października 1954 w Jokohamie wyrównał należący do Jessego Owensa rekord świata w biegu na 100 metrów czasem 10,2 s. W tym samym roku najpierw wyrównał rekord Europy w biegu na 200 metrów wynikiem 20,9 s, a potem poprawił go na 20,8 s. Został wybrany najlepszym sportowcem RFN w 1954, mimo że w tym roku reprezentacja RFN w piłce nożnej zdobyła mistrzostwo świata.
12 marca 1955 w Kilonii ustanowił halowy rekord świata w biegu na 60 metrów wynikiem 6,5 s. Na igrzyskach olimpijskich w 1956 w Melbourne startował tylko w biegu na 100 metrów i w sztafecie, ponieważ odczuwał skutki kontuzji. Występował we wspólnej reprezentacji olimpijskiej Niemiec. Na 100 metrów odpadł w ćwierćfinale, a sztafeta 4 × 100 metrów w składzie: Lothar Knörzer, Pohl, Fütterer i Germar zdobyła brązowy medal.
Na mistrzostwach Europy w 1958 w Sztokholmie wystąpił tylko w sztafecie 4 × 100 metrów (również w składzie wspólnej reprezentacji Niemiec) i zdobył w niej swój trzeci tytuł mistrzowski (sztafeta biegła w składzie: Walter Mahlendorf, Armin Hary, Fütterer i Germar). Pięć dni później (29 sierpnia 1958) w Kilonii sztafeta RFN w składzie: Manfred Steinbach, Martin Lauer, Fütterer i Germar wyrównała rekord świata wynikiem 39,5 s.
Fütterer zdobył następujące medale w mistrzostwach RFN:
Wśród wyróżnień Fütterera można wskazać Srebrny Laur w 1954 i 1956, Order Zasługi RFN w 1981 oraz honorowe obywatelstwo miasta Elchesheim-Illingen w 2004.

</doc>
<doc id="1942721" url="https://pl.wikipedia.org/wiki?curid=1942721" title="Kusamono">
Kusamono

 – (1) ogólna nazwa roślin i kwiatów używanych w sztuce ikebany (生け花; inaczej: "kadō" 華道, 花道), (2) kwiaty lub niewielkie rośliny, zwykle zielne, uprawiane w różnego typu pojemnikach, charakterystyczne dla danego sezonu, obszaru, rzadziej typu siedliska. 
Są traktowane zarówno jako niewielki, dodatkowy akcent roślinny towarzyszący bonsai (盆栽), ale także jako osobny rodzaj sztuki. Trawa, mchy, turzyca, drobne kwiaty, bambus eksponowane są w specjalnych donicach, kawałkach drewna, a nawet z użyciem kamieni. Powinny uwydatniać urodę lub odzwierciedlać konkretną porę roku.

</doc>
<doc id="1942724" url="https://pl.wikipedia.org/wiki?curid=1942724" title="Llanito">
Llanito

Llanito (lub yanito) – dialekt angielski używany na co dzień przez rdzennych mieszkańców Gibraltaru. Charakteryzuje się znaczną ilością zapożyczeń leksykalnych z andaluzyjskiej odmiany języka hiszpańskiego, do tego stopnia, że jest uważany za mieszaninę obu tych języków. Różni się jednak od tzw. Spanglish używanego na obszarze przygranicznym między USA a Meksykiem. "Llanito" zawiera także wiele słów z innych języków, między innymi z dialektu genueńskiego, języka hebrajskiego, arabskiego, portugalskiego i maltańskiego.

</doc>
<doc id="1942726" url="https://pl.wikipedia.org/wiki?curid=1942726" title="Archidiecezja Kingston na Jamajce">
Archidiecezja Kingston na Jamajce

Archidiecezja Kingston na Jamajce (łac.: Archidioecesis Regiopolitanus in Iamaica) – katolicka archidiecezja Kościoła rzymskokatolickiego na Jamajce, podlegająca pod metropolię Kingston na Jamajce. Siedziba arcybiskupa znajduje się w katedrze Świętej Trójcy w Kingston.
Historia.
Powstała w 1837 jako wikariat apostolski Jamajki wydzielony z wikariatu apostolskiego Trynidadu. 10 czerwca 1888 z wikariatu Jamajki wyodrębniono prefekturę apostolską Brytyjskiego Hondurasu. Od 29 lutego 1956 wikariat Jamajki przekształcono w diecezję Kingston, z której 14 września 1967 wydzielono diecezję Montego Bay jako sufraganię powstałej tegoż dnia, 14 września 1967, archidiecezji Kingston.
15 kwietnia 1991 z części terytorium archidiecezji utworzono wikariat apostolski Mandeville, a 14 lipca 2000 – misję „sui iuris” Kajmanów.
Podział administracyjny.
W skład archidiecezji Kingston na Jamajce wchodzi 31 parafii.

</doc>
<doc id="1942729" url="https://pl.wikipedia.org/wiki?curid=1942729" title="Mirafra">
Mirafra

Mirafra – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Afryce, Azji, Australii i Oceanii (Nowa Gwinea).
Morfologia.
Długość ciała 12–23 cm; masa ciała 15–68 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942730" url="https://pl.wikipedia.org/wiki?curid=1942730" title="Heteromirafra">
Heteromirafra

Heteromirafra – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Afryce.
Morfologia.
Długość ciała 14–17 cm, masa ciała 26–30 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942731" url="https://pl.wikipedia.org/wiki?curid=1942731" title="Panama na Letnich Igrzyskach Olimpijskich 2000">
Panama na Letnich Igrzyskach Olimpijskich 2000

Panamę na Letnich Igrzyskach Olimpijskich 2000 reprezentowało 6 zawodników, 4 mężczyzn i 2 kobiety.

</doc>
<doc id="1942732" url="https://pl.wikipedia.org/wiki?curid=1942732" title="Certhilauda">
Certhilauda

Certhilauda – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Afryce.
Morfologia.
Długość ciała 16–24 cm, masa ciała 30–60 g (samce są znacznie większe od samic).
Systematyka.
Etymologia.
Rodzaj "Certhia" , pełzacz; rodzaj "Alauda" , skowronek.
Podział systematyczny.
Do rodzaju należą następujące gatunki:

</doc>
<doc id="1942733" url="https://pl.wikipedia.org/wiki?curid=1942733" title="Pinarocorys">
Pinarocorys

Pinarocorys – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Afryce.
Morfologia.
Długość ciała 18–20 cm, masa ciała samców 30–46 g, samic 31–41.
Systematyka.
Etymologia.
Greckie "pinaros" – brudny; nowoczesna łacina "corys" – skowronek &lt; greckie "korudos" – dzierlatka zwyczajna &lt; "korus", "koruthos" – hełm.
Podział systematyczny.
Do rodzaju należą następujące gatunki:

</doc>
<doc id="1942734" url="https://pl.wikipedia.org/wiki?curid=1942734" title="Alaemon">
Alaemon

Alaemon – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Afryce i Azji.
Morfologia.
Długość ciała 17–23 cm, masa ciała samców 39–51 g, samic 30–47 g.
Systematyka.
Etymologia.
"Alaemon": "alēmōn", αλημονος "alēmonos" – wędrowiec, od αλαομαι "alaomai" – wędrować.
Podział systematyczny.
Do rodzaju należą następujące gatunki:

</doc>
<doc id="1942735" url="https://pl.wikipedia.org/wiki?curid=1942735" title="Melanocorypha">
Melanocorypha

Melanocorypha – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Eurazji i Afryce.
Morfologia.
Długość ciała 17–22 cm, masa ciała samców 54–76, samic 44–68 g.
Systematyka.
Etymologia.
Greckie "melankoruphos" – niezidentyfikowany czarnogłowy ptak, wspomniane przez Arystotelesa (prawdopodobnie pomylone przez Boie z greckim "korudos" – dzierlatka zwyczajna &lt; "korus", "koruthos" – hełm lub "koruthos" – niezidentyfikowany grzebieniasty ptak).
Podział systematyczny.
Do rodzaju należą następujące gatunki:

</doc>
<doc id="1942736" url="https://pl.wikipedia.org/wiki?curid=1942736" title="Ammomanes">
Ammomanes

Ammomanes – rodzaj ptaka z rodziny skowronków (Alaudidae).
Zasięg występowania.
Rodzaj obejmuje gatunki występujące w Afryce i Azji.
Morfologia.
Długość ciała 14–17 cm; masa ciała 14–30 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942737" url="https://pl.wikipedia.org/wiki?curid=1942737" title="Calandrella">
Calandrella

Calandrella – rodzaj ptaka z rodziny skowronków (Alaudidae).
Zasięg występowania.
Rodzaj obejmuje gatunki występujące w Eurazji i Afryce.
Morfologia.
Długość ciała 13–15 cm; masa ciała 20–26 g.
Systematyka.
Etymologia.
"Calandrella": nowołac. "calandrella" „skowroneczek”, od zdrobnienie "kalandros" „kalandra szara”.
Podział systematyczny.
Do rodzaju należą następujące gatunki:

</doc>
<doc id="1942739" url="https://pl.wikipedia.org/wiki?curid=1942739" title="Spizocorys">
Spizocorys

Spizocorys – rodzaj ptaka z rodziny skowronków (Alaudidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 12–15 cm; masa ciała 12–26 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942740" url="https://pl.wikipedia.org/wiki?curid=1942740" title="Galerida">
Galerida

Galerida – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Eurazji i Afryce.
Morfologia.
Długość ciała 14–19 cm, masa ciała 18–50 g.
Systematyka.
Etymologia.
Łacińskie "galerita", "galeritus", "galerius" lob "avis galerita" – skowronek z czubem – albo dzierlatka zwyczajna, albo skowronek zwyczajny &lt; "galerum" – czapka &lt; "galea" – hełm.
Podział systematyczny.
Do rodzaju należą następujące gatunki:

</doc>
<doc id="1942742" url="https://pl.wikipedia.org/wiki?curid=1942742" title="Alauda">
Alauda

Alauda – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Eurazji i Afryce.
Morfologia.
Długość ciała 12–19 cm, masa ciała 18–52 g.
Systematyka.
Etymologia.
Łacińskie "alauda" – skowronek; według Pliniusza była to celtycka nazwa skowronka oznaczająca „wspaniałą śpiewaczkę” &lt; "al" – wspaniała; "aud" – śpiew.
Podział systematyczny.
Do rodzaju należą następujące gatunki:

</doc>
<doc id="1942743" url="https://pl.wikipedia.org/wiki?curid=1942743" title="Eremopterix">
Eremopterix

Eremopterix – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Afryce i Azji.
Morfologia.
Długość ciała 10–14 cm, masa ciała 12–21 g.
Systematyka.
Etymologia.
Greckie "erēmos" – pustynia; "pterux", "pterugos" – ptak, skrzydlaty stwór.
Podział systematyczny.
Do rodzaju należą następujące gatunki:

</doc>
<doc id="1942744" url="https://pl.wikipedia.org/wiki?curid=1942744" title="Eremophila (ptak)">
Eremophila (ptak)

Eremophila – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Eurazji, północno-zachodniej Afryce, Ameryce Północnej i w północno-zachodniej części Ameryki Południowej (Kolumbia).
Morfologia.
Długość ciała 13–17 cm, masa ciała 30–40 g.
Systematyka.
Etymologia.
Greckie "erēmophilēs" – miłośnik pustyni (tj. miłośnik piasku) &lt; "erēmos" – pustynia; "philos" – miłośnik.
Podział systematyczny.
Do rodzaju należą następujące gatunki:

</doc>
<doc id="1942746" url="https://pl.wikipedia.org/wiki?curid=1942746" title="SCOPE">
SCOPE



</doc>
<doc id="1942748" url="https://pl.wikipedia.org/wiki?curid=1942748" title="Diecezja Mandeville">
Diecezja Mandeville

Diecezja Mandeville (; hat. "Dyosèz Mandeville") – jedna z 3 diecezji obrządku łacińskiego w Kościele katolickim na Jamajce w hrabstwie Middlesex ze stolicą w Mandeville. Erygowana 15 kwietnia 1991 jako wikariat apostolski. Ustanowiona diecezją 21 listopada 1997 bullą papieską przez Jana Pawła II. Biskupstwo jest sufraganią archidiecezji Kingston na Jamajce.
Historia.
Diecezja Mandeville powstała 21 listopada 1997 po przekształceniu wikariatu apostolskiego Mandeville, wydzielonego 15 kwietnia 1991 z archidiecezji Kingston i diecezji Montego Bay.

</doc>
<doc id="1942750" url="https://pl.wikipedia.org/wiki?curid=1942750" title="Jorge Higuaín">
Jorge Higuaín

Jorge Nicolás Higuaín (ur. 8 czerwca 1957) to były argentyński piłkarz występujący na pozycji obrońcy. W trakcie swojej kariery występował prawie wyłącznie na argentyńskich boiskach. Wyjątek stanowił sezon 1987/88, gdy reprezentował barwy francuskiego Stade Brestois 29.
Higuaín jest ojcem dwóch piłkarzy: Federico, który występuje obecnie w Columbus Crew oraz Gonzalo, który gra w Juventusie. Jest on żonaty z Nancy Zacarías. Posiada także francuski paszport.

</doc>
<doc id="1942753" url="https://pl.wikipedia.org/wiki?curid=1942753" title="Postępowanie legisakcyjne">
Postępowanie legisakcyjne

Postępowanie legisakcyjne ("per legis actiones") - najstarsza forma cywilnego postępowania sądowego w prawie rzymskim. Było jedynym rodzajem postępowania sądowego przewidywanym przez Ustawę XII Tablic i pozostawało jedynym rodzajem postępowania zwyczajnego aż do uchwalenia "lex Æbutia" (poł. II w. p.n.e.), dopuszczającej proces formułkowy jako postępowanie zwyczajne. Stopniowo wypierane przez nowocześniejsze postępowanie formułkowe, postępowanie legisakcyjne zostało ostatecznie zniesione przez cesarza Oktawiana Augusta w 17 p.n.e. ("leges Iuliæ iudiciorum publicorum et privatorum").
Postępowanie legisakcyjne przebiegało w dwóch fazach - "in iure" oraz "in iudicio", przedzielone przez litis contestatio. Faza "in iure" przebiegała przed pretorem, który wysłuchiwał odpowiednich, ściśle określonych prawem formuł zwanych "legis actiones", wypowiadanych przez toczące spór strony. Pretor oceniał, czy wypowiedziane "legis actiones" spełniały wymogi formalne (zostały wypowiedziane w sposób poprawny) i na ten podstawie wyrażał zgodę na przekazanie strony sędziemu prywatnemu lub takowej odmawiał. W fazie "in iudicio" (lub "apud iudicem") wybrany przez strony sędzia prywatny ("iudex") dokonywał merytorycznego rozstrzygnięcia sporu.
Cechą charakterystyczną procesu legisakcyjnego, jako instytucji archaicznej, był jego daleko posunięty formalizm. Sposób, w jaki należało wypowiadać poszczególne "legis actiones" był ściśle określony przez prawo. Pretor w fazie "in iure" czuwał nad tym, by strony wypowiadały formuły w sposób poprawny, a jakikolwiek błąd powodował odmowę udzielenia ochrony procesowej. Archaiczne i formalistyczne postępowanie legisakcyjne spełniało dobrze swoje funkcje we wczesnych latach funkcjonowania państwowości rzymskiej, gdy gospodarka rzymska opierała się przede wszystkim na rolnictwie i ograniczonej wewnętrznej wymianie handlowej. Po wojnach punickich doszło do znaczącego rozwoju handlu, a obywatele rzymscy wchodzili w stosunki prawne z cudzoziemcami (peregrynami). Postępowanie legisakcyjne traciło na popularności ze względu na swój krępujący formalizm i stopniowo coraz bardziej zaczęło ustępować pola nowocześniejszemu postępowaniu formułkowemu.
Przykładowe "legis actiones":

</doc>
<doc id="1942756" url="https://pl.wikipedia.org/wiki?curid=1942756" title="Jan Baptist Weenix">
Jan Baptist Weenix

Jan Baptist Weenix (ur. 1621 w Amsterdamie, zm. w kwietniu 1659 w Utrechcie) – holenderski malarz barokowy.
Życiorys.
Urodził się w rodzinie architekta, ze względu na przebytą w dzieciństwie chorobę mówił niewyraźnie. Początkowo ze względu na zainteresowanie książkami pracował w księgarni. Jego nauczycielami malarstwa byli Abraham Bloemaert, Claes Cornelisz. Moeyaert i Claes Cornelisz. Moeyaert. Około 1642 wyjechał do Włoch, gdzie został członkiem stowarzyszenia malarzy pochodzenia niderlandzkiego działających w Rzymie, "Bentvueghels". Pracował w tym czasie dla kardynała Giovanniego Battisty Pamfili (Pamphilj), który w 1644 został papieżem (Innocenty X). Po powrocie do Holandii po krótkim pobycie w Amsterdamie osiadł w Utrechcie, gdzie w 1649 został mistrzem gildii św. Łukasza. Pod koniec życia przeniósł się do zamku na obrzeżach Utrechtu, aby skoncentrować się na pracy lub z powodów zdrowotnych, bowiem zmarł przedwcześnie. Okoliczności i przyczyny jego śmierci nie są znane.
Jan Baptist Weenix był wszechstronnym twórcą, pod wpływem wyjazdu do Italii malował włoskie pejzaże. W późniejszym okresie z powodzeniem próbował różnorodnej tematyki począwszy od scen rodzajowych poprzez portret i martwą naturę do obrazów o tematyce religijnej. Jego uczniami byli syn Jan Weenix i bratanek Melchior de Hondecoeter.
Liczne prace artysty eksponowane są w kolekcjach całej Europy i Stanów Zjednoczonych, m.in. w Rijksmuseum, Ermitażu, Mauritshuisie i Fine Arts Museums w San Francisco. W Muzeum Narodowym w Warszawie znajduje się obraz "Scena w porcie" z 1645 lub 1646 roku. Narodowe Muzeum Morskie w Gdańsku posiada w swoich zbiorach płótno zatytułowane "Marina" a Muzeum Narodowe we Wrocławiu obraz "Przed murami Rzymu".

</doc>
<doc id="1942758" url="https://pl.wikipedia.org/wiki?curid=1942758" title="Lullula">
Lullula

Lullula – rodzaj ptaka z rodziny skowronków (Alaudidae).
Występowanie.
Rodzaj obejmuje gatunki występujące w Eurazji i północnej Afryce.
Morfologia.
Długość ciała 23 cm, masa ciała 23–35 g (dotyczy "L. arborea").
Systematyka.
Etymologia.
Zdrobnienie &lt; francuska onomatopeja „Lulu” nadana lerce przez de Buffona w drugiej połowie XVIII wieku.
Podział systematyczny.
Do rodzaju należy jeden występujący współcześnie gatunek:
oraz wymarłe:

</doc>
<doc id="1942759" url="https://pl.wikipedia.org/wiki?curid=1942759" title="Diecezja Montego Bay">
Diecezja Montego Bay

Diecezja Montego Bay (łac. "Dioecesis Sinus Sereni") – katolicka diecezja Kościoła rzymskokatolickiego na Jamajce, sufragania archidiecezji Kingston na Jamajce. Siedziba biskupa znajduje się w katedrze Najświętszego Sakramentu w Montego Bay.
Historia.
Diecezja Montego Bay powstała 14 września 1967 przez wydzielenie z archidiecezji Kingston na Jamajce. 15 kwietnia 1991 z terytoriów diecezji Montego Bay oraz archidiecezji Kingston wydzielono wikariat apostolski Mandeville.
Podział administracyjny.
W skład diecezji Montego Bay wchodzi 10 parafii.

</doc>
<doc id="1942763" url="https://pl.wikipedia.org/wiki?curid=1942763" title="Cyclarhis">
Cyclarhis

Cyclarhis – rodzaj ptaka z rodziny wireonkowatych (Vireonidae). 
Występowanie.
Rodzaj obejmuje gatunki występujące w Meksyku, Ameryce Centralnej i Ameryce Południowej.
Morfologia.
Długość ciała 14–16 cm, masa ciała 22–35 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "kuklos" – „koło” oraz "rhis", "rhinos" – „nozdrza”.
Gatunek typowy.
"Tanagra gujanensis" 
Podział systematyczny.
Do rodzaju należą następujące gatunki:

</doc>
<doc id="1942764" url="https://pl.wikipedia.org/wiki?curid=1942764" title="Vireolanius">
Vireolanius

Vireolanius – rodzaj ptaka z rodziny wireonkowatych (Vireonidae). 
Występowanie.
Rodzaj obejmuje gatunki występujące w Meksyku, Ameryce Centralnej i Ameryce Południowej.
Morfologia.
Długość ciała 13–18 cm, masa ciała 22–35 g.
Systematyka.
Nazewnictwo.
Nazwa rodzajowa jest połączeniem nazw rodzajów: "Vireo" , ptaków z rodziny wireonkowatych oraz "Lanius" , ptaków z rodziny dzierzb.
Gatunek typowy.
"Vireolanius melitophrys" 
Podział systematyczny.
Do rodzaju należą następujące gatunki:

</doc>
<doc id="1942766" url="https://pl.wikipedia.org/wiki?curid=1942766" title="Vladimír Weiss">
Vladimír Weiss



</doc>
<doc id="1942768" url="https://pl.wikipedia.org/wiki?curid=1942768" title="Vireo">
Vireo

Vireo – rodzaj ptaka z podrodziny wireonków (Vireoninae) w obrębie rodziny wireonkowatych (Vireonidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 10–16 cm; masa ciała 7–26 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942770" url="https://pl.wikipedia.org/wiki?curid=1942770" title="Hylophilus">
Hylophilus

Hylophilus – rodzaj ptaka z podrodziny wireonków (Vireoninae) w obrębie rodziny wireonkowatych (Vireonidae).
Występowanie.
Rodzaj obejmuje gatunki występujące w Ameryce Środkowej i Południowej.
Morfologia.
Długość ciała 11,4–13 cm; masa ciała 8–14 g.
Systematyka.
Etymologia.
"Hylophilus": "hulē" „lesisty teren, las”; φιλος "philos" „kochający”, od φιλεω "phileō" „kochać”.
Podział systematyczny.
Do rodzaju należą następujące gatunki:

</doc>
<doc id="1942775" url="https://pl.wikipedia.org/wiki?curid=1942775" title="Rejon kabański">
Rejon kabański

Rejon kabański (ros. Кабанский район; bur. Хабаансха (Кабанскын) аймаг) – rejon w azjatyckiej części Rosji, wchodzący w skład Republiki Buriacji. Stolicą rejonu jest Kabańsk (6,4 tys. mieszkańców). Rejon został utworzony 26 września 1927 roku.
Położenie.
Rejon zajmuje powierzchnię 13 470 km ². Położony jest w centralnej części Republiki Buriacji, na południowo-wschodnim brzegu jeziora Bajkał. Na terenie rejonu znajduje się rozległa delta rzeki Selenga przy jej ujściu do Bajkału.
Ludność.
Rejon zamieszkany jest przez 64 495 osób (2006 r.). Struktura narodowościowa rejonu przedstawia się następująco:
Średnia gęstość zaludnienia w rejonie wynosi 4,82 os./km².
Podział administracyjny.
Rejon podzielony jest na 4 miejskie osiedla i 15 wiejskich osiedli. Na terenie rejonu znajduje się 58 skupisk ludności.

</doc>
<doc id="1942780" url="https://pl.wikipedia.org/wiki?curid=1942780" title="Vireo flavifrons">
Vireo flavifrons



</doc>
<doc id="1942781" url="https://pl.wikipedia.org/wiki?curid=1942781" title="Kościół Prawosławny w Ameryce">
Kościół Prawosławny w Ameryce

Kościół Prawosławny w Ameryce (ang. Orthodox Church in America, OCA) – jeden z Kościołów prawosławnych, działający na terytorium Stanów Zjednoczonych, Kanady, Meksyku oraz Australii. Jego zwierzchnikiem jest metropolita całej Ameryki i Kanady Tichon (Mollard), zaś funkcję katedry metropolitalnej pełni sobór św. Mikołaja w Waszyngtonie.
Liczbę placówek duszpasterskich Kościoła szacuje się na 550; sam Kościół podaje liczbę 700. Kościół podzielony jest na 12 jednostek terytorialnych (11 diecezji oraz egzarchat) i trzy diecezje etniczne. Według R. Robersona liczy milion wiernych, jednak podawane są zarówno dane wyższe, jak i znacznie niższe (nawet 100 tys. wiernych). Kościół Prawosławny w Ameryce jest Kościołem o mieszanym składzie etnicznym, jednak udział poszczególnych narodowości w nim pozostaje przedmiotem dyskusji. Zdaniem E. Lowiga zdecydowaną większość jego wiernych stanowią osoby pochodzenia ukraińskiego (lub rusińskiego), które jednak uważają się w pierwszej kolejności za Amerykanów.
Kościół Prawosławny w Ameryce jest kontynuatorem tradycji misji prowadzonych na kontynencie amerykańskim przez Rosyjski Kościół Prawosławny. Od niego też otrzymał w 1970 autokefalię. Akt ten nie został uznany przez wszystkie Kościoły prawosławne; o ile nie jest przez nie podważana ważność sakramentów udzielanych w OCA, przedmiotem sporu jest jego status prawny i stosunek do innych struktur prawosławnych działających na terenie Stanów Zjednoczonych i Kanady. Aktualnie (2019) Kościół Prawosławny w Ameryce jest uznawany za legalnie działającą Cerkiew autokefaliczną przez Rosyjski Kościół Prawosławny, Gruziński Kościół Prawosławny, Bułgarski Kościół Prawosławny, Polski Autokefaliczny Kościół Prawosławny oraz Kościół Prawosławny Czech i Słowacji.
Historia.
Rosyjska misja prawosławna na Aleutach i Alasce.
W końcu XVIII w. Rosyjski Kościół Prawosławny rozpoczął prowadzenie misji na terytorium Alaski oraz Wysp Aleuckich. Pierwszymi misjonarzami byli mnisi z Monasteru Wałaam z kierownikiem misji archimandrytą Joazafem (Bołotowem). Duchowni ci zostali nakłonieni do udania się na Alaskę przez podróżnika Grigorija Szelichowa, jednego z kolonizatorów tego obszaru. 
Zakonnicy dotarli do celu 24 września 1794, przypływając na wyspę Kodiak po trwającej 293 dni podróży z Petersburga. Misjonarze podjęli natychmiast pracę wśród etnicznych mieszkańców Alaski, odnosząc natychmiastowe sukcesy (w niewielu przypadkach byli przyjmowani nieprzychylnie, jak hieromnich Juwenaliusz, zamordowany przy próbie ewangelizacji). Znaczna liczba nawróconych wywołała konieczność organizacji systemu administracji i szkół cerkiewnych. 19 czerwca 1796 w obrębie eparchii irkuckiej został powołany wikariat kodiacki, na czele którego miał stanąć jako biskup pomocniczy eparchii irkuckiej archimandryta Joazaf. Jego chirotonia miała miejsce 10 kwietnia 1799 w Irkucku, jednak w drodze powrotnej hierarcha zginął w czasie burzy morskiej. Żaden biskup nie został mianowany na jego miejsce; w 1811 Świątobliwy Synod Rządzący Rosyjskiego Kościoła Prawosławnego ostatecznie zlikwidował wikariat, pozostawiając misję bez hierarchicznego nadzoru. Znaczącym utrudnieniem dla pracy misyjnej stał się również konflikt między mnichami a rosyjskimi kolonizatorami; zakonnicy wielokrotnie apelowali do rosyjskiej administracji o lepsze traktowanie rdzennych mieszkańców Alaski, zmuszanych przez Rosjan do ciężkiej pracy. W 1800 dyrektor Kompanii Rosyjsko-Amerykańskiej, koordynującej działalność kolonizacyjną, Aleksander Baranow, uwięził mnichów i zabronił im kontaktów z miejscową ludnością. Jedynym zakonnikiem, któremu udało się kontynuować pracę, był hieromnich Herman. Opuścił on Kodiak i zamieszkał samotnie na wyspie Spruce, wśród Aleutów; żył w ten sposób do swojej śmierci w 1837.
Mimo czasowego zarzucenia planów związanych ze stworzeniem w Ameryce biskupstwa, misja prawosławna była kontynuowana. W 1823 Świątobliwy Synod Rządzący skierował do pracy na Alasce, na własne życzenie, ks. Iwana Weniaminowa-Popowa. Przybył on do miasta Unalaska 29 czerwca 1824. Duchowny ten, w czasie piętnastu lat pracy na Aleutach i Alasce, dokonał szeregu przekładów katechizmu i Ewangelii Mateusza na lokalne języki, których się nauczył. W 1840 złożył śluby zakonne i pod nowym imieniem Innocenty został biskupem Kamczatki, Kuryli i Aleutów, zwierzchnikiem wszystkich prawosławnych struktur na kontynencie amerykańskim. Jego siedzibą był Nowoarchangielsk, gdzie w 1848 został wyświęcony sobór św. Michała Archanioła. Drugim duchownym zaangażowanym w tym czasie w działalność misyjną był ks. Jakub Niecwietow.
Od 1852 siedzibą eparchii obejmującej obszar działania misji rosyjskiej był Jakuck, zaś w Nowoarchangielsku powołano wikariat. W 1868 arcybiskup Innocenty (Weniaminow-Popow) został przeniesiony na katedrę moskiewską. Mimo tego nie przestawał angażować się w rozwój działalności misyjnej w Ameryce Północnej, organizując Syberyjski Komitet Misyjny, który miał zajmować się jej koordynowaniem na obszarach dalekiej Syberii, Alaski i na Dalekim Wschodzie (rosyjska misja prawosławna w Chinach oraz w Japonii). Komitet rekrutował duchownych i świeckich chętnych do pracy dla Cerkwi na Alasce, gwarantując im wypłatę regularnego wsparcia finansowego przez 10 lat, a następnie możliwość powrotu do Rosji i przyznanie specjalnej emerytury. Między rokiem 1867 a 1870 Rosjanie rozszerzyli zakres działalności i powołali do życia pierwsze parafie prawosławne w pozostałych stanach USA: w San Francisco i w Nowym Jorku. W 1872 siedziba biskupa wikariusza odpowiedzialnego za pracę w Ameryce została przeniesiona do San Francisco, co miało związek ze sprzedażą Alaski przez Rosjan rządowi USA. Do tego czasu misjonarze nawrócili ok. 12 tys. rdzennych mieszkańców Aleutów i Alaski.
Przełom XIX i XX wieku zmienił strukturę etniczną rosyjskiego wikariatu; w tym okresie Rosyjski Kościół Prawosławny znacząco zmodyfikował również priorytety pracy misyjnej. Kapłani prawosławni zaczęli prowadzić pracę misyjną wśród greckokatolickich emigrantów z Galicji, Rusi Węgierskiej i Bukowiny, pozyskując tym samym (od 1894 do początku lat 30. XX wieku) ok. 90 tys. nowych wiernych, lub nawet 200 tys. osób. Znaczącą postacią w procesie konwersji grekokatolików był były kapłan tego wyznania, który przyjął prawosławie – ks. Aleksy Toth.
Powstały również parafie przeznaczone dla prawosławnych emigrantów z Bałkanów i Bliskiego Wschodu. W związku z tym praca ukierunkowana na nawracanie ludów rdzennych została w dużej mierze zarzucona. Natomiast ogólna liczba wiernych wzrosła o blisko kilkaset tysięcy osób. Były to osoby różnej narodowości, co doprowadziło do powstania w USA pierwszych wieloetnicznych parafii prawosławnych.
Archieparchia amerykańska.
W 1898 biskupem Aleutów i Alaski został Tichon (Bieławin). Uzyskał on od Świętego Synodu zgodę na powołanie samodzielnej eparchii o nazwie Grecki Prawosławny Kościół Wysp Aleuckich i Ameryki. W 1905 struktura ta uzyskała rangę archieparchii z dwoma wikariatami: w Nowym Jorku i na Alasce. Od tego roku w Nowym Jorku rezydował również arcybiskup Tichon. Zainicjował on tłumaczenie większości tekstów liturgicznych na język angielski i wprowadził go do liturgii w wielu parafiach. W tym samym roku w obrębie archieparchii rosyjskiej powstała misja serbska pod kierownictwem archimandryty Sebastiana (Dabovića). Tichon planował również powstanie eparchii greckiej. W 1907 arcybiskup Tichon zorganizował I Wszechamerykański Sobór duchowieństwa i świeckich. W liście do Świętego Synodu twierdził, że tworzone w Stanach Zjednoczonych struktury wykraczają poza przewidziane dla nich ramy misji i prosił o utworzenie autonomicznego Kościoła Prawosławnego w Ameryce z językiem angielskim jako liturgicznym i kalendarzem nowojuliańskim jako obowiązującym. Najwyższym organem administracyjnym Kościoła według planów Tichona miał być Sobór Wszechamerykański, złożony z delegatów duchownych i świeckich. 
Realizację tych zamierzeń uniemożliwiły problemy wywołane przez etniczną różnorodność archieparchii. Część prawosławnych narodowości greckiej, żyjących we wschodnich stanach USA wystąpiła z archieparchii, powołując niekanoniczny Helleński Wschodni Kościół Chrześcijański. W 1913, już po tym, gdy arcybiskupa Tichona zastąpił na katedrze arcybiskup Platon (Rożdiestwienski), konferencja serbskiego duchowieństwa w jurysdykcji rosyjskiej zapowiedziała powołanie własnej eparchii w ramach Serbskiego Kościoła Prawosławnego. Z kolei w 1908 arcybiskup Płaton wyświęcił biskupa Teofana, pierwszego hierarchę narodowości albańskiej, inicjując powstanie w jurysdykcji rosyjskiej odrębnych parafii albańskojęzycznych. Znacząco powiększała się również ilość pierwotnie greckokatolickich parafii etnicznie ukraińskich, które przechodziły do Rosyjskiego Kościoła Prawosławnego (108 placówek duszpasterskich między rokiem 1907 a 1917). Od 1916 istniał kanadyjski wikariat archieparchii.
Po rewolucji październikowej.
W 1917 arcybiskup Jewdokim (Mieszczerski) wyjechał na Sobór Lokalny Rosyjskiego Kościoła Prawosławnego, z którego nie wrócił, przyłączając się do ruchu Żywej Cerkwi. W 1919 II Wszechamerykański Sobór wybrał na jego następcę dotychczasowego "locum tenens", biskupa Aleksandra (Niemołowskiego). W 1920 jego wybór potwierdził patriarcha moskiewski Tichon. Równocześnie archidiecezja straciła dotychczasowe roczne wsparcie finansowe udzielane przez Cerkiew Rosyjską (185 tys. rubli od momentu powołania diecezji i 550 tys. w 1916). 
Skomplikowana sytuacja majątkowa archidiecezji nałożyła się na dalsze problemy etniczne: do Stanów Zjednoczonych zaczęli napływać emigranci rosyjscy, którzy starali się maksymalnie zwiększyć swoje wpływy w strukturze. Natomiast stanowiący znaczną część wiernych Ukraińcy (zwłaszcza zamieszkali na terenie Kanady) przeszli w jurysdykcję Patriarchatu Antiocheńskiego wobec postawy arcybiskupa Aleksandra, całkowicie przeciwnego wprowadzeniu języka ukraińskiego do nabożeństw, a następnie powołali do życia odrębny Ukraiński Kościół Prawosławny Kanady. W 1921 z archidiecezji wystąpili również Grecy, tworząc własną diecezję w jurysdykcji Patriarchatu Konstantynoplitańskiego. W 1922, nie radząc sobie z problemami wewnętrznymi archidiecezji, arcybiskup zrezygnował z urzędu. Zastąpił go przybyły ponownie do USA, tym razem jako emigrant, metropolita Platon (Rożdiestwienski). W momencie obejmowania – decyzją III Wszechamerykańskiego Soboru – zwierzchnictwa nad archidiecezją z tytułem metropolity całej Ameryki i Kanady miał on ustne błogosławieństwo patriarchy Tichona. Uzyskał również aprobatę Rosyjskiego Kościoła Prawosławnego poza granicami Rosji, zgadzając się na wejście do jego Synodu Biskupów.
Konflikt wokół metropolity Platona.
16 stycznia 1924 patriarcha Tichon nieoczekiwanie usunął metropolitę Platona z urzędu metropolity całej Ameryki i Kanady i nakazał mu powrót do ZSRR w celu przeprowadzenia nad nim sądu biskupów. Dmitrij Pospiełowski uważa, że decyzja ta została na nim wymuszona. W czasie wojny domowej w Rosji Platon, wówczas metropolita Odessy, jawnie popierał ruch Białych, a w Ameryce z powodzeniem likwidował wpływy Żywej Cerkwi. W związku z tym rząd bolszewicki mógł wymusić na patriarsze usunięcie go z urzędu. Ks. Michaił Polski, autor wspomnień opisujących represje wczesnych władz radzieckich wobec Cerkwi, twierdził, że dekret przypisywany Tichonowi w rzeczywistości został w całości sporządzony przez GPU. Dokument Tichona nie został jednak nigdzie opublikowany w pełnym brzmieniu, zaś sam Platon utrzymywał, że nie otrzymał go. Mimo tego metropolita stał się natychmiast celem zdwojonych ataków zarówno ze strony zwolenników Żywej Cerkwi, jak i Rosyjskiego Kościoła Prawosławnego poza granicami Rosji. W 1922 biskup Stefan (Dzubaj), dotychczasowy hierarchia Pittsburgha i eparchii ukraińskiej, na krótko ogłosił się zwierzchnikiem Kościoła na terytorium USA, szybko uznał jednak zwierzchność Platona. Ostatecznie w 1924 IV Wszechamerykański Sobór, który zebrał się w Detroit, ogłosił pełną autonomię Kościoła w Ameryce, określanego odtąd jako Metropolia, do czasu stabilizacji sytuacji wewnętrznej Rosji i odzyskania swobody działania przez patriarchę Tichona. Na czele Metropolii miał pozostać metropolita Platon.
Z uwagi na napięte stosunki wewnątrz rosyjskiej emigracji, metropolita Platon postanowił unormować stosunki z Rosyjskim Kościołem Prawosławnym poza granicami Rosji. W październiku 1924 udał się na sobór jego biskupów do miasta Sremski Karlovci („synod karłowacki”), gdzie zgodził się pozostać w Synodzie Biskupów Kościoła i zapewnił, że przedstawiona w Detroit deklaracja autonomii nie oznacza jednostronnego ogłoszenia autokefalii. Metropolita powoływał się jedynie na decyzje Soboru Lokalnego z lat 1917–1918, który zezwalał na tymczasową autonomię tych części Kościoła, które straciły kontakt z patriarchą. Pozwoliło to na tymczasową poprawę wzajemnych relacji. Cerkiew Zagraniczna wezwała nawet prawosławnych w Ameryce, by przechodzili w jurysdykcję Metropolii. 
Już w 1926 doszło jednak do ponownego konfliktu między obydwiema organizacjami, gdy metropolita Platon, razem z egzarchą zachodnioeuropejskim Eulogiuszem zaprotestował przeciwko oficjalnym twierdzeniom Kościoła Zagranicznego, jakoby to od niego zależało wyznaczanie i potwierdzenie kolejnych "locum tenens" patriarchatu moskiewskiego. 17 maja 1927 Rosyjski Kościół Prawosławny poza granicami Rosji ogłosił zdjęcie metropolity z urzędu (czego ten nie uznał) i powołał na terenie Metropolii własną, paralelną eparchię północnoamerykańską. 
W 1928 metropolita Platon zwrócił się do "locum tenens" patriarchatu moskiewskiego metropolity Sergiusza (Stragorodskiego) z prośbą o potwierdzenie autonomicznego statusu Metropolii. Nie uzyskał jednak spodziewanej aprobaty, w dodatku odmówił złożenia wymaganej przez Sergiusza obietnicy lojalności wobec rządu ZSRR. Po przedłużającej się wymianie listów metropolita Sergiusz skierował w 1933 na inspekcję do USA arcybiskupa Beniamina (Fiedczenkowa), po czym mianował właśnie jego patriarszym egzarchą w Ameryce. W Metropolii doszło do podziału. Część parafii zgłosiła akces do egzarchatu powołanego przez Sergiusza, część włączyła się do eparchii północnoamerykańskiej Kościoła Zagranicznego, jednak zdecydowana większość uważała za prawowitego metropolitę jedynie Platona.
Równocześnie z problemami organizacyjnymi w Kościele uwidocznił się spadek liczby wiernych. Potomkowie emigrantów do USA, którzy stanowili większość wiernych, asymilowali się ze społeczeństwem amerykańskim, co prowadziło do spadku ich aktywności religijnej. Według studium z 1932 75% osób ochrzczonych w Metropolii już w wieku 16 lat nie uczestniczyła w życiu parafialnym, zaś w pozostałej grupie nawet połowa przechodziła do innych związków wyznaniowych. Tendencję spadkową częściowo odwróciło kolejne pokolenie potomków emigrantów.
Metropolia w latach 1934–1971.
W 1934 metropolita Platon zmarł, pozostając formalnie poza Rosyjskim Kościołem Prawosławnym. Po jego śmierci w Cleveland zebrał się VI Wszechamerykański Sobór, który wybrał nowym metropolitą dotychczasowego "locum tenens" arcybiskupa San Francisco Teofila (Paszkowskiego). W latach 30. i na początku lat 40. część parafii Metropolii, traktowanej przez Rosyjski Kościół Prawosławny jako struktura niekanoniczna, przeszła w jurysdykcję Egzarchatu Amerykańskiego. Chcąc zahamować ten proces i unormować swoje relacje z Cerkwią Rosyjską, metropolita Teofil zainicjował negocjacje z patriarchatem moskiewskim, które zaowocowały zaproszeniem przedstawicieli Metropolii na Sobór Lokalny Kościoła Rosyjskiego, który miał wybrać następcę zmarłego patriarchy Sergiusza. Z powodu trudności czynionych przez władze ZSRR delegaci ci nie dotarli jednak na sobór, a jedynie po jego zamknięciu spotkali się z nowym patriarchą Aleksym I. Na jego ręce złożyli prośbę o unormowanie statusu kanonicznego Metropolii poprzez jej ponowne przyjęcie w jurysdykcję patriarchatu moskiewskiego. W swojej odpowiedzi Aleksy I żądał złożenia przez duchowieństwo struktury przysięgi lojalności wobec władz ZSRR i zapowiadał nowe wybory zwierzchnika Metropolii.
W 1946 ustosunkowujący się do postulatów patriarchy VI Wszechamerykański Sobór deklarował uznanie patriarchy Moskwy za duchowego zwierzchnika Metropolii, ale odmawiał administracyjnego podporządkowania się Rosyjskiemu Kościołowi Prawosławnemu. Mimo tego, na prośbę metropolity Teofila, metropolita leningradzki Grzegorz (Czukow) podjął w 1947 nowe negocjacje z patriarchą Aleksym. Zakończyły się one fiaskiem i deklaracją o zawieszeniu w stanie duchownym wszystkich biskupów Metropolii. Od tego momentu do 1968 kontakty między obydwiema strukturami zostały zerwane, zaś Metropolia działała w praktyce jak Kościół autokefaliczny, chociaż nie była uznawana przez pozostałe Kościoły prawosławne. Stopniowo przechodziła ponowną ewolucję w kierunku wielonarodowego Kościoła z przewagą języka angielskiego. Od 1950 jej zwierzchnikiem był metropolita Leoncjusz (Turkiewicz), zaś po jego śmierci w 1965 zastąpił go metropolita Ireneusz (Bekish). W okresie sprawowania przez niego urzędu w OCA powstał angielski przekład Świętej Liturgii, który wszedł do powszechnego użytku w parafiach od 1967. Na początku lat 90. parafie, w których język angielski nie był w ogóle wykorzystywany, były w zdecydowanej mniejszości. Według Joanny Sołowianowicz kolejne pokolenia wiernych OCA (dzieci i wnuki emigrantów wychowane już w Stanach Zjednoczonych) nie były już zainteresowane problemami etnicznymi, które były głównym źródłem problemów Kościoła w okresie międzywojennym.
Uzyskanie autokefalii.
W 1967 metropolita Ireneusz podjął próbę normalizacji sytuacji kanonicznej Metropolii poprzez nawiązanie kontaktu z Patriarchatem Konstantynopolitańskim. Przedstawił wówczas patriarsze Atenagorasowi projekt nadania statusu autokefalicznego Greckiej Prawosławnej Archidiecezji Ameryki, która następnie mogłaby połączyć się z Metropolią. Patriarcha odmówił jednak rozważenia tego planu. Ostatecznie zwierzchnik Metropolii podjął na nowo negocjacje o autokefalizacji z patriarchatem moskiewskim. W 1969 w Nowym Jorku doszło do pierwszego spotkania metropolity Ireneusza z przedstawicielem Cerkwi Rosyjskiej – metropolitą leningradzkim Nikodemem (Rotowem). Kolejne miały miejsce w Genewie, Tokio i w Nowym Jorku. Wreszcie w 10 kwietnia 1970 rozmowy te zakończyły się porozumieniem. Na mocy tomosu patriarchy Aleksego I powstał autokefaliczny Kościół Prawosławny w Ameryce w obecnym kształcie. Tomos ten delegacja amerykańska pod przewodnictwem arcybiskupa Sitki i Alaski Teodozjusza (Lazora) odebrała 18 maja tego samego roku. Patriarchat moskiewski zlikwidował Egzarchat Amerykański, zastępując go luźną strukturą o nazwie Patriarsze parafie w Stanach Zjednoczonych, w założeniach tymczasową, zrzeszającą parafie niechętne połączeniu się z Kościołem amerykańskim.
Już po uzyskaniu autokefalii do nowo powstałego Kościoła dołączyło kilka etnicznych struktur prawosławnych działających w USA: Rumuński Prawosławny Episkopat Ameryki, Albański Kościół Prawosławny Ameryki oraz Diecezja Bułgarska Rosyjskiego Kościoła Prawosławnego poza granicami Rosji. Dały one początek etnicznym diecezjom Kościoła. W Meksyku powołany został egzarchat, powstały poprzez konwersję całego Meksykańskiego Narodowego Kościoła Katolickiego (10 tys. wiernych) na prawosławie.
Skandal finansowy.
W 2006 w Kościele Prawosławnym w Ameryce miał miejsce skandal finansowy. Protodiakon Eric Wheeler, były skarbnik Kościoła, oskarżył administrację OCA o wykorzystanie sum pochodzących z prywatnych dotacji na cele niezgodne z przeznaczeniem. Wewnętrzna kontrola w Kościele, zainicjowana przez metropolitę Hermana (Swaiko) i przeprowadzona przez firmę Proskauer Rose LLP potwierdziła te zarzuty i doprowadziła do usunięcia ze stanowiska kanclerza Kościoła, ks. Roberta Kondraticka. Został on następnie pozbawiony stanu duchownego. 3 września 2008 specjalny komitet pod kierownictwem biskupa Beniamina (Petersona) sformowany przez władze kościelne w celu dalszego badania sprawy ogłosił, iż działalność Kondraticka była możliwa m.in. dzięki temu, iż szantażował on część duchowieństwa (w tym Synodu Biskupów) ujawnieniem informacji o ich domniemanych uzależnieniach lub wykroczeniach natury seksualnej. Wśród szantażowanych mieli być były zwierzchnik Kościoła metropolita Teodozjusz oraz jego następca Herman. 4 września 2008 metropolita Herman ustąpił z urzędu.
Po 2008.
W grudniu 2008 XV Sobór Wszechamerykański wybrał na nowego metropolitę całej Ameryki i Kanady biskupa Fort Worth Jonasza, biskupa pomocniczego diecezji Południa. Został on wyświęcony na biskupa w listopadzie tego samego roku. Jeszcze przed wyborem Jonasz wzywał do gruntownej reformy Kościoła. Został wybrany, gdyż nie należał do grupy biskupów wykonujących swoje obowiązki w czasie, gdy wybuchł skandal finansowy.
Skonfliktowany z Synodem Kościoła, metropolita Jonasz w 2011 udał się na urlop, przekazując tymczasowo obowiązki arcybiskupowi Detroit Natanielowi. Następnie wrócił do kierowania Kościołem, lecz 9 lipca 2012 metropolita Jonasz złożył na ręce Synodu Kościoła ostateczną rezygnację z urzędu. Synod przyjął jego rezygnację i przeniósł go w stan spoczynku.
Następcą Jonasza został w grudniu tego samego roku dotychczasowy arcybiskup Filadelfii i Wschodniej Pensylwanii Tichon.
Sytuacja kanoniczna Kościoła.
Autokefalia Kościoła amerykańskiego jest uznawana za kanoniczną przez Rosyjski Kościół Prawosławny, Gruziński Kościół Prawosławny, Bułgarski Kościół Prawosławny, Polski Autokefaliczny Kościół Prawosławny oraz Kościół Prawosławny Czech i Słowacji. Patriarchat Antiocheński oraz Rumuński Kościół Prawosławny nie przedstawiły jednoznacznego stanowiska w tej sprawie. Największym przeciwnikiem autokefalii OCA pozostaje Patriarchat Konstantynopolitański, który do 1990 nie utrzymywał żadnych kontaktów z Cerkwią Amerykańską. Zdaniem patriarchów Konstantynopola jedynie ten właśnie patriarcha ma prawo tworzenia Kościołów autokefalicznych na terytoriach, które nie są uważane za tradycyjnie prawosławne.
Rozmowy, które miały na celu uregulowanie bilateralnych stosunków, były prowadzone między Patriarchatem Konstantynopolitańskim a Kościołem w Ameryce w latach 1990–1991 w czasie wzajemnych wizyt hierarchów: patriarchy Demetriusza i metropolity Teodozjusza. W 1994 w czasie spotkania biskupów wszystkich jurysdykcji działających na kontynencie amerykańskim w Ligonier biskupi struktur podległych patriarsze Konstantynopola zadeklarowali chęć współpracy z hierarchią OCA w celu budowy jednego Kościoła w Stanach Zjednoczonych i Kanadzie. Mimo tego oficjalne stanowisko patriarchatu nie uległo zmianie. 
Również pozostałe Kościoły, chociaż formalnie nie uznają kanoniczności OCA, w praktyce utrzymują w nim regularne kontakty. Kościół ten bierze udział w konferencjach ogólnoprawosławnych, jednak ze względu na brak powszechnego uznania nie może być uczestnikiem ogólnoprawosławnego dialogu z innymi wyznaniami. O ile status OCA budzi wątpliwości, podobne zastrzeżenia nie dotyczą ważności jego sakramentów oraz statusu poszczególnych duchownych.
Liczba wiernych.
Liczba wiernych Kościoła Prawosławnego w Ameryce pozostaje kwestią dyskusyjną. Według danych przedstawionych w "2006 Yearbook of American &amp; Canadian Churches" był to 24. pod względem liczby wiernych związek wyznaniowy w Stanach Zjednoczonych, liczący 1 064 000 członków i odnotowujący ponad sześcioprocentowy wzrost liczby wyznawców w ciągu poprzedniego roku. OCA nie był jednak największym prawosławnym związkiem wyznaniowym (Grecka Prawosławna Archidiecezja liczyła półtora miliona wiernych). Analogiczną liczbę (według stanu z 2004), podając równocześnie dane o 77 parafiach Kościoła, przedstawia Association of Religion Data Archives. Joanna Sołowianowicz podaje jako liczbę wiernych milion (dane z 2003). Dane te potwierdza R. Roberson. Hartford Institute for Religion Research opublikował tymczasem dane liczbowe szacujące liczbę wiernych Kościoła na nie więcej niż 115 tys. wiernych.
Znaczący odsetek wiernych Kościoła stanowią konwertyci: w 2003 według jego wyliczeń było to 30–40% wszystkich członków.
Struktura Kościoła.
Święty Synod Biskupów.
Najwyższym kanonicznym organem zarządzającym Kościołem jest Święty Synod Biskupów, w skład którego wchodzą wszyscy biskupi diecezjalni. Przewodniczącym Synodu jest metropolita całej Ameryki i Kanady. Posiedzenia Synodu odbywają się regularnie, zwoływane przez metropolitę, lub też na prośbę trzech innych biskupów.
Metropolici całej Ameryki i Kanady.
Od momentu uzyskania przez Kościół autokefalii godność tę pełnili następujący hierarchowie:
Sobór Wszechamerykański.
Według statutu Kościoła, jego najwyższym organem administracyjnym i prawodawczym jest Sobór Wszechamerykański. W skład Soboru wchodzą wszyscy biskupi oraz proboszczowie, członkowie Rady Metropolitalnej oraz komisji przedsoborowej, dwóch delegatów z każdego seminarium duchownego, jeden delegat świecki z każdej parafii oraz, za zgodą Rady Metropolitalnej, duchowni niebędący proboszczami parafii. Komisja przedsoborowa ma prawo zaprosić na obrady dodatkowe osoby, bez prawa głosu. Sobór odbywa się co trzy lata, z możliwością zwołania poza tym terminem w sytuacjach nadzwyczajnych, z inicjatywy Rady Metropolitalnej lub Świętego Synodu Biskupów. Decyzje podejmowane są większością głosów; wszystkie rezolucje soboru muszą zostać pozytywnie zaopiniowane co najmniej przez połowę uczestniczących biskupów.
Rada Metropolitalna.
Organem wykonawczym Kościoła, który jest odpowiedzialny za kierowanie jego działalnością w okresach międzysoborowych oraz za wprowadzanie w życie decyzji soborów, jest Rada Metropolitalna. Składa się ona z przewodniczącego (metropolity), kanclerza, sekretarza, skarbnika, dwóch reprezentantów z każdej diecezji (kapłan i świecki) oraz trzech księży i trzech delegatów świeckich wybranych przez Sobór Wszechamerykański. Rada Metropolitalna spotyka się dwa razy w roku.
Seminaria duchowne.
Kandydaci na kapłanów Kościoła Prawosławnego w Ameryce kształcą się w trzech seminariach duchownych: św. Tichona w South Canaan, św. Hermana z Alaski w Kodiak oraz św. Włodzimierza w Crestwood.
Monastery.
Kościół Prawosławny w Ameryce posiada 26 klasztorów (monasterów i skitów). Większość z nich podlega jurysdykcji biskupów diecezjalnych, poza pięcioma instytucjami stauropigialnymi. Są to:
Duchowni Kościoła, poza pracą duszpasterską w parafiach, pracują jako kapelani wojskowi we wszystkich formacjach armii amerykańskiej.
Podział administracyjny.
Kościół Prawosławny w Ameryce jest jedynym Kościołem prawosławnym, w którym (na mocy statutu z 1971) zastosowany został podwójny podział terytorialny. Kościół, oprócz tradycyjnego podziału na diecezje lokalne, posiada również trzy diecezje etniczne, posiadające szerszy zakres autonomii i skupiające wiernych jednej narodowości. Wybór jurysdykcji (terytorialnej lub etnicznej) należy do poszczególnych parafii, natomiast prawo do tworzenia nowych diecezji lub dekanatów o charakterze etnicznym posiada Święty Synod Biskupów. Status Kościoła zastrzega jednak, iż tworzenie jednostek narodowościowych jest rozwiązaniem tymczasowym, zaś docelowo OCA ma dzielić się jedynie według terytorium. Kościół Prawosławny w Ameryce jest jedyną strukturą prawosławną w USA, która nie ma charakteru narodowego i zrzesza wiernych o różnym pochodzeniu etnicznym. Tym samym jest to również jedyny Kościół prawosławny na tym terytorium, który prowadzi działalność misyjną.
Kościół Prawosławny w Ameryce jest członkiem Nieustającej Konferencji Kanonicznych Biskupów Ameryk (SCOBA), w ramach której prowadzi działania na rzecz zjednoczenia wszystkich prawosławnych jurysdykcji działających w USA w jednym Kościele lokalnym.
Jednostki terytorialne.
W 2014 Kościół posiadał następujące jednostki administracyjne wydzielone według terytorium:
Osobną grupę parafii stanowią 3 placówki duszpasterskie w Australii, które posiadają status stauropigialnych. W przeszłości Kościół posiadał również parafie w Wenezueli, Peru, Brazylii i Argentynie, jednak zostały one w większości zamknięte, zaś jedna zmieniła jurysdykcję.
Jednostki etniczne.
Oprócz powyższych jednostek podziału terytorialnego Kościół posiadał również następujące struktury etniczne: 

</doc>
<doc id="1942782" url="https://pl.wikipedia.org/wiki?curid=1942782" title="Srokowiec">
Srokowiec

Srokowiec ("Platysmurus leucopterus") – gatunek średniej wielkości ptaka z rodziny krukowatych (Corvidae), jedyny przedstawiciel rodzaju "Platysmurus".

</doc>
<doc id="1942784" url="https://pl.wikipedia.org/wiki?curid=1942784" title="Zielaki">
Zielaki

Zielaki (Amytornithinae) – monotypowa podrodzina ptaków z rodziny chwostkowatych (Maluridae).
Zasięg występowania.
Podrodzina obejmuje gatunki występujące w Australii.
Morfologia.
Długość ciała 14–22 cm; masa ciała 15–35 g.
Systematyka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="1942785" url="https://pl.wikipedia.org/wiki?curid=1942785" title="Stipiturus">
Stipiturus

Stipiturus – rodzaj ptaka z podrodziny chwostek (Malurinae) w rodzinie chwostkowatych (Maluridae). 
Występowanie.
Rodzaj obejmuje gatunki występujące w Australii (wraz z Tasmanią).
Morfologia.
Długość ciała 10–19 cm; masa ciała 5–9 g.
Systematyka.
Nazewnictwo.
"Stipiturus": , "stipitis" – gałąź, konar; "oura" – ogon.
Podział systematyczny.
Do rodzaju należą następujące gatunki:

</doc>
<doc id="1942789" url="https://pl.wikipedia.org/wiki?curid=1942789" title="The Kingdom Interlinear Translation of the Greek Scriptures">
The Kingdom Interlinear Translation of the Greek Scriptures

The Kingdom Interlinear Translation of the Greek Scriptures ("Pisma Greckie w międzywierszowym przekładzie Królestwa") – angielskojęzyczny przekład biblijny Chrześcijańskich Pism Greckich z 1969 roku, wydany przez Watchtower Bible and Tract Society of New York, Inc oraz International Bible Students Association. Publikacja Świadków Jehowy, przetłumaczona przez "New World Bible Translation Comittee" i wydana w nakładzie 800 000 egzemplarzy. Wydanie pierwszej edycji nastąpiło na kongresie międzynarodowym pod hasłem „Pokój na ziemi” w roku 1969.
Opis.
Na każdej stronie lewa, szersza szpalta zawiera oryginalny tekst grecki Nowego Testamentu w opracowaniu krytycznym biblistów Brooke’a F. Westcotta i Fentona J.A. Horta "The New Testament in the Original Greek" z 1881 roku, a pod nim słowo pod słowem znajdują się najdokładniej odpowiadające im słowa angielskie (dosłowne tłumaczenie na język angielski z roku 1969 – „Word-for-word English translations”, "Angielski przekład dosłowny"). W prawej, węższej szpalcie znajduje się tekst "Pisma Świętego w Przekładzie Nowego Świata". U dołu stron zamieszczono też uwagi marginesowe z odnośnikami do ogółem 53 rękopisów biblijnych oraz przekładów Pisma Świętego.
W roku 1985 wydano zrewidowaną edycję. Wydanie to zawiera 1120 stron.
Na wyklejkach zamieszczono tabelę: "Grecki alfabet" wraz z wymową; diagram ilustrujący podstawy greki i znaczenie przyimków, mapy "Palestyna za czasów służby Jezusa" oraz "Podróże Pawła". Edycja ta zawiera również dodatki informacyjne o przekładzie, mapy, ryciny i plany.
Uzasadniając użycie imienia w tekście głównym Nowego Testamentu "The Kingdom Interlinear Translation of the Greek Scriptures" (edycja z roku 1969) powołuje się na 21 przekładów biblijnych ksiąg Nowego Testamentu głównie na język hebrajski. Najstarszym z nich jest Ewangelia Mateusza z dzieła Szem Toba pochodząca najpóźniej z drugiej połowy XIV wieku oznaczona w tym wydaniu jako J².
Od roku 2013 przekład ten dostępny jest w darmowej aplikacji dla urządzeń cyfrowych "JW Library" oraz w "Bibliotece Internetowej Strażnicy", a od 2017 roku w serwisie jw.org.

</doc>
<doc id="1942793" url="https://pl.wikipedia.org/wiki?curid=1942793" title="Manfred Germar">
Manfred Germar

Manfred „Manni“ Germar (ur. 10 marca 1935 w Kolonii) – niemiecki lekkoatleta sprinter, medalista olimpijski i trzykrotny mistrz Europy.
Startował w reprezentacji Republiki Federalnej Niemiec, choć medale na międzynarodowych imprezach zdobywał w barwach wspólnej reprezentacji Niemiec.
Rozpoczął międzynarodową karierę na mistrzostwach Europy w 1954 w Bernie, gdzie wystąpił tylko w sztafecie 4 × 100 metrów (w składzie Leonhard Pohl, Peter Kraus, Heinz Fütterer i Germar), która została zdyskwalifikowana w przedbiegach.
Na igrzyskach olimpijskich w 1956 w Melbourne, startując we wspólnej reprezentacji olimpijskiej Niemiec, zajął 5. miejsce w finale biegu na 100 metrów. W biegu na 200 metrów awansował do ćwierćfinału, ale w nim nie wystąpił. Największym sukcesem Germara na tych igrzyskach był bieg sztafetowy. Sztafeta 4 × 100 metrów w składzie: Lothar Knörzer, Pohl, Fütterer i Germar zdobyła brązowy medal.
W 1958 wyrównał rekord świata w sztafecie 4 × 100 m (w składzie: Manfred Steinbach, Martin Lauer, Fütterer i Germar) wynikiem 39,5 s. W tym samym roku wyrównał rekord świata w biegu na 200 metrów czasem 20,6 s (w obu przypadkach były to rekordy Europy). Na mistrzostwach Europy w 1958 w Sztokholmie Germar zwyciężył w biegu na 200 metrów i zajął 2. miejsce w biegu na 100 metrów (za swym rodakiem Arminem Harym). Został również mistrzem Europy w sztafecie 4 × 100 metrów (sztafeta biegła w składzie: Walter Mahlendorf, Hary, Fütterer i Germar).
Na igrzyskach olimpijskich w 1960 w Rzymie Germar odpadł w przedbiegach na 100 metrów i na 200 metrów. Wskutek słabszej formy (po usunięciu zęba mądrości) nie znalazł się w składzie niemieckiej sztafety 4 × 100 metrów, która zdobyła mistrzostwo olimpijskie.
Na mistrzostwach Europy w 1962 w Belgradzie startował tylko w sztafecie 4 × 100 metrów, która zdobyła złoty medal (w składzie: Klaus Ulonska, Peter Gamper, Jochen Bender i Germar).
Germar zdobył następujące medale w mistrzostwach RFN:
Startował w klubie ASV Köln.
Został odznaczony m.in. Orderem Zasługi Republiki Federalnej Niemiec w 1998, srebrnym Orderem Olimpijskim w 2001 i Srebrnym Liściem Laurowym w 1957.

</doc>
<doc id="1942794" url="https://pl.wikipedia.org/wiki?curid=1942794" title="Diego Santa Cruz">
Diego Santa Cruz

Diego Anibal Santa Cruz Cantero (ur. 29 października 1982) jest paragwajskim piłkarzem występującym na pozycji pomocnika.
Kariera klubowa.
W trakcie swojej kariery reprezentował barwy takich klubów jak Club Olimpia, NK Zadar i Sportivo Luqueño.
Kariera reprezentacyjna.
Santa Cruz zaliczył dwa występy w reprezentacji Paragwaju do lat 17.
Życie osobiste.
Diego jest młodszym bratem napastnika Roque Santa Cruza i starszym bratem Julio Santa Cruza.

</doc>
<doc id="1942800" url="https://pl.wikipedia.org/wiki?curid=1942800" title="Priapula">
Priapula



</doc>
<doc id="1942801" url="https://pl.wikipedia.org/wiki?curid=1942801" title="Priapulidy">
Priapulidy



</doc>
<doc id="1942802" url="https://pl.wikipedia.org/wiki?curid=1942802" title="Short-range Ballistic Missile">
Short-range Ballistic Missile



</doc>
<doc id="1942804" url="https://pl.wikipedia.org/wiki?curid=1942804" title="Gruboryjkowe">
Gruboryjkowe



</doc>
<doc id="1942805" url="https://pl.wikipedia.org/wiki?curid=1942805" title="Proces legisakcyjny">
Proces legisakcyjny



</doc>
<doc id="1942806" url="https://pl.wikipedia.org/wiki?curid=1942806" title="Fogelfeder (herb szlachecki)">
Fogelfeder (herb szlachecki)



</doc>
<doc id="1942807" url="https://pl.wikipedia.org/wiki?curid=1942807" title="Dendrocincla">
Dendrocincla

Dendrocincla – rodzaj ptaka z podrodziny kowali (Sittasominae) w rodzinie tęgosterowatych (Dendrocolaptidae). 
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 16–26 cm; masa ciała 25–64 g.
Systematyka.
Etymologia.
"Dendrocincla": "dendron" „drzewo”; „drozd”, od gr. κιγκλος "kinklos" „niezidentyfikowany ptak”.
Podział systematyczny.
Do rodzaju należą następujące gatunki:

</doc>
<doc id="1942808" url="https://pl.wikipedia.org/wiki?curid=1942808" title="Tęgosterzyk większy">
Tęgosterzyk większy

Tęgosterzyk większy ("Deconychura longicauda") – gatunek ptaka z rodziny tęgosterowatych (Dendrocolaptidae), zamieszkujący Amerykę Południową i Centralną.
Systematyka.
Takson po raz pierwszy opisany przez von Pelzelna pod nazwą "Dendrocincla longicauda". Jako lokalizację holotypu autor wskazał Borba, Marabitanas w Barra do Rio Negro, co według autorów "Handbook of the Birds of the World" oznacza Manaus w Brazylii. Do tego rodzaju dawniej zaliczano również tęgosterzyka mniejszego. Według klasyfikacji przyjętej w "The Howard and Moore Complete Checklist of the Birds of the World" oraz przez Międzynarodowy Komitet Ornitologiczny, "Deconychura" to rodzaj monotypowy, a tęgosterzyk mniejszy przynależy do "Certhiasomus".
Międzynarodowy Komitet Ornitologiczny wyróżnia siedem podgatunków "D. longicauda". Autorzy "Handbook of the Birds of the World Alive" wydzielają wszystkie te podgatunki, poza nominatywnym, do dwóch osobnych gatunków: "D. typica" (tęgosterzyk plamisty) i "D. pallida" (tęgosterzyk amazoński); takie ujęcie systematyczne od 2016 roku stosuje też IUCN.
Występowanie.
Tęgosterzyk większy występuje w zależności od podgatunku:
Morfologia.
Mały ptak o długości ciała 17–18 cm w Panamie i 19–22 cm w Ameryce Południowej. Masa ciała w Kostaryce i Panamie 19–26 g, w południowej Wenezueli i Surinamie 25–28 g, a w Manaus średnio 29 g.
Status.
Międzynarodowa Unia Ochrony Przyrody (IUCN) dzieli ten takson na trzy gatunki i klasyfikuje je następująco:
Przed podziałem gatunek opisywany był jako rzadki.

</doc>
<doc id="1942809" url="https://pl.wikipedia.org/wiki?curid=1942809" title="Hylexetastes">
Hylexetastes

Hylexetastes – rodzaj ptaka z podrodziny tęgosterów (Dendrocolaptinae) w rodzinie tęgosterowatych (Dendrocolaptidae).
Zasięg wstępowania.
Rodzaj obejmuje gatunki występujące w Amazonii.
Morfologia.
Długość ciała 25–30 cm; masa ciała 86–145 g.
Systematyka.
Etymologia.
"Hylexetastes": "hule" „las”; εξεταστης "exetastes" „ekspert, badacz”, od εξεταζω "exetazō" „badać”.
Podział systematyczny.
Do rodzaju należą następujące gatunki:

</doc>
<doc id="1942810" url="https://pl.wikipedia.org/wiki?curid=1942810" title="Xiphocolaptes">
Xiphocolaptes

Xiphocolaptes – rodzaj ptaka z rodziny tęgosterowatych (Dendrocolaptidae). 
Występowanie.
Rodzaj obejmuje gatunki występujące w Meksyku, Ameryce Centralnej i Południowej.
Morfologia.
Długość ciała 26–35 cm, masa ciała 102–169 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "xiphos" – „miecz” oraz "kolaptēs" – „dzięcioł”.
Podział systematyczny.
Do rodzaju należą następujące gatunki:

</doc>
<doc id="1942811" url="https://pl.wikipedia.org/wiki?curid=1942811" title="Dendrocolaptes">
Dendrocolaptes

Dendrocolaptes – rodzaj ptaka z podrodziny tęgosterów (Dendrocolaptinae) w rodzinie tęgosterowatych (Dendrocolaptidae). 
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 25–30 cm; masa ciała 47–98 g.
Systematyka.
Etymologia.
"Dendrocolaptes": "dendrokolaptēs" „dzięcioł”, od δενδρον "dendron" „drzewo”; κολαπτω "kolaptō" „dziobać”; tęgoster prążkowany został opisany w 1783 roku jako gatunek dzięcioła.
Podział systematyczny.
Do rodzaju należą następujące gatunki:

</doc>
<doc id="1942812" url="https://pl.wikipedia.org/wiki?curid=1942812" title="Dendroplex">
Dendroplex

Dendroplex – rodzaj ptaka z rodziny tęgosterowatych (Dendrocolaptidae). 
Występowanie.
Rodzaj obejmuje gatunki występujące w Ameryce Środkowej i Południowej.
Morfologia.
Długość ciała 18–24 cm, masa ciała 33–51 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "dendron" – „drzewo” oraz "plēssō" – „uderzać”.
Podział systematyczny.
Niżej wymienione gatunki są zaakceptowane przez Międzynarodowy Komitet Ornitologiczny. Takson wyodrębniony z rodzaju "Xiphorhynchus". Do rodzaju należą następujące gatunki:

</doc>
<doc id="1942814" url="https://pl.wikipedia.org/wiki?curid=1942814" title="Xiphorhynchus">
Xiphorhynchus

Xiphorhynchus – rodzaj ptaka z podrodziny tęgosterów (Dendrocolaptinae) w rodzinie tęgosterowatych (Dendrocolaptidae). 
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 15–29 cm; masa ciała 15–75 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942815" url="https://pl.wikipedia.org/wiki?curid=1942815" title="Lepidocolaptes">
Lepidocolaptes

Lepidocolaptes – rodzaj ptaka z podrodziny tęgosterów (Dendrocolaptinae) w rodzinie tęgosterowatych (Dendrocolaptidae). 
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 17–23 cm; masa ciała 18–40 g.
Systematyka.
Etymologia.
"Lepidocolaptes": "lepis", λεπιδος "lepidos" „łuska”; κολαπτης "kolaptes" „dzięcioł”.
Podział systematyczny.
Do rodzaju należą następujące gatunki:

</doc>
<doc id="1942816" url="https://pl.wikipedia.org/wiki?curid=1942816" title="Campylorhamphus">
Campylorhamphus

Campylorhamphus – rodzaj ptaka z rodziny tęgosterowatych (Dendrocolaptidae). 
Występowanie.
Rodzaj obejmuje gatunki występujące w Ameryce Centralnej i Ameryce Południowej.
Morfologia.
Długość ciała 20–28 cm, masa ciała 30–55 g.
Systematyka.
Nazewnictwo.
Nazwa rodzajowa pochodzi z języka greckiego i oznacza „zakrzywiony dziób” ( "kampulos" – „zakrzywiony” oraz "rhamphos" – „dziób”).
Podział systematyczny.
Do rodzaju należą następujące gatunki:
Dwa opisane w 2013 gatunki – "C. cardosoi" i "C. gyldenstolpei" zostały odrzucone przez SACC, nie uznaje ich również IOC, traktując je jako podgatunki drzewiarza krzywodziobego.

</doc>
<doc id="1942818" url="https://pl.wikipedia.org/wiki?curid=1942818" title="Steven Meisel">
Steven Meisel

Steven Meisel (ur. 5 czerwca 1954 w Nowym Jorku) – amerykański fotograf mody, który zdobył rozgłos pracując dla włoskiej i amerykańskiej edycji prestiżowego „Vogue”.
Życiorys.
Wczesne lata.
Urodził się na nowojorskim Manhattanie jako syn piosenkarki i pracownika firmy fonograficznej, a dorastał w artystycznym środowisku w dzielnicy Nowym Jorku – Queens. W dzieciństwie Meisel nie bawił się zabawkami, a rysował piękne kobiety z wyższych sfer. Dla jego rysunków inspiracją stały się zdjęcia magazynów takie jak „Vogue” czy „Harper’s Bazaar”, a także jego matka i siostra.
Był zafascynowany ówczesnymi modelkami takimi jak Twiggy, Verushką i Jean Shrimpton. W wieku 12 lat poprosił swoją koleżankę, by udając sekretarkę fotografa Richarda Avedona zadzwoniła do agencji modelek i zdobyła dla niego zdjęcie Twiggy, czekał na nią przez wiele godzin pod studiem fotograficznym Melvina Sokolsky’ego, by zobaczyć ją na żywo i zdobyć autograf.
Studiował w High School of Art and Design, a następnie naukę kontynuował w Parsons The New School for Design. Uczęszczał też na różne kursy.
Kariera.
Rozpoczął karierę jako rysownik dla amerykańskiego projektanta mody Halstona, a na pół etatu jako nauczyciel rysunku w Parsons School of Design. Podziwiał zdjęcia takich fotografów mody jak Jerry Schatzberg, Irving Penn, Richard Avedon czy Bert Stern. Niedługo potem podjął pracę jako młodszy ilustrator magazynu „Women’s Wear Daily”. Jego ilustracje spodobały się Oscarowi Reyesowi, bookerowi Elite Model Management, który zaangażował go jako autora zdjęć modelek do portfolio. Jedną z nich była Phoebe Cates. Wkrótce zajął się fotografią dla magazynu „Seventeen”.
Od roku 1988 był autorem zdjęć na okładki włoskiej edycji magazynu „Vogue”. Z czasem podjął współpracę z takimi magazynami jak „Interview”, „W”, amerykańska edycja „Vogue” i „Vanity Fair”. Brał udział w kampaniach reklamowych dla takich marek jak Balenciaga, Calvin Klein, Giorgio Armani, Christian Dior, Dolce &amp; Gabbana, Lanvin, Louis Vuitton, Miu Miu, Moschino, Prada, Valentino, Versace, Yves Saint Laurent i Marc Jacobs. Fotografował takie modelki jak Linda Evangelista, Karen Elson, Amber Valletta, Kristen McMenamy, Stella Tennant, Sasza Piwowarowa, Naomi Campbell, Christy Turlington, Lara Stone, Coco Rocha czy Natalia Vodianova.
Był autorem zdjęć na okładkach kilku popularnych albumów i singli, w tym Madonny – „Like a Virgin” (1984), "The Immaculate Collection" (1990), „Bad Girl” (1992) i „Fever” (1993), a także Mariah Carey – „Fantasy” (1994) i „Daydream” (1995). Był też autorem zdjęć do książki Madonny pt. "Sex" (1992) i kampanii reklamowej Louis Vuitton (2008) z udziałem Madonny. W 2009 wyreżyserował kontrowersyjny spot do kampanii reklamowej Calvin Kleina.

</doc>
<doc id="1942819" url="https://pl.wikipedia.org/wiki?curid=1942819" title="Athene (rodzaj)">
Athene (rodzaj)

Athene – rodzaj ptaka z podrodziny sóweczek (Surniinae) w rodzinie puszczykowatych (Strigidae).
Zasięg występowania.
Rodzaj obejmuje gatunki występujące w Eurazji, Afryce i Ameryce.
Morfologia.
Długość ciała 19–28 cm, rozpiętość skrzydeł 54–58 cm; masa ciała 115–241 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1942820" url="https://pl.wikipedia.org/wiki?curid=1942820" title="Ratnik">
Ratnik

Ratnik (bułg. Ратник), pełna nazwa Rozwój Bułgarskiego Ducha Narodowego (Ратничество за напредък на българщината) – bułgarska organizacja paramilitarna o charakterze nacjonalistycznym w II poł. lat 30. i I poł. lat 40. XX wieku
Organizacja została założona w 1936 r. Jednym z założycieli był przyszły premier Bułgarii, Petyr Gabrowski. W jej programie znajdowały się hasła nacjonalistyczne i antysemickie. Głosiła obronę Bułgarskiej Cerkwi Prawosławnej. Była zorganizowana na wzór wojskowy. Jej członkowie nosili czerwone uniformy z opaskami z symbolem organizacji, którym był krzyż słoneczny wpisany w okrąg. Hasłem było "Напред и нагоре". Na czele Ratnika stanął prof. Asen Kantardżijew. Do organizacji należeli m.in. pisarze Emanuił Popdimitrow, Dimityr Talew i Fani Popowa-Mutafowa (jedna z głównych ideologów), prof. Lubomir Władykin czy Komisarz do Spraw Żydowskich, Aleksandyr Belew. 20 września 1939 r. członkowie organizacji wzięli udział w tzw. bułgarskiej nocy kryształowej, kiedy przeszli przez Sofię, demolując żydowskie sklepy. Do 1943 r. organizacja reprezentowała dużą siłę na bułgarskiej scenie politycznej, popierana przez najwyższe władze państwowe. Ratnik został zdelegalizowany decyzją rządu przed 1944 r. Po przejściu Bułgarii na stronę aliantów na początku września 1944 r., wielu działaczy wyjechało do Niemiec, gdzie wstępowali do Wehrmachtu. Część weszła w skład nowo formowanego Bułgarskiego Pułku Grenadierów SS. Niektórzy pozostali w kraju, organizując antysowiecki ruch oporu.
Linki zewnętrzne.
Historia organizacji "Ratnik" (jęz. bułgarski)

</doc>
<doc id="1942826" url="https://pl.wikipedia.org/wiki?curid=1942826" title="Mistrzostwa Świata w Łyżwiarstwie Szybkim w Wieloboju Kobiet 1979">
Mistrzostwa Świata w Łyżwiarstwie Szybkim w Wieloboju Kobiet 1979

37. mistrzostwa świata w łyżwiarstwie szybkim w wieloboju kobiet odbyły się w dniach 3 - 4 lutego 1979 roku w holenderskiej Hadze. Zawodniczki startowały na sztucznym torze De Uithof. Łyżwiarki startowały na czterech dystansach: 500 m, 1000 m, 1500 m, 3000 m. Bezkonkurencyjna była Amerykanka Beth Heiden. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 3000 m awansowała najlepsza 16-tka po 3 dystansach.
Uczestnicy.
W zawodach wzięło udział 31 łyżwiarek z 14 krajów. Sklasyfikowanych zostało 30.

</doc>
<doc id="1942828" url="https://pl.wikipedia.org/wiki?curid=1942828" title="Du Jiang Yan">
Du Jiang Yan



</doc>
<doc id="1942831" url="https://pl.wikipedia.org/wiki?curid=1942831" title="Perkin Warbeck">
Perkin Warbeck

Perkin Warbeck (ur. ok. 1474, zm. 23 listopada 1499) – pretendent do tronu Anglii w czasie rządów Henryka VII, podający się za księcia Ryszarda, syna Edwarda IV, w rzeczywistości Flamandczyk z Tournai.
Po raz pierwszy pojawił się w Irlandii w 1491 roku, próbując pozyskać zwolenników wśród miejscowych możnych, jednak nie uzyskawszy wsparcia został zmuszony do opuszczenia wyspy. Został wówczas przyjęty przez króla Francji Karola VIII i oficjalnie rozpoznany jako Ryszard przez siostrę Edwarda IV, Małgorzatę.
W roku 1495 ponownie wylądował na Wyspach, w Kent, razem z oddziałem żołnierzy. Ponownie został pokonany, zbiegł na Irlandię, a następnie udał się do Szkocji, gdzie wsparcia udzielił mu Jakub IV. We wrześniu 1496 roku Szkoci najechali Anglię, ale wobec porażki Jakub szybko zawarł pokój, starając się jednocześnie pozbyć Warbecka.
7 września 1497 roku wybuchło II powstanie kornijskie, którego przyczyną było lądowanie Warbecka w Kornwalii i odezwa do chłopów obiecująca im obniżenie podatków. Na wieść o zbliżaniu się oddziałów królewskich Warbeck wpadł w panikę i opuścił swoją armię. Wkrótce został pojmany.
Został osadzony w Tower of London, skąd zbiegł w 1499 roku, po czym został pojmany ponownie i powieszony 23 listopada 1499 roku.

</doc>
<doc id="1942832" url="https://pl.wikipedia.org/wiki?curid=1942832" title="Fairlight">
Fairlight



</doc>
<doc id="1942833" url="https://pl.wikipedia.org/wiki?curid=1942833" title="Argumienty i fakty">
Argumienty i fakty

Argumienty i fakty (, w skrócie АиФ) – rosyjski tygodnik, ukazujący się od stycznia 1978 roku; na początku zakres jego tematyki ograniczał się do analiz wydarzeń, statystyk i cyfr, które rzadko pojawiały się w oficjalnej prasie, dziś uważany jest za tabloid.
W latach 1978–1979, "Argumienty i fakty" ukazywały się co miesiąc, 1980 – marzec 1982 – co dwa tygodnie, a od marca 1982 ukazują się co tydzień w środę.
W maju 1990 "AiF" trafiły do Księgi rekordów Guinnessa za największy nakład w historii – 33,3 mln egzemplarzy. Według TNS Gallup Media liczba czytelników jednego numeru w Rosji to 7146 tys. Do dziś jest największą pod względem nakładu gazetą w Rosji (ok. 3 mln egzemplarzy). Od 1997 gazeta ma swoje wydanie internetowe. Czytelnicy tygodnika to mieszkańcy 60 państw m.in. USA, Japonii i Tajlandii. Zagraniczny nakład gazety to 609 970 egzemplarzy.
Siedziba pisma znajduje się w Moskwie. Redaktorem naczelnym jest Nikołaj Ziat´kow.

</doc>
<doc id="1942834" url="https://pl.wikipedia.org/wiki?curid=1942834" title="FSC Lublin-51">
FSC Lublin-51

FSC Lublin-51 – polski samochód ciężarowy małej ładowności, stanowiący licencyjną wersję radzieckiego samochodu GAZ-51. Produkcję seryjną rozpoczęto 7 listopada 1951 roku, a zakończono w czerwcu 1959 roku. Model ten zastąpiony został w ofercie producenta przez opracowany w kraju samochód dostawczy FSC Żuk. Łącznie wyprodukowano 17 479 egzemplarzy samochodu FSC Lublin-51.
Historia i opis modelu.
W grudniu 1948 roku zapadła decyzja o rozpoczęciu w Lublinie w przedwojennych zakładach firmy Lilpop, Rau i Loewenstein, produkcji samochodów ciężarowych na licencji radzieckiego modelu GAZ-51. Umowa licencyjna ze stroną radziecką podpisana została 22 lipca 1950 roku. Według początkowych założeń roczna produkcja zakładu miała wynosić około 12 tys. egzemplarzy, jednak pod koniec 1950 roku zwiększono postanowienia produkcyjne do poziomu 25 tys. sztuk rocznie.
Pierwszy egzemplarz tego samochodu zmontowany został 7 listopada 1951 roku z części dostarczonych przez licencjodawcę. 
Nadwozie Lublina-51 osadzone zostało na podłużnicowej, nitowanej ramie wykonanej z blachy tłoczonej. W układzie jezdnym zastosowano przednią sztywną oś zawieszoną na półeliptycznych resorach piórowych oraz dwóch hydraulicznych amortyzatorach ramieniowych. Z tyłu zastosowano most napędowy zawieszony na półeliptycznych resorach piórowych, dodatkowo wspartych przez pomocnicze resory piórowe. W pojeździe tym zastosowano przekładnię kierowniczą ze ślimakiem globoidalnym. Do napędu przewidziano importowany, 6-cylindrowy rzędowy silnik benzynowy typu M-51 o pojemności 3480 cm³ i maksymalnej mocy 51,5 kW (70 KM). Jednostka ta zblokowana została z 4-biegowa manualną, niesynchronizowaną skrzynią biegów. Lublin-51 wyposażony był w kabinę z wysuniętym silnikiem. Wykonany z drewna szkielet kabiny pokryty został wodoodporną sklejką. Poszycie boczne oraz maska silnika i błotniki wykonane zostały z blachy stalowej, natomiast dach pokryty został dermatoidem.
W trakcie produkcji przeprowadzono modernizacje. Zastosowano nowy typ gaźnika ze sterowanym podciśnieniowo oszczędzaczem, zastąpiono podciśnieniowy system napędu wycieraczek silnikami elektrycznymi oraz wprowadzono do produkcji kabinę o konstrukcji w pełni metalowej. 
Pomimo modernizacji nie udało się wyeliminować podstawowych wad tego pojazdu: zbyt małej jak na samochód ciężarowy ładowności oraz wysokiego zużycia paliwa. Produkcję zakończono w czerwcu 1959 roku, po wyprodukowaniu 17 479 egzemplarzy. 
Na podwoziu modelu FSC Lublin-51 montowano różne wersje zabudów, jak np. skrzynia ładunkowa, nadwozia furgonowe produkowane przez Zakłady Budowy Nadwozi Samochodowych w Nysie, nadwozia kin objazdowych, warsztaty naprawcze oraz nadwozia sanitarne typu N-243, produkowane przez Zakłady Budowy Nadwozi Samochodowych w Jelczu.

</doc>
<doc id="1942835" url="https://pl.wikipedia.org/wiki?curid=1942835" title="Droga do Indii">
Droga do Indii



</doc>
<doc id="1942839" url="https://pl.wikipedia.org/wiki?curid=1942839" title="Presidential Cycling Tour of Turkey">
Presidential Cycling Tour of Turkey

Presidential Cycling Tour of Turkey () – wieloetapowy wyścig kolarski rozgrywany w Turcji od lat 60. XX wieku.
Wyścig dookoła Turcji organizowany jest od lat 60. XX wieku. W 2002 został włączony do kalendarza UCI z kategorią 2.5. Od 2005 należał do cyklu UCI Europe Tour z kategorią 2.2, w 2008 otrzymał kategorię 2.1, a w 2010 2.HC. W 2017 został włączony do cyklu UCI World Tour, jednak ze względu na niespełnienie wymogów regulaminowych po trzech edycjach został wyłączony z cyklu najważniejszych wyścigów i, od sezonu 2020, przeniesiony do UCI ProSeries.
Zwycięzcy.
Opracowano na podstawie:

</doc>
<doc id="1942840" url="https://pl.wikipedia.org/wiki?curid=1942840" title="Tour of Turkey">
Tour of Turkey



</doc>
<doc id="1942843" url="https://pl.wikipedia.org/wiki?curid=1942843" title="Hollenstedt">
Hollenstedt



</doc>
<doc id="1942845" url="https://pl.wikipedia.org/wiki?curid=1942845" title="Przestrzeń nadmostkowa">
Przestrzeń nadmostkowa

Przestrzeń nadmostkowa (łac. "spastium suprasternale") – w anatomii człowieka, część przyśrodkowa szczelinowatej przestrzeni łącznotkankowej utworzonej przez blaszkę powierzchowną i przedtchawiczą powięzi szyi położona nad rękojeścią mostka i do tyłu od przyczepu mostkowego mięśnia mostkowo-obojczykowo-sutkowego.
Przestrzeń nadmostkowa zawiera dolne odcinki żył szyjnych przednich połączone łukiem żylnym szyi oraz skąpą ilość luźnej tkanki łącznej i tkanki tłuszczowej. Niekiedy znajduje się tu również węzeł chłonny.
Jest jedną z przestrzeni międzypowięziowych szyi.

</doc>
<doc id="1942846" url="https://pl.wikipedia.org/wiki?curid=1942846" title="System irygacyjny Dujiangyan">
System irygacyjny Dujiangyan

System irygacyjny Dujiangyan (chiń. upr. 都江堰, chiń. trad. 都江堰, pinyin Dūjiāngyàn) – starożytny, funkcjonujący do dziś, system budowli hydrotechnicznych na północno-zachodnim skraju Kotliny Syczuańskiej, w pobliżu miasta Dujiangyan (oznaczonego na schemacie literą E). Nazwa oznacza dosłownie „Tamę na rzece stołecznej” i odnosi się przede wszystkim do systemu. Miasto pierwotnie nazywało się Guanxian.
Sima Qian w Zapiskach historyka napisał o kraju Shu:
Uwarunkowania naturalne i położenie.
Północno-zachodnią krawędź Kotliny Syczuańskiej tworzą góry Hengduan Shan, zatrzymujące nadciągający z południowego wschodu monsun. W efekcie w kotlinie tworzy się przykryta chmurami „cieplarnia”, zapewniająca korzystny mikroklimat z bardzo długim, ponad 10-miesięcznym okresem wegetacyjnym. Długi okres wegetacyjny pozwala na zebranie dwóch plonów rocznie, pod warunkiem odpowiedniego nawodnienia, zwłaszcza ryżu mokrego.
Monsunowy klimat charakteryzuje się bardzo nierównomiernym rozkładem opadów, ok. 70% deszczu spada w ciągu czterech letnich miesięcy. Dla pobliskiego Chengdu różnica między najbardziej wilgotnym (sierpień – 253,3 mm opadu) a najsuchszym (grudzień – 6,0 mm) miesiącem roku jest ponad czterdziestokrotna (dla porównania: w Krakowie nie przekracza trzech razy).
Na większości obszaru Chin odpływ wód jest ściśle skorelowany z opadami i wykazuje podobną zmienność, z największymi przepływami w lecie. Nawet na obszarach dobrze nawodnionych (między 900 a 200 mm odpływu rocznego), do których należy Syczuan, istnieje zagrożenie niedoborem wody w zimie a powodziami w lecie. Dodatkowe zagrożenie powodziowe powodują roztopy śniegu w górach. Wezbrane rzeki niosą też znaczną ilość rumoszu.
System został zbudowany na końcu przełomu rzeki Min, w miejscu, gdzie wypływa ona na Równinę Chengdu, ok. 50 km od stolicy Syczuanu, Chengdu. W związku z różnicami opadów w górnym biegu, Min Jiang wykazuje znaczne (ale typowe dla chińskich rzek), różnice w odpływie: w okresie suchym (grudzień-marzec) niesie średnio ok. 200 m³/sek., czasem nawet tylko 130 m³/sek. W czerwcu i lipcu osiąga najwyższy stan niosąc do 7500 m³/sek.
Historia.
Tereny Równiny Chengdu były od VIII w. p.n.e. pod panowaniem niechińskiego państwa Shu. Kultura rolna na tych obszarach była ówcześnie już rozwinięta, mieszkańcy byli jednak zagrożeni przez coroczne powodzie. W wyniku długotrwałych kampanii w latach 441–316 p.n.e. Qin, jedno z Królestw Walczących, podbiło Shu. Zhang Yi wzniósł w 310 r. p.n.e. nową stolicę Shu, Chengdu, na wzór stolicy Qin, Xianyangu. Dążąc do rozwoju gospodarczego, książę Xiaowen mianował w 250 r. p.n.e. Li Binga gubernatorem Syczuanu, nakazując mu uregulować sytuację wodną na terenie równiny Chengdu. Wysokie różnice przepływów rocznych sugerowałyby zbudowanie zbiornika retencyjnego. Po badaniach Li Bing zdał sobie jednak sprawę, że takie rozwiązanie byłoby niepraktyczne – jednym z głównych powodów wylewów rzeki Min było jej wypłycanie przez niesiony przez nią materiał skalny. Zbiornik z tamą uległby więc szybkiemu zamuleniu, ponadto rzeka miała pozostać spławna, by umożliwić transport wojskowy.
Zasada działania.
Rozwiązanie problemu było pracochłonne, ale genialne w swej prostocie: Li Bing zdecydował, by nie zagradzać rzeki, a ją rozgałęzić w ten sposób, by nadmiar wody został szybko rozprowadzony na jak największej przestrzeni. Rolę zbiornika retencyjnego pełniły zalewowe pola ryżowe, płytkie, ale o ogromnej powierzchni. W tym celu rzekę podzielono sztuczną groblą na dwa główne kanały: Wewnętrzny i Zewnętrzny. W normalnych warunkach Kanał Zewnętrzny odprowadzał 60% wody, a Wewnętrzny – 40%. W czasie powodzi proporcje te mogły ulec odwróceniu.
Kanały jeszcze na terenie miasta dzieliły się (palczaście) na mniejsze. W późnych latach 1950. od Wewnętrznego odchodziło 526 głównych kanałów i 2200 mniejszych. Cały system nawadniał ok. 3800 km² gruntów.
Konstrukcja.
Li Bing otrzymał 100 tys. taeli srebra od władcy Qin, króla Zhaoxianga, na pokrycie kosztów budowy, do której zaangażował dziesiątki tysięcy robotników. Pod jego kierunkiem, a następnie jego syna, Li Erlanga, w latach 270–256 p.n.e. lub 250–230 p.n.e. na rzece Min (na schemacie nr 1) wybudowano następujące konstrukcje:
W suchym okresie jesienno-zimowym, od połowy października, Kanał Zewnętrzny osuszano i odmulano, blokując go tamami, konstruowanymi z bambusowych koszy wypełnionych kamieniami, opartych o trójnożne podstawy i pokrytych bambusowymi matami. Następnie, w połowie lutego, identyczne prace wykonywano w kanale Wewnętrznym. Pod Baopingkou mają znajdować się dwie brązowe sztaby, wmurowane jeszcze przez Li Binga, które wyznaczają właściwą głębokość corocznego pogłębiania. System wymagał też umacniania grobli i jazów. 5 kwietnia następowało uroczyste otwarcie kanałów i rozpoczęcie nowego sezonu prac polowych.
Obecnie część kanałów posiada żelazobetonowe jazy, które wystarczy zamknąć na czas prac konserwacyjnych (jaz na Kanale Zewnętrznym widać na zdjęciu w nagłówku artykułu).
Efekty i ocena.
System Li Binga funkcjonuje nieprzerwanie od 2300 lat bez zasadniczych zmian konstrukcyjnych, poza bieżącą konserwacją, chroniąc równinę Chengdu przed powodziami i nawadniając jej żyzne gleby. Ekspansja Qin na południe położyła ekonomiczne podwaliny pod jego potęgę – wykorzystało ono Kotlinę Syczuańską, a w szczególności tereny wokół rzeki Min jako źródło żywności dla swoich armii. Zasoby uzyskane z rozwoju gospodarczego regionu zostały wykorzystane przez państwo Qin w jego dalszych operacjach wojskowych, zakończonych w 221 r. p.n.e. zjednoczeniem Chin. Pośmiertnie Li Bing i jego syn zostali podniesieni do rangi królewskiej.
Inskrypcja z czasów dynastii Yuan wskazuje, że kanały, poza irygacją i transportem, wykorzystywano też do celów przemysłowych:
Z filozoficznego punktu widzenia system Dujiangyan można uznać za doskonały przykład zastosowania zasady "wuwei", czyli "nie działania", a raczej "działania zgodnego z naturą"; naturalnie spływające wody nie zostały sztucznie powstrzymane, lecz ich spływ został ułatwiony i uregulowany. System przetrwał bez szkód rozliczne trzęsienia ziemi, w tym ostatnie Syczuanie (2008 r.). System ten jest również bardzo „ekologiczny”, albowiem nie utrudnia spływu wód, nie blokuje drogi rybom i innym zwierzętom wodnym, a jego utrzymanie jest stosunkowo mało energochłonne.
Obecnie Dujiangyan, wraz z sąsiednią górą Qingcheng, jest jedną z ważniejszych atrakcji turystycznych Syczuanu.
Inne konstrukcje.
Li Bing i jego syn zostali upamiętnieni w dwóch świątyniach zbudowanych nad brzegami kanałów:
W 1958 r. most ten miał 8 przęseł (najdłuższe 61m); łączna długość mostu wynosiła 320 m, a szerokość 2,7 m. Zawieszony był na 10 bambusowych linach o średnicy 16,5 cm. Podpory były drewniane, z wyjątkiem jednej murowanej. Przyczółki były murowane i mieściły kołowroty do napinania lin. Most był każdego roku zamknięty na dwa miesiące ze względu na prace konserwacyjne. Miał być odbudowany w 1803 r., na miejscu poprzedniego, zniszczonego za czasów dynastii Ming. W 1972 r. most został przebudowany i obecnie wisi na stalowych linach, wspartych na żelazobetonowych podporach; konstrukcja ta, wymagająca mniej konserwacji, nie ma jednak żadnej wartości historycznej. Most służy jako atrakcja turystyczna, ruch drogowy przechodzi przez nieodległe zwykłe mosty drogowe.

</doc>
<doc id="1942852" url="https://pl.wikipedia.org/wiki?curid=1942852" title="Oldsmobile Intrigue">
Oldsmobile Intrigue

Oldsmobile Intrigue – samochód osobowy klasy wyższej produkowany pod amerykańską marką Oldsmobile w latach 1997 – 2002. 
Historia i opis modelu.
W połowie lat 90. XX wieku Oldsmobile rozpoczęło pracę nad nowym modelem klasy wyższej, który powstał w ramach koncernu General Motors we współpracy z markami Buick i Pontiac na bazie drugiej generacji platformy "W-body". 
Oldsmobile Intrigue zastąpiło dwa, oferowane dotychczas, średniej wielkości konstrukcje - model Cutlass Ciera oraz Cutlass Supreme.
Charakterystycznymi cechami wyglądu Instrigue były wąskie, podłużne reflektory dominujące pas przedni, a także niewielki, ulokowany przy krawędzi zderzaka wlot powietrza. Produkcja Oldsmobile Intrigue trwała do czerwca 2002 roku, po czym producent wycofał ten model z produkcji bez następcy.

</doc>
<doc id="1942853" url="https://pl.wikipedia.org/wiki?curid=1942853" title="Reprezentacja Malty U-21 w piłce nożnej mężczyzn">
Reprezentacja Malty U-21 w piłce nożnej mężczyzn

Reprezentacja Malty U-21 w piłce nożnej – młodzieżowa reprezentacja Malty sterowana przez Maltański Związek Piłki Nożnej. 
Młodzi Maltańczycy jak do tej pory ani razu nie zakwalifikowali się do Mistrzostw Europy U-21.

</doc>
<doc id="1942854" url="https://pl.wikipedia.org/wiki?curid=1942854" title="Kommiersant">
Kommiersant

Kommiersant (; ) – rosyjski największy i niezależny dziennik, ukazujący się od poniedziałku do soboty. Średni nakład w 2015 roku wynosił 100–120 tys. egzemplarzy. Właścicielem jest biznesmen Aliszer Usmanow. 
Dziennik ukazuje się od roku 1989. Długoletnim redaktorem dziennika był Iwan Safronow. Dziennik pisze na tematy polityczne, gospodarcze i społeczne. Istnieje również angielska i ukraińska wersja językowa gazety.
Siedziba pisma znajduje się w Moskwie. Od 2010 roku nadaje także powiązane z dziennikiem radio Kommiersant FM o profilu newsowym.

</doc>
<doc id="1942855" url="https://pl.wikipedia.org/wiki?curid=1942855" title="Utwór ukryty">
Utwór ukryty



</doc>
<doc id="1942859" url="https://pl.wikipedia.org/wiki?curid=1942859" title="Reprezentacja San Marino U-21 w piłce nożnej mężczyzn">
Reprezentacja San Marino U-21 w piłce nożnej mężczyzn

Reprezentacja San Marino U-21 w piłce nożnej – młodzieżowa reprezentacja San Marino sterowana przez Federazione Sammarinese Giuoco Calcio. 
Młodzi Sanmaryńczycy jak do tej pory ani razu nie zakwalifikowali się do Mistrzostw Europy U-21.

</doc>
<doc id="1942860" url="https://pl.wikipedia.org/wiki?curid=1942860" title="Oldsmobile Cutlass Calais">
Oldsmobile Cutlass Calais

Oldsmobile Cutlass Calais – samochód osobowy klasy średniej produkowany pod amerykańską marką Oldsmobile w latach 1984 – 1991. 
Historia i opis modelu.
W połowie lat 80. Oldsmobile zdecydowało się poszerzyć gamę modeli o nazwie "Cutlass" także o mniejszy, średniej wielkości pojazd Cutlass Calais. Zastąpił on zarówno podobnej wielkości model Omega, jak i mniejszego, kompaktowego Firenza. Opracowany na platformie "N-body" koncernu General Motors, samochód był bliźniaczą konstrukcją wobec konstrukcji Buick Skylark i Somerset, a także Pontiac Grand Am.
Oldsmobile Cutlass Calais wyróżniał się charakterystyczną, kanciastą sylwetką z krótkim tyłem z szybą położoną pod kątem prostym względem klapy bagażnika. Pojazd dostępny był jako 4-drzwiowy sedan oraz 2-drzwiowe coupé. Do napędu używano silników: R4 "Quad-4" 2,3 l, R4 "Tech IV" 2,5 l, V6 "Buick" 3,0 l oraz V6 "3300" 3,3 l. Moc przenoszona była na oś przednią poprzez 5-biegową manualną bądź 3-biegową automatyczną skrzynię biegów. 
Lifting.
W 1989 roku Oldsmobile Cutlass Calais przeszedł drobną modernizację nadwozia, w ramach której zmieniono kształt atrapy chłodnicy i zderzaków. Produkcja trwała pod taką postacią do 1991 roku, po czym zastąpiła go nowa konstrukcja o nazwie Achieva.

</doc>
<doc id="1942861" url="https://pl.wikipedia.org/wiki?curid=1942861" title="Oldsmobile Calais">
Oldsmobile Calais



</doc>
<doc id="1942862" url="https://pl.wikipedia.org/wiki?curid=1942862" title="Tim Mack">
Tim Mack



</doc>
<doc id="1942865" url="https://pl.wikipedia.org/wiki?curid=1942865" title="Bogaci bankruci">
Bogaci bankruci

Bogaci bankruci (ang. "Arrested Development") – amerykański komediowy serial telewizyjny, emitowany najpierw przez stację Fox od 2 listopada 2003 roku do 10 lutego 2006 roku (trzy serie), a następnie przez platformę internetową Netflix od 26 maja 2013 roku (czwarta seria). W Polsce emitowany przez kanał Comedy Central Polska.
Opis fabuły.
Serial opowiada o perypetiach Michaela Blutha (Jason Bateman), wdowca wychowującego trzynastoletniego syna George’a Michaela (Michael Cera), który pracuje w stoisku z mrożonymi bananami.
Nagrody.
Złote Globy.
2005
Emmy.
2005
2004
Satelity.
2005
2005
2004
Amerykańska Gildia Scenarzystów.
2013
Amerykańska Gildia Scenografów.
2004
Amerykańskie Stowarzyszenie Montażystów.
2006

</doc>
<doc id="1942873" url="https://pl.wikipedia.org/wiki?curid=1942873" title="Dujiangyan">
Dujiangyan



</doc>
<doc id="1942875" url="https://pl.wikipedia.org/wiki?curid=1942875" title="Platylophus">
Platylophus



</doc>
<doc id="1942878" url="https://pl.wikipedia.org/wiki?curid=1942878" title="Platysmurus leucopterus">
Platysmurus leucopterus



</doc>
<doc id="1942880" url="https://pl.wikipedia.org/wiki?curid=1942880" title="Platysmurus">
Platysmurus



</doc>
<doc id="1942883" url="https://pl.wikipedia.org/wiki?curid=1942883" title="Halowe Mistrzostwa Stanów Zjednoczonych w Lekkoatletyce 2010">
Halowe Mistrzostwa Stanów Zjednoczonych w Lekkoatletyce 2010

Halowe Mistrzostwa Stanów Zjednoczonych w Lekkoatletyce 2010 – halowe zawody lekkoatletyczne, które odbyły się 27 i 28 lutego w Albuquerque.
Mistrzostwa były zarazem eliminacją do reprezentacji USA na halowe mistrzostwa świata (Ad-Dauha 2010).

</doc>
<doc id="1942886" url="https://pl.wikipedia.org/wiki?curid=1942886" title="Mary White (ur. 1948)">
Mary White (ur. 1948)

Mary White (ur. 24 listopada 1948 w hrabstwie Wicklow) – irlandzka polityk, posłanka do Dáil Éireann w latach 2007–2011, od 2010 do 2011 minister stanu ds. równości, praw człowieka i integracji. Wiceprzewodnicząca Partii Zielonych.
Życiorys.
Ukończyła studia na Trinity College w Dublinie.
W wyborach samorządowych w 1999 roku wybrana do rady hrabstwa Carlow, w 2004 z powodzeniem ubiegała się o reelekcję. Również w 2004 bez powodzenia kandydowała w wyborach do Parlamentu Europejskiego. W 2007 została wybrana do Dáil Éireann.
Od 2001 pełni funkcję wiceprzewodniczącej Partii Zielonych. 23 marca 2010 w ramach przetasowań w rządzie została mianowana ministrem stanu ds. równości, praw człowieka i integracji. W wyborach parlamentarnych w 2011 nie udało jej się uzyskać reelekcji.
Jest autorką "Walkguide to the Blackstairs" przewodnika po górach Blackstairs Mountains (razem z Jossem Lynamem) oraz "Environment, Mining and Politics" – książki opowiadającej o kampanii ekologicznej.
Ma męża i córkę. Obok polityki zajmuje się rolnictwem ekologicznym.

</doc>
<doc id="1942888" url="https://pl.wikipedia.org/wiki?curid=1942888" title="Lista gmin w stanie Jalisco">
Lista gmin w stanie Jalisco

Meksykański stan Jalisco dzieli się na 126 gmin "(municipios)".

</doc>
<doc id="1942889" url="https://pl.wikipedia.org/wiki?curid=1942889" title="Jak długo jeszcze?">
Jak długo jeszcze?

Jak długo jeszcze? (ang. "Are We Done Yet?") – amerykański film komediowy z 2007 roku w reżyserii Steve’a Carra. Kontynuacja filmu "Daleko jeszcze?" z 2005 roku.
Fabuła.
Nick (Ice Cube) i jego świeżo poślubiona żona Suzanne (Nia Long) marzą o spokojnym życiu w pięknej okolicy. Pragną uciec od hałasu Manhattanu. Przenoszą się do zakupionego po okazyjnej cenie uroczego domku na przedmieściach. Wkrótce sielanka zamienia się w koszmar. Okazuje się, że dom wymaga gruntownego remontu. I tak zaczyna się ich przygoda z ekipą remontową, której końca nie widać.

</doc>
<doc id="1942900" url="https://pl.wikipedia.org/wiki?curid=1942900" title="Andrzej Borucki">
Andrzej Borucki

Andrzej Borucki (ur. 2 stycznia 1953 w Krakowie zm. 2018) – szopkarz krakowski. 
Życiorys.
W konkursie szopek krakowskich brał udział od 1982 roku; w około 20 konkursach zdobył wiele nagród II i wyróżnień. Specjalizował się w szopkach dużych i średnich. Wykonał ponad 45 szopek. Szopki Andrzeja Boruckiego znajdują się w kolekcji Muzeum Historycznego Miasta Krakowa i były wielokrotnie prezentowane na krajowych i zagranicznych wystawach. Jego dzieła znajdują się w publicznych i prywatnych zbiorach m.in. w Stanach Zjednoczonych, Japonii, Włoszech, Gruzji, Holandii i Niemczech. Z zawodu był geodetą.

</doc>
<doc id="1942901" url="https://pl.wikipedia.org/wiki?curid=1942901" title="Idee nadwartościowe">
Idee nadwartościowe



</doc>
<doc id="1942904" url="https://pl.wikipedia.org/wiki?curid=1942904" title="Dendrocitta bayleyi">
Dendrocitta bayleyi



</doc>
<doc id="1942910" url="https://pl.wikipedia.org/wiki?curid=1942910" title="Bokchoris">
Bokchoris



</doc>
<doc id="1942911" url="https://pl.wikipedia.org/wiki?curid=1942911" title="Przekop Mierzei Wiślanej">
Przekop Mierzei Wiślanej



</doc>
<doc id="1942916" url="https://pl.wikipedia.org/wiki?curid=1942916" title="Compact Disc Database">
Compact Disc Database



</doc>
<doc id="1942917" url="https://pl.wikipedia.org/wiki?curid=1942917" title="Halowe Mistrzostwa Stanów Zjednoczonych w Chodzie na 1 Milę 2010">
Halowe Mistrzostwa Stanów Zjednoczonych w Chodzie na 1 Milę 2010

Halowe Mistrzostwa Stanów Zjednoczonych w Chodzie na 1 milę 2010 – halowe zawody lekkoatletyczne, które odbyły się 29 stycznia w Madison Square Garden w Nowym Jorku.
Mistrzostwa rozegrano w ramach mityngu Millrose Games 2010.
Rezultaty.
Mężczyźni.
Drugie miejsce w chodzie zajął Szwed – Andreas Gustafsson (5:54,97).
Kobiety.
W chodzie zwyciężyła Kanadyjka – Rachel Lavallée Seaman (6:49,20).

</doc>
<doc id="1942923" url="https://pl.wikipedia.org/wiki?curid=1942923" title="Stefan Dziubina">
Stefan Dziubina

Stefan Dziubina (ur. 11 listopada 1913 w Gładyszowie, zm. 2004) – ksiądz greckokatolicki. 
Życiorys.
Ukończył w 1932 gimnazjum w Gorlicach, a następnie Greckokatolickie Seminarium Duchowne w Przemyślu w 1938. Wyświęcony 13 marca 1938 przez biskupa przemyskiego Jozafata Kocyłowskiego. Pełnił posługę kapłańską jako wikariusz w Zdyni, a następnie jako administrator kolejno w Jaworkach, Złockiem i Krynicy-Wsi, a w okresie 1945–1947 w Nowej Wsi.
Był szykanowany przez władze komunistyczne ze względu na otwarte przyznawanie się do narodowości ukraińskiej. W czerwcu 1947 został osadzony w Centralnym Obozie Pracy w Jaworznie pod nieprawdziwym zarzutem współpracy z UPA. Zwolniony w styczniu 1949. Podjął studia teologiczne na Uniwersytecie Warszawskim, lecz nie ukończył ich. W okresie 1953–1977 był kapelanem sióstr Urszulanek w Słupsku. Starał się jednocześnie o zgodę na odprawianie nabożeństw w rycie bizantyńskim dla ludności ukraińskiej na Ziemiach Odzyskanych, którą ostatecznie uzyskał w 1957 roku. Miejscem odprawiania takich nabożeństw stała się kaplica w Białym Borze. Biały Bór stał się wówczas największym ośrodkiem wyznania greckokatolickiego w Polsce. Ksiądz Stefan Dziubina popadł wtedy w konflikt z rzymskokatolicką hierarchią kościelną, między innymi z powodu odmowy ludności pochodzenia ukraińskiego uczestnictwa w Ślubach Jasnogórskich. 
W 1965 został kanonikiem i powierzono mu dekanat północno-zachodni, obejmujący diecezję gorzowską. 29 grudnia 1975 został p.o. generalnego wikariusza dla grekokatolików, a 7 stycznia 1976 od papieża Pawła VI otrzymał tytuły honorowego kapelana i prałata papieskiego. 20 lipca 1977 został prepozytem greckokatolickiej kapituły.
W grudniu 1981 przeszedł na emeryturę.
W okresie od 21 lutego 1984 do 23 sierpnia 1989 był zarejestrowany jako tajny współpracownik SB o kryptonimie „Sadot”.

</doc>
<doc id="1942926" url="https://pl.wikipedia.org/wiki?curid=1942926" title="Daniel Gormally">
Daniel Gormally

Daniel W. Gormally (ur. 4 maja 1976) – angielski szachista, arcymistrz od 2005 roku.
Kariera szachowa.
Jeden z pierwszych znaczących sukcesów na arenie międzynarodowej odniósł w 1998 r. w Kopenhadze, dzieląc I m. (wspólnie z Hannesem Stefanssonem, Tigerem Hillarpem Perssonem, Larsem Schandorffem i Nikolajem Borge) w tradycyjnym turnieju "Politiken Cup". W 1999 r. zajął I m. w Yorku, w 2000 r. zwyciężył w turnieju "Ron Banwell Masters" w Londynie (wypełniając pierwszą normę na tytuł arcymistrza), natomiast w 2001 r. w kolejnej edycji tego turnieju podzielił I m. (wspólnie z Graemem Buckleyem i Pentalą Harikrishną). W tym samym roku podzielił II m. (za Josephem Gallagherem, wspólnie m.in. z Julianem Hodgsonem, Bogdanem Laliciem i Markiem Hebdenem) w mistrzostwach Wielkiej Brytanii, rozegranych w Scarborough. Na przełomie 2002 i 2003 r. samodzielnie zwyciężył w turnieju "Hastings Challengers", uzyskując drugą arcymistrzowską normę. Trzecią normę zdobył w 2005 r. w Gibraltarze, zajął również I m. w turnieju "Jack Spiegel Memorial" w Southend-on-Sea. W 2006 r. podzielił I m. (wspólnie z Colinem McNabem i Thomasem Rendle’em) w Coulsdon, poza tym zwyciężył w Hereford oraz zajął VII m. w mistrzostwach Unii Europejskiej, rozegranych w Liverpoolu. W 2007 r. podzielił I m. (wspólnie z Jurijem Wowkiem, Bogdanem Laliciem, Alexandre Dgebuadze, Emanuelem Bergiem, Ehsanem Ghaemem Maghamim, Kjetilem Lie i Danielem Fridmanem) w Liverpoolu, natomiast w 2008 r. podzielił II m. (za Michaiłem Ułybinem, wspólnie m.in. z Mironem Szerem, Keithem Arkellem i Thomasem Pähtzem) w otwartych mistrzostwach Szwajcarii, rozegranych w Samnaun. W 2009 i 2010 r. dwukrotnie zwyciężył w Uxbridge.
W 2005 r. reprezentował Anglię na drużynowych mistrzostwach Europy w Göteborgu, natomiast w 2006 r. na szachowej olimpiadzie w Turynie. Podczas tego turnieju został usunięty z zespołu po incydencie w trakcie tanecznej zabawy, na której w odruchu zazdrości o Arianne Caoili uderzył czołowego szachistę świata Lewona Aronjana.
Najwyższy ranking w dotychczasowej karierze osiągnął 1 stycznia 2006 r., z wynikiem 2573 punktów zajmował wówczas 7. miejsce wśród angielskich szachistów.

</doc>
<doc id="1942927" url="https://pl.wikipedia.org/wiki?curid=1942927" title="Paragwaj na Letnich Igrzyskach Olimpijskich 2000">
Paragwaj na Letnich Igrzyskach Olimpijskich 2000

Paragwaj na Letnich Igrzyskach Olimpijskich 2000 reprezentowało 5 zawodników, 2 mężczyzn i 3 kobiety. Był to ósmy start reprezentacji Paragwaju na letnich igrzyskach olimpijskich.

</doc>
<doc id="1942928" url="https://pl.wikipedia.org/wiki?curid=1942928" title="Halowe Mistrzostwa Stanów Zjednoczonych w Wielobojach 2010">
Halowe Mistrzostwa Stanów Zjednoczonych w Wielobojach 2010

Halowe Mistrzostwa Stanów Zjednoczonych w wielobojach 2010 – halowe zawody lekkoatletyczne, które odbyły się 6 i 7 marca w Bloomington.

</doc>
<doc id="1942929" url="https://pl.wikipedia.org/wiki?curid=1942929" title="Marcin Michalski (koszykarz)">
Marcin Michalski (koszykarz)

Marcin Krzysztof Michalski (ur. 9 lipca 1958 w Warszawie) – polski koszykarz występujący na pozycjach skrzydłowego lub środkowego, reprezentant kraju, olimpijczyk.
W drużynie narodowej (1977–1980) rozegrał 17 spotkań, zdobywając 80 pkt. W drużynie Legii Warszawa (1976-1988) rozegrał 324 spotkania, zdobywając 3401 pkt. W drugiej połowie lat osiemdziesiątych wyjechał do Francji, gdzie grał i pozostał na stałe.
Syn Jana i Zofii Marianny Pietrasik, absolwent szkoły średniej (technik samochodowy). Żonaty (Elżbieta Piskorz, także koszykarka drużyn warszawskich). Ma dwóch synów, Piotra i Roberta, ten ostatni grał w reprezentacji Francji juniorów.

</doc>
<doc id="1942930" url="https://pl.wikipedia.org/wiki?curid=1942930" title="Terzan 2">
Terzan 2

Terzan 2 (Ter 2) – gromada kulista znajdująca się w odległości około 24 400 lat świetlnych od Ziemi w kierunku konstelacji Skorpiona. Została odkryta w 1967 roku przez Agopa Terzana.
Terzan 2 znajduje się 2600 lat świetlnych od jądra Drogi Mlecznej.

</doc>
<doc id="1942931" url="https://pl.wikipedia.org/wiki?curid=1942931" title="I liga Wysp Cooka w piłce nożnej">
I liga Wysp Cooka w piłce nożnej

I liga Wysp Cooka (oficjalnie National League Champions (NLC) lub Cook Islands Round Cup (CIRP)) – najwyższa klasa rozgrywkowa klubów piłki nożnej na Wyspach Cooka. Pierwsze rozgrywki odbyły się w 1950, ale cyklicznie prowadzone są od 1971 roku pod patronatem Związku Piłki Nożnej na Wyspach Cooka. 

</doc>
<doc id="1942934" url="https://pl.wikipedia.org/wiki?curid=1942934" title="Peru na Letnich Igrzyskach Olimpijskich 2000">
Peru na Letnich Igrzyskach Olimpijskich 2000

Peru na Letnich Igrzyskach Olimpijskich 2000 reprezentowało 21 zawodników, 8 mężczyzn i 13 kobiet.
Skład kadry.
Siatkówka.
Turniej kobiet (11. miejsce):
Trener: Kim Man-bok

</doc>
<doc id="1942935" url="https://pl.wikipedia.org/wiki?curid=1942935" title="Oldsmobile Cutlass Ciera">
Oldsmobile Cutlass Ciera

Oldsmobile Cutlass Ciera – samochód osobowy klasy wyższej produkowany pod amerykańską marką Oldsmobile w latach 1981–1996.
Historia i opis modelu.
Jesienią 1981 roku General Motors przedstawiło nową rodzinę bliźniaczych, wyższej klasy modeli opartych na zmodernizowanej platformie "A-body". Poza pojazdami Chevrolet Celebrity, Buick Century i Pontiac 6000, przedstawiono też model Cutlass Ciera, który zasilił ofertę Oldsmobile. W dotychczasowej ofercie producenta pojazd zastąpił linię modelową nazywaną po prostu Cutlass.
Samochód wyróżniał się kanciastą sylwetką, z pionowo ściętym pasem przednim i typową dla modeli marki dwuczęściową atrapą chłodnicy. Tylna szyba została umieszczona prostopadle do linii bagażnika, z kolei pas tylny zdobiły prostokątne lampy.
Cutlass Cruiser.
Nawiązując do sztandarowego kombi Custom Cruiser, Oldsmobile zdecydowało się nadać 5-drzwiowej odmianie Cutlass inną nazwę - Cutlass Cruiser. Samochód oferowany był równolegle przez cały cykl rynkowy i wyróżniał się charakterystyczną, zakrzywioną bryłą nadwozia.
Restylizacje.
Pierwszą modernizację Oldsmobile Cutlass Ciera przeszedł w październiku 1984 roku, która przyniosła zmiany wizualne zarówno w wyglądzie pasa przedniego, jak i tylnej części nadwozia. Pojawiła się nowa zabudowa reflektorów, a także inna atrapa chłodnicy i zderzak. Ponadto, tablica rejestracyjna została z tyłu przeniesiona z klapy bagażnika na zderzak.
W 1989 roku Cutlass Ciera przeszedł kolejną rozległą modernizację, która przyniosła obszerne modyfikacje wizualne. Pojawiły się nowe, prostokątne reflektory z jednym kloszem, inna atrapa chłodnicy i zderzaki, a także zupełnie nowy kształt tylnych lamp i klapy bagażnika.
Koniec produkcji.
Oldsmobile Cutlass Ciera był produkowany przez 15 lat, poza modernizacjami wizualnymi. nie doczekując się poważniejszych zmian konstrukcyjnych. Produkcję zakończono w sierpniu 1996 roku na rzecz następcy - modelu Intrigue.

</doc>
<doc id="1942936" url="https://pl.wikipedia.org/wiki?curid=1942936" title="European Touring Car Championship 2001">
European Touring Car Championship 2001



</doc>
<doc id="1942938" url="https://pl.wikipedia.org/wiki?curid=1942938" title="Oldsmobile Ciera">
Oldsmobile Ciera



</doc>
<doc id="1942939" url="https://pl.wikipedia.org/wiki?curid=1942939" title="Joris van der Haagen">
Joris van der Haagen

Joris van der Haagen (ur. ok. 1615 w Arnhem, pochowany 23 maja 1669 w Hadze) – holenderski malarz barokowy.
Był synem i uczniem malarza z Arnhem Abrahama van der Haagena. Po śmierci ojca przeniósł się do Hagi, gdzie działał do śmierci. W 1643 roku został przyjęty do gildii św. Łukasza i w 1653 został jej dziekanem. Ostatecznie gildię opuścił w 1656, by zostać członkiem założycielem "Confrerie Pictura". Było to stowarzyszenie malarzy haskich, niezadowolonych z działalności gildii św. Łukasza.
Joris van der Haagen malował przede wszystkim pejzaże, najczęściej były to przedstawienia leśnych zakątków Geldrii. Wykonywał też panoramy okolic Hagi, Arnhem i Maastricht, malował również dolinę Renu. Wykonanie sztafaży zlecał innym malarzom, jego współpracownikami byli m.in. Paulus Potter, Jan Wijnants i Nicolaes Berchem.

</doc>
<doc id="1942944" url="https://pl.wikipedia.org/wiki?curid=1942944" title="Eugeniusz Durejko">
Eugeniusz Durejko

Eugeniusz Durejko (ur. 15 listopada 1950 w Ostródzie) - polski koszykarz, reprezentant, olimpijczyk.
Wychowanek trenera Wiktora Haglauera (trener kadry Witold Zagórski). W drużynie narodowej (1971-1977) rozegrał 186 spotkań. Zagrał na Igrzyskach Olimpijskich w 1972 oraz trzykrotnie na Mistrzostwach Europy 1971, 1973 oraz 1975. W Lechu Poznań grał od 1967 do 1981. Grał także w klubach niemieckich.
Syn Jerzego i Józefy Lepko, absolwent szkoły średniej (technik mechanik). Żonaty (od 7 października 1972).

</doc>
<doc id="1942945" url="https://pl.wikipedia.org/wiki?curid=1942945" title="Polski standard TV analogowej D1">
Polski standard TV analogowej D1

Standard D1 telewizji analogowej powstał w Polsce wraz z wprowadzeniem fonii NICAM. Próbne transmisje sygnału telewizyjnego TVP z fonią NICAM zapoczątkowano w 1994 r., zaś regularną emisję rozpoczęto w styczniu 1997 r. Aby umożliwić transmisję fonii NICAM na podnośnej 5,85 MHz, w standardzie D ograniczono prawą wstęgę wizji z 6 do 5 MHz, kształtując sygnał składowy wizji tak, jak dla standardu B i G, zachowując jednak nominalną szerokości kanału 8 MHz i niezmienione parametry fonii podstawowej. Tak zmodyfikowany standard D znany jest jako standard D1. Oznaczenie „D1” pojawiło się od drugiej połowy lat dziewięćdziesiątych w publikacjach Instytutu Łączności, w wymaganiach technicznych Ministra Łączności, a także w koncesjach nadawczych. 
Tę zmianę standardu z D i K na D1 wprowadzono niepostrzeżenie, gdyż najczęściej nie wiązało się to z jakimikolwiek modyfikacjami technicznymi u nadawców. Już bowiem znacznie wcześniej nadawcy bezwiednie stosowali nie nazwany jeszcze standard D1, a to za sprawą producentów urządzeń nadawczych i modulatorów dla potrzeb telewizji kablowej, którzy od dawna używali jednego typu filtrów kształtujących sygnał składowej wizji, uniwersalnych dla standardów B, G, D i K. Dobrowolnie ograniczali w ten sposób górną wstęgę wizji do 5 MHz i to niezależnie od tego czy i jakie sygnały składowe fonii analogowej i (lub) cyfrowej zawierał sygnał telewizyjny. Było to zresztą uzasadnione faktem, że w tamtym czasie w zasadzie nie było już na rynku odbiorników, które byłyby w stanie odebrać pełne wizyjne pasmo 6 MHz, gdyż w odbiornikach (przeważnie zresztą wielosystemowych) stosowano dla standardów B, G, D i K również uniwersalne, 5 megahercowe filtry kształtujące częstotliwość pośrednią wizji. 
Uwagi:
1. System koloru SECAM jest nieodmiennie związany z niektórymi sygnałami TV analogowej pochodzącymi z zagranicy, występuje więc z konieczności w niektórych sytuacjach zamiast systemu PAL.
2. W standardzie „D1” analogowy system dwóch dźwięków (tzw. „czeska” stereofonia A2), może występować nie tylko zamiennie, ale także równocześnie z fonią cyfrową NICAM. Niektórzy producenci oferują modulatory TV do transmisji przewodowych w standardzie D1, umożliwiające równoczesną transmisję dźwięku dwukanałowego w standardach A2 „czeskim” i NICAM. Modulatory te standardowo wytwarzające sygnał telewizyjny z fonią A2 „czeską”, mogą być dodatkowo wyposażone w moduł fonii NICAM. Przy wprowadzeniu modułu fonii NICAM, oczywiście nie likwidowana jest fonia podstawowa 6,5 MHz, aby prawidłowo pracowały odbiorniki MONOFONICZNE nie wyposażone w możliwość odbioru fonii NICAM. Przy wprowadzeniu modułu fonii NICAM nie musi być też likwidowana fonia dodatkowa 6,258 MHz, aby prawidłowo pracowały również odbiorniki STEREOFONICZNE nie wyposażone w możliwość odbioru fonii NICAM. 
3. Łatwo zauważyć w planie kanałów brak numeracji poniżej K6. Historycznie w planie OIRT występowały kanały 1...5 oznaczone jako R1...R5: 
Podstawowe źródło:
Załącznik nr 21 do rozporządzenia Ministra Łączności z dnia 4 września 1997 r. pod tytułem „Wymagania techniczne dotyczące elementów składowych telewizji kablowej”, Ministerstwo Łączności, Warszawa 1997, a szczególnie strona 325, tabela zatytułowana: „Załącznik – Parametry stosowanych w Polsce standardów telewizyjnych”.

</doc>
<doc id="1942946" url="https://pl.wikipedia.org/wiki?curid=1942946" title="Daytona 500 (utwór)">
Daytona 500 (utwór)

Daytona 500 – debiutancki singiel amerykańskiego rapera Ghostface'a Killaha, członka Wu-Tang Clan wydany 7 października 1996 nakładem Epic Street. Utwór został wyprodukowany przez RZA'e, a gościnnie wystąpili na nim Raekwon, Cappadonna i The Force M.D.s.
Lista utworów.
Opracowano na podstawie źródła

</doc>
<doc id="1942947" url="https://pl.wikipedia.org/wiki?curid=1942947" title="Terzan 1">
Terzan 1

Terzan 1 (Ter 1) – gromada kulista znajdująca się w odległości około 21,8 tys. lat świetlnych od Ziemi w kierunku konstelacji Skorpiona. Została odkryta w 1966 roku przez Agopa Terzana.
Terzan 1 znajduje się 4200 lat świetlnych od jądra Drogi Mlecznej.

</doc>
<doc id="1942948" url="https://pl.wikipedia.org/wiki?curid=1942948" title="USS Tang (SS-306)">
USS Tang (SS-306)

USS Tang (SS-306) – zwodowany 17 sierpnia 1943 roku amerykański okręt podwodny typu "Balao", najskuteczniejszy z okrętów podwodnych wojny podwodnej na Pacyfiku.
Zbudowany w stoczni Mare Island wszedł do służby w amerykańskiej flocie podwodnej 15 października 1943 roku. Jego jedynym dowódcą był kmdr Richard O’Kane, który odbył z okrętem pięć patroli bojowych. 24 października 1944 roku, podczas piątego patrolu, „Tang” został zatopiony w Cieśninie Formozy przez ostatnią z własnych torped, która w wyniku awarii zboczyła z kursu i uderzyła w macierzysty okręt. Według powojennej weryfikacji JANAC, „Tang” zatopił 24 statki o łącznej pojemności 93 824 BRT. Według Aldena i McDonalda zatopił 26 jednostek o pojemności 88 677 BRT, uszkodził zaś dwie jednostki o pojemności 1439 BRT. Inne zestawienia przyznają mu jednak większą liczbę zatopień, aż do 31 jednostek o łącznej pojemności 227 800 BRT.
Z okrętu uratowało się dziewięciu członków załogi, w tym jego dowódca, którzy zostali pojmani przez Japończyków i resztę wojny spędzili w japońskich więzieniach poddani torturom i nieludzkiemu traktowaniu.
Jak inne jednostki swojego typu, USS „Tang” (SS-306) został zaprojektowany w konstrukcji częściowo dwukadłubowej. Celem zwiększenia testowej głębokości zanurzenia do 400 stóp (122 metry), kadłub sztywny okrętu został wykonany ze stali HTS o zwiększonej ciągliwości i wytrzymałości. Uzbrojony był w 24 torpedy parogazowe i elektryczne w dziesięciu wyrzutniach torpedowych i magazynie torpedowym. Układ napędowy tych okrętów stanowiły 4 silniki Diesla oraz 4 silniki elektryczne, napędzające 2 śruby.
Okręt został odznaczony czterema gwiazdami Battle Star oraz dwoma Presidential Unit Citation, dowodzący zaś nim komandor Richard O’Kane otrzymał Medal Honoru – najwyższe amerykańskie odznaczenie wojenne.
Budowa i konstrukcja.
Stępkę pod nowy okręt typu "Balao" położono 14 stycznia 1943 roku w stoczni Mare Island w Vallejo w Kalifornii. Siedem miesięcy później, 17 sierpnia 1943 roku, jednostkę zwodowano, a przyjęcie jej do służby jako USS „Tang” (SS-306) nastąpiło 15 października 1943 roku.
„Tanga” zaprojektowano w konstrukcji częściowo dwukadłubowej. W celu zwiększenia testowej głębokości zanurzenia do 400 stóp (122 metry) kadłub sztywny okrętu wykonano ze stali HTS ("high tensile steel") o zwiększonej ciągliwości i wytrzymałości. Okręt o długości 95 metrów miał wyporność 1525 ton na powierzchni i 2415 ton przy całkowitym zanurzeniu. Cztery silniki diesla Fairbanks-Morse 38D8-1/8 o mocy 1350 BHP (1193 kW) każdy zapewniały mu prędkość maksymalną na powierzchni 20,25 węzła i napędzały generatory elektryczne ładujące dwa zespoły akumulatorów po 126 ogniw każdy. Zaletą układu spalinowego tego okrętu było, że silniki mogły pracować niezależnie od siebie, w tym z podziałem na silniki napędzające wały napędowe i silniki napędzające generatory, w dowolnej konfiguracji.
„Tang” miał zasięg na powierzchni 11 000 mil morskich przy prędkości 10 węzłów, dzięki czterem silnikom elektrycznym o mocy 485 KM dysponował maksymalną prędkością podwodną 8,75 węzła, dysponował także jednym silnikiem pomocniczym o mocy 300 kW. Okręt zdolny był do pływania w zanurzeniu przez 48 godzin przy prędkości podwodnej 2 węzłów.
Okręt przenosił 24 torpedy parogazowe Mark XIV Mod 3 z żyroskopem Mark 12 Mod 3 i elektryczne Mark 18 kalibru 533 mm, w dziesięciu wyrzutniach torpedowych i magazynie torpedowym. Układem kontroli ognia torpedowego był Torpedo Data Computer (TDC) – komputer analogowy, który przetwarzał uzyskiwane z peryskopu lub sonaru dane o odległości do celu, kącie biegu celu i jego prędkości. TDC automatycznie wyliczał kurs nieprzyjacielskiej jednostki w relacji do kursu okrętu podwodnego oraz obliczał i ustawiał kąt odchylenia żyroskopu torped właściwy do przechwycenia celu. W skład uzbrojenia okrętu wchodziła także armata morska kalibru 127 mm oraz morska odmiana armaty przeciwlotniczej Bofors 40 mm i działko Oerlikon 20 mm. Całkowita masa amunicji, którą mogła zabrać jednostka, wynosiła 40,88 tony.
Służba operacyjna.
Okręt wszedł do służby 15 października 1943 roku z radiowym sygnałem wywoławczym NYKC (NAN-YOKE-KING-CHARLIE), pod dowództwem Richarda „Dicka” O’Kane’a. O’Kane, który właśnie otrzymał pierwsze samodzielne dowództwo okrętu, był wcześniej pierwszym oficerem Dudleya Mortona na pokładzie USS „Wahoo” (SS-238) typu "Gato" – jednego z najskuteczniejszych amerykańskich okrętów podwodnych II wojny światowej. W celu objęcia samodzielnego dowództwa O’Kane zszedł z pokładu „Wahoo” niedługo przed jego ostatnim patrolem. W ciągu kilku miesięcy wspólnej służby zdążył zaprzyjaźnić się z Mortonem i uważał go za swojego mentora, nigdy nie pogodził się z jego śmiercią. Mimo że jako dowódca USS „Tang” nie stosował znanych mu niekonwencjonalnych metod dowodzenia preferowanych przez Mortona, zamierzał dorównać najbardziej agresywnemu i najskuteczniejszemu dotąd dowódcy amerykańskich okrętów podwodnych.
Po zakończeniu procesu wyposażania jednostki w Mare Island przepłynął do San Diego celem przeprowadzenia trwającego 18 dni intensywnego treningu załogi. Po odbyciu ćwiczeń, 8 stycznia 1944 roku przybył do Pearl Harbor, gdzie przeprowadził tygodniowe ćwiczenia bezpośrednio przygotowujące do odbycia pierwszego patrolu. W trakcie treningów O’Kane przetestował zdolność swojego okrętu do przetrwania na ekstremalnych głębokościach, poniżej oficjalnej konstrukcyjnej głębokości zanurzenia ustalonej przez stocznię na 400 stóp. Zdawał sobie bowiem sprawę z faktu, że Japończycy wciąż modyfikują swoje techniki ZOP. W kolejnych próbach Tang osiągnął więc głębokość 450 stóp, 525 stóp i 550 stóp. Nie udała się próba osiągnięcia głębokości 580 stóp, toteż O’Kane powrócił na powierzchnię w celu wzmocnienia układów rurociągów, po czym podjął kolejne próby, podczas których dotarł na głębokość 575 stóp, 600 stóp – co było maksymalną głębokością wskazywaną przez wskaźnik głębokości – po czym zszedł jeszcze głębiej. Dało to dowódcy pewność, że w sytuacji awaryjnej jego okręt wytrzyma zejście na głębokość około 612 stóp.
Pierwszy patrol.
Sześć miesięcy po opuszczeniu „Wahoo”, trzy miesiące po zaginięciu tego ostatniego, 22 stycznia 1944 roku O’Kane wyszedł z USS „Tang” na swój pierwszy patrol bojowy. Przez pierwsze 20 dni patrolu okręt nie napotkał nieprzyjacielskich jednostek, jednak załoga okrętu została zaalarmowana przez wiadomość radiową z Ultry skierowaną do okrętów podwodnych USS „Skate” i „Sunfish”. Nasłuch radiowy – do wiadomości jedynie O’Kane’a – wysłał informację o japońskim konwoju mającym następnego dnia wypłynąć z Gray Feather Bank do Truk. Wprawdzie „Tang” nie był głównym adresatem wiadomości, komunikat zezwalał jednak O’Kane’owi na atak na konwój, o ile „Tang” osiągnie rejon Truk jako pierwszy. Rozkazy nakazywały mu jednak patrolowanie w archipelagu Wysp Karolińskich do północy 15 lutego, kiedy to miał się udać do Truk i zająć tam pozycję przed planowanym na 17–18 lutego 1944 roku amerykańskim atakiem lotniczym w operacji Hailstone, w celu przechwycenia ratujących się ucieczką japońskich jednostek oraz ratowania zestrzelonych amerykańskich pilotów.
Karoliny.
„Tang” przybył w okolice Truk, gdzie pozostawał w gotowości do podjęcia ewentualnych zestrzelonych pilotów z rajdów lotniczych przeprowadzonych 30 stycznia i 5 lutego, nie napotkał jednak oczekiwanego japońskiego konwoju. Dopiero rankiem 17 lutego, wkrótce po przeprowadzonym w tym dniu ataku lotniczym na Truk, za pomocą radaru O’Kane wykrył japoński zespół w odległości 18 mil, który dwa tygodnie wcześniej wypłynął z Jokohamy, w składzie niemal 30 jednostek – z których większość dotarła już do innych portów przeznaczenia. Pozostałe 5 statków wypełnionych amunicją i żołnierzami zmierzało do Truk w eskorcie 4 okrętów. W trakcie przygotowania do ataku okręt został zmuszony do awaryjnego zanurzenia na głębokość 450 stóp (137 metrów) i po raz pierwszy w przypadku tej jednostki obrzucony bombami głębinowymi. Atak nie był jednak intensywny i „Tang” mógł wkrótce powrócić na głębokość peryskopową.
6854-tonowy „Gyosten Maru” – uprzednio brytyjski statek „Empire Moodbeam” – zbliżył się na odległość 1500 jardów (1370 metrów) od rufy amerykańskiej jednostki, gdy O’Kane posłał w jego kierunku – jedna po drugiej z dziesięciosekundowym interwałem – cztery torpedy. „Tang” był zupełnie nowym okrętem i wystrzelił do tej pory jedynie 43 torpedy ćwiczebne, a dla byłego zastępcy dowódcy USS „Wahoo” był to pierwszy atak torpedowy po objęciu samodzielnego dowództwa. O’Kane miał nadzieję okazać się godnym następcą swojego słynnego byłego dowódcy. Według Edwarda Beacha – jednego z najbardziej utytułowanych dowódców amerykańskich okrętów podwodnych – śmierć Mortona O’Kane traktował bardzo osobiście i planował długotrwałą "wendettę". Toteż pierwszy bojowy atak torpedowy miał dla niego szczególne znaczenie. Wydając rozkaz odpalenia pierwszej z torped, O’Kane powiedział: „Pierwsza dla ciebie, Mush!”. Po niespełna minucie pierwsza z płynących z prędkością 46 węzłów torped ugodziła japońską jednostkę dokładnie w wyznaczony za pomocą komputera torpedowego punkt celowania – śrubę, znacząco zmniejszając prędkość statku. Chwilę później w transportowiec trafiły dwie kolejne torpedy. Jedna z nich natychmiast przerwała łączność radiową statku, trzecia zaś ugodziła w dziób transportowca. Na skutek całkowitej już utraty prędkości przez statek czwarta torpeda przeszła przed dziobem jednostki, jednak silnie już pochylony statek przełamał się na pół i szybko zniknął pod wodą. Po ataku na były brytyjski statek, „Tang” śledził pozostałe jednostki konwoju, nie zdołał jednak przeprowadzić kolejnego ataku, toteż udał się o 700 mil morskich na północ w pobliże Saipanu, gdzie – zgodnie z przekazanym drogą radiową rozkazem – miał oczekiwać na zaplanowane na 22 lutego kolejne uderzenie lotnicze Task Force 58.
Mariany.
W drodze do Marianów Północnych „Tang” dwukrotnie zauważył japońskie samoloty, toteż obawiając się, że przeciwnik nie tylko zna jego pozycję, ale też i kurs, O’Kane postanowił płynąć w zanurzeniu, wynurzając się tylko nocami dla ładowania baterii. Tym bardziej iż dowódca „Tanga” zakładał, że Japończycy, wiedząc o obecności jego okrętu, wycofali z tego regionu wszystkie statki, kierując je innymi trasami. Gdy 22 lutego ten sam zespół uderzeniowy, który zniszczył Truk, wykonał uderzenie na Saipan, „Tang” był już na miejscu operacji. Wieczorem tego dnia operator radaru wykrył japoński konwój złożony z trzech statków i dwóch okrętów eskorty. Japoński zespół, zygzakując, wchodził i wychodził ze szkwału, co utrudniało operatorowi radaru dokładne ustalenie i odróżnienie celów. O’Kane zastanawiał się nad taktyką ataku – przyjąć sposób z powodzeniem stosowany na Atlantyku przeciw amerykańskim konwojom przez niemieckich dowódców: ataku jedną salwą na kilka celów, czy też precyzyjnie celować w każdy cel z osobna. Niemiecki jednak sposób wymagał znacznie większej liczby statków niż okrętów eskorty, tymczasem taka sytuacja nie miała tu miejsca. Także dla zaoszczędzenia kurczącego się zapasu torped, dowódca „Tanga” postanowił polować na każdą japońską jednostkę osobno.
Gdy amerykańskie samoloty pokładowe zaatakowały Saipan, „Tang” był na pozycji na zachód od wyspy, w celu przechwycenia uciekających jednostek japońskich. Wieczorem 22 lutego 1944 roku O’Kane odnalazł płynący na zachód konwój złożony z trzech statków i dwóch okrętów eskorty. W intensywnym szkwale „Tang” zdołał zbliżyć się na odległość 1500 jardów (1370 metrów), po czym wystrzelił cztery torpedy w najbliższy frachtowiec, 3600-tonowy „Fukuyama Maru”, który eksplodował i natychmiast zatonął. Dowódca okrętu postanowił wyprzedzić konwój i zaatakować ponownie od czoła. Gdy jednak znalazł się 4000 jardów przed konwojem i rozkazał załodze zająć ponownie stanowiska bojowe, z ciemności wyłonił się niszczyciel, zmuszając O’Kane’a do przerwania ataku. Obserwując przez lornetkę powierzchnię morza, dowódca dostrzegł znajomą sylwetkę okrętu podwodnego. Choć był niemal pewny, że napotkana jednostka jest okrętem japońskim, nie był jednak w stanie dokonać pozytywnej identyfikacji jednostki, co automatycznie wykluczyło ją jako cel ataku. Wkrótce potem z pokładu „Tanga” dostrzeżono sylwetkę frachtowca z jednym okrętem eskorty, który jednak wysforował się znacznie przed eskortowany statek, co dało O’Kane’a dobrą sytuację do przeprowadzenia ataku. „Tang” zbliżył się w kierunku dziobu wyposażonego w działa na dziobie i rufie 6776-tonowego „Yamashimo Maru”, kryjąc się w otaczającym okręt deszczowym szkwale. Z odległości niespełna pół mili O’Kane odpalił, w ośmiosekundowych odstępach, cztery torpedy z wyrzutni numer trzy, cztery, pięć i sześć. Dwie z nich trafiły w rufę i tuż za kominem, trzecia zaś wprost w śródokręcie, tuż przed mostkiem. Kolejne eksplozje obróciły statek, uniosły go ponad wodę i rzuciły go z powrotem wprost w głębiny, gdzie natychmiast zatonął. Według raportu O’Kane’a wstrząs, który temu towarzyszył, odczuto na samym „Tangu” silniej niż eksplozje jakichkolwiek bomb głębinowych zrzucanych dotąd na jego okręt. Po sprawdzeniu okrętu, okazało się, że jedynym uszkodzeniem „Tanga” wywołanym przez falę uderzeniową było wyskoczenie uszczelki z pokrywy wyrzutni numer 5 z jej siedziska, co szybko naprawiono. Oficerowie okrętu doszli do wniosku, że zatopiony statek musiał służyć jako jednostka amunicyjna, bądź też tender okrętów podwodnych albo niszczycieli. Jedynie bowiem taki ładunek statku mógł wywołać eksplozję wtórną, która tak silnie wstrząsnęła znajdującym się w pobliżu okrętem podwodnym. Z cała pewnością takiej eksplozji nie przeżył nikt z załogi japońskiego statku. Trzy pozostałe jednostki konwoju, które okazały się okrętami eskorty, O’Kane uznał za niewarte ataku, toteż rozkazał podjąć polowanie na inny – zmierzający na północ konwój, który został wykryty za pomocą radaru kilka godzin wcześniej. Ścigając go, dowódca usłyszał rozmowę podoficerów dyskutujących zasadność użycia czterech torped w ataku na pojedyncze jednostki, sugerujących że do zniszczenia każdej z nich w zupełności wystarczyłyby trzy pociski. O’Kane włączył się w rozmowę – dowódca uważał użycie czterech torped za środek zapewnienia skuteczności ataku. Gwarantowało to – jego zdaniem – pewność ataku, pozwalając jednocześnie na natychmiastowe skupienie się na uniknięciu kontrataku. Ostatecznie, jak powiedział, zamykając dyskusję, „Gyoten Maru”, „Fukuyama Maru” i „Yamashimo Maru” spoczywają na dnie, a tylko to się liczy.
Dwa dni później „Tang” przechwycił kolejny konwój – frachtowiec, tankowiec i niszczyciel. O’Kane śledził go, za dnia chowając się w szkwale, po zapadnięciu zaś zmroku ruszył do ataku, odpalając cztery torpedy we frachtowiec. Statek natychmiast rozpadł się na części, gdy tymczasem tankowiec oraz towarzyszący im niszczyciel otworzyły chaotyczny ogień we wszystkich kierunkach. „Tang” ponownie wystrzelił swoje torpedy, z których trzy trafiły zbiornikowiec pod kominem, w dziób oraz poniżej mostka. Eksplozja zniszczyła statek, który zatonął w ciągu 4 minut. Powojenne badanie japońskich archiwów pozwoliło na identyfikację jednostki, którą okazał się 2500-tonowy „Echizen Maru”. Następnego dnia O’Kane odnalazł trzeci konwój i śledził go, po czym po zapadnięciu zmroku wystrzelił w jego kierunku swoje ostatnie torpedy. Pociski te zatopiły 1794-tonowy „Choko Maru”. W ten sposób „Tang” zakończył swój pierwszy patrol – po wyczerpaniu całego zapasu torped udał się w drogę powrotna do Pearl Harbor.
Udział USS „Tang” w operacji Hailstone stanowił znaczącą zmianę w misji amerykańskich okrętów podwodnych. Jednostki te – z wyjątkiem bitwy pod Midway i niektórych operacji wokół Wysp Salomona – operowały przez pierwsze dwa lata wojny na Pacyfiku jako samotne rajdery zwalczające japońskie statki i okręty. Inwazja na Wyspy Gilberta i początek strategicznej amerykańskiej ofensywy przez Pacyfik, wymagały nowej roli okrętów podwodnych. Jednostki te miały kontynuować nieograniczoną wojnę podwodną przeciwko japońskiej flocie transportowej, jednak amerykańska marynarka wojenna wymagała także wsparcia ze strony jednostek podwodnych dla dużych operacji floty.
Operacja ratownicza.
Po zajęciu wysp Marshalla i Salomona, stacjonujące tam odtąd B-24 Liberatory dokonały ponad 30 nalotów na Truk, jednak Japończycy zdołali wzmocnić swój bastion na atolu. Tymczasem dowódca Floty Pacyfiku adm. Chester Nimitz postanowił ostatecznie wyłączyć tę bazę z gry. Amerykańskie postępy na Pacyfiku, zdobycie Kwajalein, Majuro i Enewetak na wyspach Marshalla, stworzyło wyłom w japońskim systemie obrony, przesunęło jednocześnie amerykańskie siły 2200 mil na zachód od Hawajów. Sieć nowych lotnisk i nowa baza okrętów podwodnych na Majuro stworzyły doskonały punkt wyjścia do dalszego marszu w kierunku Marianów i samej Japonii. Sukces na wyspach Marshalla pozbawił znaczenia japońską bazę w Truk – główny dotąd punkt oparcia japońskiej floty poza rdzenną Japonią – „Gibraltar Pacyfiku”. W efekcie dowództwo japońskie postanowiło wyprowadzić największe jednostki z Truk i przesunąć je do Palau na zachodnich Karolinach, 500 mil na południowy wschód od Filipin. W odpowiedzi na to 30 marca Amerykanie zaplanowali operację Desecrate – uderzenie lotnictwa pokładowego na Palau. Planiści wojenni uważali, że w przeciwieństwie do operacji na Morzu Koralowym, bitwy pod Midway czy walk o Guadalcanal, Japończycy nie zaryzykują otwartego starcia na morzu, zamiast tego wydadzą flocie i statkom handlowym rozkaz opuszczenia tego portu. Na te właśnie jednostki oczekiwać miały amerykańskie okręty podwodne USS „Tang”, „Tullibee” (SS-284), „Blackfish” (SS-221), „Bashaw” (SS-241) i „Archerfish” (SS-311). Tymczasem „Tunny” (SS-282), „Gar” (SS-206), „Pampanito” (SS-383) i „Harder” (SS-257) czekać miały w pogotowiu, w gotowości do podjęcia ewentualnie zestrzelonych pilotów.
16 marca 1944 roku „Tang” wyszedł z Midway na swój drugi patrol, na wody Palau i Truk. Do przebycia miał 3500 mil w patrolu, który „Dick” O’Kane osobiście uważał za marnowanie potencjału okrętu. „Uczeń” Mortona zdawał sobie sprawę, że uciekające jednostki nieprzyjacielskie będą płynąć szybko, zygzakując i często używając sonarów, więc będą trudnym przeciwnikiem. Utracony zostanie w ten sposób krytyczny element zaskoczenia. Według O’Kane’a zaangażowanie okrętów podwodnych w działania floty niweczyło potencjał tych pierwszych w wojnie podwodnej. Okręty podwodne bowiem najlepiej sprawdzają się, działając pojedynczo jako ofensywne maszyny penetrujące wody kontrolowane przez nieprzyjaciela. Opinię O’Kane’a potwierdził przebieg wydarzeń w najbliższych dniach, kiedy w przeddzień ataku marynarka amerykańska odebrała lekcję w postaci utraty zatopionego własną torpedą USS „Tullibee”. Mimo irytacji powierzoną misją, O’Kane zamierzał wykonać ją najlepiej, jak potrafił. 30 kwietnia „Tang” oczekiwał w pobliżu Truk w gotowości do podjęcia zestrzelonych amerykańskich pilotów. Pierwszy sygnał „Tang” odebrał o godzinie 10:25 rano, do podjęcia zestrzelonych lotników na tratwie dwie mile na wschód od rafy Truk. Podjąć mieli trzech pilotów zestrzelonego ogniem przeciwlotniczym Grumman Avengera.
Płynący na powierzchni z maksymalną prędkością „Tang” naprowadzany był na rozbitków przez samoloty myśliwskie z amerykańskich lotniskowców. Wkrótce też dostrzeżono rozbitków, którzy bezpiecznie weszli na pokład amerykańskiego okrętu. W okrętowej mesie, przy wielkiej mapie Truk, załoga okrętu uzyskała od pilotów informacje o bieżącej sytuacji taktycznej w rejonie. Jeszcze tego samego dnia o godzinie 3:59 po południu „Tang” odebrał informację o kolejnym zestrzelonym pilocie po wschodniej stronie Truk, 15 minut później zaś jeszcze jedną, na północy – niedaleko miejsca, gdzie okręt podjął pierwszą trójkę. Postawiło to O’Kane przed dylematem których pilotów ratować jako pierwszych. Istniała szansa podjęcia załogi drugiego samolotu jeszcze za dnia. Ostatecznie dowódca rozkazał zmienić kurs, tak aby ostatnich pilotów ratować w pierwszej kolejności. Przeprowadzone na miejscu dwudziestominutowe poszukiwania okazały się jednak bezowocne, toteż okręt obrał kurs na miejsce upadku pierwszego z samolotów. Tymczasem samoloty z amerykańskich lotniskowców zostały odwołane, toteż prowadzący poszukiwania na powierzchni w pobliżu nieprzyjacielskich baz okręt podwodny pozostawał bez jakiejkolwiek osłony. Wkrótce też, gdy „Tang” płynął równolegle do plaży, odezwały się działa japońskich baterii nabrzeżnych. O’Kane postanowił odpowiedzieć własnym ogniem artyleryjskim, aby zmusić japońskich artylerzystów do postawienia zasłony dymnej, co im samym utrudni celowanie do amerykańskiej jednostki. Artylerzyści „Tanga” zdołali oddać 20 strzałów w kierunku drzew, wśród których ukryte były japońskie działa, zanim okręt zdołał oddalić się na 5 mil z niebezpiecznego miejsca. Nie zapewniło to jednak załodze bezpieczeństwa, gdyż wkrótce japońskie działa odezwały się ponownie. Szczęśliwie, pociski przeciwnika padały około pół mili za rufą „Tanga”. Nie chcąc podejmować zbędnego ryzyka, gdy okręt znalazł się już na głębszych wodach, O’Kane wydał rozkaz zanurzenia. Po około 40 minutach „Tang” wynurzył się ponownie i z maksymalną prędkością nawodną płynął w kierunku miejsca upadku samolotu. Gdy okręt przybył na miejsce, „Tang” rozpoczął w ciemności poszukiwania, zygzakując z prędkością 10 węzłów. Co 15 minut marynarze odpalali rakiety sygnałowe w nadziei, że rozbitkowie zauważą zielone flary i odpowiedzą. Podjęte środki nie przyniosły jednak rezultatu, toteż o godzinie 3:30 rano O’Kane zrezygnował z poszukiwań, chcąc też dać odpocząć swoim nawigatorom po trudach wielogodzinnego manewrowania wśród raf. Musiał też przygotować okręt do kolejnego dnia nalotów na pozycje japońskie z amerykańskich lotniskowców.
1 maja 1944 roku o godzinie 8:28 rano „Tang” odebrał sygnał o amerykańskim pilocie w tratwie ratunkowej kilka mil od wyspy Ollan, toteż okręt skierował się w to miejsce z najwyższą prędkością. Dla bezpieczeństwa okrętu podczas amerykańskich nalotów O’Kane rozkazał wywiesić na kiosku dwie największe amerykańskie flagi. Gdy okręt dotarł na miejsce wskazane w wiadomości radiowej, oczom załogi ukazał się zaskakujący widok – wodnosamolot pokładowy z pancernika USS „North Carolina” (BB-55), płynął w ich kierunku jak łódź z grupą ludzi na skrzydłach. Wkrótce okazało się, że Robert Kanze – pilot Grumman F6F Hellcata z lotniskowca „Enterprise” (CV-6) został zestrzelony ogniem przeciwlotniczym. Dwuosobowy Kingfisher, który go odnalazł, nieszczęśliwie przewrócił się podczas wodowania, w konsekwencji drugi z wodnosamolotów z pancernika musiał ratować trzech lotników. Z tak wieloma rozbitkami wodnosamolot nie był w stanie wznieść się w powietrze, toteż z ludźmi na skrzydłach płynął jak łódź po powierzchni w spodziewanym kierunku przybycia „Tanga”. Po wejściu zestrzelonych pilotów na pokład okrętu, „Tang” musiał zniszczyć ogniem artyleryjskim uszkodzony pierwszy z samolotów. Wkrótce potem obserwatorzy na mostku dostrzegli samolot torpedowo-bombowy ciągnący za sobą dym, około siedmiu mil na wschód. Okręt obrał kurs na spodziewane miejsce upadku samolotu i wkrótce podniósł z wody trzyosobową załogę z USS „Langley” (CVL-27), a potem jeszcze jedną. Kolejnej nocy „Tang” podejmował dalszych lotników, ostatecznie powrócił do Pearl Harbor z 22 uratowanymi amerykańskimi pilotami.
Na wodach japońskich.
8 czerwca 1944 roku o godzinie 1:30 po południu, dwa dni po początku lądowania na plażach Normandii w Europie, „Tang” odbił od nabrzeża w Pearl Harbor, udając się w swój kolejny rejs w działaniach przeciw Japonii na Pacyfiku. Dwadzieścia cztery dni spędzone przez załogę na lądzie w hotelu Royal Hawaiian przepełnione były przygotowaniami do następnego rejsu, nie były jednak wolne o codziennej w każdej flocie niesforności marynarzy. Jednym z jej przejawów była eksplozja w hotelowej toalecie samodzielnie skonstruowanego przez marynarzy „Tanga” aparatu do destylacji alkoholu. Mimo jego dostępności, marynarze odciągali alkohol służący za paliwo torped, toteż dowództwo floty zaczęło dodawać do niego olej krotonowy o silnym działaniu przeczyszczającym. Z tego rodzaju przeciwdziałaniem marynarze próbowali sobie radzić za pomocą destylacji zanieczyszczonego alkoholu.
„Tang” spędził swoje pierwsze dwa patrole w dużej mierze wspierając działania floty nawodnej. Nie leżało to jednak w naturze przyzwyczajonego, w trakcie rejsów na „Wahoo” z Mushem Mortonem, do samotnego polowania Richarda „Dicka” O’Kane. Toteż O’Kane z radością przyjął rozkazy dla trzeciego patrolu, kierujące jego okręt na Morze Wschodniochińskie i Morze Żółte – do samego serca Imperium Japońskiego. Wprawdzie w ten sam rejon zostały skierowane również dwa inne okręty USS „Sealion” (SS-315) oraz „Tinosa” (SS-283), jednostki te nie miały jednak tworzyć wilczego stada zwanego w USA „grupą skoordynowanego ataku” (ang. "coordinated attack group"), lecz miały działać niezależnie od siebie. Zwalczać tam miały japońską żeglugę między Imperium a Szanghajem i innymi portami chińskimi oraz na drogach morskich między Imperium a Indochinami, Filipinami oraz Holenderskimi Indiami Wschodnimi. Według informacji wywiadu, w celu minimalizacji ryzyka dowództwo japońskie postanowiło kierować całą żeglugę tak blisko brzegów, jak to tylko możliwe, aby – gdzie to jest możliwe – statki płynęły po utrudniających działanie okrętów podwodnych płytkich wodach. Wody te były doskonale znane O’Kane – 16 miesięcy wcześniej, pod dowództwem Dudleya Mortona, tam bowiem zatopił 9 statków. O’Kane miał swój plan operacyjny tego patrolu. Przypuszczał, że dowódcy „Sealiona” i „Tinosy” trzymać się będą raczej bezpieczniejszych otwartych wód, gdzie działając na powierzchni, zostaną prawdopodobnie wykryci przez japońskie lotnictwo. Zakładał, że jeśli jemu samemu uda się uniknąć wykrycia, japońskie dowództwo skieruje wszystkie statki na wody przybrzeżne, tam gdzie zamierzał na nie czekać.
Po wyjściu z portu okręt zawinął do Midway w celu uzupełnienia zapasów, następne zaś dziesięć dni spędził w drodze na północny zachód. Czas ten wypełniony był ćwiczeniami zanurzania, konserwacją torped oraz – wieczorami – oglądaniem filmów. Okręt minął w odległości 450 mil Mariany, następnie wulkaniczną wyspę Sofu Gan, która symbolicznie oznaczała wejście na wody kontrolowane przez Imperium. W końcu „Tang” dotarł do wód japońskich i szedł równolegle do wybrzeża Honsiu. Dowódcę okrętu zaskoczył brak w tym miejscu patrolujących samolotów japońskich. Gry próbował znaleźć wytłumaczenie tego faktu, droga radiową odebrał informację o amerykańskim desancie na Saipan – na wodach na których cztery miesiące wcześniej „Tang” przeprowadził swój pierwszy patrol. Uznał więc, że stanowi to prawdopodobne wyjaśnienie braku nieprzyjacielskich samolotów w rejonie jego operacji. Wieczorem 22 czerwca „Tang” przeszedł przez cieśninę Colnett – drogę wodną oddzielająca wyspy Kiusiu i Riukiu. Przechodząc przez nią nocą na powierzchni dowódca miał nadzieję, że na ekranach japońskich radarów jego okręt będzie wyglądał jak rybacki trawler. O godzinie 3:50 nad ranem nawiązał kontakt sygnałowy z „Sealionem” i dowódcy okrętów umówili się na spotkanie następnej nocy. Okręt spędził cały następny dzień w zanurzeniu, gdy natomiast wynurzył się o zmroku, natychmiast odebrał wiadomość radiową z ULTRY o uszkodzonym japońskim pancerniku płynącym do stoczni w Kobe bądź Sasebo i nakazującą dowódcy „Tinosy” rozstawienie okrętów na podejściach do Sasebo w celu przechwycenia go. O’Kane poczuł się osobiście zawiedziony decyzją dowództwa. Wkrótce dowódca „Tinosy” – najstarszy rangą – zaszyfrowanym kanałem łączności skontaktował się z „Tangiem” i „Sealionem”, żądając spotkania w celu omówienia planu ataku na japoński okręt liniowy. W drodze na umówione spotkanie O’Kane wraz ze swoim pierwszym oficerem Frazee doszli do wniosku, że najlepszym miejscem na przechwycenie okrętu byłyby wody w pobliżu wysp Koshikijima. Po przypłynięciu na miejsce umówionego spotkania na pokład okrętu Dona Weissa przeszedł I oficer „Tanga”, który po powrocie na własny okręt poinformował O’Kane, że dowódca „Tinosy” zareagował ze złością na tę propozycję. Ostatecznie postanowił, iż „Tinosa” i „Sealion” będą patrolować wspólnie na zachód od Sasebo obszar o szerokości 30 mil, tymczasem „Tang” może płynąć na wymyślone przez jego oficerów „goddammned islands” (wulg. "pieprzone wyspy").
Z największą możliwą przy jednoczesnym ładowaniu baterii prędkością 17 węzłów „Tang” udał się na powierzchni w kierunku północnym, wkrótce też znalazł się w pobliżu Nagasaki – japońskiego centrum przemysłowego, siedziby hut Mitsubishi, fabryk zbrojeniowych i stoczni. Tymczasem na ekranie radaru widniała dużą liczba odbić echa radarowego, żadne jednak nie było na tyle duże, aby mogło być echem dużego okrętu liniowego. O’Kane wysłał krótką wiadomość do pozostałych okrętów o treści „Konwój”. „Sealion” potwierdził jej odbiór, „Tinosa” jednak milczała. Obserwacja za pomocą radaru była zbyt krótkotrwała, aby można było określić namiar bojowy (kurs i prędkość) na cel, jednak załodze udało się ustalić, że konwój zygzakował, płynąc w kierunku północno-zachodnim. „Tang” dwukrotnie jeszcze wysłał wiadomość o konwoju do pozostałej dwójki okrętów w celu wspólnego ataku jako prawidłowe wilcze stado. Nie doczekawszy się reakcji, O’Kane podjął samodzielną akcję w pojedynkę. Ocenił, że panują dobre warunki do nocnego ataku na powierzchni. Przy dużej prędkości okręt szybko zbliżał się do konwoju, wkrótce też dowódca był w stanie określić, że japoński zespół składa się z sześciu dużych jednostek płynących w dwóch kolumnach, pierwsza jednostka każdej kolumny jest zapewne okrętem eskorty. Oznaczało to, że w konwoju płyną co najmniej cztery duże transportowce. Dodatkowo, sześć eskortowców płynących dookoła konwoju stanowi pierścień jego obrony bezpośredniej. W większej odległości O’Kane dostrzegł kolejne sześć okrętów, stanowiących zewnętrzny pierścień osłony. Kolejne okręty płynęły przed oraz za oboma pierścieniami. Oznaczało to eskortę złożoną z co najmniej 12 okrętów – żaden za dowódców amerykańskich okrętów podwodnych nigdy dotąd nie widział jeszcze tak silnej eskorty wokół zaledwie kilku japońskich statków.
Wobec katastrofalnych strat jakich doświadczała japońska flota handlowa w wyniku nieograniczonej wojny podwodnej prowadzonej przez Amerykanów, w marcu 1944 roku japońskie dowództwo wydało pierwszy operacyjny rozkaz, nakazujący iż każdy konwój musi mieć nie mniej niż 10 okrętów eskorty. Zgodnie z tym rozkazem każdy konwój powinien płynąć w bloku otoczonym przez pierścień eskorty. Tymczasem napotkany przez „Tanga” konwój HO-02 płynący do Moji miał nie jeden, lecz dwa pierścienie. O’Kane nie mógł strzelać z daleka przez pierścienie, aby dostać się na odległość skutecznego strzału torpedowego, musiał przedostać się przez podwójny kordon eskorty. Założył, że nie jest w stanie przedostać się do wewnątrz od czoła konwoju, uważał jednak, że pewną szansę daje wejście w bok konwoju, co pozwoliło by mu na strzał salwą do dwóch statków jednocześnie. Gdy „Tang” zachodził w bok konwoju, obserwatorzy na mostku wypatrywali jakichkolwiek oznak, że obserwatorzy na japońskich okrętach eskorty dostrzegli amerykańską jednostkę. Wkrótce „Tang” zaczął przepływać w poprzek fosforyzującego śladu torowego pierwszego lewoskrzydłowego okrętu wiodącego eskorty, w okręcie podwodnym szybko jednak zdano sobie sprawę z tego, że ten kurs wiedzie ich wprost na dziób jednego z okrętów wewnętrznego pierścienia, co gwarantowało wykrycie „Tanga”. W rezultacie O’Kane wycofał się. Wkrótce ponowił próbę przedostania się do wnętrza, ponownie jednak okręt wewnętrznego pierścienia znalazł się wprost na jego kursie. Doszedł więc do wniosku, że atak z boku nie ma szans powodzenia i potrzebna jest inna strategia, której Japończycy się nie spodziewają. Po krótkiej obserwacji podjął decyzję o ataku od tyłu konwoju. Amerykański okręt odbił prawo na burt, przyjął kurs przeciwny do kursu konwoju, wkrótce też okręt przeszedł przez kilwater tylnego lewoskrzydłowego okrętu eskorty, a O’Kane dostrzegł dwa okręty tylnej straży konwoju. Krzycząc do wnętrza kiosku, dowódca wydał rozkaz ustalenia odległości między tymi okrętami, po chwili I oficer przekazał wiadomość, że odległość między nimi wynosi 2300 jardów – nieco więcej niż 1 mila morska. O’Kane uznał, że znalazł właśnie „dziurę w sieci”. „Tang” przeszedł w poprzek śladu torowego konwoju, wykonał zwrot na bakburtę i zaczął podążać kursem konwoju, zamierzając przedostać się do wnętrza, prześlizgując się między okrętami eskorty, które w ciemności dzieliła jego zdaniem zbyt duża odległość. Płynący dotąd na dwóch silnikach „Tang” uruchomił trzeci z czterech silników, okręt wyraźnie przyśpieszył, wkrótce jednak O’Kane nakazał zmniejszenie prędkości do 16 węzłów, obawiając się, że szybki ruch może zwrócić uwagę wrogich obserwatorów. Z obserwatorami po obu stronach mostka wpatrzonymi w otaczające ich okręty japońskie, amerykański okręt przesuwał się do wnętrza konwoju. Wysoko umieszczone stanowiska obserwatorów na niszczycielach utrudniały im dostrzeżenie smukłej i niskiej sylwetki okrętu podwodnego na tle morza. Tym bardziej że obserwatorzy musieliby wpatrywać się w dół, i co więcej podejrzewać zuchwałość amerykańskiego dowódcy, który odważyłby się płynąć równolegle w pasie między okrętami eskorty. Niszczyciele tylnej części pierścienia eskorty znajdowały się już za rufą okrętu, tymczasem przed „Tangiem” zamajaczyły masywne sylwetki statków.
25 mil od Nagasaki, O’Kane rozpoczął przygotowania okrętu do ataku. Po krótkiej chwili niezdecydowania, O’Kane wybrał za cel pierwszego ataku lewą kolumnę statków; „Tang” przyśpieszył do 17 węzłów, zszedł w lewo z kursu i obrał za cel duży czteromasztowy frachtowiec z jednym kominem oraz jednostkę, która wydawała się nowoczesnym tankowcem. O’Kane zamierzał zaatakować każdy z nich salwą trzech torped z wyrzutni dziobowych. W odstępie kilku sekund trzy torpedy opuściły wyrzutnie, tymczasem okręt odbił na północ z czterema silnikami pracującymi z połową mocy, gotowymi do maksymalnego przyśpieszenia w celu uniknięcia kontrataku, gdy tylko dowódca wizualnie potwierdzi zniszczenie celu. Pierwsza z torped trafiła w rufę frachtowca, druga zaś rozdarła jego burtę na wysokości śródokręcia, po czym jednostka zaczęła szybko tonąć. Po chwili wystrzelone w międzyczasie czwarta i piąta torpeda trafiły pod kominem tankowca oraz tuż za nadbudówką. Statek szybko zatonął rufą. W konwoju zapanował chaos, okręty eskorty zaczęły zrzucać bomby głębinowe, tymczasem „Tang” prześliznął się na powierzchni tuż za rufą jednego z eskortowców, po czym zanurzył się i uchylił od japońskich ataków.
Wieczorem 27 czerwca radiotelegrafista odebrał przekaz radiowy z Ultry, informujący o nowym japońskim szlaku transportowym. O’Kane przyjął ten radiogram podejrzliwie. Informacje Ultry były zazwyczaj dość precyzyjne – informowały o konkretnym ruchu statków, tymczasem tym razem informowano tylko o nowym szlaku. Dowódca Tanga zaczął podejrzewać japońską zasadzkę. Przekaz Ultry rozkazywał dowódcy „Tinosy” ponownie przejąć dowodzenie w celu przechwycenia japońskich konwojów. Taka decyzja Pearl Harbor zezłościła O’Kane. Nie akceptował „mikrozarządzania” tym patrolem, zwłaszcza nacisku na wspólne działanie trzech okrętów, które uważał za nieefektywne. Dwukrotnie już dowódca „Tinosy” zignorował wiadomości radiowe od niego o dużym konwoju, „Sealion” zaś potwierdził odbiór jednej z nich, lecz również nie zrobił nic, aby przyłączyć się do ataku „Tanga”. Don Weiss zarządził ponowne spotkanie trzech okrętów, czemu O’Kane, jako niższy stopniem, musiał się podporządkować. Pierwszy oficer Murray Frezee ponownie wszedł na pokład „Tinosy”, aby po chwili wrócić z wiadomością, że Weiss „pozbył się »Tanga«”. Zarządził bowiem, że „Tinosa” będzie operować na południe od wrogich linii, „Sealion” na północ od nich, „Tang” zaś ma patrolować na północ od obu – co najmniej 40 mil od wskazanych linii żeglugowych. Załoga okrętu przyjęła taki rozkaz z niepokojem, ponieważ rozkaz dowódcy „Tinosy” kierował ich na najpłytsze wody. O’Kane potrafił jednak zaleźć dobrą stronę tej sytuacji – obszar patrolu jego okrętu ograniczony był jedynie od południa strefą patrolu „Sealiona”, a to oznaczało, że „Tang” nie ma żadnych granic operacyjnych ani na wschodzie, ani na zachodzie, ani na północy. Całe Morze Żółte należało do niego
26 czerwca „Tang” wykrył samotny frachtowiec, do którego wystrzelił cztery torpedy, wszystkie jednak pociski minęły się z celem; dwa dni później para torped ponownie nie trafiła w samotny statek. Wystrzelona następnie pojedyncza torpeda zatopiła jednak „Nikkin Maru” o pojemności 5700 ton. 1 lipca O’Kane zatopił mały frachtowiec „Taiun Maru Nr 2” (998 ton) oraz mały tankowiec „Takatori Maru Nr 1” (878 ton). Dwa dni później doszło do ponownego spotkania „Tanga” z „Sealionem” („Tinosa” przebywała w tym czasie na południu), 4 lipca zaś – w amerykański Dzień Niepodległości – okręt pod dowództwem O’Kane zatopił frachtowce „Asukazan Maru” (7886 ton) oraz „Yamaoka Maru” (lub też „Yamaika Maru”) (6932 ton), 6 lipca zaś swoją ostatnią torpedą zatopił „Dori Maru” o pojemności 1469 ton.
Po zatopieniu „Yamaoka Maru” O’Kane przełączył na radiowęzeł okrętowy sygnały z sonaru okrętowego, aby załoga mogła usłyszeć trzask łamanych grodzi tonącego statku. Okręt wynurzył się po chwili i wśród szczątków japońskiej jednostki dostrzeżono samotnego rozbitka trzymającego się przewróconej łodzi ratunkowej, którego załoga podjęła z wody. Po wystrzeleniu ostatnich torped okręt wziął kurs na Midway.
Podczas trzeciego patrolu USS „Tang” zatopił 10 jednostek przeciwnika. Podczas ataku z 24 czerwca na konwój HO-02, dostrzeżono zatopienie dwóch jednostek, taką też liczbę zatopionych statków tego konwoju uznał admirał Lockwood. Do tych dwóch statków „Tang” wystrzelił jednak w sumie sześć torped, z których trafiły cztery – po dwie na każda jednostkę. Powojenne badania japońskich archiwów wykazały jednakże, że zatonęły wówczas cztery statki. Oznacza to, że pozostałe dwie z sześciu wystrzelonych torped minęły się wprawdzie z celem, jednak trafiły i zatopiły dwie inne japońskie jednostki. W rezultacie za pomocą 6 torped „Tang” zatopił 4 statki o łącznej pojemności 16 292 ton. Z dziesięcioma zatopionymi statkami, trzeci patrol „Tanga” okazał się najskuteczniejszym pod względem liczby zatopionych jednostek przeciwnika.
Czwarty patrol.
Rezultaty patroli amerykańskich okrętów podwodnych latem 1944 roku były rozczarowujące w związku ze spadkiem liczby zatopień. „Dick” O’Kane podejrzewał, że przyczyną tego jest fakt, iż japońskie statki pływały bardzo blisko plaż na płytkich wodach. Upatrywał w tym jednak szansy dla okrętów podwodnych, gdyż kurs blisko brzegu zmniejszał możliwości zygzakowania, zmuszając statki do płynięcia mniej lub bardziej prostym kursem. Kiedy więc 31 lipca 1944 roku „Tang” wyszedł na swój kolejny patrol na wodach japońskich, O’Kane patrolował tylko około 1,3 mili od brzegu w pobliżu Nagoi, w wodach o głębokości mniejszej niż 76 metrów.
10 sierpnia odnalazł stary zbiornikowiec, do którego wystrzelił trzy torpedy. Wszystkie chybiły. Z uwagi na dostrzeżony w pobliżu samolot, okręt skrył się pod wodą, uderzył jednak w nieoznaczoną na mapach łachę piachu. Następnego dnia „Tang” wykrył dwa frachtowce eskortowane przez kanonierkę. Z odległości około jednej mili odpalił sześć torped – po trzy do każdego statku. Eksplozja rozerwała frachtowiec „Roko Maru” o pojemności 3328 ton, drugi ze statków natomiast został uszkodzony. Pobliska kanonierka natychmiast przystąpiła do kontrataku, próbując zepchnąć „Tanga” w kierunku niedalekiego brzegu; zrzuciła 22 bomby głębinowe, które eksplodowały w niewielkiej odległości. O’Kane udało się jednak wymanewrować japoński okręt, po czym wypłynął na głębsze wody.
Przez następny tydzień załoga okrętu nie potrafiła znaleźć żadnego celu, 20 sierpnia natomiast O’Kane znalazł w morzu frachtowiec płynący z ochroną w postaci dwóch małych eskortowców. W odległości 900 jardów (820 metrów) „Tang” wystrzelił 2 torpedy, z których pierwsza minęła się z celem i eksplodowała na plaży, w drugiej zaś po opuszczeniu wyrzutni nie uruchomił się zespół napędowy. Podobna sytuacja zaistniała następnego dnia – frachtowiec w otoczeniu dwóch okrętów eskorty. Każda z trzech wystrzelonych torped elektrycznych minęła cel i eksplodowała na plaży. Następnego dnia okręt odnalazł eskortowiec zakotwiczony w małej zatoczce. Z dziobem w zatoczce, „Tang” odpalił jedną torpedę elektryczną, która natychmiast zeszła z kursu i płynęła chaotycznie, po czym zatonęła, eksplodując na dnie. Pierwsza z dwóch kolejnych torped przeszła zbyt głęboko pod celem, druga zaś za jego rufą. Wobec niepowodzenia tych ataków, O’Kane odpalił czwartą torpedę, która wywołała eksplozję nieprzyjacielskiego okrętu. O’Kane ocenił wyporność japońskiej jednostki na 1500 ton, jednak jej rzeczywista wyporność musiała być mniejsza niż 500 ton, z uwagi na brak tej jednostki w badanych po wojnie japońskich archiwach.
Następnego dnia „Tang” odnalazł dwa frachtowce, nie mógł jednak osiągnąć dogodnej pozycji do ataku, kilka godzin później zaś wykrył duży statek eskortowany przez okręty nawodne i samolot. Na całym pokładzie stali ludzie w białych mundurach, co oznaczało iż jest to jednostka pomocnicza marynarki. „Tang” zmniejszył odległość i z dystansu 800 jardów odpalił trzy torpedy. Pierwsza z nich trafiła pod pokładem dziobowym, druga zaś pod tylną część jego długiej nadbudówki. Transportowiec marynarki „Tsukushi Maru” o pojemności 8135 ton natychmiast zatonął rufą pod kątem 20 stopni. W trakcie kolejnych dni „Tang” pływał blisko japońskich plaż, natomiast 25 sierpnia odpalił trzy ostatnie torpedy w silnie broniony tankowiec. O’Kane był przekonany, że dwie z nich trafiły w zbiornikowiec, trzecia zaś rozerwała wiodący okręt eskorty. Powojenna kwerenda w archiwach japońskiej marynarki nie potwierdziła tego konwoju, zatopienie tych jednostek nie zostało więc uznane przez JANAC, jednak Alden i McDonald potwierdzają zatopienie w tym dniu przez USS „Tang” „Namuko Maru Nr 8” o pojemności 1800 ton, na którym zginęło 16 osób oraz niezidentyfikowanego okrętu eskorty o wyporności około 600 ton, które to jednostki 24 sierpnia wypłynęły z Shimotso do Shimizu.
Po 34 dniach patrolu „Tang” powrócił do Pearl Harbor, gdzie uznano mu zatopienie 6 jednostek o łącznym tonażu 31 000 ton. Powojenne zestawienie JANAC uznało mu zatopienia jedynie 2 jednostek podczas tego patrolu, o łącznej pojemności 11 500 ton.
Cieśnina Tajwańska.
Po powrocie z patrolu „Tang” poniósł dużą stratę, okręt opuścić miał bowiem dotychczasowy zastępca dowódcy Murray Frazee, który otrzymał samodzielne dowództwo USS „Gar” (SS-206) – jednostkę nieco starszego typu "Tambor". Jego miejsce na okręcie O’Kane zająć miał dotychczasowy trzeci oficer Frank Springer.
W trakcie rozstrzygającej o losach wojny wielkiej bitwy powietrzno-morskiej o Leyte, większość amerykańskich okrętów podwodnych przebywających na patrolu – lub płynących na patrol – miała przydzielone zadanie przerwania strumienia japońskich dostaw zaopatrzenia na Filipiny. Dowodzone przez admirała Charlesa Lockwooda 26 okrętów podwodnych z grupy operującej z Pearl Harbor, atakowało z północy – na Morzu Wschodniochińskim oraz w cieśninach Tajwańskiej i Luzon. Tymczasem dowodzona przez admirała Ralpha Christie grupa 14 okrętów z australijskiego Fremantle, koncentrowała się na Morzu Południowochińskim – na podejściach do Manili. Niektóre okręty podwodne operowały samotnie, większość jednak zorganizowana była w grupy uderzeniowe zwane wilczymi stadami (eng. "wolf packs"). Czterdzieści okrętów stworzyć miało – jak nazwał to adm. Lockwood – „wodoszczelną blokadę”.
Jednym z okrętów grupy hawajskiej, mającą zacisnąć pierścień wokół Filipin na japońskich trasach zaopatrzeniowych, był dowodzony przez Richarda O’Kane USS „Tang”. Gdy jednak admirał zapytał O’Kane, jak szybko okręt jest w stanie wyruszyć na zachodni Pacyfik, dowódca okrętu odparł wprawdzie że w ciągu czterech dni – poprosił jednak admirała Lockwooda, aby wracając z tego patrolu, „Tang” mógł popłynąć prosto do Mare Island na Zachodnim Wybrzeżu Stanów Zjednoczonych. Okręt i jego załoga prowadzili działania bojowe bezustannie od niemal roku, i O’Kane uważał, że ludziom należy się odpoczynek w Kalifornii. Prośba dowódcy okrętu miała w tym czasie duży kaliber, gdyż oznaczała wyłączenie z linii jednego z najskuteczniejszych amerykańskich okrętów na całe trzy miesiące – jakie zająłby remont jednostki – w krytycznym dla US Navy czasie, w którym amerykańska marynarka zamierzała wykorzystać aktualny impet. Admirał jednak, być może pomny stosunkowo niedawnej straty innej gwiazdy amerykańskiej floty podwodnej – Samuela Dealeya na USS „Harder” (SS-257), który według niektórych relacji był zbyt przemęczony przed wyjściem na swój ostatni feralny patrol, obiecał O’Kane, że „Tang” popłynie do Kalifornii, a załoga otrzyma urlop.
Z nadzieją na kilkumiesięczne wakacje na kontynencie, okręt i załoga przygotowywali się do wyjścia na patrol o cztery dni wcześniej niż zaplanowano. Niespodziewanie, nagły brak torped w Pearl Harbor spowodował, iż na USS „Tang” zostały przekazane elektryczne torpedy zdjęte z USS „Tambor” (SS-198), który został zatrzymany przed wyjściem na patrol z powodu awarii układu napędowego. Oficerowie i marynarze okrętu odpoczywali tylko tyle, ile było niezbędne aby ponownie zatankować okręt, dostarczyć nań warzywa, mięso i kawę, a Dowódca Floty Pacyfiku adm. Chester Nimitz i adm. Lockwood mogli uhonorować załogę za trzeci patrol okrętu, w tym wręczając kmdr. ppor. Richardowi O’Kane jego drugi Navy Cross, odchodzącemu z okrętu zastępcy dowódcy kpt. mar. Murrayowi Frazee – trzecią Silver Star, zaś nowemu I oficerowi por. Frankowi Springerowi pierwszą. Sam okręt zaś został wyróżniony Presidential Unit Citation – najwyższym odznaczeniem amerykańskim, jakie mógł otrzymać okręt lub jednostka wojskowa – załodze zaś wręczono z tego powodu odpowiednie emblematy.
24 września 1944 roku w pełni zaopatrzony okręt opuścił Hawaje, udając się via Midway do Cieśniny Formozy na swój piąty patrol. Zadaniem okrętu podczas tego patrolu było przechwytywanie wszystkich japońskich statków, które mogły próbować uciekać z Formozy, skutkiem uderzeń lotniczych na wyspę, które zostały zaplanowane na 12 do 14 października 1944 roku, a także przechwytywanie japońskich wzmocnień, które mogą próbować dotrzeć przez cieśninę na Filipiny, w ramach wsparcia w kampanii zmierzającej do odparcia amerykańskiego lądowania na Leyte przewidzianego na 20 października.
W drodze okręt wszedł w obszar sztormowej pogody, w trakcie której O’Kane na drabince prowadzącej z pomostu do wnętrza okrętu, złamał kilka kości stopy. Siła sztormu wzmagała się, doprowadzając okręt do przechyłów sięgających 70°. Sztorm zelżał dopiero 8 października, jednak jak się okazało tajfun zepchnął okręt z kursu aż o 60 mil morskich. 10 października z okrętu dostrzeżono góry Formozy, zaś dowódca rozkazał włączenie czwartego silnika, aby okręt wszedł do cieśniny jeszcze tej nocy – co nastąpiło o 4 rano 11 października. Niemal natychmiast okrętowy radar przeszukiwania powierzchni odebrał odbity sygnał celu poruszającego się w odległości 10 mil z prędkością 14 węzłów. „Tang” przyśpieszył, aby zbliżyć się do celu na preferowaną przez O’Kane odległość 1000 jardów (914 metrów). Wkrótce też z pomostu bojowego kmdr O’Kane z kpt. Leiboldem dostrzegli nowoczesny, ciężko załadowany frachtowiec o niskiej sylwetce. O’Kane wcisnął znajdujący się na pomoście przycisk alarmu zanurzeniowego i okręt szybko zanurzył się. Celem był „Joshu Go” o ładowności 1658 ton w zmniejszającej się odległości 800 jardów. Kalkulator torpedowy TDC, rozwiązując problem trójkąta torpedowego, szybko wypracował dane do strzelania i przekazał je do żyroskopów trzech torped, i dowódca rozkazał otwarcie ognia do japońskiej jednostki. Przy prędkości 29 węzłów, dwie z trzech torped dosięgły celu znajdującego się już w odległości zaledwie 1/4 mili w ciągu 47 sekund. „Tang” wynurzył się, jednak na powierzchni nie dostrzeżono żadnych rozbitków, widoczne jednak było kilka na wpół zalanych szalup. Korzystając z resztek ciemności, „Tang” z pełną prędkością oddalał się na południe od miejsca zatonięcia „Joshu Go”, wiadomo bowiem było, że zachodnie wybrzeże Formozy usiane jest japońskimi lotniskami i wkrótce mogą pojawić się na niebie patrole lotnicze. Wkrótce dostrzeżono kolejną jednostkę, mały fachowiec „Oita Maru” o ładowności 711 ton. Komandor O’Kane rozważał sposób ataku – płynąc w zanurzeniu, mógł dogonić ją w godzinach popołudniowych, to jednak spowodowałoby, że akumulatory okrętu byłyby bliskie wyczerpania, co skazałoby okręt na walkę na powierzchni w płytkich wodach. Postanowił wobec tego śledzić japoński statek na powierzchni i zaatakować po zapadnięciu ciemności. W związku jednak z ponownym pogorszeniem się pogody, okręt zanurzył się na głębokość 80 stóp (24 metry). O zmroku japoński statek przeszedł dokładnie nad zanurzonym amerykańskim okrętem, zgromadzeni zaś w mesie na kolację oficerowie doskonale słyszeli pracującą z prędkością 70 obrotów na minutę śrubę japońskiej jednostki. Wywołało to komentarze wśród oficerów o dziwnym samopoczuciu z powodu spokojnego spożywania kolacji i planowaniu unicestwienia jednostki, która nieświadoma niczego właśnie przepływała nad nimi. „Tang” rozpoczął śledzenie celu, co pozwoliło na dokładne ustalenie jego kursu i prędkości oraz wzoru i amplitudy zygzakowania. Gdy japoński statek oddalił się na odległość 4000 jardów, okręt rozpoczął pościg, jednak radar wykrył w tym momencie dwa okręty eskortowe. O’Kane przeszedł mimo, wkrótce jednak operator radaru zameldował, że japońskie eskortowce wycofały się. Dowódca okrętu rozkazał odpalenie pojedynczej torpedy, która po krótkim czasie wywołała eksplozję na pokładzie japońskiego statku – prawdopodobnie jej kotła.
W ciągu kilku następnych dni „Tang” nie wykrył żadnego celu, jednak ich monotonia bezowocnego w tym momencie patrolu została przerwana eksplozjami wokół pobliskiego Keelung, będącymi efektem amerykańskiego uderzenia lotniczego na Formozę. Okręt nie był nawet w stanie doścignąć zespołu krążownika i dwóch niszczycieli, który niespodziewanie pojawił się na horyzoncie. Jednak o północy 23 października, szef okrętu przyniósł do kajuty kurującego nogę kapitana informację o wykryciu konwoju. Konwój składał się z czterech statków strzeżonych przez co najmniej dwa niszczyciele i zmierzał z Chin do Takao – miasta portowego na południowym wybrzeżu Formozy. Gdy O’Kane obserwował japoński zespół, wiodący niszczyciel eskorty opuścił swoją pozycję i rozpoczął operację poszukiwania okrętów podwodnych, zataczając wokół statków koło o promieniu dwóch mil. Dowódca SS-306 wpadł na chytry pomysł podszywania się pod lidera japońskiego zespołu. „Tang” zwiększył prędkość do maksymalnej, wkrótce zajął jego pozycję i dokładnie naśladował ruchy konwoju w nadziei, że na ekranach radaru będzie widoczny właśnie jako o okręt wiodący konwój. Zmienił następnie kierunek ruchu na przeciwny do kursu statków konwoju, pozwalając im się wyprzedzić, po czym zatrzymał wszystkie silniki. Do komputera torpedowego TDC wprowadzone zostały dane pozycji i ruchu poruszających się w ciemnościach „Tatsuju Maru” o ładowności 1944 ton, „Toun Maru” – 1915 ton oraz „Wakatake Maru” – 1920 ton. Pierwsze dwie torpedy, z odległości zaledwie 300 jardów (274 metry) odpalił w kierunku „Tatsuju Maru”, trzecią torpedę w „Toun Maru”, dwiema kolejnymi zaatakował „Wakatake Maru”, celując pod komin i maszynownię. W pierwszym statku eksplodował kocioł, „Taun Maru” został ogarnięty dużym pożarem. „Wakatake Maru” jednak wciąż zdolny był do ruchu, zmienił kurs i usiłował staranować amerykański okręt podwodny. Był jednak zbyt blisko, aby „Tang” zdążył się zanurzyć. Awaryjny rozkaz maksymalnej prędkości dostępnej wyłącznie z krótkotrwałym przeciążeniem wszystkich silników w odległości zaledwie 100 jardów (91 metrów) od japońskiego statku, gdy zaś od zderzenia dzieliło obie jednostki zaledwie 30 sekund, padła komenda o pełnym wychyleniu sterów na lewo. O’Kane miał nadzieję, że statek otrze się o „Tanga”, nie uderzy zaś w niego i nie zostanie naruszona struktura kadłuba sztywnego okrętu. Przy sumarycznej prędkości obu jednostek wynoszącej 40 węzłów, obie jednostki minęły się tuż obok siebie. Załoga japońskiego statku otworzyła ogień do amerykańskiego okrętu z działa pokładowego, toteż O’Kane wydał rozkaz opuszczenia mostka, wkrótce jednak zdał sobie sprawę z tego, że chaotyczny ogień z tak małej odległości nie ma szansy na trafienie okrętu podwodnego, toteż wstrzymał alarm zanurzeniowy, dzięki czemu miał możliwość zaobserwowania próby uniknięcia zderzenia „Wakatake Maru” z kolejnym statkiem – „Kori Go” (1339 ton), który również zamierzał staranować okręt O’Kane. Wiedział jednak, że w zaistniałej sytuacji nieprzyjacielskie próby uniknięcia kolizji nie mają szans powodzenia. Dowódca okrętu rozkazał pełną gotowość rufowego przedziału torpedowego i gdy japońskie statki znajdowały się tuż przed zderzeniem, z pomostu ustawił przekaźnik celowania w punkt łączenia się statków, po czym wystrzelił salwę 4 torped wzdłuż długości połączonych jednostek. Gdy wystrzelone z najbliższej odległości torpedy zaczęły trafiać w cel, japońskie statki skolidowały. „Wakatake Maru” otrzymał ponowne trafienie w maszynownię, a przełamana tym razem na pół jednostka zatonęła w ciągu 40 sekund. Trafienia torpedami nie uniknął także „Kori Go”, jednak według JANAC zakres jego zniszczeń i los do dziś są nieznane.
Następnej nocy z 24 na 25 października, gdy pod Leyte okręty Nishimury i Kurity nacierały w stronę cieśnin Surigao i San Bernardino, O’Kane za pomocą radaru wykrył jeszcze jeden konwój po północno-wschodniej stronie wyspy Kiushan Tao w Cieśninie Formozy. Duże rozciągnięcie konwoju miało prawdopodobnie na celu uniemożliwienie jednoczesnego ataku na kilka statków, z drugiej jednak strony osłabiało ochronę całego konwoju przez okręty eskorty. Jeden z eskortowców prawdopodobnie wykrył jednakowoż amerykański okręt i lampą sygnałową zawiadamiał o tym inne jednostki. Tym samym jednak pomógł O’Kane dokładniej ustalić ich lokalizację, dzięki czemu dowódca wybrał swój pierwszy cel – „Ebara Maru” o pojemności 6956 ton, następnie 7024-tonowy frachtowiec „Matsumoto Maru”. „Tang” ponownie dostał się do wnętrza zespołu i z najbliższej odległości odpalił 10 torped, zatapiając dwa duże, ciężko załadowane frachtowce, „Kogen Maru” o ładowności 6600 ton i „Matsumoto Maru” – 7024 ton. Druga z tych jednostek prawdopodobnie przewoziła paliwo lotnicze, gdyż jej dziób natychmiast eksplodował. Według O’Kane niszczyciel, który niespodziewanie zbliżał się do rufy eksplodującej jednostki, sam stanął w płomieniach – czy to zająwszy się od eksplodującej jednostki, czy to trafiony torpedą. W międzyczasie jedna z torped rozdarła burtę „Ebaro Maru”.
Ostatnia torpeda.
Po tym ataku, z jedynie dwiema torpedami w zapasie, O’Kane wycofał się dla dania odpoczynku załodze i sprawdzenia pozostałych torped, tylko po to aby wkrótce zaatakować ponownie. O godzinie 1:25 USS „Tang” powrócił na miejsce bitwy, aby zadać cios łaski uszkodzonemu statkowi, osiągając pozycję do ataku w odległości 1100 jardów (1000 metrów). O’Kane wystrzelił swoją 23 torpedę, Mark 18, i zbliżył się na odległość 900 jardów, skąd postanowił wystrzelić ostatni posiadany pocisk do nieruchomego, przechylonego celu na kursie 0. O godzinie 2:30 rano rozkazał gotowość całej załogi, po czym obserwując cel z pomostu, wydał rozkaz odpalenia torpedy z wyrzutni dziobowej numer 4.
Przez moment obsada pomostu obserwowała fosforyzujący w ciemności ślad torowy torpedy, która przy swojej prędkości powinna pokonać odległość dzielącą „Tanga” od japońskiego statku w ciągu minuty. Już jednak kilka metrów od dziobu okrętu torpeda wynurzyła się i ostro skręciła w lewo, zakręcając w kierunku dziobu okrętu podwodnego na bakburcie. O’Kane wydał rozkaz natychmiastowej awaryjnej prędkości maksymalnej do przodu oraz maksymalnego wychylenia sterów w prawo, w celu zejścia z kursu zataczającej krąg torpedy. O’Kane oceniał w tym momencie, że załoga ma jedynie około 10 sekund, aby obrócić okręt o długości 95 metrów. Gdy pocisk – z prawdopodobnie zablokowanym sterem, bądź skutkiem błędu żyroskopu lub silnika sterującego – osiągnął swój maksymalny punkt przeciwległej strony okręgu, łukiem skierował się w stronę okrętu, O’Kane wydał rozkaz ostrego skrętu w lewo, usiłując wymanewrować zmierzającą w kierunku rufy torpedę. Mk 18 była jednak zbyt blisko i po 20 sekundach od wystrzelenia uderzyła w rufowy przedział torpedowy, tuż przy grodzi przedziału manewrowego. Zapalnik kontaktowy Mk 8 torpedy Mark 18 Mod 1 zadziałał w ułamkach sekundy i głowica eksplodowała. Dowódca odruchowo wydał rozkaz zamknięcia wszystkich włazów, podczas gdy rozerwana eksplozją głowicy z 600 funtami (272 kg) torpexu rufa natychmiast pogrążała się w wodzie, unosząc dziób okrętu ponad powierzchnię.
Siła eksplozji zerwała przewody powietrzne wysokiego ciśnienia, wybrzuszyła drzwi wodoszczelne i powybrzuszała stalowe płyty pokładu wzdłuż całej długości okrętu. Wiele elementów wyposażenia zostało porozbijane o pokład. Detonacja rzuciła wielu niespodziewających się tego marynarzy z tylnej części okrętu aż po centralę, na ściany i pokład, powodując liczne rany skóry i łamiąc kości. Z pomostu na kiosku O’Kane zażądał raportu o stanie napędu oraz raportu z radaru o dwóch japońskich niszczycielach, które powinny jego zdaniem znajdować się w pobliżu, a których obserwatorzy na pewno słyszeli i widzieli eksplozję. Operator radaru, który za pomocą okrętowego sonaru aż do eksplozji słuchał pracy silnika feralnej torpedy, odebrał wezwanie dowódcy, usiłował przekazać informację, że do momentu eksplozji jeden niszczyciel znajdował się w odległości 3000, drugi zaś 4200 jardów. Z powodu uszkodzenia systemu komunikacyjnego okrętu, informacje te nie docierały jednak na pomost. Po uzyskaniu zgody na wejście na mostek w celu przekazania informacji, dotarł do dowódcy w momencie, gdy fala zmyła wszystkie osoby z pomostu tonącego okrętu do wody.
Ewakuacja.
Z dziobem wystającym ponad wodę, rufa USS „Tang” spoczywała na dnie, na głębokości około 54 metrów. 14 ocalałych osób w centrali okrętu zdawało sobie sprawę, że konstruktorzy przewidzieli dwa włazy ewakuacyjne – jeden w rufowym, drugi w dziobowym przedziale torpedowym. W związku z zalaniem rufowego przedziału torpedowego, jedyną drogę ucieczki stanowił dziób okrętu. Naradzając się, doszli do wniosku, iż nie można skorzystać z pustych dziobowych wyrzutni torpedowych, gdyż dziób nachylonego pod kątem 43° okrętu wystawał nad wodę, a więc wkrótce stanie się celem japońskiego ataku. Wobec tej obawy, jedyną drogę wyjścia stanowił właz ewakuacyjny umieszczony w dziobowym przedziale torpedowym. Nachylenie okrętu utrudniało jednak wspinaczkę, zwłaszcza marynarzom z połamanymi kończynami. Dodatkowo, ewakuację utrudniały ciężkie stalowe drzwi oddzielające przedziały okrętu, które nieszczęśliwie zamykały się od dziobu w dół w kierunku rufy. Ranni członkowie załogi wspinający się w górę, musieliby więc dodatkowo pokonać siłę grawitacji, aby otworzyć każde z nich w górę. W praktyce było to możliwe jedynie przy użyciu podnośnika hydraulicznego. W tej sytuacji jedynym ratunkiem dla ocalałych członków załogi było zatopienie dziobu okrętu, w celu wyrównania jego poziomu. Wymagało to opróżnienia z powietrza i zalania grupy 2 głównych zbiorników balastowych. Petty Officer 3rd Class Clay Decker był jedynym w centrali okrętu, który nie odniósł większych fizycznych obrażeń, zgodnie z instrukcją awaryjną otworzył ręcznie zawory. Dzięki temu dziób okrętu zanurzył się i okręt osiadł w całości na dnie Cieśniny Formozy. Powstał jednak problem konieczności zniszczenia ksiąg kodowych okrętu. Załoga nie mogła ich spalić, gdyż niezbędna jej była do przeżycia każda ilość powietrza. Postanowiono więc wrzucić je do wnętrza znajdujących się tuż pod przedziałem torpedowym akumulatorów elektrycznych, gdzie utonęły w kwasie siarkowym.
W chwili eksplozji ponad 20 osób znajdowało się w przednim przedziale maszynowym, sekcji socjalnej załogi oraz w mesie. Z obawy o życie ocalałych na rufie, nie zamknięto drzwi wodoszczelnych prowadzących do tylnego przedziału maszynowego, woda przedostawała się jednak z góry, z centrali i zalewanego włazu na mostku. Zmusiło to do zamknięcia prowadzących tam drzwi, odcięło jednak jedyną drogę ucieczki. Wkrótce jednak zgromadzeni w tej cześć okrętu ludzie stwierdzili, że centrala okrętu nie jest całkowicie zalana, wobec tego ponowne otwarcie tych drzwi stanowiło niezbędne do podjęcia ryzyko. W międzyczasie kolbami karabinów, członkowie załogi niszczyli tajne wyposażenie okrętu – konsole radaru i urządzenia łączności. Ostatni z ocalałych dotarł do przedniego przedziału torpedowego o 3:30 rano, około godziny po zatonięciu okrętu. Komora ratunkowa znajdowała się jednak tuż za zamkniętymi drzwiami. W przedziale, w którym się znajdowali, wzrastające na skutek napływu wody ciśnienie powietrza pomogło im jednak otworzyć wysiłkiem wszystkich zgromadzonych drzwi. Dzięki temu w przednim przedziale torpedowym znajdowało się około 45 ludzi z tych, którzy przeżyli eksplozję. Atmosfera wśród tych osób była generalnie dobra. Z ostatniego odczytu radaru wiedzieli, że znajdują się zaledwie kilka mil morskich od brzegu, z ostatnich odczytów kąta nachylenia okrętu wyliczyli też głębokość dna morskiego w tym miejscu. Wierzyli więc, że dzięki komorze ratunkowej i posiadanym na okręcie umożliwiającym oddychanie ratunkowym płucom Momsena zdołają wydostać się na powierzchnię, a następnie dotrzeć do pobliskiego brzegu.
Przygotowania do opuszczenia okrętu zostały jednak zatrzymane przez bombardowanie amerykańskiego okrętu bombami głębinowymi przez jednostki japońskie. Około 10 zrzuconych bomb nie doprowadziło wprawdzie do większych zniszczeń zatopionej jednostki, wstrzymało jednak ewakuację na kilka godzin. W międzyczasie, prawdopodobnie na skutek zwarcia elektrycznego, w przednim przedziale akumulatorów pojawił się ogień oraz w konsekwencji stosunkowo intensywny dym. Po ostatecznym opuszczeniu miejsca zatonięcia jednostki przez okręty japońskie, postanowiono podjąć próbę wynurzenia jednostki, przez wydmuchanie wody ze wszystkich ocalałych zbiorników balastowych i zalanych przedziałów. Grupa sześciu ludzi próbowała w tym celu dostać się do centrali okrętu, po otworzeniu jednak drzwi do przedniego przedziału akumulatorów, okazało się, że następne pomieszczenie jest całkowicie opanowane przez czarny drażniący dym z płonących akumulatorów. Drzwi zostały wprawdzie natychmiast z powrotem zamknięte, sekundowe ich otwarcie spowodowało jednak, że do przedziału torpedowego dostała się znaczna ilość dymu, wystarczająca, aby całkowicie ograniczyć widzialność w przedziale. Jednocześnie ogień pojawił się także w przedziale torpedowym, w którym stłoczeni byli ludzie. Jedynym ich ratunkiem pozostały już płuca Momsena i natychmiastowe wyjście na powierzchnię. Około 3,5 godziny po zatonięciu załoga zdecydowała, że pierwszą grupę, która podejmie próbę opuszczenia okrętu, powinien prowadzić oficer. Ta trzyosobowa grupa – uzbrojona w pistolety i bagnety – weszła do komory ratunkowej, po czym powinna była ją zalać woda morską i sprężonym powietrzem, następnie otworzyć boczne drzwi, aby uwolnić boję umocowaną do liny wspinaczkowej. Ostatni opuszczający komorę, powinien zastukać w luk, aby dać pozostałym na dole, że poprzednicy opuścili komorę. To umożliwiłoby kolejnym osobom zamknięcie bocznych drzwi, opróżnienie komory z wody i wejście do niej kolejnych osób. W zamieszaniu jednak w komorze, boczne drzwi zostały otwarte, jednak do boi nie została przymocowana lina, dzięki której ewakuujący się mogliby się wspiąć na powierzchnię. Kierujący tą grupą oficer opuścił komorę, zanim lina i boja zostały przymocowane, nigdy więcej nie był już widziany. Pozostali w komorze zdołali wprawdzie umocować w końcu linę, jednak na skutek upływu już 40 minut, nie doczekawszy się sygnału od pierwszej grupy, kolejni oczekujący na ewakuację zamknęli boczne drzwi komory, opróżnili ją z wody i otworzyli luk. W otwartej komorze wciąż znajdowali się członkowie pierwszej grupy – w bardzo złej już kondycji na skutek działania zgromadzonych w komorze gazów. Także wewnątrz przedziału torpedowego – wzrastające ciśnienie, dym i temperatura przyprawiały ludzi o utratę świadomości sytuacji. Z kolejnych grup poszczególnym osobom udało się wydostać na powierzchnię, jednak komorę ratunkową opuściło 13 ludzi, z których 8 udało się dostać na powierzchnię. Z tej grupy jednak jedynie 5 osobom udało się przeżyć. Nie są znane losy pozostałych 30 osób zgromadzonych w przednim przedziale torpedowym. Według ocalałych rozbitków, nagromadzenie dymu w przedziale było już tak duże, gdy opuszczali okręt, że praktycznie uniemożliwiało to oddychanie bez aparatu ratunkowego. Pojawiła się również panika.
Tymczasem, gdy czwarta grupa wchodziła do komory ratunkowej, natężenie ognia w przedziale akumulatorów było już tak duże, że temperatura wywołała topienie i spływanie farby na ścianach w przedziale torpedowym. Powodowało to dodatkowe wypełnienie tego przedziału toksycznymi gazami, co według ocalałych spowodowało prawdopodobnie utratę świadomości przez pozostałe osoby i niepodjęcie próby ratunku, a następnie śmierć w ciągu kilku godzin. Ogółem jedynie dziewięć osób ocalało z USS „Tang” i zostało podjętych z wody przez japoński okręt – pięciu z komory ratunkowej oraz cztery osoby z kiosku, łącznie z dowódcą. Przez cały czas pozostawania na powierzchni widzieli unoszący się na wodzie wrak ich ostatniej ofiary.
Uznany za stracony.
Zgodnie z rozkazami, „Tang” miał opuścić rejon patrolu 8 listopada i zameldować się Midway 10 dni później. Tymczasem wyznaczona data upłynęła, a o okręcie nie było żadnych wiadomości. Dowódcy przebywających w tym samym rejonie USS „Silversides” (SS-236), „Trigger” (SS-237) i „Salmon” (SS-182) nie słyszeli nic z rejonu przebywania okrętu O’Kane. Bezowocne pozostały także próby radiowego kontaktu z USS „Tang”. W tej sytuacji admirał Charles Lockwood czekał tak długo, jak tylko mógł, zanim wysłał czterostronicowy raport do Dowódcy Floty Pacyfiku admirała Chestera Nimitza, w którym stwierdził: „Z największym żalem Dowódca Sił Podwodnych Floty Pacyfiku zawiadamia że USS „Tang” nie powrócił z patrolu i musi być uznany za stracony”. Lockwood nadmienił, że „Tang” został wysłany na patrol w ten konkretny rejon na osobistą prośbę dowódcy okrętu, który w pełni zdawał sobie sprawę z grożących tam niebezpieczeństw. Było jednak w naturze kmdr. O’Kane prosić o najtrudniejsze zadania i dążyć do perfekcji w ich wykonaniu.
Jeszcze tego samego dnia do rodzin oficerów i innych członków załogi zostały wysłane telegramy Western Union – wiadomości, których rodziny miały nadzieję nigdy nie otrzymać. Jeden z nich brzmiał:
Niewola.
Japoński patrolowiec P-34 podniósł z wody 9 rozbitków z „Tanga”, marynarze cesarskiej jednostki wyrzucili jednak za burtę osłabionego walką o wydostanie się z okrętu podwodnego i 8-godzinnym przebywaniem w wodzie okrętowego farmaceutę mata Larsona. Nie znający języka angielskiego Japończycy, z nieopatrznego żartu jednego z rozbitków dowiedzieli się o osobie dowódcy, wyłowiwszy angielskie słowo "captain". Wszystkich poddano biciu, przypalaniu papierosami, podawaniu spragnionym rozbitkom po wielogodzinnym przebywaniu w oceanie słonej wody morskiej do picia i innym rodzajom znęcania się. Szczególnie nasilonemu fizycznemu znęcaniu się został poddany dowódca okrętu Richard O’Kane, od którego japońscy żołnierze chcieli uzyskać informacje o rozmieszczeniu innych amerykańskich okrętów w rejonie. Wśród znęcających się byli także, często poparzeni i obandażowani, marynarze japońskich jednostek zatopionych przez USS „Tang” poprzedniego dnia i nocy. Rozbitkowie zrozumieli, że wojna skończyła się dla nich, a jedynym ich celem teraz jest przeżycie. O’Kane nakazał im mówić, cokolwiek Japończycy będą chcieli wiedzieć, nie kłamać i nie dać się złapać na kłamstwie.
Kilka dni później P-34 dotarł do Takao na Formozie, skąd więźniowie zostali przetransportowani do obozu jenieckiego Ōfuna, a następnie do więzienia w Ōmori pod Tokio. W drodze do Japonii rozbitkowie zostali jednak rozdzieleni – 3 oficerów spędziło ją na pokładzie niszczyciela, pozostali zaś popłynęli na pokładzie krążownika. Wszyscy jednak byli już o wiele lepiej traktowani, gdyż jak wyjaśnił zapytany o to przez O’Kane dowódca japońskiego niszczyciela – eskortowiec P-34 nie należał do cesarskiej marynarki wojennej. Już jednak w Ōfunie ich sytuacja ponownie zmieniła się – więźniowie zostali poinformowani, że Ōfuna nie jest obozem jenieckim, funkcjonuje jako nieznany aliantom i organizacjom humanitarnym tajny obóz śledczy, oni sami zaś nie są tu jeńcami wojennymi i nie przysługują im prawa jeńców wojennych. Więźniowie byli głodzeni, wielokrotnie bici i poddani nieludzkiemu traktowaniu, w końcu zostali przeniesieni do więzienia w Ōmori, gdzie doczekali wyzwolenia po kapitulacji Japonii i w stanie skrajnego wycieńczenia fizycznego przetransportowani do Stanów Zjednoczonych.
Podsumowanie.
W dniu zaginięcia USS „Tang” zaginęły także dwa inne okręty podwodne USS „Shark” (SS-314) i „Darter” (SS-227). Utrata słynnego „Tanga” zszokowała jednak marynarkę. W informującym o tym artykule „The New York Times” podkreślono ryzyko, jakiemu stawiają czoła załogi okrętów podwodnych, wobec tajemnicy otaczającej ich działania – walczą z dala od poprawiającego morale wsparcia własnego społeczeństwa. Nie otrzymując wsparcia od innych własnych okrętów i lotnictwa, walczą samotnie, bardzo często w rejonach, w których przeciwnik całkowicie panuje.
W trakcie swej służby USS „Tang” (SS-306) miał tylko jednego dowódcę i cała jego działalność operacyjna zamknęła się w okresie jednego roku – 1944. W tym krótkim czasie „Tang” i O’Kane wspięli się na szczyt listy zasłużonych amerykańskiej floty podwodnej, osiągając też najwyższą liczbę zatopień kiedykolwiek uznanych pojedynczemu okrętowi. Po zakończeniu wojny i powrocie z niewoli, O’Kane złożył raport z ostatniego patrolu, po którym adm. Lockwood uznał mu zatopienie 13 statków o pojemności 107 324 ton: 5 tankowców, 4 transportowców, 3 frachtowców i niszczyciela. Zgodnie z tymi liczbami był to najlepszy patrol wojny. Raport ten przyczynił się do otrzymania przez O’Kane Medalu Honoru. Badania dokumentów japońskich ograniczyły te liczby do w sumie 7 statków o pojemności 21 772 ton.
Joint Army–Navy Assessment Committee (JANAC) niepodważalnie potwierdził i udokumentował zatopienie przez okręt 24 statków, nie jest jednak generalnie podważane, że faktyczna wielkość zadanych Japonii przez USS „Tang” strat była wyższa i oscylowała wokół 30 jednostek. Wojenne zestawienie strat japońskich (SORG) wskazywało na zatopienie przez USS „Tang” 31 jednostek o pojemności 227 800 ton i uszkodzenie jednej o pojemności 4100 ton.
Bibliografia.
Książkowe
Online

</doc>
<doc id="1942949" url="https://pl.wikipedia.org/wiki?curid=1942949" title="Oldsmobile Achieva">
Oldsmobile Achieva

Oldsmobile Achieva – samochód osobowy klasy średniej produkowany pod marką Oldsmobile w latach 1991 – 1998.
Historia i opis modelu.
Prowadząc prace konstrukcyjne nad następcą modelu Cutlass Calais, Oldsmobile ponownie zawarło współpracę z markami Buick i Pontiac, wykorzystując zmodernizowaną platformę koncernu General Motors "GM N platform". W przeciwieństwie do bliźniaczych modeli, konstrukcja Oldsmobile otrzymała nową nazwę "Achieva" zastosowaną po raz pierwszy w 1990 roku przy okazji prototypu Achieva Concept.
Oldsmobile Achieva trafił do sprzedaży w 1991 roku, z gamą nadwoziową składającą się z 4-drzwiowego sedana oraz 2-drzwiowego coupé. Charakterystycznymi cechami wyglądu była dwuczęściowa atrapa chłodnicy, prostokątne tylne lampy oraz charakterystyczne, ścięte tylne nadkola. Produkcja zakończyła się w 1997 roku na rzecz następcy - modelu Cutlass.

</doc>
<doc id="1942951" url="https://pl.wikipedia.org/wiki?curid=1942951" title="Gaetano Moroni">
Gaetano Moroni

Gaetano Moroni (ur. 17 października 1802 w Rzymie, zm. 3 listopada 1883 tamże) – bibliograf, bibliofil i erudyta włoski, autor słownika "Dizionario di erudizione storico-ecclesiastica".
Życiorys.
Urodził się w niezbyt zamożnej rodzinie. Najpierw uczęszczał do szkoły podstawowej prowadzonej przez braci szkolnych, a następnie kontynuował naukę dzięki pomocy opata kamedułów z kościoła św. Grzegorza w Rzymie, którym był Mauro (Bartolomeo Cappellari), późniejszy papież Grzegorz XVI. Po nominacji Cappellariego na kardynała, Moroni został jego osobistym kamerdynerem, a po jego wyborze na papieża został mianowany "primo aiutante di camera". To właśnie kardynał Cappellari obudził w nim zamiłowanie do wiedzy i do studiowania, kiedy to będąc prefektem "Propaganda Fide", powierzył mu zredagowanie "Indice generale e ragionato dell’archivio di Propaganda" (Indeksu głównego i logicznego archiwum Kongregacji). Przy tej okazji Moroni rozpoczął kompilowanie osobistego zbioru informacji zdobytych podczas lektury dokumentów znajdujących się w archiwum. Pełnił też funkcję sekretarza podczas wyboru papieża Piusa VIII w 1829, a następnie samego Grzegorza XVI w 1830, który to mianował go "secondo aiutande di camera". Swoje doświadczenie jako konklawisty zawarł w "Giornale storico-politico-ceremoniale delle sede vacante e il conclave per l’elezione di Pio VIII e Gregorio XVI", dziele, które nie zostało jednak wydane.
Stając się współpracownikiem Grzegorza XVI, wykazał nadzwyczajną pracowitość, wyrażającą się choćby poprzez ponad 100 listów napisanych podczas tego pontyfikatu, a także poprzez dzieła historyczne i inne, które powstały na skutek podejmowanych zadań. Jako bibliofil zgromadził bogatą bibliotekę, wzbogaconą przez kolekcję rycin rzymskich Piranesiego, w 21 tomach, sprzedaną po śmierci Moroniego bibliotece uniwersytetu w Georgetown.
Po śmierci Grzegorza XVI (1846) Moroni kontynuował swoją działalność za pontyfikatu Piusa IX. W 1849 wycofał się z życia publicznego i zajął się głównie uzupełnianiem najobszerniejszego w Italii dzieła dotyczącego wiedzy kościelnej – 103 woluminów "Dizionario di erudizione storico-ecclesiastica" (1840–1861) oraz sześciu tomów indeksów (1878–1879). Chociaż dziś dzieło to uważane jest za przestarzałe, to jednak ciągle pozostaje kopalnią informacji na temat Kurii Watykańskiej, czy administracji Państwa Kościelnego, które nigdzie indziej się nie zachowały. Moroni poświęcał pracy nad tym dziełem po szesnaście godzin dziennie. Wiele aspektów tak intensywnej pracy Moroniego przypomina sposób działania Francesco Cancellieriego, za ucznia którego się uznawał.
Chociaż cieszył się szacunkiem i przyjaźnią ludzi Kościoła, uczonych i erudytów, jak Nicholasa Wisemana, czy Antonia Rosmini-Serbatiego, to jednak jako współpracownik Grzegorza XVI był często przedmiotem paszkwili. Giuseppe Gioachino Belli zamieścił w "Ghitanino" liczne sonety, w których zarzucał mu skromne pochodzenie oraz to, że jako chłopiec pomagał w pracy swemu ojcu fryzjerowi, a także insynuował, że przychylność papieską zyskał w rzeczywistości dzięki żonie. Życie Moroniego, obfitujące w zaszczyty i wyrazy uznania, było jednak naznaczone smutkiem z powodu przedwczesnej śmierci jedynego syna, któremu dał na imię Grzegorz, na cześć papieża, swego dobroczyńcy.
Rzym nazwał jego imieniem ulicę w dzielnicy Nomentano (nie mylić z "Vicolo Moroni" na Zatybrzu).

</doc>
<doc id="1942953" url="https://pl.wikipedia.org/wiki?curid=1942953" title="Warunkowa wartość oczekiwana">
Warunkowa wartość oczekiwana

Warunkowa wartość oczekiwana – podstawowe pojęcie rachunku prawdopodobieństwa. Jest to odmiana tradycyjnego pojęcia wartości oczekiwanej, znanej czy to z rachunku prawdopodobieństwa, czy to ze statystyki. Różnica jest taka, że obliczamy ją pod warunkiem, że pewne zdarzenie już zaszło, a więc zamiast standardowego prawdopodobieństwa używamy prawdopodobieństwa warunkowego.
Założenia.
Niech formula_1 będzie przestrzenią probabilistyczną z zadanym na niej prawdopodobieństwem warunkowym formula_2 Niech również formula_3 będzie zmienną losową,
gdzie formula_4 jest mierzalna formula_5
formula_6 jest zdarzeniem takim, że formula_7
Definicje.
Jednak znacznie poręczniejszy w użyciu jest następujący, równoważny wzór:
1) formula_12 jest formula_10-mierzalna,
2) formula_14 dla dowolnego formula_15
Dla dowolnego σ-ciała formula_16 i zmiennej losowej całkowalnej formula_3 istnieje formula_12 i jest ona wyznaczona jednoznacznie z dokładnością do zdarzeń o prawdopodobieństwie zero.
Niech formula_19 gdzie formula_20 i niech formula_21 Wówczas warunkowa wartość oczekiwana pod warunkiem σ-ciała formula_10 jest równa:
formula_23
Spełnia ona oba warunki warunkowej wartości oczekiwanej pod warunkiem σ-ciała.
Własności.
Niech formula_24 i niech formula_16 będzie σ-ciałem. Wówczas:

</doc>
<doc id="1942954" url="https://pl.wikipedia.org/wiki?curid=1942954" title="István Bethlen">
István Bethlen

István Bethlen (ur. 8 października 1874 w Gornești, zm. 5 października 1946 w Moskwie) – węgierski arystokrata, mąż stanu oraz premier Węgier w latach 1921-1931.
Pochodzenie oraz początki kariery politycznej.
Istvan urodził się w 1874 roku w Gorneşti (obecna Rumunia), w rodzinie transylwańskich arystokratów.
W 1901 roku, Bethlen został wybrany do węgierskiego parlamentu z ramienia Liberałów. W 1919 Bethlen reprezentował nowy rząd Węgier podczas konferencji pokojowej w Paryżu. W międzyczasie, na Węgrzech upadł slaby centrystyczny rząd a w jego miejsce powstała komunistyczna, Węgierska Republika Rad pod przywództwem Belli Kuna. Po powrocie do kraju, Istvan dołączył do sformowanego m.in. przez Miklosa Hortheyego, antykomunistycznego rządu, który mieścił się w Segedynie.
W 1920 roku, już po odbiciu władzy z rąk komunistów, Horthy został mianowany na węgierskiego Regenta. Rok później nie udała się próba restauracji Habsburgów na Węgrzech pod rządami Karola I Habsburga (na Węgrzech Karola IV). Wówczas Horthy poprosił Bethlena o objęcie funkcji premiera Węgier oraz stworzenia silnego rządu.
Bethlen jako premier Węgier.
Za swoich rządów Bethlenowi udało się zjednoczyć dwie najsilniejsze warstwy w węgierskim społeczeństwie którymi byli bogaci żydowscy przedsiębiorcy z Budapesztu oraz węgierskie ziemiaństwo z rolniczych terenów kraju. Oprócz tego sukcesami rządu Bethlena było porozumienie ze związkami zawodowymi które poparły jego rząd a także wyeliminowanie różnic poglądów w polityce wewnętrznej które dzieliły węgierską scenę polityczną.
Rząd Bethlena wprowadził także Węgry w struktury Ligi Narodów oraz doprowadził do bliskiego sojuszu z faszystowskimi Włochami. Do porażek Bethlena można zaliczy jednak m.in. upadek rewitalizacji przez Węgry, Traktatu z Trianon, zawartego pomiędzy Ententą a Węgrami po I wojnie światowej.
Wielki kryzys na Węgrzech doprowadził do radykalizacji węgierskiej sceny politycznej którą zdominowali zwolennicy skrajnej prawicy. Fakt ten doprowadził do odwołania Bethlena z funkcji premiera co nastąpiło w 1931 roku. Na jego miejsce Horthy powołał Gyulę Karolyego, który jednak szybko został zastąpiony przez Gyule Gömbösa, faszystę, znanego ze swojego antysemityzmu.
Lata późniejsze.
Jako jeden z nielicznych węgierskich polityków, Bethlen był przeciwnikiem sojuszu z Niemcami a w chwili kiedy III Rzesza zaczęła tracić inicjatywę w II wojnie światowej starał się, bez skutku, doprowadzić do osobnego układu pokoju pomiędzy Węgrami a aliantami.
W kwietniu 1945, po zdobyciu Budapesztu przez wojska sowieckie, Bethlen został aresztowany i wysłany do ZSRR, zmarł 5 października 1946 w moskiewskim więzieniu w wieku 72 lat.

</doc>
<doc id="1942956" url="https://pl.wikipedia.org/wiki?curid=1942956" title="Rów Murckowski">
Rów Murckowski

Rów Murckowski (dawniej "Miodawa", "Miedawa") − strumień w województwie śląskim. Bierze swój początek w Katowicach, w Starym Tartaku na terenie jednostki pomocniczej Murcki. Następnie przepływa obok hałdy dawnej kopalni "Boże Dary" przez Lasy Murckowskie. Po przepłynięciu pod drogą krajową 86 (ulica Bielska) i ulica Beskidzką na terenie Katowic, wpada do rzeki Mleczna w Tychach. Ma długość około 5,6 km. Dawniej strumień nosił nazwę "Miodawa".
W ramach ESOCh buczynę wzdłuż Rowu Murckowskiego, pomiędzy Murckami a Kostuchną, ze względu na charakterystyczne ukształtowanie terenu i znajdujący się tam starodrzew bukowy planowano włączyć do rezerwatu przyrody Las Murckowski lub wziąć w ochronę prawną jako użytek ekologiczny. 

</doc>
<doc id="1942958" url="https://pl.wikipedia.org/wiki?curid=1942958" title="Indywidualne mistrzostwa świata juniorów na zużlu 1977">
Indywidualne mistrzostwa świata juniorów na zużlu 1977



</doc>
<doc id="1942962" url="https://pl.wikipedia.org/wiki?curid=1942962" title="Dom Władysława Różyckiego w Warszawie">
Dom Władysława Różyckiego w Warszawie

Dom Władysława Różyckiego – zabytkowa modernistyczna willa znajdująca się przy ul. Elsterskiej 1 na Saskiej Kępie w Warszawie.
Opis.
Budynek został zaprojektowany przez Teodora Bursche. Budowę ukończono ok. 1930 roku.
W 1979 roku budynek został wpisany do rejestru zabytków.

</doc>
<doc id="1942974" url="https://pl.wikipedia.org/wiki?curid=1942974" title="Apollo Kids (singel)">
Apollo Kids (singel)

Apollo Kids – trzeci singiel amerykańskiego rapera Ghostface Killaha wydany w 2000 roku nakładem Epic Records. Utwór został wyprodukowany przez Hassana, a gościnnie wystąpił Raekwon.
Singiel ukazał się na kompilacyjnym albumie Shaolin's Finest.
Lista utworów.
Opracowano na podstawie źródła
Sample.
Opracowano na podstawie źródła

</doc>
<doc id="1942996" url="https://pl.wikipedia.org/wiki?curid=1942996" title="Dom wielorodzinny Edmunda Wolframa w Warszawie">
Dom wielorodzinny Edmunda Wolframa w Warszawie

Dom wielorodzinny Edmunda Wolframa – budynek w stylu funkcjonalistycznym znajdujący się przy ul. Paryskiej 3 w Warszawie, w dzielnicy Praga-Południe.
Opis.
Dom jest podzielony na dwie nieruchomości. Powstał w 1935 według projektu Maksymiliana Goldberga i Hipolita Rutkowskiego. 
Jest to budynek z murowaną elewacją i okładziną z żółtej cegły klinkierowej. Stan zachowania dobry: małe ubytki okładziny elewacji, niekompletna stolarka pierwotna.

</doc>
<doc id="1942997" url="https://pl.wikipedia.org/wiki?curid=1942997" title="North Berwick">
North Berwick

North Berwick (gael. "Bearaig a Tuath") – miasto w hrabstwie East Lothian w Szkocji. Położone jest na południowym brzegu zatoki Firth of Forth, 40 km na wschód od Edynburga.
Historia.
Nazwa miasta wzięła się od szkockiego "Bere-wic", oznacza to tyle co „osada jęczmienna”. 
W 1250 r. pojawia się pierwsza wzmianka o osadzie "'Northberwyk". Określenie "North" odróżnia miasto od położonego bardziej na południe miasta Berwick-upon-Tweed w Anglii znanego w średniowieczu jako South Berwick.
W XII w. powstał port, który obsługiwał pielgrzymów udających się do St Andrews. Przeprawa ta działała przez 500 lat, obecnie została reaktywowana. W 1590 r. odbyło się tu wiele procesów czarownic.
Po parowiekowym zastoju, w połowie XIX wieku miasto zaczęło ponownie się rozwijać, głównie za sprawą uruchomionego w 1850 roku połączenia kolejowego z Edynburgiem. Wówczas to powstał tu jeden z pierwszych ośrodków golfowych, a miasteczko stało się popularnym kierunkiem turystycznym. 

</doc>
<doc id="1942998" url="https://pl.wikipedia.org/wiki?curid=1942998" title="Schuster 1">
Schuster 1

Schuster 1 – słaba gromada gwiazd znajdująca się w kierunku konstelacji Żagla. Została odkryta około 1982 roku przez Schustera oraz potwierdzona w 1998 roku przez B. Alessiego na zdjęciach z przeglądu nieba "Digital Sky Survey II".
Natura gromady Schuster 1 pozostaje w dalszym ciągu nieznana, nie wiadomo więc czy jest to gromada otwarta, czy kulista.

</doc>
<doc id="1942999" url="https://pl.wikipedia.org/wiki?curid=1942999" title="Grzybowo (grodzisko)">
Grzybowo (grodzisko)

Grzybowo – wczesnośredniowieczne grodzisko w Grzybowie (województwo wielkopolskie, powiat wrzesiński, gmina Września) zlokalizowane na wschodnim brzegu Strugi (inne nazwy Struga Rudnik, Rudak), 7 km na północny wschód od miasta Wrześni, zlokalizowane w południowej części wsi zwanej Rabieżycami. Od 1997 wchodzi w skład Muzeum Pierwszych Piastów na Lednicy jako Oddział Rezerwat Archeologiczny – Gród w Grzybowie, którego pierwszym kierownikiem był mgr Jacek Wrzesiński.
Historia.
Gród wzniesiono w ramach dwóch faz, pierwsza z nich związana była z powstaniem mniejszego grodu latach 919–923. Inwestycję kontynuowano w latach 929-935 i na początku lat czterdziestych X wiek, wówczas to w trakcie tej drugiej fazy powstał większy gród. Obecnie widoczne w terenie grodzisko pierwotnie składało się z dwóch grodów. Długość zewnętrznego obwodu podnóża wału wynosi 680 m. Duży gród był otoczony wałem mierzącym około 9 m wysokości i 27 m jego szerokości. W trakcie budowy wału zużyto ogromne ilości drewna dębowego oraz ziemi, gliny i piasku, a do budowy konstrukcji wałowych używano dranic dartych z olbrzymich ponad 400 letnich dębów. Wał małego jak i dużego grodu wykonano w konstrukcji rusztowej, a południowo-wschodnia partia obwałowań młodszego obiektu uległa spaleniu, o czym świadczą wyniki badań magnetycznych. Całkowita powierzchnia grodziska wynosi 4,2 ha, a jego majdanu 2,2 ha. Pod względem zajmowanej powierzchni około połowy X wieku na terenie ideowego centrum władztwa Piastów jedynie gród w Poznaniu na Ostrowie Tumskim był większym obiektem obronnym. W świetle analiz materiału źródłowego (szczególnie ceramicznego) można stwierdzić, że zespół grodowy w Grzybowie przestał funkcjonować około połowy XI wieku. Przy tym ośrodek ten jako jedyny z tzw. grodów centralnych z terenu Wielkopolski (Giecz, Gniezno, Ostrów Lednicki, Poznań) nie pojawił się w źródłach pisanych ani nie posiadał kamiennej architektury rezydencjonalnej lub sakralnej.
Pierwsze niewielkie badania sondażowe na grodzisku przeprowadził w XIX wieku niemiecki badacz Wilhelm Schwartz. Kolejne badania sondażowe wykonał w 1938 Olgierd Brzeski. Planowe badania wykopaliskowe rozpoczęto dopiero w 1989, również z inicjatywy Olgierda Brzeskiego, a poprzedzono je w 1988 r. wykonaniem serii odwiertów usytuowanych wzdłuż trzech osi krzyżujących się na majdanie. Prace te były realizowane przez Fundację Brzeskich afiliowaną przy Poznańskim Towarzystwie Przyjaciół Nauk. Konsultantem i opiekunem naukowym prac archeologicznych była prof. dr hab. Zofia Hilczer-Kurnatowska, a kierownikiem prac w terenie mgr Mariusz Tuszyński oraz w ostatnich sezonach (2006 i 2007) prof. dr hab. Krystyna Sulkowska-Tuszyńska. Badania wykopaliskowe z ramienia Fundacji Brzeskich zostały zakończone w 2007 roku. W latach 2005-2006 na terenie grodziska działała również ekspedycja archeologiczna z ramienia Muzeum Pierwszych Piastów na Lednicy, a badaniami kierowali Mateusz Łastowiecki i Dorota Dominiczak-Głowacka. Prace te wyprzedzały planowaną budowę pawilonu muzealnego i objęły one teren w zachodniej partii grodziska, gdzie mieściło się współczesne wejście na stanowisko archeologiczne. W 2018 roku wznowiono prace wykopaliskowe na grodzisku, co miało związek z realizacją projektu naukowego pt. "Gród w Grzybowie i jego zaplecze osadnicze w kontekście pogłębionych badań interdyscyplinarnych" (numer 2017/25/B/HS3/00016) i finansowanego przez Narodowe Centrum Nauki. Kierownikiem projektu był dr hab. Marcin Danielewski z Wydział Archeologii Uniwersytetu im. Adama Mickiewicza w Poznaniu, a prace wykopaliskowe na grodzisku odbywały się pod kierownictwem mgra Jacka Wrzesińskiego.
W wyniku badań uzyskano materiał zabytkowy: ceramikę (kilkadziesiąt tysięcy fragmentów), przedmioty wykonane z kości i poroża, wyroby z żelaza, przedmioty wykonane z drewna czy kamienia. Te ostatnie materiały źródłowe, a więc przedmioty z kamienia doczekały się osobnego opracowania naukowego, podobnie jak przęśliki. W 1999 odnaleziono pozostałości odkrytego w końcu XIX wieku skarbu, w którego skład weszło ponad 800 fragmentów srebrnych monet arabskich tzw. dirhemów z X wieku i pocięte srebrne ozdoby. Szczególnie interesujące wydają się materiały źródłowe świadczące o elitarnym charakterze tego ośrodka: kółka kolcze, paciorki z karneolu, kryształu górskiego, osełki z fyllitu czy mosiężny pierścień z ornamentyką nawiązującą do wzornictwa skandynawskiego. Na stanowisku odkrywano także uzbrojenie oraz broń łowiecką (żelazny grot oszczepu, żelazne groty strzał, grot strzał z poroża, promień strzały, łęczysko łuku, kółka kolcze). Bardzo intersującym zagadnieniem jest także
Po przejęciu obiektu przez Muzeum Pierwszych Piastów, co nastąpiło w 1997 roku, na terenie grodziska postawiono rekonstrukcję chaty z przełomu XIX i XX wiek, stanowiącej zaplecze dla badań wykopaliskowych. W 2010 zakończono budowę obiektu muzealnego. Nawiązuje on swoim kształtem do średniowiecznych wałów grodowych. Budynek jest dwukondygnacyjny, z tarasem widokowym, mieści ekspozycje muzealne oraz zaplecze socjalne i techniczne. W północnej i zachodniej części grodziska umiejscowiono zagrodę edukacyjną, na którą składają rekonstrukcje średniowiecznych budowli w konstrukcji zrębowej i sumikowo-łątkowej.
Od 2001 do 2013 roku corocznie w przedostatni weekend sierpnia na grodzisku w Grzybowie odbywał się Międzynarodowy Zjazd Wojowników Słowiańskich. W 2014 r. rozpoczęto nowy cykl rekonstrukcji historycznych pod nazwą Grzybowski Turniej Wojów.

</doc>
<doc id="1943002" url="https://pl.wikipedia.org/wiki?curid=1943002" title="Rąbaniska (Gorce)">
Rąbaniska (Gorce)



</doc>
<doc id="1943008" url="https://pl.wikipedia.org/wiki?curid=1943008" title="KS Murowana Goślina">
KS Murowana Goślina

KS Piecobiogaz Murowana Goślina – polska kobieca drużyna siatkarska założona 6 kwietnia 2009 roku, działająca w Murowanej Goślinie. Klub powstał na bazie rozwiązanego klubu AZS AWF Poznań.
Początkowo klub nosił nazwę KS Murowana Goślina, jednak po pozyskaniu sponsora tytularnego – firmę Piecobiogaz S.A. klub zmienił nazwę na KS Piecobiogaz Murowana Goślina.
Klub współpracuje z UKS Zielone Wzgórza, Publicznym Gimnazjum nr 1 im. Hipolita Cegielskiego oraz Publicznym Gimnazjum nr 2 im. Jana Kochanowskiego.
Historia.
Dnia 6 kwietnia 2009 roku w Murowanej Goślinie podpisano porozumienie władz miasta z sekcją siatkarek AZS AWF Poznań. Podpisy złożyli: burmistrz Tomasz Łęcki oraz prezes zarządu klubu Jarosław Janowski i dyrektor klubu Józef Ślusarek. Na mocy podpisanego porozumienia prawo uczestnictwa w rozgrywkach II ligi siatkówki kobiet w sezonie 2009/2010 przekazane zostało na rzecz klubu działającego na terenie Gminy Murowana Goślina. Celem drużyny było szybkie wejście do I ligi, a w przyszłości do ekstraklasy.
Hala.
Od sezonu 2010/2011 swoje mecze KS Piecobiogaz rozgrywa w hali przy ulicy Mściszewskiej 10. 
Budowa tej hali trwała od 2 marca 2009, kiedy to gmina Murowana Goślina podpisała umowę z firmą Posbau S.A. z Poznania. 17 września 2010 miało miejsce uroczyste otwarcie hali widowiskowo-sportowej.
Goślińska hala jest jednym z najnowocześniejszych obiektów w aglomeracji poznańskiej. Boisko ma wymiary netto 20 m X 40 m – z boiskami do koszykówki głównej i trzema do koszykówki treningowej, do siatkówki głównej i trzema do siatkówki treningowej, do halowej piłki nożnej, do piłki ręcznej i hokeja halowego wraz z trybunami dla 436 widzów. Arena boiska umożliwia rozgrywki sportowe na poziomie międzynarodowym w piłce ręcznej, siatkowej i hokeju halowym. Wysokość hali w świetle nad areną to 9 metrów.
Sponsorzy.
Sponsorem strategicznym drużyny jest Gmina Murowana Goślina, tytularnym firma Piecobiogaz S.A. Innymi sponsorami drużyny są firmy: Inline Poland, El-Cab, Trust, Hydrotech, Hilding Anders, INEA S.A., Warbus, CERMUR PPUH, Zakład Ślusarsko – Budowlany Tomasz Dałek, Ceranek Kancelaria Radców Prawnych, Adam, Galwano-Perfekt, Pekabud-Morasko Sp. z o.o. oraz Spółdzielnia Mieszkaniowa Zielone Wzgórza. Sponsorowaniem sprzętu, a także sportowej odzieży rekreacyjnej w drużynie jest firma TICO, która współracuje z takimi siatkarskimi klubami jak Tauron MKS Dąbrowa Górnicza, Tytan AZS Częstochowa, BKS Aluprof Bielsko-Biała, Fart Kielce i Trefl Gdańsk. Profesjonalnym przygotowaniem oraz realizacją projektu strony internetowej zajmuje się Webwizards.

</doc>
<doc id="1943021" url="https://pl.wikipedia.org/wiki?curid=1943021" title="Roman Swincicki">
Roman Swincicki

Roman Mychajłowycz Swincicki, ukr. Роман Михайлович Свінціцкий (ur. 28 lutego 1981 we Lwowie) – ukraiński piłkarz, grający na pozycji napastnika, a wcześniej pomocnika.
Kariera piłkarska.
Kariera klubowa.
Wychowanek SDJuSzOR Karpaty Lwów. W 2000 rozpoczął karierę piłkarską w amatorskiej drużynie Naftowyk Borysław, skąd został zaproszony do Hałyczyny Drohobycz. Po występach w krymskim zespole Dynamo Symferopol wyjechał do Białorusi, gdzie bronił barw Dynama Brześć. W 1988 został piłkarzem Spartaka Iwano-Frankowsk. Również bronił barw jej drugiej drużyny Spartak-2 Kałusz. W 2005 przeszedł do klubu Krymtepłycia Mołodiżne. Latem 2007 przeniósł się do Obołoni Kijów. Latem 2009 powrócił na Krym, gdzie występował najpierw w zespole Feniks-Illiczoweć Kalinine, a od zimy 2010 Krymtepłycia Mołodiżne. W końcu sierpnia 2010 przeniósł się do Prykarpattia Iwano-Frankowsk, ale już w marcu 2011 ponownie wrócił do Krymtepłyci Mołodiżne. W 2012 został piłkarzem Tytanu Armiańsk, ale nie rozegrał żadnego meczu i 25 września 2012 za obopólną zgodą kontrakt został anulowany.

</doc>
<doc id="1943022" url="https://pl.wikipedia.org/wiki?curid=1943022" title="Instytut Weterynaryjny SGGW w Warszawie (ul. Grochowska 272)">
Instytut Weterynaryjny SGGW w Warszawie (ul. Grochowska 272)

Instytut Weterynaryjny SGGW w Warszawie – zespół murowanych budynków znajdujący się przy ul. Grochowskiej 272 w Warszawie, w dzielnicy Praga-Południe. Od 2010 siedziba orkiestry Sinfonia Varsovia.
Opis.
Kompleks zajmujący ok. dwa hektary powstał w latach 1898–1900, rozbudowany w 1930 r. Do 2009 roku własność Szkoły Głównej Gospodarstwa Wiejskiego.
W 2008 roku kompleks (budynek główny, dwa pawilony i dwie oficyny) został wpisany do rejestru zabytków.
W 2008 r. chęć zakupu kompleksu zgłosiła jedna z warszawskich prywatnych uczelni i zadeklarowała chęć stworzenia tam kampusu. Z propozycją wystąpiło również Biuro Kultury Urzędu m.st. Warszawy, które chciało tam ulokować Europejskie Centrum Muzyki i siedzibę orkiestry Sinfonia Varsovia. W marcu 2009 r. Urząd m.st. Warszawy odkupił (za 15 mln zł) od SGGW teren po dawnym wydziale weterynarii. Obiekty zostały przekazane, według wcześniejszych planów, orkiestrze Sinfonia Varsovia.
W 2010 Urząd m.st. Warszawy ogłosił międzynarodowy konkurs architektoniczny na opracowanie projektu sali koncertowej mieszczącej minimum 1,5 tys. osób i zagospodarowanie architektoniczne terenu dawnego Instytutu Weterynarii przy ul. Grochowskiej 272. Do I etapu konkursu zakwalifikowano 137 prac, do II – 10 prac. Laureatów konkursu ogłoszono 14 listopada 2010 r. I nagrodę zdobyło Atelier Thomas Pucher ZT GMBH z Graz w Austrii. 22 października 2015 Thomas Pucher oraz Janusz Marynowski, dyrektor Sinfonii Varsovii, podpisali umowę w sprawie realizacji prac projektowych. Prezydent Hanna Gronkiewicz-Waltz wyraziła nadzieję, że „na pierwszy koncert w nowo wybudowanej sali koncertowej zaprosimy warszawiaków na początku października 2021 roku”. Oprócz sali koncertowej na terenie obiektu mają powstać m.in. sale do prób, studio nagraniowe, biblioteka i sale szkoleniowe.

</doc>
<doc id="1943023" url="https://pl.wikipedia.org/wiki?curid=1943023" title="Latarnia gazowa i pomnik Dziewczynki z Zapałkami w Śremie">
Latarnia gazowa i pomnik Dziewczynki z Zapałkami w Śremie

Latarnia gazowa i pomnik Dziewczynki z Zapałkami w Śremie – zrekonstruowana latarnia gazowa i rzeźba, znajdujące się u zbiegu ulic Kościuszki i Wyszyńskiego (na tzw. „Pumpenplacu”) w Śremie, odsłonięte 11 grudnia 2009. Latarnia jest jedyną czynną latarnią gazową w mieście. Pomysłodawcą rekonstrukcji starej latarni i odsłonięcia pomnika był Wojciech Majchrzak, który też kierował wszystkimi pracami przy ich wznoszeniu.
Otoczenie latarni i pomnika.
Zrekonstruowana stara latarnia gazowa i pomnik Dziewczynki z Zapałkami znajdują się w Śremie w starej części miasta, u zbiegu ulic Kościuszki i Wyszyńskiego, na małym trójkątnym placu, który oficjalnie nie ma nazwy, a powszechnie przez mieszkańców jest nazywany „Pumpenplacem”. Nazwa ta jest pochodzenia niemieckiego ("Pumpenplatz" – „plac pompy”) i wywodzi się z faktu, że w XIX wieku znajdowała się tu studnia publiczna, z której czerpano wodę. Chociaż studnia i pompa już nie istnieją, dawna nazwa zachowała się w pamięci mieszkańców i wciąż jest używana; czasami plac jest też żartobliwie nazywany placem Paryskim.
Historia latarni i pomnika Dziewczynki z Zapałkami.
Inicjatorem stworzenia w Śremie kompozycji przestrzennej składającej się z zabytkowej latarni gazowej i pomnika Dziewczynki z Zapałkami był Wojciech Majchrzak, lokalny przedsiębiorca, zajmujący się realizacją filmów dokumentalnych i działalnością kulturalną. Podczas realizacji jednego z filmów już w 1994 natknął się na stare zdjęcia przedstawiające latarnię gazową obok pompy na „Pumpenplacu”. Stwierdził wówczas, że, choć sama latarnia nie zachowała się, jej podstawa wciąż znajduje się w Parku Miejskim im Powstańców Wielkopolskich w Śremie, gdzie służyła jako element ozdobny. Po kilkunastu latach, w 2007, przy okazji realizacji kolejnego filmu, powrócił do tych materiałów archiwalnych i postanowił odtworzyć dawną latarnię. Sprawą zainteresował lokalne władze samorządowe i przedsiębiorstwa, które wyraziły chęć partycypacji w kosztach odtworzenia zabytku. Zachowaną podstawę latarni przeniesiono z Parku Miejskiego i oczyszczono. W sąsiedniej wiosce Grzymysław w jednym z gospodarstw znaleziono dawny maszt innej latarni gazowej, który podpierał tam dach budynku gospodarczego. Wykonano też nowy klosz i górną część latarni. Wszystkie te prace jak również później wykonanie pomnika zostały sfinansowane ze środków prywatnych przez sponsorów ze Śremu i powiatu śremskiego, bez angażowania funduszy publicznych.
W trakcie prac nad rekonstrukcją latarni pojawił się też pomysł ożywienia tego miejsca przez zbudowanie pomnika. Piotr Garstka, rzeźbiarz i współwłaściciel odlewni w Szymanowie koło Śremu, w którego firmie wykonano też dużą część prac przy rekonstrukcji latarni, zaproponował odlanie rzeźby z brązu, przedstawiającej dziewczynkę z zapałkami z baśni Hansa Christiana Andersena. Modelką do rzeźby była jego córka – Olga Garstka.
Odsłonięcie latarni i pomnika.
Po wybudowaniu latarnię podłączono do miejskiej sieci gazowej; jest to obecnie jedyna czynna latarnia w Śremie, która do oświetlania wykorzystuje gaz, nie elektryczność. Uroczyste odsłonięcie zrekonstruowanej latarni i pomnika odbyło się 11 grudnia 2009, podczas przedświątecznego festynu w mieście - „Anielskiej Wigilii”. Podczas uroczystości, w której wziął udział m.in. konsul honorowy Danii w Poznaniu, Amatorska Kompania Teatralna AKT ze Śremu zaprezentowała inscenizację baśni Andersena (w przeciwieństwie do oryginału, przedstawienie to miało szczęśliwe zakończenie), a na ręce konsula przekazano miniaturkę latarni i rzeźby dla królowej Danii Małgorzaty II.
Według Wojciecha Majchrzaka rzeźba w Śremie jest prawdopodobnie jedynym pomnikiem Dziewczynki z Zapałkami na świecie, nie jest to jednak potwierdzone przez oficjalne źródła.

</doc>
<doc id="1943027" url="https://pl.wikipedia.org/wiki?curid=1943027" title="Liu Yin">
Liu Yin

Liu Yin (chin. trad. 柳蔭, chin. upr. 柳荫, hanyu pinyin: Liǔ Yìn, ur. 19 sierpnia 1981 w Harbinie) – chińska curlerka, brązowa medalistka Zimowych Igrzysk Olimpijskich 2010. Jest wiceskipem w drużynie Wang Bingyu.
Liu pierwszy raz wzięła udział w zawodach międzynarodowych jako rezerwowa na Mistrzostwach Strefy Pacyfiku 2002. W curling grała wówczas zaledwie od dwóch lat.
W 2004 została stałym zawodnikiem w zespole. Jako trzecia wystąpiła w mistrzostwach Pacyfiku a Chinki po raz pierwszy w historii zakwalifikowały się do mistrzostw świata. Na MŚ 2005 zagrywała kamienie jako druga, drużyna z Harbinu zajęła 7. miejsce. W sezonie 2005/2006 początkowo grała jako otwierająca by na Mistrzostwach Świata 2006 być trzecią. Chiny w swoim drugim występie w rozgrywkach tej rangi zajęły 5. miejsce.
W sezonie 2006/2007 Liu zagrywała dwa ostatnie kamienie, przy czym Wang na pozycji trzeciej odgrywała rolę skipa. W tej konfiguracji Chinki po raz pierwszy wygrały mistrzostwa strefy Pacyfiku, zdobyły brąz w Zimowych Igrzyskach Azjatyckich 2007. W MŚ 2007 zespół Wang z bilansem 5-6 uplasował się na 7. miejscu.
Począwszy od 2006 Chiny wygrywały rywalizację w strefie Pacyfiku. Podczas Mistrzostw Świata 2008 ekipa Wang pierwszy raz i to z pierwszego miejsca dotarła do fazy play-off i wygrała mecz przeciwko Kanadzie (Jennifer Jones). W finale spotkały się te same reprezentacje, Kanadyjki zrewanżowały się Azjatkom wynikiem 7:4.
W sezonie 2008/2009 Liu sięgnęła po złoty medal na Zimowej Uniwersjady 2009, która odbyła się w jej rodzinnym mieście. Miesiąc później Chinki w fazie zasadniczej MŚ 2009 pokonały Dunki (Angelina Jensen) 6:3 i awansowały do finału. Zmierzyły się tam z reprezentacją Szwecji (Anette Norberg), którą pokonały 8:6 i pierwszy raz w historii po tytuł mistrzyń świata sięgnęła drużyna spoza Europy, Kanady i Stanów Zjednoczonych.
Liu uczestniczyła w Zimowych Igrzyskach Olimpijskich 2010. Chiny z 3. miejsca w Round Robin zakwalifikowały się do półfinału, w którym przegrały 4:9 przeciwko obrończyniom tytułu mistrzowskiego, Szwedkom (Anette Norberg). Wygrały zaś brązowe medale pokonując wysoko – 12:6 drużynę szwajcarską (Mirjam Ott). W odbywających się po miesiącu MŚ 2010 ekipa Wang zajęła odległe 7. miejsce. Po roku zespół Wang zdobył brązowe medale pokonując w małym finale Danię (Lene Nielsen).
Kolejne występy na mistrzostwach świata Liu kończyła na odległych miejscach, w 2012 było to 11. a w 2013 9. miejsce. Po wygraniu turnieju kwalifikacyjnego Chinki wystąpiły na Zimowych Igrzyskach Olimpijskich. Nie zdołały tam powtórzyć wyników sprzed czterech lat, z czterema wygranymi spotkaniami sklasyfikowano je na 7. miejscu.

</doc>
<doc id="1943029" url="https://pl.wikipedia.org/wiki?curid=1943029" title="Alaksandr Paułau">
Alaksandr Paułau

Alaksandr Paułau (biał. Аляксандр Паўлаў, ros. Александр Павлов; ur. 18 sierpnia 1984 w Białyniczu) – białoruski piłkarz grający na pozycji pomocnika, reprezentant Białorusi.

</doc>
<doc id="1943030" url="https://pl.wikipedia.org/wiki?curid=1943030" title="Ruprecht Pipan">
Ruprecht Pipan

Ruprecht Pipan (ur. 20 lutego 1375 w Ambergu, zm. 25 stycznia 1397) – książę Palatynatu z dynastii Wittelsbachów.
Był synem Ruprechta z Palatynatu i jego żony Elżbiety Hohenzollern. W 1398 ojciec Ruprechta Pipana, więc już po śmierci syna, odziedziczył po swoim ojcu Ruprechcie II tytuł elektora Palatynatu. Natomiast w 1400 został królem Niemiec.
Ruprecht Pipan w sierpniu 1392 w Alzey poślubił Elżbietę von Sponheim – córkę hrabiego Szymona III i wdowę po hrabim Engelbercie III von der Marck.
Został pochowany w bazylice św. Marcina w Ambergu.

</doc>
<doc id="1943035" url="https://pl.wikipedia.org/wiki?curid=1943035" title="Sojuz-FG">
Sojuz-FG

Sojuz-FG – rosyjska rakieta nośna wynosząca załogowe statki Sojuz i bezzałogowe Progress do Międzynarodowej Stacji Kosmicznej. Używana również z członem Fregat jako stopniem końcowym.
Różnice w stosunku do wariantu ST:

</doc>
<doc id="1943037" url="https://pl.wikipedia.org/wiki?curid=1943037" title="Wezyr (starożytny Egipt)">
Wezyr (starożytny Egipt)

Sposób powołania.
Nie jest pewne, w jaki sposób dokonywano wyboru wezyra. Najczęściej pozostawało to w osobistej gestii faraona, który mianował na ten urząd osobę cieszącą się jego specjalnym zaufaniem lub wyróżniającą się talentami politycznymi.
Możliwe, że w początkowym okresie funkcjonowania urząd wezyra mógł być zarezerwowany dla krewnych panującego faraona. Przykładowo w czasach IV dynastii urząd wezyra piastował Nefermaat, syn faraona Snofru, a po nim jego właśni synowie. Dochodziło również do wykształcania się całych dynastii wezyrów, w których urząd ten stawał się faktycznie dziedziczny, np. w czasach XIII dynastii wezyr Ankhu odziedziczył urząd po dziadku lub ojcu, a następnie przekazał go swoim synom.
Tendencje do umacniania się władzy wezyrów i dziedziczności tego urzędu występowały szczególnie silnie w okresach znacznego osłabienia władzy królewskiej (np. w czasach XIII dynastii i tzw. Drugiego Okresu Przejściowego). Kilkakrotnie zdarzyło się, że wezyr po śmierci faraona sięgał po władzę królewską (np. Amenemhat I po Mentuhotepie IV, Aj po Tutanchamonie, prawdopodobnie również Amazis po Apriesie).
Zakres władzy.
Wezyr był najwyższym urzędnikiem państwowym i właściwie drugą osobą po faraonie. Do jego zadań należało kierownictwo nad całym centralnym aparatem urzędniczym, sprawował więc zwierzchnictwo nad administracją państwową. Istotne były funkcje, jakie pełnił w bezpośrednim otoczeniu faraona – sprawował zarząd nad dworem królewskim (m.in. decydował kto i kiedy może wejść na teren pałacu) oraz dbał o bezpieczeństwo władcy a także sprawował bezpośredni nadzór nad nomarchami oraz "starszymi miast".
Ze względu na brak rozdziału między administracją a sądownictwem, pod przewodnictwem wezyra funkcjonowały najwyższe sądy. Funkcje jurysdykcyjne wezyra wyrażał również główny symbol jego godności – symbol Maat zawieszony na złotym łańcuchu.
O obowiązkach wezyra i stawianych przed osobą mającą pełnić ten urząd wymagania możemy przeczytać w "Instrukcjach Rechmire", tekście odnalezionym w grobowcu Rechmire, wezyra Totmesa III i Amenhotepa II.

</doc>
<doc id="1943038" url="https://pl.wikipedia.org/wiki?curid=1943038" title="Dzmitryj Baha">
Dzmitryj Baha

Dzmitryj Anatolewicz Baha (biał. Дзмітрый Анатолевіч Бага; ros. Дмитрий Анатольевич Бага, "Dmitrij Anatoljewicz Baga"; ur. 4 stycznia 1990 w Mińsku) – białoruski piłkarz, grający na pozycji pomocnika, reprezentant Białorusi.
Kariera klubowa.
Jest wychowankiem BATE Borysów. Zadebiutował w nim w 2008 roku. W 2016 roku przeszedł do Hapoelu Hajfa, a następnie do PAE Atromitos. W 2017 roku, powrócił do BATE Borysów.
Życie prywatne.
Ma starszego brata Alaksieja, który również był piłkarzem, a obecnie jest trenerem.

</doc>
<doc id="1943043" url="https://pl.wikipedia.org/wiki?curid=1943043" title="Kanał Lingqu">
Kanał Lingqu

Kanał Lingqu () – śródlądowa droga wodna w regionie autonomicznym Guangxi w Chinach; pierwszy na świecie żeglugowy kanał wododziałowy. Zbudowany na rozkaz Pierwszego Cesarza Chin w 219–214 r. p.n.e. jako droga transportowa dla wojsk i zapasów w trakcie inwazji na południe, przeciwko Yue. Budowniczym kanału był Shi Lu.
Położenie.
Kanał znajduje się w powiecie Xing’an w północno-zachodniej części Guangxi; przechodzi przez dział wód (mapa – zielona linia) między płynącą na północ rzeką Xiang (na mapie zaznaczona na błękitno), a płynącą na południe rzeką Li (Li Jiang) (na mapie granatowa). Ponieważ Xiang wpada ostatecznie do Jangcy, a Li Jiang do rzeki Gui, która uchodzi do Rzeki Zachodniej, kanał ten, liczący łącznie zaledwie 35,4 km (w tym kanałów właściwych ok. 7,4 km, reszta to uregulowane biegi rzek), łączy dwa wielkie dorzecza Chin, tworząc śródlądową drogę wodną liczącą ok. 2200 km. Można dzięki niemu przepłynąć np. z Chengdu czy Wuhanu do Kantonu.
Konstrukcja.
Niedaleko miejscowości Guanxian, na rzece Xiang, zbudowano trójkątną groblę (podobną do Yuzui w Dujiangyan) dzielącą bieg wód na dwa kanały, północny i południowy. Kanał Północny, transportowy, o długości ok. 2,5 km, podążał równolegle do dawnego biegu rzeki i łączył się z nią na powrót dalej na północ. Południowy, zbierający ok. 30% wód, kierował się wzdłuż zbocza góry, w poprzek działu wód, ok. 5 km, aż dochodził do górnego biegu rzeki Li.
Kilka kanałów przelewowych zabezpieczało Kanał Południowy, zawracając ewentualny nadmiar wód z powrotem do dawnego koryta rzeki Xiang.
Rzeka Li została wyregulowana na długości ok. 28 km, prowadząc na południowy zachód, aż do płynącej na południe rzeki Gui.
Tak opisuje kanał Zhou Qufei w księdze "Ling Wai Dai Da" (Informacje o Krajach za Przełęczami) z 1187:
Obserwowane przez Zhou śluzy zostały prawdopodobnie zainstalowane w późniejszym okresie niż oryginalny kanał, natomiast trójkątne groble dzielące nurt i kanały odpływowe są bardzo podobne do zastosowanych w zbudowanym w tym samym okresie Dujiangyan; można je więc uznać za oryginalne.
Znaczenie.
Kanał Lingqu miał zasadnicze znaczenie dla południowych kampanii wojskowych Pierwszego Cesarza; następnie służył podczas operacji za czasów dynastii Han, zwłaszcza w latach 140–87 p.n.e.; szczyt ruchu przypadł w 111, podczas operacji Han Wudi przeciw Yue. Ok. 40 n.e. używano go do przerzutu zaopatrzenia podczas uderzenia na Annam; ówczesny dowódca, Ma Yuan, wyregulował w tym celu rzekę Xiang. Następnie kanał funkcjonował jako ważna droga wodna łącząca centrum i południe Chin. Jego rola była szczególnie istotna ze względu na górzysty krajobraz południowych Chin, utrudniający transport, oraz fakt, że wielkie rzeki Chin płyną z zachodu na wschód, nie oferując połączeń północ-południe.
Wielkość kanału i statków nim pływających może wydawać się nieduża. Opisane przez Zhou Qufei łodzie (z kilkuosobową załogą) miałyby pojemność ok. 52 tys. litrów; przyjmując gęstość niełuskanego ryżu na 522 kg/m3, daje to ok. 27 ton; do przewiezienia takiego ładunku drogami polnymi potrzeba by ponad 40 konnych wozów z zaprzęgami i woźnicami (licząc 0,635t/wóz), co uświadamia efektywność transportu wodnego.
Obecnie kanał używany jest do transportu lokalnego i jako atrakcja turystyczna; nawadnia też ok. 2000 ha gruntów. Rozważa się wpisanie go na listę światowego dziedzictwa UNESCO

</doc>
<doc id="1943045" url="https://pl.wikipedia.org/wiki?curid=1943045" title="Punkt widzenia (program publicystyczny)">
Punkt widzenia (program publicystyczny)

Punkt widzenia – program publicystyczny emitowany od 3 marca 2010 przez TVP2 w każdą środę około 22.30.
Program produkowany jest przez "Fabrykę Filmu", a prowadzony przez Grzegorza Nawrockiego. Przedstawia i komentuje bieżące wydarzenia społeczno-polityczne. Do studia zapraszani są przedstawiciele świata nauki i kultury, przedsiębiorcy i publicyści.
Program składa się z części filmowej oraz dyskusji w studiu. Często pojawiają się w nim korespondencje dziennikarzy zagranicznych i międzynarodowych ekspertów.

</doc>
<doc id="1943046" url="https://pl.wikipedia.org/wiki?curid=1943046" title="Mychajło Hurka">
Mychajło Hurka

Mychajło Petrowycz Hurka (ukr. Михайло Петрович Гурка; ur. 21 listopada 1975 we Lwowie) – ukraiński piłkarz, grający na pozycji napastnika, a wcześniej pomocnika.
Kariera piłkarska.
Kariera klubowa.
Wychowanek SDJuSzOR Karpaty Lwów. W 1992 rozpoczął karierę piłkarską w amatorskiej drużynie LAZ Lwów, z którą w 1993 debiutował w Mistrzostwach Ukrainy spośród amatorów. Potem występował w rodzinnych Karpatach Lwów, skąd był wypożyczony do Hałyczyny Drohobycz. W 1996 został zaproszony do FK Lwów. Wiosną 1998 przeszedł do pierwszoligowej Worskły Połtawa. W grudniu 2000 powrócił do Karpat, ale występował przeważnie w drugiej, a nawet w trzeciej drużynie Karpat. Na początku 2003 został wypożyczony do Zakarpattia Użhorod, która wkrótce wykupił piłkarza. W tym zespole pełnił również funkcje kapitana drużyny. Kiedy latem 2006 klub spadł z Wyszczej Lihi, przeniósł się do Obołoni Kijów. W Obołoni również był wybrany na kapitana drużyny. W lipcu 2008 zgodził się na propozycję Witalija Kwarcianego zostać piłkarzem Wołyni Łuck. Podczas przerwy zimowej sezonu 2008/09 przeszedł do Desny Czernihów, gdzie przesiedział 8 meczów na ławce rezerwowych. Dlatego po zakończeniu sezonu w lipcu 2009 przeszedł do Nywy Tarnopol.

</doc>
<doc id="1943047" url="https://pl.wikipedia.org/wiki?curid=1943047" title="Hokej na trawie na letnich igrzyskach olimpijskich">
Hokej na trawie na letnich igrzyskach olimpijskich

Zawody w hokeju na trawie w ramach igrzysk olimpijskich rozgrywane są od Letnich Igrzysk Olimpijskich 1908 w Londynie. Wówczas odbył się turniej olimpijski mężczyzn. Zawody nie były rozgrywane jedynie podczas igrzysk olimpijskich w Sztokholmie (1912) i Paryżu (1924).
Pierwszy turniej dla kobiet rozegrany został w 1980 roku w Moskwie.

</doc>
<doc id="1943048" url="https://pl.wikipedia.org/wiki?curid=1943048" title="Serghei Covaliov">
Serghei Covaliov

Serghei Covaliov (ur. 14 października 1944 w Mila – zm. 16 maja 2011 w Letei) – rumuński kajakarz, kanadyjkarz. Dwukrotny medalista olimpijski.
Brał udział w dwóch igrzyskach (IO 68, IO 72) i na obu zdobywał medale: złoto w Meksyku i srebro cztery lata później. Podczas obu startów partnerował mu Ivan Patzaichin. Pięć razy stawał na podium mistrzostw świata, sięgając po trzy złota (C-2 1000 m: 1966, 1970, 1973), jedno srebro (C-2 1000 m: 1971) i brąz (C-2 10000 m: 1971).

</doc>
<doc id="1943049" url="https://pl.wikipedia.org/wiki?curid=1943049" title="Howhannes Goharian">
Howhannes Goharian

Howhannes Goharian (arm. Հովհաննես Գոհարյան; ur. 18 marca 1988 w Erywaniu) – ormiański piłkarz, grający na pozycji napastnika, reprezentant Armenii.
Obecnie gra w zespole BATE Borysów. Wcześniej występował w Lokomotiwie Moskwa, lecz nie zdołał przebić się do pierwszego składu.

</doc>
<doc id="1943050" url="https://pl.wikipedia.org/wiki?curid=1943050" title="Hughie Lee-Smith">
Hughie Lee-Smith

Hughie Lee-Smith (ur. 20 września 1915 w Eustis, zm. 23 lutego 1999 w Albuquerque – afroamerykańska malarka i pedagog.
Życiorys.
Mając dziesięć lat wraz z wychowującą ją babcią przeniosła się do Cleveland, gdzie rozpoczęła naukę w Cleveland Museum of Art. Kontynuowała ją w Cleveland Instytute of Art, John Hutington Polytechnic Institute, School of Art Detroit Society. W Wayne State University w Detroit obroniła tytuł licencjata.
Po ukończeniu studiów rozpoczęła pracę jako nauczycielka tańca międzynarodowego, na ten okres przypada początek jej twórczości malarskiej. W początkowym okresie jej obrazy ukazywały nastroje społeczeństwa amerykańskiego, na które ogromny wpływ miały Wielki kryzys i zorganizowanie „Works Progress Administration” (ogólnonarodowy program prac społecznych zorganizowanych przez rząd USA), w który zaangażowano również artystów. Hughie Lee-Smith pracowała w Ohio, tam namalowała mural zatytułowany "„Historia czarnoskórych w US Navy”". W 1953 została nagrodzona przez Detroit Institute of Arts. W 1958 przeniosła się do Nowego Jorku, gdzie studiowała w Art Students League of New York. Po ukończeniu nauki przeniosła się do New Jersey. W tym czasie jej twórczość została zauważona przez media, The New York Times pisał o jej twórczości w samych superlatywach. Odnajdowano w jej obrazach elementów kubizmu, surrealizmu a nade wszystko osobistej ekspresji. W 1963 Lee-Smith została członkiem National Academy of Design (była drugą osobą o afroamerykańskim pochodzeniu przyjętą do tego stowarzyszenia). W 1994 otrzymała zlecenie namalowania portretu Davida Dinkinsa, który był we wcześniejszych latach burmistrzem Nowego Jorku. Obraz był przeznaczony do ekspozycji w New York City Hall. Obrazy pędza Hughie Lee-Smith znajdują się w wielu muzeach i galeriach USA. Kolekcje od 1988 są w New Jersey State Museum oraz Studio Museum of Harlem, a od 1997 w Ogunquit Museum of American Art. Pojedyncze obrazy Lee-Smith można odnaleźć w zbiorach Metropolitan Museum of Art, National Museum of American Art, Detroit Institute of Art, Howard University i Schomburg Center for Research in Black Culture na Manhattanie.

</doc>
<doc id="1943053" url="https://pl.wikipedia.org/wiki?curid=1943053" title="Gunar Kirchbach">
Gunar Kirchbach

Gunar Kirchbach (ur. 12 października 1971) – niemiecki kajakarz, kanadyjkarz, złoty medalista olimpijski z Atlanty.
Urodził się w NRD i do zjednoczenia Niemiec reprezentował barwy tego kraju. Igrzyska w 1996 były jego jedyną olimpiadą. Złoto zdobył w kanadyjkowych dwójkach na dystansie 1000 m. Partnerował mu Andreas Dittmer. Ma w dorobku pięć medali mistrzostw świata, wywalczonych w latach 1993-1997, dwa złote (C-2 1000 m: 1994, 1997) i trzy brązowe (C-2 500 m: 1993, 1995; C-2 1000 m: 1995).

</doc>
<doc id="1943054" url="https://pl.wikipedia.org/wiki?curid=1943054" title="Kościół św. Piotra w Seehausen (Altmark)">
Kościół św. Piotra w Seehausen (Altmark)

Kościół parafialny św. Piotra w Seehausen (Altmark) (niem. Pfarrkirche St. Petri in Seehausen (Altmark)) – kościół kościół ewangelicko-luterański w Seehausen (Altmark).
Historia i architektura.
Budowę kościoła parafialnego św. Piotra w dzielnicy Neustadt rozpoczęto pod koniec XII w. Był to trzynawowy kościół halowy, wzniesiony z kamienia na planie krzyża łacińskiego, przebudowany następnie na romańską bazylikę. W XIII w. zbudowano od zachodu dwuwieżową fasadę z cegły ze wspaniałym, ostrołukowym portalem w przyziemiu. W poł. XV w. kościół przebudowano w stylu późnogotyckim a w 1486 do fasady dobudowano kaplicę Mariacką. W XV w. wieże podwyższono do obecnej wysokości 65 m. W 1676 zwieńczono je barokowymi hełmami. Na wieżach urządzony jest punkt widokowy. Korpus kościoła zamyka od wschodu niższe prezbiterium oddzielone od nawy głównej zachowanym z wcześniejszej budowli romańskim łukiem tęczowym.
Wewnątrz sklepienie krzyżowo-żebrowe podtrzymują okrągłe filary.
Najważniejszym elementem wyposażenia jest cenny późnogotycki poliptyk wyrzeźbiony w drewnie, przedstawiający w części centralnej Ukrzyżowanie, a w skrzydłach sześć scen pasyjnych. Dzieło to, pochodzące z Niderlandów, porusza przede wszystkim niezwykłą ekspresją.
Z pozostałych elementów wyposażenia na uwagę zasługuje barokowa ambona i epitafia z piaskowca (również barokowe).

</doc>
