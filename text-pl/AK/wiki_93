<doc id="1959652" url="https://pl.wikipedia.org/wiki?curid=1959652" title="Klon zamszowaty">
Klon zamszowaty

Klon zamszowaty ("Acer velutinum" Boiss.) – gatunek drzewa z rodziny mydleńcowatych ("Sapindaceae"). W obrębie rodzaju sklasyfikowany do sekcji "Acer" i serii "Acer". Występuje pospolicie w górach Kaukaz oraz na północy irańskich ostanów Azerbejdżan Wschodni, Azerbejdżan Zachodni i Gilan. W naturze jest powszechny w żyznych lasach liściastych. Poza naturalnym zasięgiem w Rosji i na Białorusi jest często sadzony przy drogach. W Polsce to drzewo można spotkać w ogrodzie botanicznym Uniwersytetu Warszawskiego oraz w Arboretum w Rogowie. 
Klon zamszowaty jest jednym z najwyższych klonów – może osiągać wysokość nawet do 60 m. Niewiele gatunków klonu rośnie szybciej i większych. Od pozostałych gatunków klonów odróżnia się wielkimi liśćmi z zaokrąglonymi klapkami. Jest znany od wielu lat, ale jest zaskakująco rzadko uprawiany.
Ekologia.
Gatunek opisywany jest jako odporny na mróz (zaliczany jest do stref mrozoodporności 5A–7B), jednak w Polsce często marznie do granicy śniegu i uchodzi za wrażliwy na mrozy. W warunkach naturalnych rośnie w żyznych i raczej wilgotnych lasach osiągając 1800 m n.p.m. Najczęściej gatunkowi temu towarzyszą: buk wschodni ("Fagus sylvatica" subsp. "orientalis"), lipa kaukaska ("Tilia caucasica"), parrocia perska ("Parrotia persica"), skrzydłorzech kaukaski ("Pterocarya fraxinifolia"). W uprawie zalecany jest na stanowiska eksponowane na pełnym słońcu lub w półcieniu. Odpowiednia gleba powinna być dobrze odwodniona, piaszczysta, ilasta lub gliniasta. Preferuje glebę od kwaśnej do naturalnej (mniej niż 6,8-7,2 pH).
Liczba chromosomów.
Nie ma konsensusu co do liczby posiadanych chromosomów. Podaje się 2n = 26 (Santamour 1988), ale inne źródła mówią o 52 chromosomach (poliploidalność).
Zmienność.
Wyróżnia się trzy odmiany tego gatunku:

</doc>
<doc id="1959653" url="https://pl.wikipedia.org/wiki?curid=1959653" title="Akmoła Kokczetaw">
Akmoła Kokczetaw



</doc>
<doc id="1959654" url="https://pl.wikipedia.org/wiki?curid=1959654" title="Władysław Luty">
Władysław Luty

Władysław Ołeksijowycz Luty (ukr. Владислав Олексійович Лютий, ros. Владислав Алексеевич Лютый, "Władisław Aleksiejewicz Luty"; ur. 25 sierpnia 1970) – ukraiński piłkarz, grający na pozycji obrońcy, a wcześniej pomocnika.
Kariera.
W 1990 rozpoczął karierę piłkarską w Metałurhu Zaporoże, ale nie zagrał żadnego meczu i w następnym roku przeniósł się do Krywbasu Krzywy Róg. W latach 1991-1992 bronił barw Torpeda Zaporoże. Potem powrócił najpierw do Krywbasu, a potem do Metałurha. W 1996 wyjechał do Rosji, gdzie został piłkarzem Nieftiechimika Niżniekamsk. W 1998 powrócił do Ukrainy i występował w Prykarpattia Iwano-Frankowsk oraz w jego farm klubie FK Tyśmienica, po czym w następnym roku wyjechał do Kazachstanu, gdzie bronił barw klubów Żenis Astana i Akmoła Kokczetaw. Po powrocie do Ukrainy grał w zespołach Polihraftechnika Oleksandria i Zirka Kirowohrad. W 2002 przeniósł się do Dinama Machaczkała, w którym w 2003 zakończył karierę piłkarską.

</doc>
<doc id="1959655" url="https://pl.wikipedia.org/wiki?curid=1959655" title="Zaćmienie Słońca z 11 lipca 2010">
Zaćmienie Słońca z 11 lipca 2010

Całkowite zaćmienie Słońca z 11 lipca 2010 było widoczne na Oceanie Spokojnym oraz w Ameryce Południowej. Pas całkowitego zaćmienia natrafił zaledwie na kilka wysp Oceanii, m.in. na wyspę Mangaia w archipelagu Wysp Cooka, atole Hikueru i Amanu w Polinezji Francuskiej oraz na Wyspę Wielkanocną, po czym tuż przed zachodem słońca cień Księżyca przeciął tereny południowego Chile i Argentyny.
Zaćmienie osiągnęło swoje maksimum na środkowym Pacyfiku, ok. 2000 km na wschód od archipelagu Tuamotu. Faza całkowitego zaćmienia trwała tam 5 minut 20 sekund.

</doc>
<doc id="1959664" url="https://pl.wikipedia.org/wiki?curid=1959664" title="Sekretne życie pszczół">
Sekretne życie pszczół



</doc>
<doc id="1959665" url="https://pl.wikipedia.org/wiki?curid=1959665" title="The Secret Life of Bees">
The Secret Life of Bees



</doc>
<doc id="1959666" url="https://pl.wikipedia.org/wiki?curid=1959666" title="1,8-diazabicyklo(5.4.0)undek-7-en">
1,8-diazabicyklo(5.4.0)undek-7-en



</doc>
<doc id="1959667" url="https://pl.wikipedia.org/wiki?curid=1959667" title="Dominique Kivuvu">
Dominique Kivuvu

Dominique Kivuvu (ur. 16 września 1987 w Amsterdamie) – angolsko-holenderski piłkarz występujący na pozycji pomocnika w VV DOVO. Posiada podwójne obywatelstwo (angolskie i holenderskie).
Kariera klubowa.
Swój debiut w dorosłym futbolu Kivuvu zaliczył w sezonie 2005/06, gdy stał się częścią kadry pierwszego zespołu Stormvogels Telstar.
Po roku występów w Stormvogels przeniósł się do innego holenderskiego klubu NEC Nijmegen, gdzie szybko wywalczył sobie miejsce w pierwszym składzie. W 2010 roku odszedł do CFR Cluj. W 2012 roku był wypożyczony do Mjällby AIF. W grudniu 2014 podpisał roczny kontrakt z Kabuscorp S.C., a latem 2015 trafił do Progresso do Sambizanga.
W 2016 roku Kivuvu przeszedł do holenderskiego FC Oss, grającego w Eerste divisie. W 2017 roku odszedł z tego klubu, a w lutym 2018 przeszedł do czwartoligowego VV DOVO.
Kariera reprezentacyjna.
Pomimo iż Kivuvu urodził się w Holandii i występował w reprezentacji do lat 20 tego kraju, w 2009 roku zdecydował się zostać reprezentantem Angoli, czyli kraju jego przodków. 6 września 2009 roku zadebiutował w kadrze Angoli w spotkaniu przeciwko reprezentacji Senegalu.

</doc>
<doc id="1959668" url="https://pl.wikipedia.org/wiki?curid=1959668" title="Grand Prix Austrii 1983">
Grand Prix Austrii 1983

Grand Prix Austrii 1983 (oryg. Holiday Grosser Preis von Österreich) – 11. runda Mistrzostw Świata Formuły 1 w sezonie 1983, która odbyła się 14 sierpnia 1983, po raz 14. na torze Österreichring.
21. Grand Prix Austrii, 15. zaliczane do Mistrzostw Świata Formuły 1.
Wyniki.
Wyścig.
Źródło: "F1Ultra"

</doc>
<doc id="1959672" url="https://pl.wikipedia.org/wiki?curid=1959672" title="Daniel Greene">
Daniel Greene

Daniel „Danny” Greene (ur. 1960 w Miami na Florydzie) − amerykański aktor filmowy i telewizyjny.
Kariera.
Urodził się w Miami na Florydzie. . Po gościnnych występach w amerykańskich serialach, pojawił się w niezależnym filmie o tematyce fitness/aerobik "Pulsaciones" (1984) jako Roger. W dość chłodno przyjętym slasherze "Deadly Intruder" (1985) odegrał drugoplanową postać Danny’ego, a następnie wystąpił w komedii "Szwy" ("Stitches", 1985) u boku Parkera Stevensona.
Przełom w karierze Greene’a nastąpił bezpośrednio po roli tytułowego bohatera fantastycznonaukowego filmu akcji "Paco – maszyna śmierci" ("Vendetta dal futuro" albo "Hands of Steel", 1986) − uwodzicielsko przystojnego mężczyzny-robota zaprogramowanego, by zabić naukowca, w którego rękach znajduje się los świata. W tym samym roku aktor zakończył kreować postać Dwayne’a Cooleya w operze mydlanej CBS "Falcon Crest", w którą wcielał się nieprzerwanie przez dwa lata (1985-86).
Wystąpił potem jako Bob Redding w horrorze komediowym "Elvira, władczyni ciemności" ("Elvira, Mistress of the Dark", 1988), "Qualcuno paghera?" (1988) z Giuliano Gemmą, Mary Stavin i Ernestem Borgnine, przygodowym filmie sensacyjnym "Sulle tracce del condor" (1990) jako Mark Lester z Brentem Huffem i Charlesem Napierem, "Najemnik" ("Soldier of Fortune", 1990) z udziałem Danuty Lato, a także gościnnie w operze mydlanej NBC "Santa Barbara" (1992) jako Antonio Ronovich. Użyczył dodatkowego głosu w dramacie kryminalnym "Ślady czerwieni" ("Traces of Red", 1992) z Jamesem Belushi i Lorraine Bracco.
Pojawił się też w sześciu komediach braci Bobby’ego i Petera Farrellych: "Kręglogłowi" ("Kingpin", 1996), "Sposób na blondynkę" ("There's Something About Mary", 1998), "Ja, Irena i Ja" ("Me, Myself &amp; Irene", 2000) jako Dickie Thurman, partner bohaterki granej przez Renée Zellweger, "Płytki facet" ("Shallow Hal", 2001), "Skazani na siebie" ("Stuck on You", 2003) oraz "Miłosna zagrywka" ("Fever Pitch", 2005).
W 1985 roku, na planie teledysku „Just A Gigolo” Davida Lee Rotha poznał aktorkę LaGeny Hart, z którą ożenił się 14 lutego 1990 roku.

</doc>
<doc id="1959678" url="https://pl.wikipedia.org/wiki?curid=1959678" title="Władysław Malcew">
Władysław Malcew

Władysław Ołeksijowycz Malcew (ukr. Владислав Анатолійович Мальцев; ur. 3 kwietnia 1975) – ukraiński piłkarz, grający na pozycji napastnika.
Kariera piłkarska.
Kariera klubowa.
Pierwszym profesjonalnym klubem był Artanija Oczaków, skąd na początku 1994 przeszedł do Krywbasu Krzywy Róg. Latem 1997 został piłkarzem SK Mikołajów. Potem co sezonu, a to i półsezonu zmieniał kluby, występując w takich zespołach jak Nywa Tarnopol, Prykarpattia Iwano-Frankowsk, Bukowyna Czerniowce, Tawrija Symferopol, Spartak Sumy, Dnipro Czerkasy, FK Reutów, Polissia Żytomierz i Krymtepłycia Mołodiżne. W 2005 zakończył karierę piłkarską w amatorskiej drużynie Palmira Odessa

</doc>
<doc id="1959680" url="https://pl.wikipedia.org/wiki?curid=1959680" title="Tulipan 'Maria Kaczyńska'">
Tulipan 'Maria Kaczyńska'



</doc>
<doc id="1959683" url="https://pl.wikipedia.org/wiki?curid=1959683" title="Ninni">
Ninni

Ninni – gatunek ludowej tureckiej kołysanki o określonej konstrukcji.
Ninni składają się z czterowersowych strof, każdy wers ma osiem zgłosek oraz rytm sylabiczny. Występują rymy "aaab", "cccb", "dddb" itd., przy czym ostatni wiersz strofy kończy się tym samym słowem, tzw. "redifem". Istnieją odstępstwa od tej budowy, np. ninni 5-wersowe, o układzie rymów "aaabb", "cccdd" itd.
Kołysanki te poruszają przeważnie tematykę patriotyczną lub mają zabarwienie humorystyczne. Ich autorzy pozostają najczęściej anonimowi. Jako pierwszy utwory te zebrał i wydał w 1925 węgierski orientalista Ignác Kúnos w publikacji "Les Berceuses turques. Ninni", poprzedzając zbiór wstępem napisanym po turecku. Jednakże nie wszystkie zebrane przez niego utwory spełniają reguły tego gatunku.

</doc>
<doc id="1959685" url="https://pl.wikipedia.org/wiki?curid=1959685" title="Blok Lewicy (Portugalia)">
Blok Lewicy (Portugalia)



</doc>
<doc id="1959687" url="https://pl.wikipedia.org/wiki?curid=1959687" title="Francisco Álvarez Paz">
Francisco Álvarez Paz

Francisco Álvarez Paz (ur. 4 października 1988 w Tui) – hiszpański wioślarz.

</doc>
<doc id="1959689" url="https://pl.wikipedia.org/wiki?curid=1959689" title="David Prada Fernandez">
David Prada Fernandez

David Prada Fernandez (ur. 20 września 1988 r. w Tui) – hiszpański wioślarz.

</doc>
<doc id="1959692" url="https://pl.wikipedia.org/wiki?curid=1959692" title="Maciej Mattik">
Maciej Mattik

Maciej Mattik (ur. 28 lipca 1986 r. w Grudziądzu) – polski wioślarz, zawodnik KW Wisła Grudziądz, a następnie AZS-AWF Gorzów Wlkp. Reprezentant Polski na Igrzyskach Olimpijskich w Pekinie (był zawodnikiem rezerwowym ósemki wioślarskiej).

</doc>
<doc id="1959696" url="https://pl.wikipedia.org/wiki?curid=1959696" title="Tokyo Express">
Tokyo Express

Tokyo Express (z ) – określenie nadane przez aliantów okrętom Japońskiej Cesarskiej Marynarki Wojennej, które w okresie walk na Pacyfiku w czasie II wojny światowej pod osłoną nocy dostarczały żołnierzy, zaopatrzenie i wyposażenie dla sił operujących na wyspach archipelagu Wysp Salomona i Nowej Gwinei w latach 1942–1943, zwłaszcza podczas walk o Guadalcanal.
Japończycy pod wodzą admirała Raizō Tanaki wykorzystywali do tego celu szybkie jednostki nawodne, przede wszystkim niszczyciele, które mogły w ciągu jednej nocy dostarczyć ładunek i powrócić do bazy, dzięki czemu lotnictwo alianckie nie mogło przechwycić okrętów w ciągu dnia, jak miałoby to miejsce w przypadku powolnych transportowców. Podczas tych operacji doszło do kilku bitew z okrętami amerykańskimi, m.in. bitwy pod Tassafaronga. 
Obok niszczycieli funkcjonował także kanał przerzutowy na bazie okrętów podwodnych. Jednak ich ograniczona ładowność nie pozwalała na wystarczające zaopatrywanie oddziałów lądowych.
W operacjach na Guadalcanal mimo szybkości transportu opartego na niszczycielach Japończycy musieli wykorzystywać dodatkowe środki, aby nie wiązać okrętów na czas rozładunku. Zaopatrzenie pakowano w powiązane ze sobą beczki, które zrzucane do morza przy brzegu przez niszczyciele miały w założeniu dotrzeć na plażę dzięki falom lub być wyłowione przez łodzie. Samoloty amerykańskie starały się topić wykryte beczki w morzu ostrzeliwując je z broni pokładowej. 
25 listopada 1943 miała miejsce ostatnia operacja ekspresu. Zespół składający się z pięciu niszczycieli – w tym trzy załadowane żołnierzami piechoty – miał dostarczyć zaopatrzenie i uzupełnienia do Rabaulu, lecz amerykańskie niszczyciele przechwyciły go i zatopiły trzy okręty Marynarki Cesarskiej podczas bitwy koło Przylądka Św. Jerzego (ang. "Cape St George").

</doc>
<doc id="1959699" url="https://pl.wikipedia.org/wiki?curid=1959699" title="Busztyno">
Busztyno

Busztyno; ukr. Буштино, ros. Буштына, "Busztyna", rus. Буштино, Буштина, węg. "Bustyaháza", słow. i cz. "Buštyno") – osiedle typu miejskiego w obwodzie zakarpackim w zachodniej Ukrainie (na Zakarpaciu).
Miasteczko leży w miejscu, gdzie łączą się rzeki Terebla oraz Cisa, w odległości 8 km od siedziby władz rejonowych miasteczka Tiaczów.
Historia.
Założone w połowie XIV w.
W 1989 liczyło 8147 mieszkańców.
Podczas I wojny światowej w Bustyaháza istniał obóz dla internowanych żołnierzy Legionów Polskich.
W 2013 liczyło 8643 mieszkańców.

</doc>
<doc id="1959701" url="https://pl.wikipedia.org/wiki?curid=1959701" title="Maksym Koncewy">
Maksym Koncewy

Maksym Ołehowycz Koncewy (ukr. Максим Олегович Концевий; ur. 4 marca 1985 r. w Chersoniu) – ukraiński wioślarz.

</doc>
<doc id="1959704" url="https://pl.wikipedia.org/wiki?curid=1959704" title="Hanna Bandarevich">
Hanna Bandarevich



</doc>
<doc id="1959705" url="https://pl.wikipedia.org/wiki?curid=1959705" title="George Laughton">
George Laughton

George Laughton (ur. 21 kwietnia 1985 r. w Chertsey) – brytyjski wioślarz.

</doc>
<doc id="1959706" url="https://pl.wikipedia.org/wiki?curid=1959706" title="William Laughton">
William Laughton

William Laughton (ur. 17 czerwca 1987 r. w Chertsey) – brytyjski wioślarz.

</doc>
<doc id="1959708" url="https://pl.wikipedia.org/wiki?curid=1959708" title="Peter Marsland">
Peter Marsland

Peter Marsland (ur. 6 marca 1985 r. w Hammersmith) – brytyjski wioślarz.

</doc>
<doc id="1959709" url="https://pl.wikipedia.org/wiki?curid=1959709" title="Maksym Kontsevyy">
Maksym Kontsevyy



</doc>
<doc id="1959710" url="https://pl.wikipedia.org/wiki?curid=1959710" title="Daniel Blin">
Daniel Blin

Daniel Blin (ur. 3 stycznia 1983 r. w Paryżu) – francuski wioślarz.

</doc>
<doc id="1959712" url="https://pl.wikipedia.org/wiki?curid=1959712" title="Alexis Crevel">
Alexis Crevel

Alexis Crevel (ur. 26 marca 1985 r. w Reims) – francuski wioślarz.
W 2007 r. ukończył University of Technology, Sydney.

</doc>
<doc id="1959714" url="https://pl.wikipedia.org/wiki?curid=1959714" title="Vincent Durupt">
Vincent Durupt

Vincent Durupt (ur. 11 lutego 1981 r. w Compiegne) – francuski wioślarz.

</doc>
<doc id="1959715" url="https://pl.wikipedia.org/wiki?curid=1959715" title="Paco – maszyna śmierci">
Paco – maszyna śmierci

Paco − maszyna śmierci (tytuł oryg. "Vendetta dal futuro"; międzynar. tytuł ang. "Hands of Steel") − włoski fantastycznonaukowy film akcji z 1986 roku.
W Polsce lat osiemdziesiątych, w okresie boomu na magnetowidy, film był jednym z popularnych tytułów wśród miłośników kaset wideo.
Fabuła.
Rok 1987, Nowy Meksyk. Paco Queruak − pół-człowiek, pół-cyborg − zaprogramowany jest na zamordowanie szalonego naukowca, w którego rękach znajduje się los całej ludzkości.
Produkcja.
"Paco − maszyna śmierci" został nakręcony w stanie Arizona w USA. Zdjęcia ruszyły w połowie roku 1985 i trwały przez osiem kolejnych tygodni. 12 lipca na planie zdarzył się tragiczny wypadek. W miejscowości Page doszło do katastrofy helikoptera, na pokładzie którego znajdował się włoski aktor Claudio Cassinelli. Członek obsady zginął na miejscu. W następstwie tego zdarzenia dokonano drobnych zmian w scenariuszu.
Film wyreżyserował Sergio Martino, płodny realizator filmów klasy „B”. Nie wierząc w sukces obrazu, twórca wydał go pod nazwiskiem Martin Dolman. Idąc jego śladem, wielu filmowców pracujących przy produkcji projektu zażyczyło sobie, by ich nazwisko nie zostało wyświetlone podczas napisów wieńczących film lub by zostało ukryte pod pseudonimem. Tak postąpili między innymi autor zdjęć Giancarlo Ferrando (w czołówce jako John McFerrand), scenograf Massimo Antonello Geleng (pseud. Audrey Bellows), zastępca reżysera Franco Fantasia (pseud. Frank Farrell) czy montażysta Eugenio Alabiso (pseud. Alan Beugen).

</doc>
<doc id="1959716" url="https://pl.wikipedia.org/wiki?curid=1959716" title="Lionel Jacquiot">
Lionel Jacquiot

Lionel Jacquiot (ur. 10 lutego 1984 r. w Lyonie) – francuski wioślarz.

</doc>
<doc id="1959718" url="https://pl.wikipedia.org/wiki?curid=1959718" title="Talal Jusuf">
Talal Jusuf

Talal Jusuf Muhammad Mahmud (ar. طلال يوسف, ur. 11 lutego 1975) – bahrajński piłkarz grający na pozycji pomocnika.
Kariera klubowa.
Karierę piłkarską Jusuf rozpoczął w klubie Madinat Isa Club. W latach 1995-1998 grał w jego barwach w drugiej lidze Bahrajnu. W 1998 roku przeszedł do Bahrain Riffa Club i zadebiutował w jego barwach w bahrajńskiej Premier League. Zawodnikiem Riffa Club był do 2004 roku, z przerwą na występy w sezonie 2001/2002 w Malkyi Club. Z Riffą trzykrotnie wywalczył mistrzostwo Bahrajnu w latach 2000, 2003, 2004, trzykrotnie Puchar Bahrajnu w latach 2000, 2001, 2004 i dwukrotnie Puchar Korony Księcia Bahrajnu w latach 2003, 2004.
W 2004 roku Yousef przeszedł do kuwejckiego klubu Al Kuwait Kaifan. Wywalczył z nim dwukrotnie mistrzostwo Kuwejtu (2006, 2007) i jeden raz Al Kurafi Cup (2005). W sezonie 2007/2008 grał w innym klubie z Kuwejtu, Al Qadsia i zdobył z nim Puchar Kuwejtu. Latem 2008 wrócił do Bahrajnu, do Riffy Club. W 2010 roku sięgnął po Puchar Króla Bahrajnu.
Kariera reprezentacyjna.
W reprezentacji Bahrajnu Jusuf zadebiutował w 1998 roku. W 2004 roku zajął z Bahrajnem 4. miejsce podczas Pucharu Azji 2004. Na tym turnieju wystąpił w 6 meczach: z Chinami (2:2), z Katarem (1:1), z Indonezją (3:1 i gol w 82. minucie), ćwierćfinale z Uzbekistanem (2:2, k. 4:3), półfinale z Japonią (3:4) i o 3. miejsce z Iranem (2:4, gol w 48. minucie i czerwona kartka w 90. minucie). W 2007 roku został powołany przez selekcjonera Milana Máčalę do kadry na Puchar Azji 2007. Tam rozegrał 2 spotkania: z Indonezją (1:2) i z Arabią Saudyjską (0:4).

</doc>
<doc id="1959719" url="https://pl.wikipedia.org/wiki?curid=1959719" title="Čedomir Nikitović">
Čedomir Nikitović

Cedomir Nikitovic (ur. 6 czerwca 1983 r. w Nowym Sadzie) – serbski wioślarz.

</doc>
<doc id="1959724" url="https://pl.wikipedia.org/wiki?curid=1959724" title="Ivan Ostojić (wioślarz)">
Ivan Ostojić (wioślarz)

Ivan Ostojić (ur. 3 września 1988 r. w Smederevie) – serbski wioślarz.

</doc>
<doc id="1959726" url="https://pl.wikipedia.org/wiki?curid=1959726" title="Urojenia ksobne">
Urojenia ksobne

Urojenia ksobne (inaczej urojenie odnoszące) – rodzaj urojenia, podczas którego istnieje przekonanie, iż jest się przedmiotem szczególnego zainteresowania otoczenia. Osoby z urojeniami ksobnymi przywiązują osobiste znaczenie do działań, uwag lub stwierdzeń innych ludzi oraz do obiektów i wydarzeń, które w rzeczywistości takiego osobistego znaczenia nie mają. Chory z urojeniami ksobnymi uważa, że niewinne uwagi i zachowania innych osób odnoszą się do niej, np. ludzie na ulicy rozmawiają właśnie o nim. Urojenia ksobne występują w prawdziwej paranoi (tzw. paranoia sensitiva). Osoba doznająca urojeń ksobnych jest w pełni przekonana, że jej obserwacje są prawdziwe i nie potrzebuje w celu ich potwierdzenia żadnych dowodów.
Uważa się, iż wiele postaci historycznych cierpiało na urojenia ksobne, w tym Józef Stalin.
W przypadku osoby chorej mającej silny wpływ na otoczenie (w rodzinie, pracy, organizacji) osoby blisko związane z pacjentem mogą wtórnie przejawiać objawy paranoi indukowanej.

</doc>
<doc id="1959727" url="https://pl.wikipedia.org/wiki?curid=1959727" title="Spartak Mińsk">
Spartak Mińsk

Spartak Mińsk (biał. ФК «Спартак» Мінск) – białoruski klub piłkarski, mający siedzibę w stolicy kraju, mieście Mińsk, grający w latach 1939, 1948 i 1949 w rozgrywkach Klasy B mistrzostw ZSRR.
Historia.
Chronologia nazw:
Klub piłkarski Spartak Mińsk został założony w miejscowości Mińsk w 1935 roku przy republikańsko-miejskiej organizacji WFST "Spartak" na bazie zespołu "Promkooperacja Mińsk". W 1935 występował w Mistrzostwach Dobrowolnego Towarzystwa Sportowego "Spartak" na poziomie ogólnokrajowym. W 1936 zwyciężył w pierwszych rozgrywkach Pucharu Białoruskiej SRR. W 1937, 1938, 1939 brał udział w rozgrywkach Puchar ZSRR, a w 1939 zespół debiutował w Grupie B (D2) Mistrzostw ZSRR. Drużyna wystąpiła bardzo słabo, zajmując 21 miejsce wśród 23 uczestników, w 22 meczach odniosła tylko cztery zwycięstwa. Pod koniec sezonu zespół wrócił do zawodów amatorskich.
W latach 1948-1949 klub ponownie brał udział w rozgrywkach zawodowych, w 1948 zajął 10 miejsce w grupie centralnej Klasy B (D2) Mistrzostw ZSRR, a w 1949 - siódme miejsce. Następnie przez kilka lat drużyna grała w rozgrywkach amatorskich i bezskutecznie brała udział w Pucharze ZSRR (1949, 1952, 1953).
W 1954 roku zespół stowarzyszenia "Spartak" zastąpił Dynama Mińsk w rozgrywkach Klasy A (D1) Mistrzostw ZSRR i występował do 1959 roku, ale ten okres tradycyjnie w statystykach piłkarskich przypisuje się historii Dynama Mińsk. W tym samym czasie drużyna klubowa "Spartak-k" nadal występowała w mistrzostwach Białoruskiej SRR wśród drużyn amatorskich.
W drugiej połowie XX wieku klub przestał istnieć i nie występował nawet na poziomie amatorskim. W latach 90. drużyna z Mińska o tej samej nazwie grała w rozgrywkach futsalu. W 2017 roku klub odrodził się jako drużyna młodzieżowa oparta na mińskiej sekcji dziecięcej "Patrick FC".
Barwy klubowe, strój, herb, hymn.
Klub ma barwy czerwono-białe. Piłkarze swoje domowe spotkania zazwyczaj grają w białych koszulkach, czerwonych spodenkach oraz białych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na boiskach treningowych SK Dynama. Wcześniej grał na Stadionie Dynama w Mińsku, który może pomieścić 22.000 widzów.

</doc>
<doc id="1959728" url="https://pl.wikipedia.org/wiki?curid=1959728" title="Aleksandar Radović">
Aleksandar Radović

Aleksandar Radović, cyr. Александар Радовић (ur. 17 marca 1988 r. w Belgradzie) – serbski wioślarz.
Obecnie mieszka w Filadelfii.

</doc>
<doc id="1959729" url="https://pl.wikipedia.org/wiki?curid=1959729" title="Michael Ludwigsen">
Michael Ludwigsen

Michael Ludwigsen (ur. 15 czerwca 1988 r. w Bov) – duński wioślarz.
Studiuje na Copenhagen Business School.

</doc>
<doc id="1959730" url="https://pl.wikipedia.org/wiki?curid=1959730" title="Kummernis">
Kummernis



</doc>
<doc id="1959731" url="https://pl.wikipedia.org/wiki?curid=1959731" title="Emerich Mykułeć">
Emerich Mykułeć

Emerich Petrowycz Mykułeć (ukr. Емеріх Петрович Микулець, ros. Эмерих Петрович Микулец, "Emierich Pietrowicz Mikulec", cz. Emil Mikulec; ur. 12 marca 1936 w Busztynie, Czechosłowacja, zm. 22 czerwca 2000 w Iwano-Frankiwsku, Ukraina) – ukraiński piłkarz pochodzenia czeskiego, grający na pozycji bramkarza, trener piłkarski.
Kariera piłkarska.
Kariera klubowa.
Karierę piłkarza rozpoczynał w Spartaku Stanisławów. W 1955 przeszedł do Spartak Moskwa, w barwach którego debiutował w Klasiie A Mistrzostw ZSRR. W 1957 sezon spędził w Spartaku Mińsk, po czym dalej kontynuował występy w Moskwie. W 1959 powrócił do rodzimego klubu, w którym występował przez kolejne 10 lat. W 1968 zakończył piłkarską karierę.
Kariera trenerska.
Od 1997 trenował dzieci w Spartak Iwano-Frankiwsk. 22 czerwca 2000 zmarł w Iwano-Frankiwsku w wieku 64 lat.

</doc>
<doc id="1959732" url="https://pl.wikipedia.org/wiki?curid=1959732" title="Emil Mikulec">
Emil Mikulec



</doc>
<doc id="1959733" url="https://pl.wikipedia.org/wiki?curid=1959733" title="Mathias Lyster">
Mathias Lyster

Mathias Lyster (ur. 13 lutego 1989 w Kopenhadze) – duński wioślarz.

</doc>
<doc id="1959735" url="https://pl.wikipedia.org/wiki?curid=1959735" title="2,6-dichlorofenoloindofenol">
2,6-dichlorofenoloindofenol



</doc>
<doc id="1959737" url="https://pl.wikipedia.org/wiki?curid=1959737" title="Emil Kjerri">
Emil Kjerri

Emil Kjerri (ur. 12 września 1988 r. w Ringsted-Sorø) – duński wioślarz.

</doc>
<doc id="1959738" url="https://pl.wikipedia.org/wiki?curid=1959738" title="Christian Asmussen">
Christian Asmussen

Christian Asmussen (ur. 31 grudnia 1988 r. w Kope) – duński wioślarz.

</doc>
<doc id="1959739" url="https://pl.wikipedia.org/wiki?curid=1959739" title="Cedomir Nikitovic">
Cedomir Nikitovic



</doc>
<doc id="1959740" url="https://pl.wikipedia.org/wiki?curid=1959740" title="Ivan Ostojic">
Ivan Ostojic



</doc>
<doc id="1959741" url="https://pl.wikipedia.org/wiki?curid=1959741" title="Aleksandar Radovic">
Aleksandar Radovic



</doc>
<doc id="1959742" url="https://pl.wikipedia.org/wiki?curid=1959742" title="Serafim z Sarowa">
Serafim z Sarowa



</doc>
<doc id="1959745" url="https://pl.wikipedia.org/wiki?curid=1959745" title="Torso (film)">
Torso (film)

Torso (tytuł oryg. "I corpi presentano tracce di violenza carnale") − włoski film fabularny (horror/thriller) z 1973 roku w reżyserii Sergio Martino. Nakręcony w 1972 roku, w większości regionów objętych dystrybucją został sukcesywnie wydany rok później. Wśród fanów filmowego horroru projekt uznawany jest za jeden z prekursorów podgatunku slasher, jest także kultową pozycją wśród wielbicieli nurtu giallo.
Fabuła.
Kampusem college'u wstrząsa seria brutalnych zbrodni, w następstwie czego czwórka zaprzyjaźnionych studentek wyjeżdża do willi położonej kilometry od uczelni. Miejsce znajduje się na wyludnionym terenie, a za grupą młodych kobiet podąża szalony morderca.

</doc>
<doc id="1959747" url="https://pl.wikipedia.org/wiki?curid=1959747" title="Adam Czesław Dobroński">
Adam Czesław Dobroński



</doc>
<doc id="1959752" url="https://pl.wikipedia.org/wiki?curid=1959752" title="Mistrzostwa Europy w Wioślarstwie 2008 - ósemka kobiet">
Mistrzostwa Europy w Wioślarstwie 2008 - ósemka kobiet

Ósemka kobiet (W8+) – konkurencja rozgrywana podczas Mistrzostw Europy w Wioślarstwie 2008 w Atenach między 19 a 20 września.

</doc>
<doc id="1959757" url="https://pl.wikipedia.org/wiki?curid=1959757" title="Kara pozbawienia wolności">
Kara pozbawienia wolności



</doc>
<doc id="1959767" url="https://pl.wikipedia.org/wiki?curid=1959767" title="U-175 (1941)">
U-175 (1941)

U-175 – niemiecki U-Boot typu IX C należący do "Kriegsmarine", zbudowany w czasie II wojny światowej. Jego stępka została położona 30 stycznia 1941 roku w stoczni AG Weser w Bremie, podniesienie bandery nastąpiło 5 grudnia 1942 roku. Dowódcą okrętu został Kapitänleutnant Heinrich Bruns.
Po ćwiczeniach ze szkolną 4. Unterseebootsflottille, U-175 został 1 września 1942 roku przeniesiony do służby operacyjnej w ramach 10. Unterseebootsflottille.
Patrole.
Okręt podwodny U-175 odbył trzy patrole.
Podczas swoich patroli U-175 zatopił 10 okrętów o łącznej pojemności 40 619 BRT.
Ataki na U-175.
2 października 1942.
Okręt został dwukrotnie zaatakowany przez samolot Douglas B-18 Bolo należący do USAF, ale nie odniósł żadnych uszkodzeń.
1 stycznia 1943.
O godzinie 18:53, U-175 został zaatakowany w pobliżu Sierra Leone przez brytyjską łódź latającą z 270 dywizjonu RAF przy użyciu pięciu bomb; odniósł niewielkie uszkodzenia.
30 stycznia 1943.
O godzinie 16:57, wracający U-Boot został zaatakowany na południowy wschód od Dakaru przez brytyjską łódź latającą z 270. dywizjonu za pomocą sześciu bomb. Rozległe uszkodzenia ograniczyły możliwość zanurzania, a wyciek ropy naftowej spowodował poważne straty paliwa uzupełnione 11 lutego przez U-118.
Zatopienie.
17 kwietnia 1943 roku okręt napotkał aliancki konwój HX-233 (podczas całego rejsu był on atakowany przez osiem niemieckich U-Bootów, tracąc tylko jeden statek - "Fort Rampart") na południowy zachód od Irlandii, na pozycji 47.53N, 22.04W. Przystąpił do ataku w zanurzeniu na amerykański zbiornikowiec "G. Harrisson", kiedy załoga kutra Straży Wybrzeża Stanów Zjednoczonych USS "Spencer" wykryła go i zaatakowała bombami głębinowymi. U-175 został zmuszony do wynurzenia i zaatakowany ogniem artyleryjskim z otaczających go okrętów. Okręt został zajęty przez oddział pryzowy z USS "Spencer" dowodzony przez porucznika Rossa P. Bullarda, lecz niemieccy marynarze podczas procedury ewakuacyjnej otworzyli zawory denne, zatapiając okręt. 
Atak przeżyło 41 marynarzy spośród 54 znajdujących się na okręcie. Wśród zabitych znalazł się dowódca, Korvettenkapitän Heinrich Bruns.

</doc>
<doc id="1959797" url="https://pl.wikipedia.org/wiki?curid=1959797" title="Anna Piskorska">
Anna Piskorska



</doc>
<doc id="1959801" url="https://pl.wikipedia.org/wiki?curid=1959801" title="Calisia">
Calisia



</doc>
<doc id="1959804" url="https://pl.wikipedia.org/wiki?curid=1959804" title="Bipedalizm">
Bipedalizm



</doc>
<doc id="1959813" url="https://pl.wikipedia.org/wiki?curid=1959813" title="Markus Kuffner">
Markus Kuffner

Markus Kuffner (ur. 11 lutego 1984 r. w Vilshofen an der Donau) – niemiecki wioślarz.

</doc>
<doc id="1959823" url="https://pl.wikipedia.org/wiki?curid=1959823" title="Siergiej Stogow">
Siergiej Stogow

Siergiej Stogow (ros. Сергей Стогов; ur. 22 stycznia 1986 r. w Moskwie) – rosyjski wioślarz.

</doc>
<doc id="1959824" url="https://pl.wikipedia.org/wiki?curid=1959824" title="Somewhere Back in Time (album)">
Somewhere Back in Time (album)



</doc>
<doc id="1959837" url="https://pl.wikipedia.org/wiki?curid=1959837" title="Hrvoje Jurina">
Hrvoje Jurina

Hrvoje Anin Jurina (ur. 14 kwietnia 1987 r. w Zagrzebiu) – chorwacki wioślarz.

</doc>
<doc id="1959857" url="https://pl.wikipedia.org/wiki?curid=1959857" title="Artur Śledzik">
Artur Śledzik

Artur Śledzik (ur. 26 stycznia 1986 r. w Poznaniu) – polski wioślarz.

</doc>
<doc id="1959863" url="https://pl.wikipedia.org/wiki?curid=1959863" title="Karol Niziołek">
Karol Niziołek

Karol Niziołek (ur. 1 października 1987 r. w Warszawie) – model, polski wioślarz, zawodnik Warszawskiego Towarzystwa Wioślarskiego.

</doc>
<doc id="1959870" url="https://pl.wikipedia.org/wiki?curid=1959870" title="Dániel Szabó">
Dániel Szabó

Dániel Szabó (ur. 24 marca 1988 w Budapeszcie) – węgierski wioślarz.

</doc>
<doc id="1959877" url="https://pl.wikipedia.org/wiki?curid=1959877" title="Áron Kelemen">
Áron Kelemen

Áron Kelemen (ur. 7 stycznia 1988 r. w Szentes) – węgierski wioślarz.

</doc>
<doc id="1959882" url="https://pl.wikipedia.org/wiki?curid=1959882" title="Domonkos Széll">
Domonkos Széll

Domonkos Széll (ur. 25 lipca 1989 w Budapeszcie) – węgierski wioślarz.

</doc>
<doc id="1959900" url="https://pl.wikipedia.org/wiki?curid=1959900" title="Just Call Me (singel)">
Just Call Me (singel)

Just Call Me – drugi singel promujący pierwszy album studyjny zespołu The Jet Set "Just Call Me". Grupa wystąpiła z utworem w polskich eliminacjach do finału konkursu Sopot Festival 2006. Teledysk do utworu w reżyserii Janusza Tatarkiewicza, nawiązuje do klipów Michaela Jacksona „Thriller” i „Bad”
Notowania.
Pozycje na listach airplay:
Pozycje na radiowych listach przebojów:

</doc>
<doc id="1960110" url="https://pl.wikipedia.org/wiki?curid=1960110" title="Iwan Doczew">
Iwan Doczew

Iwan Dimitrow Doczew (bułg. Иван Димитров Дочев, ur. 7 stycznia 1906 w Szumeniu, zm. 14 maja 2005 tamże) - bułgarski monarchistyczny i faszystowski działacz polityczny, emigracyjny publicysta i działacz antykomunistyczny.
Życiorys.
W latach 1926-1932 pracował jako urzędnik w administracji. Następnie podjął studia prawnicze na uniwersytecie w Sofii. Podczas studiów zaangażował się w działalność polityczną. W 1933 był jednym z założycieli antykomunistycznego i nacjonalistycznego Związku Bułgarskich Legionów Narodowych, stając później na jego czele. W 1934 odbył podróż do Niemiec, gdzie spotkał się z Adolfem Hitlerem i Alfredem Rosenbergiem. W 1936 ukończył studia. W II poł. lat 30. stał się bliskim współpracownikiem ministra wojny gen. Hristo K. Łukowa, który miał bliskie kontakty z hitlerowcami. W latach 1940-1943 Iwan D. Doczew pełnił stanowisko burmistrza miast Kałofer, a następnie Silistra. Był też przewodniczącym Narodowego Związku Studentów. Ponadto sprawował funkcję głównego redaktora czasopisma "Прелом". 9 września 1944, kiedy w wyniku zamachu stanu Bułgaria przeszła na stronę aliantów, wyjechał do Niemiec. Popierał wówczas kolaboracyjny Bułgarski Rząd Narodowy pod kierownictwem Aleksandyra Cankowa. W komunistycznej Bułgarii po 1945 r. zaocznie został 3-krotnie skazany na karę śmierci. Po zakończeniu II wojny światowej zamieszkał krótko w Salzburgu. Wydawał tam pismo "Bulgaria". Potem przeniósł się do zachodnich Niemczech. W 1948 uzyskał tytuł doktora ekonomii na uniwersytecie w Heidelbergu. Następnie wyemigrował do Kanady, a w 1951 do USA do Nowego Jorku. Tam założył Komitet Oswobodzenia Narodów od Komunizmu i Bułgarski Front Narodowy. Ten ostatni wszedł w skład Antybolszewickiego Bloku Narodów. Był autorem 5 książek, m.in. "Моят завет" i "Half century struggle against communism for the freedom of Bulgaria". Redagował pismo "Borba". Pod koniec 1991 powrócił do Bułgarii, gdzie zamieszkał w rodzinnym Szumenie. Wspierał aktywnie Związek Sił Demokratycznych.
Linki zewnętrzne.
Artykuł o działalności Iwana D. Doczewa (jęz. angielski)

</doc>
<doc id="1960111" url="https://pl.wikipedia.org/wiki?curid=1960111" title="Beverstedt">
Beverstedt

Beverstedt – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 gmina była miasteczkiem (niem. "Flecken"), które połączyło się dnia 1 listopada 2011 z gminą zbiorową Beverstedt. Gminy należące do gminy zbiorowej stały się automatycznie dzielnicami gminy samodzielnej.
Dzielnice.
W skład gminy wchodzi osiem dzielnic:

</doc>
<doc id="1960112" url="https://pl.wikipedia.org/wiki?curid=1960112" title="Neuhaus (Oste)">
Neuhaus (Oste)

Neuhaus (Oste) – miasto (niem. "Flecken") w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 października 2016 należało do gminy zbiorowej Am Dobrock.

</doc>
<doc id="1960120" url="https://pl.wikipedia.org/wiki?curid=1960120" title="Gmina zbiorowa Am Dobrock">
Gmina zbiorowa Am Dobrock

Gmina zbiorowa Am Dobrock (niem. "Samtgemeinde Am Dobrock") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w miejscowości Cadenberge. 1 listopada 2016 gmina zbiorowa połączona została z gminą zbiorową Land Hadeln, tworząc gminę zbiorową Land Hadeln.
Podział administracyjny.
Do gminy zbiorowej Am Dobrock należało siedem gmin, w tym jedno miasto (niem. "Flecken"):

</doc>
<doc id="1960121" url="https://pl.wikipedia.org/wiki?curid=1960121" title="Am Dobrock">
Am Dobrock



</doc>
<doc id="1960122" url="https://pl.wikipedia.org/wiki?curid=1960122" title="Gmina zbiorowa Bederkesa">
Gmina zbiorowa Bederkesa

Gmina zbiorowa Bederkesa (niem. "Samtgemeinde Bederkesa") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w mieście Bad Bederkesa. 1 stycznia 2015 gmina zbiorowa została połączona z miastem Langen tworząc nowe miasto Geestland.
Podział administracyjny.
Do gminy zbiorowej Bederkesa należało osiem gmin, w tym jedno miasto (niem. "Flecken"):

</doc>
<doc id="1960123" url="https://pl.wikipedia.org/wiki?curid=1960123" title="Bederkesa">
Bederkesa

Niemcy:

</doc>
<doc id="1960124" url="https://pl.wikipedia.org/wiki?curid=1960124" title="Gmina zbiorowa Beverstedt">
Gmina zbiorowa Beverstedt

Gmina zbiorowa Beverstedt (niem. "Samtgemeinde Beverstedt") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w mieście Beverstedt. Dnia 1 listopada 2011 gmina zbiorowa została rozwiązana i utworzona została gmina samodzielna "(Einheitsgemeinde)" Beverstedt
Podział administracyjny.
Do gminy zbiorowej Beverstedt należało dziewięć gmin, w tym jedno miasto (niem. "Flecken"):

</doc>
<doc id="1960125" url="https://pl.wikipedia.org/wiki?curid=1960125" title="Rıza Kayaalp">
Rıza Kayaalp

Rıza Kayaalp (ur. 10 października 1989 w Yozgat) – turecki zapaśnik startujący w kategorii do 120 kg w stylu klasycznym, srebrny i brązowy medalista olimpijski, mistrz świata, mistrz Europy.
Największym jego sukcesem jest srebrny medal w Rio de Janeiro 2016 (kategoria 130 kg) i brązowy w Londynie 2012 (kategoria 120 kg), a także w Tokio 2020 w kategorii 130 kg. Walczył w kategorii do 120–130 kg.
Zdobył również złoty medal mistrzostw świata w 2011, 2015, 2017, 2019 i 2022 roku oraz złoty medal mistrzostw Europy w 2010, 2012, 2013, 2014, 2016, 2017, 2018, 2019, 2021 i 2022 roku. Oprócz tego, zdobył rok wcześniej mistrzostwo Europy juniorów, a w 2008 i 2009 roku mistrzostwo świata juniorów.
Dwa złote medale na igrzyskach śródziemnomorskich w 2009 i 2013. Akademicki mistrz świata w 2010 i złoto na uniwersjadzie w 2013. Pierwszy w Pucharze Świata w 2012 i 2011; drugi w 2010; czwarty w 2015. Triumfator igrzysk europejskich w 2015. Triumfator igrzysk wojskowych w 2019 roku.
Występował na igrzyskach olimpijskich w 2008 roku, w Pekinie, zajmując 20. miejsce w kategorii do 120 kg.

</doc>
<doc id="1960126" url="https://pl.wikipedia.org/wiki?curid=1960126" title="Gmina zbiorowa Börde Lamstedt">
Gmina zbiorowa Börde Lamstedt

Gmina zbiorowa Börde Lamstedt (niem. "Samtgemeinde Börde Lamstedt") – gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajduje się w miejscowości Lamstedt.
Podział administracyjny.
Do gminy zbiorowej Börde Lamstedt należy pięć gmin:

</doc>
<doc id="1960127" url="https://pl.wikipedia.org/wiki?curid=1960127" title="Sosnów (polana)">
Sosnów (polana)

Sosnów – dość duża, położona na wysokości 500–610 m polana na północno-wschodnim stoku Sokolicy w Pieninach. Dawniej używano również nazwy Sosnowo, Sosnówka. Otoczona jest świerkowo-jodłowym lasem w którym po południowej stronie ukryta jest Hukowa Skała. Z polany rozciąga się dość obszerny widok na Beskid Sądecki, szczególnie na Dzwonkówkę i Małe Pieniny, w których widoczne są (w kolejności od lewej strony): Niżny Groń, Groń, Palenica, Szafranówka i Bystrzyk z Białą Skałą. W dole tuż pod polaną widoczny jest porośnięty lasem wierzchołek Długiego Gronika (569 m). Przez polanę prowadzi szlak turystyczny zwany Sokolą Percią.
Polana znajduje się na obszarze Pienińskiego Parku Narodowego, w granicach Krościenka nad Dunajcem w województwie małopolskim, w powiecie nowotarskim.

</doc>
<doc id="1960128" url="https://pl.wikipedia.org/wiki?curid=1960128" title="Börde Lamstedt">
Börde Lamstedt



</doc>
<doc id="1960129" url="https://pl.wikipedia.org/wiki?curid=1960129" title="Boerde Lamstedt">
Boerde Lamstedt



</doc>
<doc id="1960130" url="https://pl.wikipedia.org/wiki?curid=1960130" title="Kijowski Narodowy Uniwersytet Kultury i Sztuki">
Kijowski Narodowy Uniwersytet Kultury i Sztuki

Kijowski Narodowy Uniwersytet Kultury i Sztuki () – uczelnia w Kijowie (Ukraina), założona w 1968 r.
Od roku 1993 rektorem uczelni jest Mychajło Popławski. Uniwersytet kształci studentów na licznych fakultetach, między innymi: kina i telewizji, designu i reklamy, filozofii, prawa i sztuk muzycznych.

</doc>
<doc id="1960131" url="https://pl.wikipedia.org/wiki?curid=1960131" title="Gmina zbiorowa Hadeln">
Gmina zbiorowa Hadeln

Gmina zbiorowa Hadeln (niem. "Samtgemeinde Hadeln") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w mieście Otterndorf.
Podział administracyjny.
Do gminy zbiorowej Hadeln należały cztery gminy, w tym jedno miasto:
1 stycznia 2011 roku gmina zbiorowa została połączona z gminą zbiorową Sietland, w wyniku czego utworzono nową gminę zbiorową Land Hadeln.

</doc>
<doc id="1960133" url="https://pl.wikipedia.org/wiki?curid=1960133" title="Narodowy Uniwersytet Medyczny im. Ołeksandra Bohomołcia">
Narodowy Uniwersytet Medyczny im. Ołeksandra Bohomołcia

Narodowy Medyczny Uniwersytet im. O. Bohomolca (ukr. "Національний медичний університет імені Олександра Богомольця") – ukraińska uczelnia wyższa w Kijowie, założona w 1841.
Historia.
W 1840 roku cesarz Mikołaj I podpisał Cesarski Reskrypt, który zainicjował otwarcie Wydziału Lekarskiego na Imperatorskim Uniwersytecie Kijowskim św. Włodzimierza. We wrześniu 1841 roku zatwierdzono decyzję profesorów Uniwersytetu Kijowskiego na otwarcie nowego wydziału uniwersytetu, w którym, początkowo, studiowało 29 studentów. W 1842 roku rozpoczął swą działalność Wydział Medyczny. W 1920 roku wydział został przekształcony w Kijowski Instytut Zdrowia. Wraz z początkiem II wojny światowej na Ukrainie (1941), pracowników Instytutu ewakuowano do Charkowa, a następnie do Czelabińska. Dwa lata później Instytut wznowił swą działalność. W 1946 roku nastąpiła zmiana nazwy na Akademię Nauk i przyjął imię patrona, Oleksandra Bohomolca. W 1992 roku nastąpiła reorganizacja i w ten sposób placówka otrzymała obecną nazwę Narodowego Uniwersytetu Medycznego im. O. Bohomolca.

</doc>
<doc id="1960136" url="https://pl.wikipedia.org/wiki?curid=1960136" title="Sosnów">
Sosnów



</doc>
<doc id="1960139" url="https://pl.wikipedia.org/wiki?curid=1960139" title="Abd ar-Rahman Abd al-Karim">
Abd ar-Rahman Abd al-Karim

Abd ar-Rahman Abd al-Karim (ur. 13 maja 1980) – bahrajński piłkarz grający na pozycji bramkarza.
Kariera klubowa.
Karierę piłkarską Abd ar-Rahman Abd al-Karim rozpoczął w klubie Al Hala SC z miasta Halat Bu Maher. W 2000 roku zadebiutował w jego barwach w bahrajńskiej Premier League. Zawodnikiem Al Hali był do 2004 roku. Latem tamtego roku odszedł do Al-Najmy z Manamy. Z Al-Najmą dwukrotnie zdobył Puchar Króla Bahrajnu (2006, 2007) i dwukrotnie Superpuchar Bahrajnu (2007, 2008).
Kariera reprezentacyjna.
W reprezentacji Bahrajnu Abd ar-Rahman Abd al-Karim zadebiutował w 2001 roku. W 2004 roku zajął z Bahrajnem 4. miejsce podczas Pucharu Azji 2004. Na tym turnieju był rezerwowym i wystąpił jedynie w meczu o 3. miejsce z Iranem (2:4). W 2007 roku został powołany przez selekcjonera Milana Máčalę do kadry na Puchar Azji 2007. Tam był pierwszym bramkarzem i rozegrał 3 spotkania: z Indonezją (1:2), z Koreą Południową (2:1) i z Arabią Saudyjską (0:4).

</doc>
<doc id="1960140" url="https://pl.wikipedia.org/wiki?curid=1960140" title="Narodowy Uniwersytet Transportu">
Narodowy Uniwersytet Transportu

Narodowy Uniwersytet Transportu (ukr.: "Національний транспортний університет" - ukraińska techniczna uczelnia wyższa, zlokalizowana w Kijowie.
Uczelnia została założona w 1944 jako Kijowski Instytut Samochodowo-Drogowy (Київський автомобільно-дорожній інститут - КАДІ). Funkcjonowały na niej wówczas dwa wydziały: Wydział Budownictwa Drogowego oraz Wydział Inżynierii Mechanicznej i Samochodowej. W 1994 roku uczelnia uzyskała status uniwersytetu i została przemianowana na Ukraiński Uniwersytet Transportu. Status uniwersytetu narodowego oraz nazwę Narodowy Uniwersytet Transportu otrzymała w roku 2000.
W skład uczelni wchodzą następujące jednostki organizacyjne :

</doc>
<doc id="1960141" url="https://pl.wikipedia.org/wiki?curid=1960141" title="Amstel Gold Race 2010">
Amstel Gold Race 2010

45. edycja kolarskiego wyścigu Amstel Gold Race odbyła się 18 kwietnia 2010 roku. Wyścig wygrał Belg Philippe Gilbert, dla którego była to pierwsza wygrana w typ prestiżowym klasyku, zaliczanym do ProTour. Kolarz Omega Pharma-Lotto wyprzedził na mecie Kanadyjczyka Rydera Hesjedala i Włocha Enrico Gasparotto. 
Wystartowało 177 kolarzy (bez zawodników polskich), a ukończyło 119. Trasa liczyła 259 km. Start wyścigu miał miejsce w Maastricht, meta znajdowała się w Valkenburgu.

</doc>
<doc id="1960142" url="https://pl.wikipedia.org/wiki?curid=1960142" title="Gmina zbiorowa Hagen">
Gmina zbiorowa Hagen

Gmina zbiorowa Hagen (niem. "Samtgemeinde Hagen") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w miejscowości Hagen im Bremischen.
Podział administracyjny.
Do gminy zbiorowej Hagen należało sześć gmin: 
Historia.
1 stycznia 2014 gmina została rozwiązana. Utworzono gminę samodzielną (niem. "Einheitsgemeinde") Hagen im Bremischen. Pozostałe pięć gmin stały się jej dzielnicami

</doc>
<doc id="1960143" url="https://pl.wikipedia.org/wiki?curid=1960143" title="Kazimierz Rudziński">
Kazimierz Rudziński

Kazimierz Rudziński (Rudzieński) herbu Prus III (ur. ok. 1676 – zm. 1759) – marszałek sejmu zwyczajnego warszawskiego w 1738, wojewoda mazowiecki 1752-1759, kasztelan czerski od 1723, podczaszy czerski w 1717 roku, regimentarz, pułkownik królewski od 1730, marszałek Trybunału Głównego Koronnego w 1736 roku, starosta kruszwicki i chęciński.
Poseł na sejm zwyczajny 1719/1720 (z limity) z województwa płockiego. Był jednym z posłów, którzy zerwali ten sejm. W 1742 roku był komisarzem z Senatu Trybunału Skarbowego Koronnego.
Był członkiem konfederacji generalnej zawiązanej 27 kwietnia 1733 roku na sejmie konwokacyjnym. Był deputatem z Senatu do układania tekstu konfederacji dzikowskiej 1734 roku.
Przed 1730 wieku przy obecnej ulicy Mazowieckiej w Warszawie wzniesiono pałac należący do Rudzińskiego, od którego urzędu pochodzi nadana w 1770 nazwa tej ulicy.
W 1752 roku odznaczony Orderem Orła Białego.

</doc>
<doc id="1960144" url="https://pl.wikipedia.org/wiki?curid=1960144" title="Łeonid Hrabowski">
Łeonid Hrabowski

Łeonid Hrabowski, ukr. Леонід Грабовський (ur. 28 stycznia 1935) – ukraiński kompozytor.
W latach 1954–1959 uczęszczał do Konserwatorium Kijowskiego, studiując kompozycję u L. Rewuckiego i B. Latoszinskiego. W połowie lat sześćdziesiątych XX wieku stał się słynnym kompozytorem kierunku awangardowego. W roku 1981 wyjechał do Moskwy, a w 1989 – do Stanów Zjednoczonych gdzie pracuje i teraz.

</doc>
<doc id="1960145" url="https://pl.wikipedia.org/wiki?curid=1960145" title="Groń (Małe Pieniny)">
Groń (Małe Pieniny)

Groń – porośnięty lasem wierzchołek (687 m) w Małych Pieninach. Józef Nyka podaje jego wysokość na 719 m, mapa Geoportalu 681 m. Wznosi się w odległości 250 m na północny zachód od Palenicy. Do Szczawnicy, a dokładniej do Grajcarka opada stromym stokiem zwanym Hulina. W stoku tym na wysokości 590 m znajduje się taras z osiedlem Hulina. Pomiędzy Groniem a Palenicą, na wysokości 660 m znajduje się drugie, kilkudomowe osiedle o nazwie Groń. W północno-wschodnim kierunku poniżej wierzchołka Gronia znajduje się jeszcze jeden, od północnej strony wylesiony wierzchołek o nazwie Niżny Groń (605 m).
Groń znajduje się w Szczawnicy w województwie małopolskim, w powiecie nowotarskim. Na jego zachodnich, opadających do Dunajca stokach znajduje się polana Świerków Łaz. Duża polana znajduje się także na jego stokach południowych i południowo-wschodnich oraz północnych.

</doc>
<doc id="1960146" url="https://pl.wikipedia.org/wiki?curid=1960146" title="Przewlekła mózgowo-rdzeniowa niewydolność żylna">
Przewlekła mózgowo-rdzeniowa niewydolność żylna

Przewlekła mózgowo-rdzeniowa niewydolność żylna () – stan, w którym następuje upośledzenie odpływu krwi z ośrodkowego układu nerwowego do żył zarówno wskutek zmniejszenia przepływu krwi, wywołanego zwężeniem naczyń, jak i nieregularnym odwróceniem kierunku przepływu (refluks). Syndrom ten opisał Paolo Zamboni w 2008, który stwierdził, że u osób z tą niewydolnością klinicznie zdefiniowane stwardnienie rozsiane (SM) jest 43 razy częstsze .
Taki związek wspiera znane od dawna występowanie, u chorych na SM, zmian w pobliżu żył , oraz to, że przewlekła niewydolność żylna wywołuje stan zapalny, a za przyczynę zmian w stwardnieniu rozsianym uznaje się atak układu odpornościowego na otoczkę mielinową komórek nerwowych.
Diagnostyka.
Niewydolność wykrywa się USG dopplerowskim. Aby ją zdiagnozować Zamboni zaproponował stwierdzenie dwóch spośród pięciu objawów:
Leczenie.
Pierwszą próbą leczenia przewlekłej mózgowo-rdzeniowej niewydolności żylnej była angioplastyka u 65 chorych na SM przeprowadzona przez zespół Zamboniego. Efektywność zabiegu oceniono porównując punkty obliczone na podstawie odpowiedzi chorych w kwestionariuszach "54 pytania o jakość życia ze stwardnieniem rozsianym" (ang. "Multiple Sclerosis Quality of Life 54 Instrument") przed zabiegiem i 1,5 roku po nim z rozróżnieniem zdrowia fizycznego i psychicznego w skali od 0-100:
Przy czym poprawę zdrowia psychicznego u chorych na postać wtórnie postępującą uznano za statystycznie nieistotną. U 47% chorych po angioplastyce żyły szyjnej wewnętrznej wystąpiło ponowne zwężenie, ryzyko zwężenia po angioplastyce żyły nieparzystej było 16 razy mniejsze. . Ocenę skuteczności zabiegu w tych badaniach utrudnia brak próby kontrolnej, która pozwoliłoby porównać efekt zabiegu z uznanymi metodami leczenia, którym także byli poddani pacjenci uczestniczący w tych badaniach.

</doc>
<doc id="1960147" url="https://pl.wikipedia.org/wiki?curid=1960147" title="CCSVI">
CCSVI



</doc>
<doc id="1960149" url="https://pl.wikipedia.org/wiki?curid=1960149" title="Husajn Salman Makki">
Husajn Salman Makki

Husajn Salman Makki (ur. 20 grudnia 1982) - piłkarz bahrajński grający na pozycji pomocnika.
Kariera klubowa.
Karierę piłkarską Makki rozpoczął w klubie Al-Shabab z miasta Manama. W 2002 roku zadebiutował w jego barwach w bahrajńskiej Premier League. Zawodnikiem Al-Shabab był do końca 2004 roku. W 2004 roku zdobył z nim Puchar Króla Bahrajnu. Na początku 2005 roku odszedł do Al-Arabi ze Zjednoczonych Emiratów Arabskich, a w drugiej połowie 2005 roku grał w tamtejszym Al Wasl.
Na początku 2006 roku Makki wrócił do Bahrajnu i został piłkarzem zespołu Riffa Club. Z kolei na początku 2007 przeszedł do Al-Muharraq, z którym wywalczył mistrzostwo i Puchar Korony Księcia Bahrajnu. W 2008 grał w Al-Shabab, a następnie ponownie w Riffa Club. W 2010 roku zdobył z nim Puchar Króla.
Kariera reprezentacyjna.
W reprezentacji Bahrajnu Makki zadebiutował w 2002 roku. W 2007 roku został powołany przez selekcjonera Milana Máčalę do kadry na Puchar Azji 2007. Tam rozegrał jedno spotkanie, z Arabią Saudyjską (0:4).

</doc>
<doc id="1960150" url="https://pl.wikipedia.org/wiki?curid=1960150" title="Gmina zbiorowa Hemmoor">
Gmina zbiorowa Hemmoor

Gmina zbiorowa Hemmoor (niem. "Samtgemeinde Hemmoor") – gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajduje się w mieście Hemmoor.
Podział administracyjny.
Do gminy zbiorowej Hemmoor należą trzy gminy, w tym jedno miasto:

</doc>
<doc id="1960151" url="https://pl.wikipedia.org/wiki?curid=1960151" title="Gmina zbiorowa Land Wursten">
Gmina zbiorowa Land Wursten

Gmina zbiorowa Land Wursten (niem. "Samtgemeinde Land Wursten") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w miejscowości Dorum. 1 stycznia 2015 gmina ta została połączona z gminą Nordholz tworząc nową gminę samodzielną "(Einheitsgemeinde)" Wurster Nordseeküste
Podział administracyjny.
Do gminy zbiorowej Land Wursten należało siedem gmin:

</doc>
<doc id="1960155" url="https://pl.wikipedia.org/wiki?curid=1960155" title="Bulimia nervosa">
Bulimia nervosa



</doc>
<doc id="1960157" url="https://pl.wikipedia.org/wiki?curid=1960157" title="1 Brygada Górska (UHA)">
1 Brygada Górska (UHA)

1 Brygada Górska – jedyna brygada górska, walcząca w składzie Armii Halickiej.
Brygadą dowodził płk Wasyl Czerśkyj. W maju 1919 została odcięta przez wojska rumuńskie oraz przez ofensywę wojsk polskich od głównych sił, i zmuszona do przejścia na teren Czechosłowacji, gdzie została internowana. Miejscem internowania był obóz w Německém Jablonném (dziś: Jablonné v Podještědí). Brygada zachowała tam swoje dowództwo i sztab, będąc gotową do działań bojowych. Liczyła wówczas około 5 tysięcy żołnierzy i oficerów.
W czerwcu-lipcu 1919 Brygada uczestniczyła w likwidacji Słowackiej Republiki Rad. W 1921 została przeniesiona do obozu w Jozefowie, a wkrótce potem rozwiązana.

</doc>
<doc id="1960159" url="https://pl.wikipedia.org/wiki?curid=1960159" title="Gmina zbiorowa Sietland">
Gmina zbiorowa Sietland

Gmina zbiorowa Sietland (niem. "Samtgemeinde Sietland") – dawna gmina zbiorowa położona w niemieckim kraju związkowym Dolna Saksonia, w powiecie Cuxhaven. Siedziba administracji gminy zbiorowej znajdowała się w miejscowości Ihlienworth.
Podział administracyjny.
Do gminy zbiorowej Sietland należały cztery gminy:
1 stycznia 2011 gmina zbiorowa została połączona z gminą zbiorową Hadeln, w wyniku czego powstała nowa gmina zbiorowa Land Hadeln.

</doc>
<doc id="1960160" url="https://pl.wikipedia.org/wiki?curid=1960160" title="Jezioro Popielewskie (województwo zachodniopomorskie)">
Jezioro Popielewskie (województwo zachodniopomorskie)

Jezioro Popielewskie – jezioro na Wysoczyźnie Łobeskiej, położone w woj. zachodniopomorskim, w powiecie świdwińskim, w gminie Połczyn-Zdrój. Powierzchnia jeziora wynosi według różnych źródeł od 4,55 ha do 6,3 ha. 
Lustro wody jeziora znajduje się na wysokości 77,6 m n.p.m. W typologii rybackiej jest jeziorem linowo-szczupakowym. 
Jezioro Popielewskie znajduje się w Drawskim Parku Krajobrazowym oraz obszarze specjalnej ochrony ptaków Ostoja Drawska.
Ok. 1 km na zachód od jeziora znajduje się wieś Popielewko. Ok. 1,1 km na południe od jeziora leży wieś Popielewo. Ok. 0,65 km na północny wschód znajduje się osada Popielawy.
Nazwę "Jezioro Popielewskie" wprowadzono urzędowo w 1950 roku, zastępując poprzednią niemiecką nazwę jeziora – "Arndt See".

</doc>
<doc id="1960161" url="https://pl.wikipedia.org/wiki?curid=1960161" title="Złoty system liczbowy">
Złoty system liczbowy

Złoty system liczbowy – binarny, pozycyjny system liczbowy o podstawie złotej liczby
formula_1.
Zapis liczby w tym systemie nie jest jednoznaczny. Złota liczba spełnia równanie "φ"² = "φ" + 1, co oznacza, że podobnie jak w systemie Fibonacciego dwie jedynki na kolejnych miejscach możemy zastąpić jedynką na miejscu wcześniejszym (…011…= …100…). Standardowo zapisuje się liczby w postaci „bez dwu kolejnych jedynek”.
Przykłady – liczby naturalne.
korzystając z tego, że …0200…z = …1001…z znajdziemy zapis liczby 20d:
Spostrzeżenie: we wszystkich powyższych rachunkach korzystaliśmy tylko z tego, że ciąg …011… możemy zastąpić ciągiem …100… taka zamiana jest możliwa też w systemie o podstawie (1-√5)/2, bo ta liczba też jest pierwiastkiem równania x2 = x+1. Oznacza to, że dowolna liczba naturalna w systemie złotym i w systemie o podstawie (1-√5)/2 ma taki sam zapis (nie tyczy to wszystkich liczb). Liczba ta jest liczbą ujemną o module mniejszym niż 1, więc „prawie cała wartość” skupi się po przecinku na pozycjach parzystych. Wynika z tego, że wszystkie liczby naturalne większe niż 1 w zapisie w złotym systemie muszą mieć cyfry na parzystych miejscach po przecinku.
Odpowiednik 0,(9) w systemie dziesiętnym.
Liczbę 1 możemy zapisać w systemie dziesiętnym jako 0,9999999(9)d. W systemie złotym zachodzą równości 1z = 0,11z = 0,1011z = 0,101011z = 0,101010101011z itd., zatem liczbę 1 można zapisać jako 0,10 10 10 (10)z
Inne przykłady.
0,010 010 010 (010)z + 0,010 010 010 (010)z = 0,020 020 020 (020)z = 0,011 120 020 020z = 0,100 120 020 (020)z = 0,101 010 020 020 (020)z = 0,101 010 011 120 (020)z = 0,101 010 100 120 (020)z = 0,101 010 101 010 (020)z = ... = 0,101 010 101 010 (101 010)z = 0,10 10 10 10 10 10 (10)z = 1.
Czyli 2*0,010 010 010 (010)z = 1, a to oznacza, że 1/2 = 0,010 010 010 (010)z.
Podobnie można pokazać, że:

</doc>
<doc id="1960163" url="https://pl.wikipedia.org/wiki?curid=1960163" title="Czas atlantycki">
Czas atlantycki

Czas atlantycki (ang. "Atlantic (Standard) Time", "AT", "AST") – strefa czasowa, odpowiadająca czasowi słonecznemu południka 60°W, który różni się o 4 godziny od uniwersalnego czasu koordynowanego ().
W strefie znajduje się wyłącznie Kanada (prowincje Nowa Szkocja, Nowy Brunszwik i Wyspa Księcia Edwarda, wschodnia część prowincji Quebec, oraz część prowincji Nowa Fundlandia i Labrador: Labrador bez południowo-wschodniego wybrzeża).
W okresie letnim na całym obszarze z wyjątkiem wschodniej części prowincji Quebec czas standardowy zastępowany jest czasem letnim ("Atlantic Daylight Time", "ADT") przesuniętym o jedną godzinę ().

</doc>
<doc id="1960165" url="https://pl.wikipedia.org/wiki?curid=1960165" title="Czas nowofundlandzki">
Czas nowofundlandzki

Czas nowofundlandzki (ang. "Newfoundland (Standard) Time", "NT", "NST") – strefa czasowa, odpowiadająca czasowi słonecznemu południka 52°30, który różni się o 3 godziny i 30 minut od uniwersalnego czasu koordynowanego ().
W strefie znajduje się Kanada (wyspa Nowa Fundlandia i południowo-wschodnia część regionu Labrador).
W okresie letnim czas standardowy zastępowany jest czasem letnim ("Newfoundland Daylight Time", "NT") przesuniętym o jedną godzinę ().

</doc>
<doc id="1960167" url="https://pl.wikipedia.org/wiki?curid=1960167" title="Zen i sztuka oporządzania motocykla">
Zen i sztuka oporządzania motocykla

Zen i sztuka obsługi motocykla (oryg. tytuł ang.: "Zen and the Art of Motorcycle Maintenance") – książka filozoficzna Roberta Pirsiga. 
Podróż motocyklem przez Amerykę jest pretekstem do skonfrontowania ze sobą dwóch postaw życiowych: romantycznej i racjonalnej. Autor przekonuje, że możliwe jest ich połączenie; prowadzi ono do polepszenia jakości życia. Skupia się na poszukiwaniu definicji jakości.
Autor miał problem z wydaniem tej książki. Odmówiło mu 126 razy zanim znalazło się wydawnictwo, które zdecydowało się wydać książkę. W USA okazała się wielkim sukcesem od razu po premierze. Odpowiadała ona na problemy młodych ludzi z początku lat 70, a więc osób końca pokolenia Hippisów.
Kontynuacja książki to .

</doc>
<doc id="1960169" url="https://pl.wikipedia.org/wiki?curid=1960169" title="Ił-114">
Ił-114

Ił-114 (ros. Ил-114) – rosyjski turbośmigłowy samolot pasażerski, zaprojektowany w biurze konstrukcyjnym Iljuszyna. Oblatany w 1990 roku, trzy lata później wszedł do produkcji seryjnej. Wyprodukowano łącznie 20 egzemplarzy do 2021 r. Ił-114 służył w barwach dwóch linii lotniczych: Vyborg Airlines (zakończyły działalność w 2010 roku) oraz Uzbekistan Airways (wycofały ten model w 2018 roku). Obecnie jedynym operatorem jest Biuro Konstrukcyjne Iliuszyna. W 2007 roku podpisano kontrakt na dostawę 98 samolotów do Wenezueli, ale do 2010 roku kontraktu nie zrealizowano.
Historia.
OKB Iljuszyna przystąpiło do projektowania modelu Ił-114 w 1986 roku, świadomie nawiązując oznaczeniem do jednego z popularniejszych radzieckich samolotów pasażerskich – Ił-14. Pierwszy lot Ił-114 (rejestracja CCCP-54000) wykonał 29 marca 1990 roku. Za sterami samolotu siedział Wiaczesław Biełousow. Planowano szybkie uzyskanie zachodniego certyfikatu i rozpoczęcie produkcji seryjnej w zakładach produkcyjnych w Taszkencie i w Moskwie. Kryzys gospodarki rosyjskiej lat dziewięćdziesiątych XX w. spowodował, że próby przeciągały się, a zakład moskiewski wycofał się z planów produkcyjnych. Warsztaty Iljuszyna w Moskwie na Chodynce zbudowały trzy lotne prototypy Ił-114 oraz dwa płatowce do statycznych prób wytrzymałościowych i zmęczeniowych. W późniejszym okresie zakład im. Czkałowa w Taszkencie zbudował 15 samolotów seryjnych, w tym siedem w wersji Ił-114-100 z silnikami Pratt &amp; Whitney i awioniką Collins i dwa w wersji transportowej Ił-114T. Produkcja była rozciągnięta na lata, z dużymi przerwami. Zakład był przygotowany do wytwarzania 60-80 sztuk Ił-114 rocznie, ale nie było ani pieniędzy na produkcję ani zamówień.
W planach jest samolot Ił-114ORR do kontrolowania dużych skupisk ryb na oceanie, głównie łososia w rejonie Kamczatki i Wysp Kurylskich. Samolotem fotogrametrycznym ma być Ił-114FK, który miałby zastąpić obecnie używane do tego celu An-30.
Wojskowe projekty Ił-114.
W okresie od 2002 do 2020 roku w Rosji używane były dwa rejsowe (RA-91014, RA-91015) i jeden specjalistyczny Ił-114ŁŁ (latające laboratorium). Samolot-laboratorium po raz pierwszy wystartował w kwietniu 2005 roku i od tego czasu służy w przedsiębiorstwie Radar MMS z Petersburga. Ił-114P jest przeznaczony do patrolowania wybrzeża, granicy morskiej i 200 milowej wyłącznej strefy ekonomicznej oraz monitoringu ekologicznego. Zestaw wyposażenia nawigacyjnego i pilotażowego ma pozwolić automatycznie wyprowadzać samolot w zadany punkt, wykrywać oraz rejestrować obiekty nawodne, a także przekazywać informacje do naziemnych stanowisk i do innych samolotów. Na węzłach podwieszeń pod kadłubem podwieszane są zasobniki: SPPU-687 z działkiem 30 mm oraz 150 nabojami oraz reflektorem poszukującym i głośnikami; pod skrzydłem podwieszane są zasobniki z wyposażeniem ratowniczym. Kabina pasażerska została podzielona na dwie sekcje. Przednia mieści rozbitków lub rannych (w tym na noszach), ratowników lub 3 tony ładunku. W tylnej – umieszczono aparaturę systemu "Kasatka", stanowiska dwóch operatorów systemu oraz pomieszczenie dla załogi rezerwowej.
Kolejny projekt, Ił-114MP to wielozadaniowy morski samolot patrolowy o znacznie szerszym zakresie zastosowania niż Ił-114P. Samolot jest przeznaczony do patrolowania bliskiej i średniej strefy morskiej, wykrywania, rozpoznawania i śledzenia celów, nawodnych i podwodnych, a także do ich niszczenia. Może także stawiać miny. Ił-114MP zabiera znacznie bardziej rozbudowany wariant systemu "Kasatka". Oprócz radaru i głowicy optoelektronicznej jest tam także system radiohydroakustyczny z pławami, magnetometr oraz stacja rozpoznania radiotechnicznego. Według oficjalnych informacji taka odmiana samolotu będzie mogła zwalczać okręty nawodne przeciwnika nie wchodząc w zasięg działania okrętowych środków przeciwlotniczych dzięki uzbrojeniu w samonaprowadzające się pociski przeciwokrętowe Ch-35 Uran. Masa samolotu ma wynosić około 30 ton. Samolot wg projektu ma otrzymać dwa silniki turbośmigłowe AI-20D serii 5 o mocy startowej 5180 KM każdy. Jednostki napędowe mają pochodzić z Ukrainy, co z powodu napiętych relacji pomiędzy obydwoma krajami, stawia użycie tego typu jednostek pod znakiem zapytania. Inne projekty wojskowe to Ił-114PR przeznaczony do prowadzenia rozpoznania radiotechnicznego oraz Ił-114PRP, mogący dodatkowo prowadzić walkę elektroniczną. W projekcie jest też samolot wsparcia ogniowego Ił-114T-OP. Projekt przerobionego Ił-114T z uzbrojeniem artyleryjskim, lotnicza bateria wsparcia bezpośredniego (ang. gunship): moździerzem 2A51 (używanym także w 2S9) kalibru 120 mm w wieżyczce pod kadłubem i działkiem 2A42 kalibru 30 mm w wieżyczce pod tylną częścią kadłuba. Armaty wg projektu mają się poruszać po 90° na boki oraz w dół; obsługiwane przez 4 operatorów. Ta wersja samolotu bezpośredniego wsparcia lotniczego ma mieć działać na wysokości 3500–4000 m i razić umocnione punkty, siły i środki przeciwnika. Szturmowa wersja ma być odpowiednikiem Lockheed AC-130.
Próby wznowienia produkcji.
W marcu 2014 roku z powodu sankcji nałożonych przez Kanadę na Rosję po niedawnej aneksji Krymu, Bombardier Aviation zawiesił plany montowania samolotów w Rosji. W tym samym miesiącu rosyjski wicepremier Dmitrij Rogozin zaproponował próbę wznowienia dwóch projektów przedsiębiorstwa Iljuszyn: pasażerskiego 64-miejscowego Ił-114 i transportowego Ił-112 o 6 tonowym udźwigu. Projekty łączy wspólny napęd – dwa silniki turbośmigłowe Klimow TW-7-117S o mocy 2500 KM.
Powołano grupę roboczą Ministerstwa Przemysłu i Handlu FR, która jednak wydała negatywną opinię dotyczącą samolotów. 26 sierpnia wiceminister Jurij Sliusar oświadczył, że wznowienie produkcji Ił-114 jest nieopłacalne i nie znaleziono dostatecznej liczby klientów na ten samolot. Według analiz ministerstwa, przytaczanych przez prasę rosyjską, do 2020 roku potrzeby dla rosyjskich linii lotniczych wynosiłyby 60-70 takich maszyn, a potem między 2021–2032 jeszcze mniej, tylko 40-55. Władimir Putin mimo negatywnej oceny specjalistów ministerialnych polecił przeanalizować zasadność podjęcia produkcji samolotu ponownie. Nowy zespół roboczy kierowany przez wicepremiera Dmitrija Rogozina ocenił, że samolot Ił-114 jest Rosji potrzebny.
Wstępnie planowano, że produkcja Ił-114 będzie wznowiona w zakładzie Awiakor w Samarze, ale jesienią pojawiła się też druga kandydatura – Zakład Sokoł w Niżnym Nowogrodzie, który miał tę przewagę nad Awiakorem, że należy do państwowej Zjednoczonej Korporacji Budowy Samolotów. Wzrosła też stawka przetargu. Dyrektor generalny Awiakor Aleksiej Gusiew ocenił wydatki na uwspółcześnienie samolotu i jego dokumentacji oraz przygotowanie w produkcji w Samarze na 10–12 mld rubli (czyli 280–330 mln USD ówczesnego kursu). Później podano już nowe liczby, według gubernatora Obwodu samarskiego Nikołaja Mierkuszkina potrzeba będzie 24 mld rubli rosyjskich. W projekcie produkcji i promocji samolotu Ił-114, przygotowanym przez Ministerstwo Przemysłu i Handlu FR, według prasy rosyjskiej, oceniono łącznie koszty programu na lata 2015–2025 na 55 miliardów rubli. Ta ostatnia liczba najprawdopodobniej zawiera także koszt wyprodukowania pierwszych 24 samolotów po 960 mln rubli każdy. Zakład w Samarze jest gotów zainwestować 3 miliardy własnych środków (resztę miałyby pokryć dotacje państwowe). Według Aleksieja Gusiewa w Taszkencie są jeszcze części dla zmontowania w Samarze około 10 pierwszych Ił-114, a potem ruszyłaby produkcja nowej zmodernizowanej wersji samolotu. Modernizacja jest potrzebna, gdyż samolot powstał w erze projektowania na papierze (jego dokumentacja występuje tylko na papierze); całkowitej wymiany wymaga awionika, a silniki muszą uzyskać większą niezawodność. Na ucyfrowienie dokumentacji i modernizację samolotu potrzeba będzie około pięciu lat. Według wspomnianego wyżej planu z października 2014 roku pierwszy zmodernizowany Ił-114 z Samary miał wystartować w 2018 roku, a do 2024 roku miały powstać 24 samoloty seryjne. Liczono również na wojskowe zamówienie. Siły Powietrzne Federacji Rosyjskiej potrzebują niewielkiego samolotu dyspozycyjnego, zamiast obecnie używanych starych An-24 i częściowo Tu-134, a przede wszystkim potrzebują platformy dla niedużych samolotów specjalnych, budowanych dotąd na bazie An-24.
Od lutego 2020 r. powstaje Ił-114-300, tworzony od podstaw z wykorzystaniem technologii, które mają być stosowane w produkcji seryjnej. Końcem września 2020 roku odnowiony samolot Ił-114 przeszedł próby naziemne, sprawdzono układ paliwowy i uruchomiono z małą mocą silniki TW7-117ST-01 wyposażone w FADEC, samolot używa sześciołopatowych śmigieł produkcji Aerosiła AW-112-114. 28 listopada 2020 r. dokonano oblotu odnowionego egzemplarza. 16 grudnia 2020 dokonano kolejnego oblotu odnowionego statku powietrznego, nie ujawniono czasu trwania lotu. 19 stycznia 2021 r. dokonano kolejnego oblotu odnowionego egzemplarza, lot trwał 2g:47m. Według planu produkcja seryjna rozpocznie się w 2023 roku. W nowo rozpoczętej produkcji biorą udział m.in.: Woroneska Spółka Akcyjna Budowy Samolotów, Awiastar-SP, oraz powiązane z MiG Zakład Sokoł i Łuchowicki Zakład Lotniczy. Dyrektorem projektu jest Maksim Kuźmienko.
Wypadki.
W 1993 roku podczas lotu testowego na skutek problemu z jednym silnikiem samolot rozbił się. Zginęło 5 z 9 osób przebywających na pokładzie.
W 1999 roku po problemie ze sterem samolot po wylądowaniu uderzył w mur okalający lotnisko. Zginęło 5 z 7 osób znajdujących się na pokładzie.

</doc>
<doc id="1960170" url="https://pl.wikipedia.org/wiki?curid=1960170" title="Vuelta a Castilla y León">
Vuelta a Castilla y León

Dookoła Kastylii i León, hiszp. "Vuelta a Castilla y León" – wyścig kolarski rozgrywany w Hiszpanii, w regionie Kastylii i León, co roku zazwyczaj w marcu lub kwietniu. Od 2005 roku należy do cyklu UCI Europe Tour i jest zaliczany do kategorii 2.1.
Wyścig odbył się po raz pierwszy w roku 1985 i organizowany jest co rok. W 1990 roku wyścig nie odbył się. Rekordzistą pod względem zwycięstw w klasyfikacji generalnej jest Hiszpan Alberto Contador - trzy triumfy. 

</doc>
<doc id="1960171" url="https://pl.wikipedia.org/wiki?curid=1960171" title="Vuelta a Castilla y Leon">
Vuelta a Castilla y Leon



</doc>
<doc id="1960174" url="https://pl.wikipedia.org/wiki?curid=1960174" title="Jezioro Kołackie">
Jezioro Kołackie

Jezioro Kołackie – jezioro na Wysoczyźnie Łobeskiej, położone w woj. zachodniopomorskim, w powiecie świdwińskim, w gminie Połczyn-Zdrój. Powierzchnia jeziora wynosi od 37,56 ha do 38,0 ha. 
Ok. 0,7 km na południe od jeziora leży wieś Kołacz. Na zachód od jeziora znajdują się Skowrończe Góry (161,7 m n.p.m.). Jezioro Kołackie znajduje się w specjalnym obszarze ochrony siedlisk "Dorzecze Parsęty" oraz obszarze specjalnej ochrony ptaków Ostoja Drawska.
Lustro wody jeziora znajduje się na wysokości 100,5 m n.p.m. Maksymalna głębokość zbiornika wynosi 9,0 m.
Wody jeziora spływają poprzez strugę Odpust do rzeki Dębnicy.
W typologii rybackiej jest jeziorem karasiowym. 
Nazwę "Jezioro Kołackie" wprowadzono urzędowo w 1950 roku, zastępując poprzednią niemiecką nazwę jeziora – "Großer See".

</doc>
<doc id="1960182" url="https://pl.wikipedia.org/wiki?curid=1960182" title="Reinhold Glière">
Reinhold Glière

Reinhold Ernst Glière lub Reinhold Glier (, "Rejngold Moricewicz Glier"; ur. w Kijowie, zm. 23 czerwca 1956 w Moskwie) – rosyjski kompozytor, dyrygent i pedagog.
Życiorys.
Ojcem Glière’a był pochodzący z Klingenthalu Ernst Moritz Glier, zamieszkały w Kijowie budowniczy instrumentów dętych blaszanych; matka (Józefa Korczak) była Polką. Młody Glière uczył się od roku 1891 gry na skrzypcach w konserwatorium kijowskim u Otakara Ševčíka. Studia muzyczne kontynuował od roku 1894 w Konserwatorium Moskiewskim u Antona Arienskiego i Siergieja Taniejewa.
W rok po ukończeniu studiów został Glière pedagogiem w moskiewskim Instytucie im. Gniesinych (Российская академия музыки имени Гнесиных). W latach 1905–1908 studiował w Berlinie dyrygenturę u Oskara Frieda. W latach 1920–1941 był wykładowcą kompozycji na Konserwatorium Moskiewskim. Do jego uczniów należeli m.in. Nikołaj Miaskowski i Siergiej Prokofjew. Nie był zwolennikiem awangardy muzycznej, tworzył kompozycje stylistycznie konserwatywne, lecz doskonałe pod względem rzemiosła kompozytorskiego. Po studiach w Berlinie wprowadzał do swoich kompozycji elementy impresjonizmu muzycznego. Nie sprzeciwiał się oficjalnej polityce realizmu socjalistycznego. W tematyce nawiązywał często do folkloru narodów ZSRR. Był wielokrotnie nagradzany, otrzymał tytuł Ludowego Artysty ZSRR oraz Ludowego Artysty RFSRR, Ludowego Artysty Azerbejdżańskiej SRR i Ludowego Artysty Uzbeckiej SRR. Trzykrotny laureat Nagrody Stalinowskiej. Odznaczony trzema Orderami Lenina (1945, 1950, 1955), Orderem Czerwonego Sztandaru Pracy (1937) i Orderem „Znak Honoru” (1938).
Jego balet „Czerwony Mak” z roku 1927 został uznany za wzorcowy przykład połączenia treści propagandowych z popularną, tradycyjną formą muzyczną.
Spoczywa pochowany na Cmentarzu Nowodziewiczym w Moskwie.

</doc>
<doc id="1960184" url="https://pl.wikipedia.org/wiki?curid=1960184" title="Słowacka Republika Radziecka">
Słowacka Republika Radziecka



</doc>
<doc id="1960185" url="https://pl.wikipedia.org/wiki?curid=1960185" title="Flota Pacyfiku Stanów Zjednoczonych">
Flota Pacyfiku Stanów Zjednoczonych



</doc>
<doc id="1960188" url="https://pl.wikipedia.org/wiki?curid=1960188" title="Posąg Rolanda">
Posąg Rolanda

Posąg Rolanda (niem. "Rolandstatue") – w średniowieczu stawiano posągi Rolanda jako znak wolności w wielu miastach Europy, tzw. miastach Rolanda. Figura Rolanda symbolizowała niezależność miasta, prawo do wolnego handlu oraz własnej jurysdykcji.

</doc>
<doc id="1960194" url="https://pl.wikipedia.org/wiki?curid=1960194" title="Kotys IV">
Kotys IV

Kotys IV (gr.: Κότυς, Kótys) – astejski król Tracji w latach ok. 171-167 p.n.e. Syn Seutesa V, astejskiego króla Tracji.
Kotys IV objął władzę po Amadokosie III, który był prawdopodobnie jego bratem. Informacje o nim zawdzięczamy dwóm starożytnym historykom. Tytus Liwiusz, historyk rzymski, w dziele, pt. "Dzieje Rzymu od założenia miasta" podał, że Kotys był cichym sprzymierzeńcem Perseusza, króla macedońskiego (ks. XLII, rozdz. 29). W początkowej fazie III wojny macedońskiej (171-168 p.n.e.) między królem Perseuszem a Rzymem, temu pierwszemu Kotys przybył osobiście z pomocą wojskową. Miał do swojej dyspozycji tysiąc wyborowych jeźdźców i prawie tyluż pieszych (XLII 51). W 171 r. Perseusz z żołnierzami poszedł naprzód. Z nim byli także Kotys oraz inni dowódcy oddziałów posiłkowych. Doszło do bitwy pod Kallinikos, która została nierozstrzygnięta (XLII 57-58). Tego roku w innym miejscu król Macedonii osaczył obóz rzymski pod Falanną, którym dowodził trybun wojskowy Lucjusz Pompejusz. Rzymianie dzięki otrzymanej pomocy od konsula odparli atak Perseusza. Macedończyk postanowił wrócić do domu. Przybył najpierw do Pelli, potem z Kotysem do Tessalonik. Kotys dowiedział się tam o najeździe na jego ziemie i zajęciu krainy, zwaną Mareną. Najeźdźcami byli trackiego naczelnik Autlesbis oraz Korragos, dowódca wojsk króla Eumenesa II z Pergamonu. Kotys otrzymał od króla Macedonii zwolnienie ze służby, by walczyć w obronie swoich ziem. Persusz na pożegnanie ofiarował mu duże dary. Wypłacił także 200 talentów tytułem żołdu dla konnicy za pół roku, chociaż umówili tę kwotę na rok (XLII 65-67). W 168 r. doszło do bitwy pod Pydną między Macedonią a Rzymianami pod wodzą Paulusa. Kiedy Perseusz poniósł klęskę, uciekł z pola bitwy. Zanim poszedł także Kotys ze swoją konnicą (XLIV 42). Bitys (Beithys), syn Kotysa i przyszły król, dostał się do niewoli oraz został odesłany pod strażą do Karseoli, mieście na wschód od Rzymu. Kilka dni później przybyli posłowie do Rzymu. Wzięli ze sobą okup za syna Kotysa i pozostałych zakładników. Mówili w senacie rzymskim, że ich król był sprzymierzeńcem Macedonii wbrew swojej woli oraz że musiał dać Perseuszowi zakładników, jako rękojmię wierności. Prosili senat o możliwość wykupu swoich za ustaloną przez nich cenę. Rzymianie uważając, że skoro wojna macedońska skończyła się po ich myśli, postanowili wypuścić księcia trackiego razem z innymi zakładnikami bezinteresownie. Zrobili z tej decyzji ozdobę ze swojej łagodności i wspaniałomyślności oraz chcieli zobowiązać sobie króla za te dobrodziejstwo. Wysłali trzech legatów z zakładnikami do Kotysa, a trackim posłom dano pieniądze 2 tys. asów na osobę (XLV 42).
Historyk grecki Polibiusz z Megalopolis w swoich "Dziejach" opisał Kotysa, jako człowieka budzącego podziw swym wyglądem zewnętrznym. Podał, że był znakomitym wojownikiem, a co do charakteru innego niż u pozostałych Traków: trzeźwym, łagodnym, głębokiego i szlachetnego umysłu (ks. XXVII rozdz. 12).

</doc>
<doc id="1960196" url="https://pl.wikipedia.org/wiki?curid=1960196" title="Reskuporis III">
Reskuporis III

Reskuporis III lub Reskuporis II (gr.: Ραισκύπορις, Raiskúporis) (zm. 19 n.e.) – król Tracji od 12. Syn sapejskiego króla Tracji Kotysa II oraz nieznanej królowej.
Życiorys.
Reskuporis należał do dynastii sapejskiej. Po śmierci brata Gajusza Juliusza Remetalkesa I objął rządy razem z jego synem Gajuszem Juliuszem Kotysem VIII w 12 r. Podziału Tracji między nimi dokonał Oktawian August, cesarz rzymski. Reskuporis otrzymał gorsze ziemie w przeciwieństwie do bratanka. Kotys VIII objął ziemie na południe od Hemus (dziś Stara Płanina), czyli „południowe” królestwo. Znajdowało się tam większość trackich miast z ludnością grecką. Respuporis III natomiast nie był zadowolony z otrzymanego działu, czyli Ripe Thraciae (Trackiego brzegu). Ziemia była uboższa oraz zagrożona najazdami plemion z północy. Wstrzymywał się od jawnego buntu w stosunku do bratanka z obawy przed cesarzem. Dopiero po śmierci Oktawiana Augusta, postanowił przejąć kontrolę nad państwem Kotysa VIII po roku 14. Cesarstwo rzymskie postanowiło interweniować drogą dyplomatyczną, która okazała się bezskuteczna. Reskuporis bowiem dawał fałszywe oznaki pojednania. W 18 r. porwał znienacka bratanka i kazał go zabić. Żona Kotysa VIII z dziećmi uciekła do Kyzikos.
Nowy cesarz Tyberiusz postanowił zbadać sprawę śmierci kuzyna. Do Reskuporisa przybył propretor Mezji Latiniusz Panduza z wezwaniem przed obliczem cesarza do Rzymu. Król obawiał się najgorszego. W 19 r. został pojmany i wysłany do cesarza. Podczas procesu udowodniono mu winę zbrodni na Kotysie VIII. Otrzymał karę wygnania do Aleksandrii w Egipcie. W czasie drogi na wygnanie Reskuporis III próbował uciec, ale bez skutku. Zginął zamordowany przez rzymskich żołnierzy.
Tyberiusz postanowił zwrócić królestwo Tracji dzieciom Antonii Tryfeny oraz Remetalkesowi II, synowi Reskuporisa III. Zaaranżował także ślub Pytodoris II, córki Kotysa VIII z Remetalkesem II. Małżeństwo między nimi miało zakończyć waśnie między krewnymi.

</doc>
<doc id="1960197" url="https://pl.wikipedia.org/wiki?curid=1960197" title="Remetalkes II">
Remetalkes II

Remetalkes II lub Roimetalkes II (gr.: Ροιμητάλκης, Roimētálkēs) (zm. 38 n.e.) – król Tracji od 19 do swej śmierci. Syn Reskuporisa III, króla Tracji.
Remetalkes II należał do dynastii sapejskiej. W 19 r. jego ojciec król Reskuporis III został pojmany i wysłany do Rzymu za zabójstwo swego bratanka i króla Kotysa VIII. Podczas procesu udowodniono mu winę zbrodni. Otrzymał karę wygnania do Aleksandrii w Egipcie. W czasie drogi na wygnanie bezskutecznie próbował uciec. Zginął zamordowany przez rzymskich żołnierzy.
Tyberiusz, cesarz rzymski, postanowił zwrócić Trację dzieciom Antonii Tryfeny oraz Remetalkesowi II, synowi Reskuporisa III. Podzielił królestwo na dwie części. Północną dano Remetalkesowi II, który sprzeciwiał się planom ojca, a południową dzieciom Kotysa VIII wraz z ich tymczasowym opiekunem Trebellenusem Rufusem, byłym rzymskim pretorem. Zaaranżował także ślub Pytodoris II, córki Kotysa VIII z Remetalkesem II. Małżeństwo między nimi miało naprawić przeszłe zaszłości między ich rodzicami.
W 21 r. doszło do wybuchu powstania trackich plemion Celatetów, Odrysów i Dienów (Bessów), co postawiło Remetakesa II w trudnym położeniu. Został otoczony w mieście Filippopolis. Oddział rzymski dowodzony przez Publiusza Welleusza uratował go z opresji. Pięć lat później, w 26 r., doszło ponownie do buntu. Powodem był nadmierny pobór do armii rzymskiej. Pokój przywrócono dużym nakładem sił. Kampanią kierował Poppeusz Sabin, legat Mezji.
W 38 r. po śmierci Remetalkesa II władzę nad jego częścią Tracji objął brat żony Remetalkes III, który w ten sposób stał się jedynym królem. Późniejszy los żony Pytodoris II jest nieznany i wydaje się, że ich małżeństwo było bezdzietne.

</doc>
<doc id="1960199" url="https://pl.wikipedia.org/wiki?curid=1960199" title="Remetalkes III">
Remetalkes III

Remetalkes III lub Roimetalkes III (gr.: Ροιμητάλκης, Roimētálkēs) (zm. 46 n.e.) – król Tracji z młodszymi braćmi Polemonem i Kotysem IX w latach 19-38, potem samodzielnie od 38 do swej śmierci. Syn Kotysa VIII, króla Tracji.
Rodzina.
Remetalkes II należał do dynastii sapejskiej. Rodzicami byli Gajusz Juliusz Kotys VIII, król Tracji i Antonia Tryfena, córka Marka Antoniusza Polemona I Eusebesa Sotera, króla Małej Armenii, Pontu i Bosporu oraz Pytodoris Filometor, wnuczki po kądzieli Marka Antoniusza, rzymskiego triumwira. Dzięki babce był spowinowacony z dynastią julijsko-klaudyjską. Pytodoris była bowiem córką Pytodorosa z Tralles i Antonii, siostry przyrodniej Antonii Młodszej, babki Kaliguli, cesarza rzymskiego.
Odziedziczył nazwisko rodowe Gajusz Juliusz po ojcu i dziadku Remetalkesie I, który otrzymał obywatelstwo rzymskie. Po śmierci ojca zamieszkał z matką i rodzeństwem w Rzymie. Kształcił się tam razem z Kaligulą, przyszłym cesarzem rzymskim. Remetalkes przebywał na dworze kuzynki Antonii Młodszej, która była bardzo wpływową kobietą w Rzymie. Nadzorowała krąg książąt i księżnych oraz brała udział w politycznym zachowywaniu granic cesarstwa rzymskiego i spraw państw zależnych.
Rządy w Tracji.
W 19 r. Tyberiusz, cesarz rzymski, przywrócił królestwo dzieciom Kotysa VIII, tragicznie zmarłego króla Tracji. Postanowił podzielić królestwo na dwie części. Północna część przypadła Remetalkesowi II, synowi Reskuporisa III, a południowa dzieciom Kotysa VIII pod tymczasową opieką Trebellenusa Rufusa, byłego rzymskiego pretora. W 36/37 r. Remetalkes III otrzymał prestiżową godność publiczną, eponimicznego archonta w Atenach. W innym czasie był także eponimem w Chios. W 38 r. Kaligula, nowy cesarz rzymski, postanowił zadbać o nich. Najstarszemu Remetalkesowi III wyznaczono Trację, Gajuszowi Juliuszowi Polemonowi II Pont razem z królestwem bosporańskim. W Bosporze, w którym nigdy nie rządził, panowała jego siostra Gepaepyris. Najmłodszemu Gajuszowi Juliuszowi Kotysowi IX dano Małą Armenię. Kaligula później dodał mu jeszcze zapewne Sofene.
Tracja prowincją rzymską.
Remetalkes III był ostatnim królem rządzącym samodzielnie Tracją od 38 do 46 r., kiedy został zamordowany przez powstańców. Zmarł bezżennie i bezdzietnie. Tracja została anektowana przez Rzym i przekazana pod zarząd prokuratora. Prowincję Tracja, z powodu braku miast, podzielono na strategie, którymi zarządzali zhellenizowani traccy notable, posiadający często obywatelstwo rzymskie. Do aneksji doszło z powodu nieskuteczności rządów władców zależnych.

</doc>
<doc id="1960209" url="https://pl.wikipedia.org/wiki?curid=1960209" title="Polemon II">
Polemon II

Polemon II, właśc. Gajusz Juliusz Polemon II Filogermanik Filopatris (gr.: Πολέμων, Polémōn) (zm. 69? n.e.) – król Tracji z braćmi Remetalkesem III i Kotysem IX w latach 19-38, król Pontu w latach 38-64 oraz Bosporu w latach 38-39.
Rodzina.
Polemon II należał do trackiej dynastii sapejskiej. Ojcem jego był Gajusz Juliusz Kotys VIII, król Tracji, a matką Antonia Tryfena, córka Marka Antoniusza Polemona I Eusebesa Sotera, króla Małej Armenii, Pontu i Bosporu oraz Pytodoris Filometor. Dzięki babce macierzystej był spowinowacony z dynastią julijsko-klaudyjską. Pytodoris była bowiem córką Pytodorosa z Tralles i Antonii, córki rzymskiego triumwira Marka Antoniusza oraz siostry przyrodniej Antonii Młodszej, babki cesarza rzymskiego Kaliguli.
Odziedziczył nazwisko rodowe Gajusz Juliusz po ojcu i dziadku Remetalkesie I, który otrzymał obywatelstwo rzymskie. Po zabójstwie ojca mieszkał z matką i rodzeństwem w Rzymie. Kształcił się i wychowywał razem z przyszłym rzymskim cesarzem Kaligulą. Polemon przebywał na dworze kuzynki Antonii Młodszej. Antonia była bardzo wpływową kobietą nadzorującą krąg różnych książąt i księżnych. Jej krąg brał udział w politycznym zachowywaniu granic cesarstwa rzymskiego i spraw państw zależnych od Rzymu.
Rządy w Poncie.
Cesarz rzymski Tyberiusz postanowił zająć się dziećmi Kotysa VIII, zamordowanego w 18 r. Przywrócił im królestwo trackie wraz z ich tymczasowym opiekunem Trebellenusem Rufusem, byłym rzymskim pretorem. W 19 r. Polemon II otrzymał z braćmi południową część Tracji, a północną kuzyn i szwagier Remetalkes II. W 38 r. Kaligula, nowy cesarz rzymski, zadbał o dojrzewających synów Kotysa VIII. Najstarszemu Gajuszowi Juliuszowi Remetalkesowi III wyznaczył Trację, najmłodszemu Gajuszowi Juliuszowi Kotysowi IX przyznał Małą Armenię. Kaligula później dodał mu zapewne Sofene.
W 38 r. Polemon II otrzymał od cesarza Pont oraz Bospor Kimmeryjski. W królestwie bosporańskim nigdy nie rządził, ponieważ panowała nad nim jego siostra Gepaepyris od 37 r. W Poncie rządził wraz z matką Antonią Tryfeną, która była tam królową od śmierci matki w 33 r. Od 55 r., kiedy zmarła Tryfena, zaczął panować samodzielnie. Na podstawie swojego imienia zmienił nazwę miejscowości Fanizan na Polemonium (ob. Fatsa w Turcji).
Aneksja Pontu przez Rzym.
Za panowania Nerona, cesarza rzymskiego, doszło do zmian w Poncie. W 64 r. królestwo zostało definitywnie przyłączone do imperium rzymskiego i wcielone do prowincji Galacji. Aneksja miała być podobno dokonana za zgodą Polemona II. Nie wiadomo co się działo dalej z byłym królem. Z żoną Julią Mamają, zapewne księżniczką z Emesy, miał dwóch synów: Remetalkesa i Polemona.

</doc>
<doc id="1960214" url="https://pl.wikipedia.org/wiki?curid=1960214" title="Bloso">
Bloso

Bloso, Agentschap ter Bevordering van de Lichamelijke Ontwikkeling, de Sport en de Openluchtrecreatie - flamandzka agencja sportowa w Belgii. Jej walońskim odpowiednikiem jest Adeps.
Bloso posiada 13 centrów sportowych .

</doc>
<doc id="1960223" url="https://pl.wikipedia.org/wiki?curid=1960223" title="Piotr Piętak">
Piotr Piętak

Piotr Piętak (ur. 17 maja 1953 w Łodzi, zm. 18 października 2018 w Warszawie) – polski informatyk i polityk, w latach 2006–2007 podsekretarz stanu w Ministerstwie Spraw Wewnętrznych i Administracji.
Życiorys.
Syn poety Stanisława Piętaka i Aleksandry. Z wykształcenia był inżynierem, ukończył także studia podyplomowe na Uniwersytecie Marii Curie-Skłodowskiej. Na początku lat 80. związany z opozycją demokratyczną. W stanie wojennym przedstawiono mu zarzuty powielania i kolportażu nielegalnych wydawnictw, postępowanie jednak umorzono w związku z zastosowaniem amnestii. Od 1986 pracował jako informatyk programista, m.in. we Francji i Belgii. Był kierownikiem projektów informatycznych, m.in. w Crédit Lyonnais i GAN. Działał w Ruchu Wolnego Oprogramowania, był także koordynatorem grupy roboczej PiS ds. informatyzacji administracji publicznej. Od 2006 do 20 listopada 2007 sprawował funkcję podsekretarza stanu w ministerstwie spraw wewnętrznych i administracji rządach Kazimierza Marcinkiewicza i Jarosława Kaczyńskiego. Zasiadał w zespole ds. przygotowania reformy infrastruktury informatycznej państwa.
Był ojcem chrzestnym Ludwika Dorna.
W 2008 odznaczony Krzyżem Kawalerskim Orderu Odrodzenia Polski. W 2010 odmówił jednak przyjęcia odznaczenia, motywując to oceną własnego zaangażowania w ruch opozycyjny lat 80. oraz krytycznym stosunkiem do prezydentury Lecha Kaczyńskiego.

</doc>
<doc id="1960225" url="https://pl.wikipedia.org/wiki?curid=1960225" title="Badachu">
Badachu

Badachu (chin. upr. 八大处, chin. trad. 八大處, pinyin "Bādàchǔ", dosł. "Osiem Wielkich Miejsc") – zespół ośmiu buddyjskich sanktuariów znajdujący się w Pekinie, u południowego podnóża Zachodnich Wzgórz, około 25 kilometrów od centrum miasta, 8 kilometrów na południe od parku Xiangshan. Obejmuje powierzchnię 250 hektarów, porośniętych w większości lasem. Najwyższy punkt parku ma wysokość 464 m.
Świątynia Wiecznego Spokoju (长安寺, Chang’ansi).
Znajdująca się u podnóża szczytu Cuiwei, około kilometr na południe od wejścia na właściwy teren Badachu świątynia została wzniesiona w 1504 roku. Składa się z dwóch pawilonów, z których jeden poświęcony jest Buddzie Siakjamuniemu, zaś drugi żeńskiemu bóstwu Niangniang. W pawilonie Buddy Siakjamuniego czczony jest także Guan Yu, deifikowany generał z Epoki Trzech Królestw. W świątyni znajduje się pochodzący z 1600 roku brązowy dzwon.
Świątynia Boskiego Światła (灵光寺, Lingguangsi).
Najbardziej okazała ze świątyń została wzniesiona w latach 766-779. Pierwotnie składała się z pięciu dziedzińców, jednak do naszych czasów zachowały się jedynie trzy, co jest efektem zniszczeń dokonanych przez wojska cudzoziemskie podczas powstania bokserów. Zrównana z ziemią została wówczas m.in. ośmiokątna pagoda z 1071 roku, w której według przechowywany był jeden z zębów Buddy. Szczęśliwie przetrwał on zniszczenie i w 1955 roku został przeniesiony do świątyni Guangji. W 1956 roku na miejscu dawnej pagody wzniesiono nową. Obok świątyni znajduje się staw ze złotymi rybkami.
Trzy Górskie Klasztory (三山庵, Sanshan’an).
Nieopodal Świątyni Boskiego Światła znajduje się pochodzący z 1151 roku żeński klasztor buddyjski. W rzeczywistości jest to niewielka budowla z jednym tylko dziedzińcem, zaś jej nazwa pochodzi od położenia pomiędzy wzgórzami Cuiwei, Pingpo i Lushi. W głównym pawilonie przechowywany jest posąg Buddy Siakjamuniego.
Świątynia Wielkiej Litości (大悲寺, Dabeisi).
Wzniesiona w okolicy 1033 roku świątynia składa się z trzech dziedzińców. We frontowym pawilonie znajduje się 18 posągów arhatów. Dziedzińce porośnięte są drzewami; na ostatnim dziedzińcu znajduje się ponad 800-letni miłorząb.
Świątynia Króla Smoka (龙泉庵, Longwangtang).
Usytuowana na północny zachód od Dabeisi została wzniesiona w 1425 roku jako żeński klasztor. W 1645 roku przy klasztorze odkryte zostało źródło, w związku z czym kompleks rozbudowano i dobudowano do niego świątynię.
Świątynia składa się z pięciu dziedzińców, porośniętych sosnami i cyprysami. Woda ze świątynnego źródła ceniona jest ze względu na bogactwo mikroelementów. W jednym z pawilonów zaparza się z niej herbatę.
Świątynia Pachnącego Świata (香界寺, Xiangjiesi).
Zbudowana w latach 758-760 na wzgórzu Pingpo świątynia jest największym obiektem w całym kompleksie Badachu. Składa się z pięciu dziedzińców. W przeszłości służyła cesarzom za miejsce letniego wypoczynku, mieściła się w niej także biblioteka.
Grota Drogocennej Perły (宝珠洞, Baozhudong).
Znajdująca się na szczycie wzgórza Pingpo, w obecnym kształcie została urządzona w 1780 roku. Wiedzie do niej droga ze Świątyni Pachnącego Świata, zwieńczona drewnianą bramą. Według legendy w grocie tej przez 40 lat mieszkał świątobliwy mnich Hai Xiu. Przed grotą znajduje się budynek świątynny oraz przypominający swoim wyglądem perłę kamień, który dał nazwę miejscu.
Świątynia Czapki Buddy (正果寺, Zhengguosi).
Ostatnim elementem kompleksu jest znajdująca się na wzgórzu Lushi Świątynia Czapki Buddy, której początki sięgają czasów dynastii Sui.
Obok świątyni znajduje się grota, w której według legendy w VII wieku mieszkał mnich Lu Shi.

</doc>
<doc id="1960229" url="https://pl.wikipedia.org/wiki?curid=1960229" title="Io amo">
Io amo

Io amo – minialbum (Qdisc) Mariny Arcangeli z roku 1983 zawierający m.in. tytułowy singel. Podobnie jak płyta "Via", ten album został wyprodukowany przez Slot Machine i Marco Lubertiego, i nagrany w studiu Mamouth w Rzymie. 

</doc>
<doc id="1960240" url="https://pl.wikipedia.org/wiki?curid=1960240" title="Plac Dizengoff (Tel Awiw)">
Plac Dizengoff (Tel Awiw)

Plac Dizengoff (hebr. כִּכָּר דִיזֶנְגוֹף, "Kikar Dizengof") jest placem, który znajduje się w osiedlu Centrum Tel Awiwu w Tel Awiwie, w Izraelu. Pełną nazwą placu jest Plac Ziny Dizengoff (hebr. כִּכָּר צִינָה דִיזֶנְגוֹף, "Kikar Tzina Dizengof"), na cześć żony pierwszego burmistrza miasta Meira Dizengoffa. Przez wiele lat plac był uznawany za symbol Tel Awiwu.
Położenie.
Plac znajduje się na skrzyżowaniu ulic Dizengoffa, Reines, Zamenhofa, Pinskera i Ben-Ami. Ma kształt ronda o średnicy 70 metrów.
Historia.
Gdy w latach 20. XX wieku Patrick Geddes opracował plan rozwoju Tel Awiwu, przewidział stworzenie w tym miejscu dużego placu publicznego. Projekt placu opracowała w 1934 architektka Genia Averbuch. Całość była zaprojektowana w stylu międzynarodowym, dominującym w tym okresie w Tel Awiwie. Pierwotnie zakładano, że plac będzie miał kształt kwadratu podwyższonego ponad teren okolicy. Planowano stworzenie na nim parkingu z postojem taksówek. Jednak ze względu na wysokie koszty, realizację tego planu odłożono w czasie, a następnie zrezygnowano z niego.
Każdy budynek na placu został zaprojektowany przez innego architekta, jednak wszystkie projekty były zatwierdzane przez Genię Averbuch:
Plac wybudowano w 1934, jednak jego otwarcie nastąpiło w 1938. W centralnej części placu wybudowano fontannę, w otoczeniu ścieżek, trawników i zasadzonych drzew.
W latach 60. i 70. XX wieku pojawiły się duże problemy komunikacyjne w rejonie placu. Z tego powodu w 1978 plac został przebudowany. Dotychczasowe chodniki i jezdnie zastąpiono wyniesieniem kilka metrów ponad poziom zero wielkiej betonowej platformy, pod którą poprowadzono ruch kołowy. Na podwyższonym terenie pozostała fontanna autorstwa Ja’akowa Agama i tereny zielone. Przebudowa placu spotkała się z dużą krytyką. Niektórzy mieszkańcy oskarżali władze o spowodowanie spadku popularności placu, który od tego czasu zaczął być coraz bardziej zapomniany i zaniedbany. Z drugiej strony spadek popularności był spowodowany otwarciem położonego w pobliżu Centrum Dizengoffa.
W 2009 burmistrz miasta Ron Chuldaj przedstawił plan rewitalizacji placu. Plan zakłada powrót do układu komunikacyjnego sprzed modernizacji z roku 1978. Przebudowę rozpoczęto w styczniu 2017 demontażem fontanny, którą po konserwacji zostanie ponownie zainstalowana w centralnym punkcie rewitalizowanego placu. Następnie zburzono betonową platformę. Ponowne otwarcie placu przewidziany jest na rok 2018.
Zamachy terrorystyczne.
Przy placu doszło do dwóch zamachów terrorystycznych zorganizowanych przez palestyńskich terrorystów-samobójców:
Architektura.
Plac Dizengoff stanowi centrum architektonicznego zespołu miejskiego Białego Miasta Tel Awiwu.
Białe Miasto Tel Awiwu został umieszczone w 2003 na Liście światowego dziedzictwa UNESCO, jako największe na świecie skupisko budynków modernistycznych. Powstawało od końca lat 20., a przede wszystkim w latach 30. i 40. XX wieku z przeważającym udziałem żydowskich architektów, którzy kształcili się na uczelni artystycznej Bauhaus. Niektórzy z nich, w tym urodzony w Jarosławiu Arje Szaron, po przyjeździe do Palestyny przystosowali zdobycze Bauhausu do lokalnych warunków, tworząc w Tel Awiwie największe na świecie skupisko budynków zrealizowanych w tzw. stylu międzynarodowym.
Wykorzystanie placu.
Wokół placu wybudowano restauracje, kawiarnie, kina, hotele i pensjonaty.
Religia.
W bezpośrednim sąsiedztwie placu Dizengoffa znajduje się Centrum Kabały, zajmujące się działalnością religijną i edukacyjną na rzecz propagowania nauki Kabały.
Turystyka.
Na placu znajduje się osobliwa Fontanna Ognia i Wody, którą zaprojektował artysta op-artu i sztuki kinetycznej Ja’akow Agam w 1986. Kilka razy dziennie nad obracającą się wielobarwną konstrukcją wytryskują w takt muzyki strumienie wody oraz słup ognia. Po remoncie placu w 2019 zdemontowana wcześniej fontanna powróciła już oszpecona, bez charakterystycznej kolorowej dekoracji w stylu op-art oraz bez mechanizmu obrotowego. Aktualnie stan wizualny i techniczny fontanny jest niezgodny z oryginalnym projektem artysty.
Położone w pobliżu Centrum Bauhaus organizuje dwa razy w tygodniu wycieczki z przewodnikiem, podczas których można poznać zabytki oraz architekturę otoczenia placu Dizengoff.
Przy placu znajdują się hotele: Cinema Hotel i Center Hotel.

</doc>
<doc id="1960245" url="https://pl.wikipedia.org/wiki?curid=1960245" title="Muzeum Henryka Sienkiewicza w Oblęgorku">
Muzeum Henryka Sienkiewicza w Oblęgorku

Pałacyk Henryka Sienkiewicza w Oblęgorku – oddział Muzeum Narodowego w Kielcach we wsi Oblęgorek w gminie Strawczyn znajdujące się w dworku (pałacyku) pisarza Henryka Sienkiewicza.
Powstanie muzeum.
Muzeum powstało 26 października 1958 roku z inicjatywy dzieci pisarza, córki Jadwigi Korniłowicz i syna Henryka Józefa. W roku 1948 zwrócili się oni do ówczesnego Ministerstwa Kultury i Sztuki aby w dworku tym utworzyć Muzeum Pamiątek po swym ojcu. Propozycja ta zyskała poparcie władz państwowych i przy finansowej pomocy Prezydium Wojewódzkiej Rady Narodowej w Kielcach oraz Społecznego Funduszu Odbudowy Stolicy i Kraju pomysł ten wszedł w życie. W 1956 roku darczyńcy aktem notarialnym przekazali Skarbowi państwa pałacyk wraz z 2 ha parku. Prace remontowe rozpoczęły się w roku 1957. Duży wkład miał Ryszard Andruszkiewicz, prezes Komitetu Sienkiewiczowskiego działającego przy Centrali Przemysłu Ludowego i Artystycznego („Cepelii”) w Poznaniu. Pierwszym kustoszem muzeum została synowa Henryka Sienkiewicza Zuzanna.
Prace przygotowawcze zostały rozpoczęte przez „Cepelię” w Poznaniu i Łodzi. Wykonały one odnowę i renowację mebli i tkanin. Zapłata za te prace pozostała częścią daru dla muzeum. Całościową oprawę wystawy zorganizowała kustosz Muzeum Świętokrzyskiego – Aleksandra Dobrowolska.
1 stycznia 1976 roku Muzeum Henryka Sienkiewicza w Oblęgorku stało się oddziałem Muzeum Narodowego w Kielcach.
Historia.
W 1900 roku, z okazji 25-lecia pracy literackiej, dla przyszłego noblisty polskie społeczeństwo zorganizowało zbiórkę na zakup majątku w Oblęgorku i ufundowało go w podziękowaniu za jego pracę. Z tej okazji został utworzony obywatelski komitet, który miał przygotować program dla obchodów jubileuszowych.
Akt notarialny podpisano w Kielcach 18 lipca 1900 roku w obecności radcy Tadeusza Kowalskiego i księdza Zygmunta Chełmickiego, którzy występowali z ramienia komitetu oraz osoby sprzedającej, rejenta Mieczysława Halika. Majątek odkupiono za kwotę 51 249 rubli i 59 kopiejek. Na majątek składało się łącznie 515 mórg, w tym: 240 mórg lasu, 160 mórg pola ornego, 90 mórg łąki oraz park, sad itp. Za pozostałe po wykupieniu majątku środki pochodzące ze zbiórki zakupiono dla pisarza inwentarz (60 sztuk bydła, 6 koni, oraz maszyny i narzędzia rolnicze).
Na tę okoliczność rzeźbiarz Pius Weloński wykonał z białego marmuru popiersie pisarza. Dworek zaprojektowany przez warszawskiego architekta Hugona Kudera zbudowano w 1895, okolice wokół pałacyku, 49 ha ziemi zaprojektował i urządził warszawski ogrodnik Franciszek Szanior. Droga do pałacyku prowadzi przez Czerwoną Bramę a dalej przez aleję lipową.
XIX wieczny dworek zbudowany został w stylu eklektycznym w latach 1900–1902 na terenie starego parku. Od strony frontowej zwieńczony jest charakterystycznym kamiennym husarzem. Nad wejściem umiejscowiony został kamienny herb rodu Sienkiewiczów. Pałacyk powstał na bazie istniejącego już tam myśliwskiego domku rodziny Tarłów (najstarszej części dworku), zwanego "Tarłówką" oraz pawilonu myśliwskiego zbudowanego w 1895 roku przez ówczesnego właściciela rejenta Mieczysława Halika, zwanego dziś "Halikówką"
Okolice wokół dworku otacza duży park w stylu angielskim, w którym dominują stare dęby i lipy oraz ogród, którym opiekowała się trzecia żona pisarza Maria z rodziny Babskich i córka Dzinia.
Uroczystość wręczenia pisarzowi aktu notarialnego wraz z całą, 4-tomową dokumentacją odbyła się w czasie jubileuszowych obchodów w dniu 22 grudnia 1900 roku. W podziękowaniu Henryk Sienkiewicz powiedział: 
W roku 1935 w Oblęgorku został odnaleziony testament Henryka Sienkiewicza.
Okres pobytu pisarza.
Do dworku Henryk Sienkiewicz przybył w maju 1902 roku, ruchomości zostały sprowadzone 9 czerwca. Używał go głównie jako miejsce letniego wypoczynku i pracy (na czas nieobecności pisarza dworkiem opiekował się Adam Popławski ze wsi Promnik). W tym okresie Henryk Sienkiewicz pracował m.in. nad powieściami "W pustyni i w puszczy", "Na polu chwały", jak i nowelą "Dwie łąki" (1903). W dworku przebywał do jesieni 1914 roku. Opuścił Oblęgorek pod koniec września w wyniku I wojny światowej wyjeżdżając do Szwajcarii drogą przez Kraków i Wiedeń.
Po śmierci pisarza jego żona Maria i syn Henryk Józef zamieszkali na stałe w dworku, gdzie przebywali do 1944 roku. Część zbiorów syn pisarza ukrył wśród mieszkańców Oblęgorka przed Niemcami.
Po zakończeniu II wojny światowej majątek w wyniku nacjonalizacji uległ parcelacji. Dla rodziny po pisarzu pozostawiono pałacyk wraz z 49 ha ziemi.
Muzeum.
Na parterze odtworzony został wygląd i wystrój pomieszczeń z czasów pobytu pisarza. Znajdują się tu gabinet do pracy, w którym dominuje biurko, oraz obrotowa półka i oszklona biblioteka z książkami, na ścianach ozdobą są rodzinne portrety. Salon dla gości z okrągłym stołem i krzesłami przywiezionymi z mieszkania w Warszawie, w rogu umiejscowiony został stolik, przy którym pisarz grywał z gośćmi w karty, na ścianach wiszą płótna różnych malarzy. Pozostałe pomieszczenia to jadalnia, palarnia i sypialnia. Otwarcie dla zwiedzających sypialni nastąpiło w roku 1974. Przy jej rekonstrukcji pomocne okazały się uwagi gospodyni pisarza Marii Lutówny oraz synowej – Zuzanny.
Na piętrze ulokowano ekspozycje poświęcone pisarzowi. Wcześniej zajmowane przez dzieci, obecnie zgromadzone są zbiory biograficzno-literackie. Wystawione tam zostały m.in. dzieła tłumaczone na wiele języków oraz listy i pamiątki osobiste.
W 2007 roku wnuczka po pisarzu Maria Korniłowicz przekazała w testamencie ponad 350 eksponatów wzbogacając muzeum o rodzinne pamiątki, z których większość z nich pozostała w Oblęgorku powiększając liczbę eksponatów.
Działalność muzeum.
Muzeum jest organizatorem licznych koncertów, wystaw czasowych, sesji naukowych oraz plenerów malarskich mających na celu popularyzację wiedzy o życiu i twórczości Sienkiewicza. Placówka posiada bogatą ofertę lekcji muzealnych skierowaną do wszystkich grup wiekowych. Jedną z takich wystaw była wystawa Zbigniewa Szczepanka, którego prace – akwarele 14 obrazów z zamkami które zostały opisane w dziełach Sienkiewicza (Trylogia- Ogniem i mieczem, Potop, Pan Wołodyjowski oraz Krzyżacy).
Na jubileusz 50-lecia powstania muzeum został wydany okolicznościowy album "Oblęgorek, okolicznościowe karty i znaczki".
Ekspozycje stałe:
Imprezą cykliczną stały się „Wieczory u Pana Henryka” wspierane przez gminę Strawczyn.
Kierownikiem Pałacyku Henryka Sienkiewicza jest Łukasz Wojtczak.
Zabytek.
Zespół pałacyku Henryka Sienkiewicza, obejmujący pałacyk oraz park z przełomu XIX/XX w., został wpisany do rejestru zabytków nieruchomych (nr rej.: A.465/1-2 z 17.12.1957, z 24.04.1958, z 28.10.1971 i z 30.05.1972).

</doc>
<doc id="1960247" url="https://pl.wikipedia.org/wiki?curid=1960247" title="Lee Wallard">
Lee Wallard

Leland „Lee” Wallard (ur. 7 września 1910 w Schenectady, zm. 29 listopada 1963 w St. Petersburg na Florydzie) – amerykański kierowca wyścigowy.
Wallard startował w zawodach Indianapolis 500 w latach 1948–1951. Zawody w 1951 roku wygrał. Jako że w latach 1950–1960 wyścig ten był eliminacją mistrzostw świata Formuły 1, Wallard jest rekordzistą, jeśli chodzi o współczynnik zwycięstw do startów (wynosi 0,5).
Krótko po zwycięstwie w 1951 roku miał wypadek podczas wyścigu. Nigdy później nie wziął już udziału w wyścigach.

</doc>
<doc id="1960249" url="https://pl.wikipedia.org/wiki?curid=1960249" title="United States Submarine Force">
United States Submarine Force

United States Submarine Force (siły podwodne Stanów Zjednoczonych) – część marynarki wojennej Stanów Zjednoczonych odpowiedzialna za działania floty za pomocą okrętów podwodnych. US Submarine Force operacyjnie podległa jest dowódcy operacji morskich ("Chief of Naval Operations"), bezpośrednie i bieżące dowodzenie sprawują dowódca sił podwodnych ("Commander, Submarine Force") oraz dowództwo floty Pacyfiku ComSubPac ("Commander, Submarine Force, U.S. Pacific Fleet"). Aktualnie w służbie pozostają okręty czterech typów: "Los Angeles", "Ohio", "Seawolf" i "Virginia" zorganizowane w 6 eskadrach i pięciu grupach bojowych stacjonujących w siedmiu bazach: Kitsap (Bangor), San Diego, Pearl Harbor, Guam, New London (Groton), Norfolk i Kings Bay. Skład osobowy współczesnej amerykańskiej floty podwodnej stanowi 7 procent składu osobowego US Navy, zaś jej okręty stanowią 25% liczby jednostek bojowych całej floty.
Amerykańska flota podwodna jest jedną z chronologicznie najstarszych flot podwodnych, obok niemieckiej U-Bootwaffe jest flotą podwodną która historycznie odniosła najwięcej sukcesów bojowych, spośród wszystkich flot podwodnych świata. Podwodna gałąź US Navy jest przy tym jedyną, która odniosła strategiczny sukces w prowadzonych przez siebie działaniach bojowych, doprowadzając do gospodarczego upadku imperium japońskiego, pozbawiając Japonię surowców niezbędnych nie tylko do prowadzenia wojny, lecz także fizycznej egzystencji.
W czasach najnowszych nuklearne ramię amerykańskiej floty podwodnej jest nosicielem 65% amerykańskiego potencjału strategicznego odstraszania jądrowego.
Struktura organizacyjna floty podwodnej.
Amerykańska flota podwodna podlega ogólnemu dowództwu operacyjnemu reprezentowanemu przez szefa operacji morskich ("Chief of Naval Operations" – CNO), bezpośrednio zaś dowództwu sił morskich Stanów Zjednoczonych (dawniej dowództwo Floty Atlantyku, w tym sił podwodnych ComSubLant), dowódcy sił podwodnych ("Commander, Submarine Force") oraz – w odpowiedniej części – dowództwu floty Pacyfiku ComSubPac ("Commander, Submarine Force, U.S. Pacific Fleet"). Całość sił podwodnych podzielona jest na przypisane do poszczególnych baz marynarki sześć eskadr okrętów podwodnych i pięć grup. Każda z jednostek operacyjno-taktycznych dysponuje własnym dowództwem, jednakże w zakresie operacyjno-taktycznym w morzu dowodzona jest przez dowództwo wyższego szczebla.
Związki operacyjno-taktyczne.
Skład osobowy współczesnej amerykańskiej floty podwodnej stanowi 7 procent składu osobowego US Navy, zaś jej okręty stanowią 25% liczby jednostek bojowych całej floty.
Klasyfikacja i nazewnictwo okrętów.
Standardowo nazwy wszystkich amerykańskich okrętów składają się z trzech członów: stałego prefiksu określającego przynależność państwową – akronimu USS oznaczającego United States Ship, indywidualnej nazwy jednostki oraz hull number – numeru kadłuba w postaci składającego się z liter i cyfr kodu alfanumerycznego. Nazwy indywidualne okrętów mogą się powtarzać, jednakże alfanumeryczne numery kadłuba oraz kombinacja nazwy indywidualnej i hull number są niepowtarzalne.
Numery kadłuba.
Historycznie wszystkie amerykańskie okręty podwodne numerowane są narastająco w pojedynczej serii liczonej od 1 – z wyjątkiem sześciu jednostek specjalnych – aż do momentu wprowadzenia do służby USS „Seawolf”, który otrzymał numer SSN-21. Oryginalnie nr 21 oznaczał koncepcję konstrukcji: "Submarine for the 21st Century" (okręt podwodny na XXI wiek). W efekcie, oznaczenie SSN-21 zostało adaptowane jako hull number jednostki, choć narusza to instrukcję sekretarza marynarki z 1920 roku ustalającą system numerowania okrętów. Pierwszym okrętem o numerze SS-21 była „Barracuda”, której nazwę zmieniono później na F-2, przyjęta do służby w roku 1912 i wycofana z floty w roku 1922. Wszystkie okręty poza 3 jednostkami typu "Seawolf", numerowane są w kolejności narastająco, według standardowego wzoru.
Obok cyfr w hull number występuje również kod literowy, klasyfikujący okręty pod względem rodzaju. Historyczne i aktualne akronimy przedstawia tabela, przy czym akronimy te używane są w nomenklaturze również dla określania rodzajów okrętów obcych flot, a niektóre z nich weszły do standardowej nomenklatury Sojuszu Północnoatlantyckiego:
Nazewnictwo indywidualne.
Nazwy okrętów podwodnych mają kilka źródeł. Pierwszy okręt podwodny US Navy „Holland” (SS-1) w 1900 roku otrzymał nazwę zgodną z nazwiskiem swojego konstruktora Johna Hollanda. Kolejne okręty otrzymywały nazwy gatunków ryb aż do roku 1911, kiedy nazwy zastąpiono kodem alfanumerycznym składającym się z litery oraz cyfry (np. H-1 (SS-28)). W tym wzorze, literowy człon kodu, określał typ okrętu. Ten schemat był kontynuowany aż do 1933 roku, kiedy powrócono do nazw pochodzących od ryb. Po I wojnie światowej nazwy alfanumeryczne zaczęły być ponownie używane dla małych jednostek typu "T" ("trening", w rzeczywistości typ "AA-1") oraz "K" (hunter killer), jednostki te jednak również otrzymały wkrótce nazwy pochodzące od ryb. Międzywojenne jednostki zasadniczo jednak kontynuowały nazewnictwo ryb i innych form życia morskiego, aż do 1971 roku, kiedy wiceadmirał Hyman Rickover, kierujący programem napędu jądrowego marynarki, zapoczątkował nazywanie okrętów myśliwskich nazwiskami byłych członków Kongresu, korzy wspierali program jądrowy marynarki. Cztery jednostki SSN ("Submersible Ship Nuclear") otrzymały w związku z tym nazwy „Glenard P. Lipscomb”, „L. Mendel Rivers”, „Richard B. Russell” oraz „William H. Bates”.
Źródła nazw okrętów myśliwskich zmieniły się w 1974 roku, kiedy począwszy od USS „Los Angeles” (SSN-688) zaczęto stosować nazwy miast. W 1983 roku jednak, sekretarz marynarki John Lehman zarządził iż będący w budowie SSN-709 otrzyma nazwę USS „Hyman G. Rickover”, na cześć uznawanego za „ojca floty nuklearnej” admirała, którego w 1982 roku sekretarz marynarki zmusił do przejścia na bardzo późną emeryturę. W rzeczywistości decyzja Lehmana zamierzała do uniemożliwienia Kongresowi nadania imienia Rickovera jednemu z lotniskowców. Kiedy nadawano nazwę SSN-21, nastąpił chwilowy powrót do nazw ryb i nadano mu nazwę Seawolf, będącą anglojęzycznym określeniem zębacza pasiastego, jednak już następny okręt SSN-22 otrzymał nazwę na cześć stanu Connecticut, zaś trzeci i ostatni okręt typu "Seawolf" – SSN-23 – ponownie otrzymał imię żyjącej osoby, byłego prezydenta Jimmy Cartera.
Odmienny schemat przyjęło nazewnictwo podwodnych strategicznych okrętów rakietowych. 41 okrętów systemu rakietowego Polaris-Poseidon otrzymało nazwy pochodzące od nazwisk „słynnych Amerykanów”, choć kilku z nich nigdy nie było na terytorium kolonii amerykańskich bądź USA. W rzeczywistości były to osoby w jakiś sposób zasłużone dla Stanów Zjednoczonych. Wśród nich znalazł się Kazimierz Pułaski, na którego cześć został nazwany SSBN-633. Schemat nazewniczy zmienił się z momentem rozpoczęcia budowy okrętów rakietowych systemu Trident w 1976 roku, które począwszy od USS „Ohio” (SSBN-726) zaczęły otrzymywać nazwy „stanów unii”. Nazwy stanów zarezerwowane były uprzednio dla najsilniejszych okrętów US Navy – pancerników, a następnie krążowników (CGN 36-41), a zmiana w tym zakresie, odzwierciedla w jakimś sensie zmianę wagi przykładanej przez Stany Zjednoczone do poszczególnych klas okrętów. Wyjątek w tym zakresie został ustanowiony 27 września 1983 roku, kiedy SSBN-730, którego oryginalnie nazwano na cześć stanu Rhode Island, po śmierci senatora Henry’ego Martina „Scoop” Jacksona otrzymał jego imię, zaś nazwę Rhode Island przeniesiono na okręt SSBN-740. Zapoczątkowana okrętami Trident tradycja nadawania jednostkom podwodnym nazw stanów, ma swoją kontynuację w najnowszych jednostkach myśliwskich typu "Virginia". Zwodowany 16 sierpnia 2003 roku okręt wiodący tego typu USS „Virginia” (SSN-774) otrzymał nazwę 47 w kolejności alfabetycznej stanu. Kolejne wchodzące aż po dziś do służby jednostki tego typu, kontynuują tę zasadę nazewniczą.
Działalność operacyjna.
Działalność operacyjna amerykańskich myśliwskich okrętów podwodnych obejmuje zbieranie danych wywiadowczych oraz szkolenie w zakresie zwalczania okrętów podwodnych (ZOP). W wypadku wojny, pierwszoplanową misją tych okrętów będą operacje przeciwko nieprzyjacielskim okrętom myśliwskim i strategicznym okrętom rakietowym, a także prowadzenie działań przeciwko nieprzyjacielskim okrętom nawodnym, wykonywanie ataków na cele lądowe oraz operacje minowe. Zakończenie zimnej wojny, rozumianej jako rywalizacja między dwoma przeciwstawnymi blokami ideologiczno-wojskowymi, zmieniło warunki działania okrętów podwodnych, nie zniweczyło jednakże ich roli. Przeciwnie – zmiany sytuacji politycznej, społecznej, gospodarczej oraz ogólnowojskowej na świecie rozszerzyły zakres stawianych im zadań, zmodyfikowało ich rolę oraz zwiększyły zainteresowanie tym rodzajem broni na świecie. Pierwszym znakiem nowych zastosowań okrętów podwodnych po zakończeniu zimnej wojny był udział 9 jednostek typu "Los Angeles" w I wojnie w Zatoce Perskiej w 1991 roku, podczas której dwa z nich wystrzeliły pociski manewrujące Tomahawk SLCM na ważne cele w Iraku. 19 stycznia tego roku USS „Louisville” został pierwszym w historii okrętem podwodnym, który wystrzelił pociski manewrujące woda-ziemia podczas operacji bojowej. Odpalił wówczas pięć pocisków TLAM ("Tomahawk Land Attack Missile"), wspierając sojuszniczą operację powietrzną nad Irakiem „Desert Storm”. Była to jednocześnie pierwsza operacja bojowa amerykańskich okrętów podwodnych od zakończenia II wojny światowej. „Louisville” wystrzelił następnie trzy kolejne pociski z Morza Czerwonego, po czym 6 lutego 1991 roku został zmieniony na tej pozycji przez USS „Chicago”. Drugą jednostką, która odpaliła pociski manewrujące w ramach tej operacji, był USS „Pittsburgh”, który wystrzelił 4 pociski TLAM. Te pierwsze strzały, jakkolwiek przeprowadzone zostały z sukcesem, obarczone były problemami z zakresu dowodzenia i kontroli. 8 lat później (16-19 grudnia 1998), wystrzelone z USS „Miami” pociski TLAM rozpoczęły operację „Desert Fox”. W marcu 1999 roku okręty podwodne kilku państw NATO wzięły udział w operacji „Allied Force”, wspierając działania Sojuszu Północnoatlantyckiego w Kosowie, podczas której amerykańskie i brytyjskie okręty podwodne odpaliły z Adriatyku blisko 1/4 użytych wówczas pocisków TLAM.
Podczas tych operacji okręty podwodne przez długi czas przebywały na głębokości peryskopowej, co było tyleż novum w ich operacjach, ileż rozwiązaniem nieszablonowym, podkreśla to jednakże wzrost rangi okrętów podwodnych w nowej dla nich roli we współczesnych konfliktach zbrojnych oraz militarnych operacjach reagowania kryzysowego. Po atakach z 11 września 2001 roku, w marcu i kwietniu 2003 roku, 12 jednostek typu "Los Angeles" wzięło udział w operacji „Iraqi Freedom” – każdy z tych okrętów odpalił pociski TLAM. W związku ze wzrostem zagrożenia terroryzmem morskim, Sojusz Północnoatlantycki rozpoczął operację „Active Endeavour” na Morzu Śródziemnym, która w drodze stałego patrolowania oraz monitorowania tego obszaru ma pomóc w zapewnieniu bezpieczeństwa statkom cywilnym w rejonie Cieśniny Gibraltarskiej i Morza Śródziemnego oraz ochrony przed atakami terrorystycznymi.
Odmiennie wyglądają zadania amerykańskiej floty strategicznych okrętów rakietowych, stanowiącej podstawę systemu odstraszania jądrowego, która zgodnie ze słowami byłego sekretarza obrony Williama Perrego jest praktycznie niewykrywalna podczas patrolu, najtrudniejsza do zniszczenia oraz stanowi najbardziej odporny element triady nuklearnej. Znaczna część floty tych okrętów jest w każdym momencie w patrolu, a wszystkie okręty SSBN które w konkretnej chwili nie znajdują się na patrolu bądź w długoterminowym remoncie w stoczni, w razie kryzysu mogą być szybko wysłane w morze. Amerykańskie okręty podwodne systemu Trident posiadają 170 metrów długości, każdy z nich może przenosić 24 pociski zdolne dostarczyć głowice termojądrowe na odległość tysięcy mil morskich. Każda z tych głowic może wywołać eksplozję termonuklearną o sile wielokrotnie przekraczającej moc wybuchu bomby atomowej zrzuconej na Hiroszimę, w odległości nie większej niż 90–120 metrów od celu. Taka zdolność destrukcji jest kulminacją dziesięcioleci rozwoju technologicznego i sześciu generacji pocisków: Polaris A1, Polaris A2, Polaris A3, Poseidon, Trident I oraz Trident II. Podobnie, jak już dziesięciolecia temu okręty systemu Polaris, odbywające patrole na Atlantyku i Pacyfiku okręty podwodne systemu Trident, spełniają tylko jedną misję – gotowości do odpalenia wszystkich bądź niektórych przenoszonych przez nie pocisków, w każdym czasie w którym będzie to wymagane. Wypełnienie tej misji wymaga przede wszystkim niezawodnego działania najrozmaitszych technologii.
Schemat patroli amerykańskich okrętów SSBN został ustanowiony przez system Polaris. Patrole okrętów tego systemu z powodu krótkiego zasięgu pocisków ograniczone były początkowo do Morza Norweskiego. Standardową praktyką były tworzone przez trzy okręty jednocześnie „łańcuchy”. Każdemu łańcuchowi przydzielone były dwa zestawy celów, które były „przenoszone” z jednego okrętu na drugi, w połowie jego patrolu. Trzeci okręt pełnił w tym czasie rolę jednostki wsparcia (w tym zaopatrzenia) oraz przejmował pierwszy zestaw celów, w chwili gdy pierwsza jednostka łańcucha wracała z patrolu. W ten sposób, trzy okręty zapewniały ciągłe pokrycie dwóch zestawów celów. Wszystkie następne amerykańskie systemy FBM – wliczając w to systemy z pociskami o większym zasięgu operujące na Atlantyku i Pacyfiku – działają w oparciu o tę samą procedurę operacyjną. System łańcuchów wymaga wysokiego poziomu standaryzacji, gdyż wszystkie okręty łańcucha muszą być wyposażone w taką samą liczbę głowic tego samego typu.
System dwóch załóg.
Prowadzony w latach 50. pogram pierwszych jednostek SSBN typu "George Washington", utorował drogę koncepcji dwóch wymiennie przejmujących okręt załóg. 1 lipca 1958 roku, 14 eskadra okrętów podwodnych (SUBRON-14) pod dowództwem kapt. Norvella Warda otrzymała zadanie opracowanie operacyjnej doktryny użycia dwóch załóg dla okrętów SSBN. Opracowany przez nią system dwóch załóg dla każdego pojedynczego okrętu podwodnego zakładał posiadanie przez każda jednostkę załogi „złotej” oraz „niebieskiej”. Każda z tych załóg miała przebywać na patrolu przez 180 dni rocznie – podczas gdy jedna załoga odbywała sześćdziesięciodniowy patrol, druga pozostawała na lądzie, przygotowując się do wyjścia na patrol po powrocie pierwszej załogi. System ten zapewnia bardzo sprzyjające warunki do treningu na lądzie oraz spędzania dużej ilości czasu z rodzinami przed wyjściem w morze. Po powrocie do bazy jednej załogi, okręt przejmowany jest przez drugą załogę. Podczas gdy poprzednia załoga okrętu może odpoczywać po patrolu i szkolić się, załoga która przejęła okręt przygotowuje jednostkę do wyjścia w morze po czym prowadzi okręt na następny patrol.
Przez pierwsze 15 lat zimnej wojny amerykańskie okręty podwodne były obsługiwane przez relatywnie wąską elitę, w całości dobrowolną grupę. W konsekwencji zakrojony na szeroka skalę program okrętów "Polaris" doprowadził do powstania problemu obsady jednostek. US Navy bowiem musiała w ciągu sześciu lat zapewnić 82 załogi o najwyższym stopniu wyszkolenia, po 136 osób każda, plus załogi dla dwudziestu nowych okrętów myśliwskich – po około 100 osób na każdą jednostkę. Stało się to wąskim gardłem programu, powodem przeprowadzenia bardzo trudnego naboru, w którym do służby na nowych jednostkach podwodnych w latach 60. XX wieku przyjmowano nieraz starszych oficerów i marynarzy. W rzeczywistości, z powodu braku wystarczającej liczby personelu o odpowiedniej jakości, okręty podwodne często musiały wychodzić w morze z załogami w znaczącej części składającymi się z nowo przyjętych członków. W tej sytuacji, fakt uniknięcia przez amerykańską flotę tego czasu poważnych wypadków, świadczy o jakości kadry oficerskiej okrętów oraz o poziomie szkolenia – przede wszystkim w bazie New London.
Historia.
Początki.
Historia amerykańskiej floty podwodnej ściśle związana jest z historią samych okrętów podwodnych jako klasy jednostek morskich, przez wiele dziesięcioleci będącej jedynie klasą okrętów nawodnych, zdolnych do krótkotrwałego zanurzania. Stany Zjednoczone bowiem, i ich obywatele, od zarania związane były z najwcześniejszymi konstrukcjami jednostek podwodnych. Począwszy 1776 roku, kiedy David Bushnell zbudował swój pierwszy okręt podwodny, o nazwie „Turtle”, mający zdziałać przeciw brytyjskim okrętom utrzymującym blokadę morską portu Nowy Jork w trakcie amerykańskiej wojny o niepodległość, przez pierwsze nowoczesne okręty podwodne Johna Hollanda, aż po współczesne jednostki o napędzie jądrowym typu "Virginia", Stany Zjednoczone są w awangardzie konstrukcji i wykorzystania tej klasy jednostek. Kiedy urodzony w Pensylwanii Robert Fulton nie znalazł uznania dla swoich konstrukcji podwodnych w oczach najpierw Napoleona Bonaparte we Francji, a następnie w Wielkiej Brytanii, powrócił do Ameryki i tu zbudował pierwszy okręt podwodny napędzany silnikiem parowym o nazwie „Mute”. W 1812 roku, w trakcie kolejnej wojny brytyjsko-amerykańskiej, następna „łódź podwodna” Davida Bushnella zaatakowała brytyjski HMS „Ramillies”. Pierwszym na świecie okrętem podwodnym, który przeprowadził skuteczną akcję bojową, był konfederacki okręt „Hunley”. W trakcie amerykańskiej wojny secesyjnej, 17 lutego 1864 roku, zatopił on należący do Unii USS „Housatonic”. Jednostka Konfederacji zdetonowała przy kadłubie „Housatonica” podczepioną na drzewcu „torpedę”, która spowodowała eksplozję magazynu amunicji okrętu Unii, a siła wybuchu zniszczyła obydwie jednostki. Również stany północne zainteresowane były budową okrętów tej klasy; w 1864 roku rząd rozpoczął finansowanie budowy małego, całkowicie metalowego okrętu i napędzanego siłą mięśni okrętu „Intelligent Whale”. Mimo przeznaczenia na ten cel sporej wówczas sumy 50 000 dolarów, konstrukcja okazała się całkowicie nieudana i w 1872 roku projekt zarzucono.
Pionierami w konstrukcji nowoczesnych okrętów podwodnych z napędem silnikowym również byli Amerykanie. W pierwszej kolejności należy zaliczyć do nich Johna Hollanda – amerykańskiego konstruktora i wynalazcę pochodzenia irlandzkiego, który w 1878 roku zwodował swój pierwszy okręt podwodny o długości 14 stóp (4,26 m) korzystając ze wsparcia finansowego antybrytyjskiego Bractwa Feniańskiego. Organizacja zamierzała wykorzystać konstrukcję Hollanda do ataku na flotę imperium brytyjskiego. Według przyświecającej im idei, niepozornie wyglądający statek handlowy miał przenosić flotyllę małych „łodzi podwodnych”, które spuszczone na wodę, miały niespodziewanie zaatakować brytyjskie okręty. Jego drugi okręt, „Finian Ram”, o długości 31 stóp (9,44 m) miał być jego pierwszym okrętem bojowym. Wyposażony był w benzynowy silnik o mocy 15 KM, zaś zanurzał się, utrzymywał głębokość oraz wynurzał nie dzięki balastowi, lecz z użyciem sterów głębokości, z zachowaniem niewielkiej rezerwy wyporu hydrostatycznego. Uzbrojony był w pneumatyczną armatę, która mogła wystrzelić podwodną torpedę o długości 6 stóp (1,8 m). Jeszcze w trakcie testów „Finian Ram”, Holland wraz Edmundem Zalińskim – wynalazcą polskiego pochodzenia – utworzył przedsiębiorstwo Nautilus Submarine Boat Company, które rozpoczęło budowę kolejnej jednostki „Holland III”, a następnie „Holland IV”. W wyniku nieudanego wodowania 4 września 1885 roku okręt zatonął, został jednak wydobyty, naprawiony i przetestowany. Wspólnikom nie udało się jednak znaleźć nabywcy jednostki i przedsiębiorstwo przestało istnieć jesienią 1886 roku.
W 1888 roku John Holland wygrał ogłoszony przez rząd Stanów Zjednoczonych konkurs na opracowanie projektu okrętu podwodnego i w 1895 roku należące do niego przedsiębiorstwo Lake Torpedo Boat Company otrzymało kontrakt na budowę. Pojazd podwodny, który otrzymał nazwę „Plunger”, napędzany był za pomocą pary na powierzchni oraz przez energię elektryczną w zanurzeniu, w układzie trzyśrubowym. Holland nie zgadzał się jednak z dostarczoną przez amerykańską marynarkę wojenną specyfikacją techniczną okrętu, twierdząc, że okręt o takiej charakterystyce nie może odnieść sukcesu. Po wielu zmianach projektu przewidywania Hollanda sprawdziły się, zaś projekt został zarzucony. Holland zwrócił jednak pieniądze, które otrzymał od marynarki, i na własny koszt rozpoczął opracowywanie nowego projektu.
17 maja 1897 roku John Holland zwodował pojazd podwodny napędzany silnikiem benzynowym na powierzchni oraz czerpaną z akumulatorów energią elektryczną w zanurzeniu. Okręt, oznaczany pierwotnie jako „Holand IV”, był pierwszym na świecie okrętem podwodnym o „klasycznym” napędzie opartym o wykorzystanie silnika spalinowego na powierzchni morza oraz elektrycznego w głębinie. Jednostka o wyporności 64 ton na powierzchni oraz wyporności podwodnej wynoszącej 76 ton, uzbrojona była w jedną wyrzutnię torpedową kalibru 457 mm na dziobie okrętu i trzy torpedy, a także dwa działa dynamitowe – jedno zwrócone do przodu, drugie do tyłu. Działa naprowadzano na cel przez obrót całego okrętu. „Holland VI” został zakupiony przez United States Navy 11 kwietnia 1900 roku, a 12 października 1900 roku oficjalnie wszedł do służby w US Navy jako USS „Holland”. „Holland” miał niewielki zasięg, a pod wodą rozwijał prędkość 5-8 węzłów. Z powodu niedojrzałości technologicznej nowej konstrukcji, ta obsługiwana przez 7-osobową załogę jednostka, pełniła jedynie rolę szkoleniową i już w 1905 roku została wycofana z eksploatacji, a przed wybuchem I wojny światowej została pocięta na złom. Niewątpliwie jednak stanowiła wyznacznik trwałego – jak się miało później okazać – trendu. Następny projekt – „Holland VII” odniósł spektakularny sukces – w liczbie 24 egzemplarzy służył we flotach Stanów Zjednoczonych, Wielkiej Brytanii, Rosji, Japonii oraz Holandii, stając się punktem wyjścia do dalszego rozwoju konstrukcji podwodnych tych krajów.
John Holland miał bardzo poważnego rywala w walce o względy amerykańskiej marynarki wojennej – Simona Lake'a. Pierwszy eksperymentalny okręt tego genialnego wynalazcy – przedstawianego oryginalnie jako „pionier odkrywców okrętów podwodnych”, dzisiaj zaś jako „ojciec nowoczesnych okrętów podwodnych” – „Argonaut Junior” (czasem opisywany jako „Argonaut I”), był bardzo udaną jednostką zbudowaną prywatnie w 1894 roku. Okręt był napędzany silnikiem benzynowym i energią elektryczną, zaopatrzono go także w koła umożliwiające mu jazdę po dnie morskim. Możliwe było też opuszczanie okrętu pod wodą przez nurków w celu przecinania podmorskich kabli czy też niszczenia min. Sukces tej konstrukcji spowodował, że Lake założył przedsiębiorstwo Lake Submarine Company, które zbudowało kolejny okręt „Argonaut”, operujący jako pierwszy w historii na otwartym morzu. Największym jednak wkładem Lake'a było opracowanie praktycznie działających sterów głębokości, które zostały wprzęgnięte w proces zanurzania okrętu, utrzymywania głębokości oraz wynurzania. Stanowi to istotną innowację wobec innych konstrukcji – w tym przede wszystkim konstrukcji Hollanda – opierających operowanie podwodne przede wszystkim na systemie balastów. W konstrukcjach Lake'a, podobnie jak we współczesnych okrętach podwodnych, stery głębokości odgrywały równie istotną rolę co zbiornik balastowy. Jego konstrukcje wykorzystywały system dostosowania wypełnienia balastu za pomocą wielu zbiorników i pomp do kontroli wyporności oraz zestaw sterów głębokości do kontroli zanurzenia. System Lake'a czynił okręty potencjalnie mniej bezpiecznymi i mniej doskonałymi hydrodynamicznie, jednak jednostki te zmieniały zanurzenie znacznie szybciej. Dwa pierwsze okręty Simona Lake'a: „Argonaut I” oraz „Argonaut II” nie zyskały uznania w oczach US Navy, zostały jednakże wyeksportowane do Rosji i Austro-Węgier, z racji zaś słabej ochrony patentowej zastosowane w nich rozwiązania zostały w całości przejęte przez największą i najważniejszą niemiecką stocznię okrętową Friedrich Krupp Germaniawerft w Kilonii do produkcji jej pierwszych jednostek podwodnych sprzedawanych Rosji, Austro-Węgrom, Norwegii oraz niemieckiej marynarce wojennej.
Podczas I wojny światowej, mimo że kilka okrętów tego kraju operowało na Atlantyku, a nawet z wysp brytyjskich, amerykańskie okręty podwodne nie odegrały istotnej roli. Był to już. jednak czas intensywnego rozwoju konstrukcji okrętów tej klasy w Stanach Zjednoczonych, przyspieszonego po wojnie wobec zademonstrowanych przez niemieckie okręty podwodne podczas wojny możliwości jednostek tej klasy.
W dwudziestoleciu międzywojennym największe marynarki budowały małe serie okrętów mających za zadanie spełniać bieżące potrzeby oraz dostarczyć dane techniczne do budowy przyszłych, lepszych modeli. Do połowy lat 30. większość z tych flot dysponowała jednym bądź dwoma podstawowymi typami okrętów. W Stanach Zjednoczonych podjęto próbę standaryzacji okrętów, mającą też dostosować je do wymogów traktatu waszyngtońskiego. Dopiero od 1935 roku USA zaczęły wprowadzać do służby nową serię okrętów dość innowacyjnych i udanych typów "Shark", "Porpoise" oraz "Perch", na których bazowały kolejne typy – jednostki typu "Gato" – reprezentanci pierwszego produkowanego na masową skalę amerykańskiego typu okrętów II wojny światowej.
Druga wojna światowa.
Krótko po tym, gdy 7 grudnia 1941 roku japońskie lotniskowce zdziesiątkowały amerykańską flotę na Hawajach, wpychając Stany Zjednoczone do wojny, szef operacji morskich US Navy adm. Harold Stark wysłał do podległych sobie sił rozkaz o treści „Execute unrestricted air and submarine warfare against Japan” (Wszcząć nieograniczone powietrzne i podwodne działania wojenne przeciwko Japonii). Stany Zjednoczone oficjalnie weszły do drugiej wojny światowej ze 111 okrętami podwodnymi w służbie i 73 w budowie. Z jednostek operacyjnych, 7 grudnia 1941 roku, 51 znajdowało się na obszarze Pacyfiku – 29 z nich w składzie bazującej na Filipinach Floty Azjatyckiej oraz 22 przydzielone do Floty Pacyfiku z bazą na Hawajach. W momencie japońskiego ataku na Pearl Harbor, w Naval Base Pearl Harbor znajdowało się pięć okrętów podwodnych, które rozmieszczone były na północny wschód od tzw. rzędu pancerników ("battleship row"). Inny zaangażowany był w tym czasie w operacje w pobliżu wysp, jeszcze kilka innych znajdowało się w tym czasie na zachodnim wybrzeżu kontynentalnych Stanów Zjednoczonych przechodząc remonty, operacje szkoleniowe lub też znajdując się w trakcie przejścia między Pearl Harbor a Ameryką. Wydany po ataku na amerykańską flotę rozkaz rozpoczęcia nieograniczonej wojny podwodnej oznaczał, że każda jednostka – wojenna bądź transportowa – płynąca pod banderą Japonii powinna zostać zaatakowana. W tym samym dniu rozpoczęły działania również japońska flota podwodna, prowadząc wsparcie operacji morsko-powietrznego zespołu uderzeniowego za pomocą małych okrętów podwodnych typu "Ko-hyoteki", które usiłowały wpłynąć do wnętrza bazy, aby spod wody zaatakować amerykańskie okręty. Operacja ta zakończyła się całkowitym niepowodzeniem.
Przedwojenne plany amerykańskie zakładały wykorzystanie okrętów podwodnych przede wszystkim do celów rozpoznania przed ciężkimi okrętami floty, w ramach którego miały raportować o ruchach floty przeciwnika i spowalniać ją za pomocą ataków torpedowych. W związku z osadzeniem większości ciężkich okrętów amerykańskiej floty na płytkim dnie Pearl Harbor, rola okrętów podwodnych uległa zmianie. Jednostki amerykańskie miały odtąd zwalczać japońską żeglugę, dążąc do odcięcia wysp japońskich od zaopatrzenia w surowce z podbitych przez Japonię krajów oraz do zadania jak największych strat japońskiej flocie wojennej. Przez niemal dwa lata wojny amerykańska flota podwodna nękana była problemami technicznymi torped, które masowo nie eksplodowały. Amerykańskie okręty podwodne uzbrojone były w tym czasie w relatywnie nowe torpedy Mark 14 oraz Mark 10, które przed rozpoczęciem działań wojennych doskonale sprawdzały się w testach i podczas ćwiczeń z wykorzystaniem atrap głowic bojowych. Z prawdziwymi głowicami bojowymi w rzeczywistej walce jednak zawodziły, dotyczyło to zwłaszcza torped wyposażonych w zapalnik magnetyczny Mark 6 Mod 1. Jeden po drugim, dowódcy okrętów podwodnych meldowali dowództwu, że mimo wystrzelenia nawet kilkunastu torped do jednego celu i często perfekcyjnych trafień, torpedy nie eksplodowały, bądź też często przechodziły zbyt głęboko pod celem. Dowództwo amerykańskiej floty nie dowierzało tym raportom, ufając raczej opiniom odpowiedzialnego za ich przygotowanie Naval Torpedo Station, twierdzącego, że przyczyną braku zatopień są błędy załóg okrętów podwodnych przy wykonywaniu strzałów. Raportów dowódców było jednak zbyt wiele i inżynierowie Naval Torpedo Station musieli w końcu przyjąć do wiadomości, że powodem niedziałania amerykańskich torped są błędy w konstrukcji zapalników. Dowództwo amerykańskiej floty musiało natomiast uznać błędność swojej przedwojennej „oszczędnościowej” polityki przeprowadzania prób za pomocą jedynie atrap głowic bojowych – które nadawały torpedom zupełnie odmienne charakterystyki i nie oddawały realnej sytuacji w walce – a także tajemnicy, jaka aż do rozpoczęcia wojny otaczała zapalniki magnetyczne Mk.6, na skutek której załogi okrętów podwodnych nie tylko nie mogły się zapoznać z nowym rodzajem zapalnika i przećwiczyć korzystania z niego, ale wręcz aż do rozpoczęcia działań wojennych nigdy o nim nie słyszały.
W lipcu 1943 roku USS „Tinosa” typu "Gato" napotkał doskonały cel: 19 262-tonowy japoński statek wielorybniczy przerobiony na tankowiec „Tonan Maru Nr. 3” – największy japoński statek transportowy. Dowodzący w tym czasie „Tinosą” Randall „Dan” Daspit – późniejszy wiceadmirał – raportował, że zaatakował japoński statek w sumie 15 torpedami, i tylko jedna z nich eksplodowała w pobliżu rufy statku, niszcząc jego śrubę. "They were all good, solid hits, and all duds"! (To były same dobrze, solidne trafienia i wszystkie do niczego!). Wkrótce jednak błędy w konstrukcji torped zostały naprawione i japońskie okręty oraz statki zaczęły tonąć (sama „Tinosa” zatopiła później 16 statków transportowych). „Pierwsza krew” została przelana przez amerykańskie okręty podwodne już 16 grudnia 1941 roku przez USS „Swordfish”, który u wybrzeży Indochin storpedował i zatopił japoński frachtowiec o ładowności 8662 ton. W połowie 1942 roku marynarka USA zaczęła wprowadzać na pokłady swoich okrętów podwodnych radary przeszukiwania powierzchni morza, które były w stanie wykryć jednostki wroga w nocy i we mgle, zapewniając automatycznie pełny zestaw danych dla pokładowego komputera kontroli ognia ("Torpedo Data Computer" – TDC), co zapewniało możliwość przeprowadzenia ataku przeciwko jednostkom nieznajdującym się w zasięgu widoczności. Krótko potem US Navy wprowadziła na okrętach podwodnych radary przeszukiwania przestrzeni powietrznej wraz z urządzeniami ostrzegającymi o emisji elektromagnetycznej wrogiego radaru, co zwiększyć miało szansę odpowiednio wczesnego wykrycia wrogich samolotów, aby okręt podwodny był w stanie ukryć się przed nim poprzez zanurzenie. W międzyczasie, 26 stycznia 1942 roku, USS „Gudgeon” otrzymał od dowódcy sił podwodnych obszaru Pacyfiku ("Commander Submarine Pacific Fleet – ComsSubPac") wiadomość o japońskim okręcie podwodnym, który wkrótce powinien przeciąć trasę amerykańskiego okrętu, wracając z patrolu do bazy w Japonii. Już następnego ranka operator sonaru „Gudgeona” wykrył okręt przeciwnika, poruszający się na powierzchni z prędkością ok. 15 węzłów. Dowódca jednostki wydał rozkaz odpalenia 3 torped w kierunku okrętu Cesarstwa, topiąc w ten sposób 1785-tonowy I-173. Był to pierwszy w historii okręt wojenny zatopiony przez amerykańskie okręty podwodne. W miarę upływu wojny, mimo ponoszonych strat, liczba amerykańskich okrętów podwodnych zaczęła wzrastać, co umożliwiło zmianę taktyki i przyjęcie wzorowanej na niemieckiej taktyki „wilczych stad”, w których kilka okrętów podwodnych operowało razem w jednym rejonie prawdopodobnego przejścia japońskich jednostek, koordynując swoje ataki w celu zwiększenia ich efektywności.
Ogółem, mimo prawie dwuletnich problemów z funkcjonowaniem torped, amerykańska flota podwodna osiągnęła znakomite rezultaty działań, zatapiając 55% całkowitego japońskiego tonażu statków transportowych oraz 29% okrętów wojennych, które Japonia utraciła w ciągu wojny, co jest znakomitym rezultatem, biorąc pod uwagę, że liczba marynarzy pływających na amerykańskich okrętach podwodnych stanowiła zaledwie 1,6% składu osobowego całej US Navy. Japonia zaatakowała Stany Zjednoczone głównie w celu odsunięcia amerykańskiej floty od japońskich działań zmierzających do uzyskania dostępu do surowców naturalnych w Chinach i południowo-wschodniej Azji – w wyniku działań amerykańskich okrętów podwodnych utraciła 1178 statków transportowych o łącznym tonażu ponad 5 mln BRT, co znacząco wpłynęło na zdolność japońskiej gospodarki, uzależnionej od dostaw surowców, do prowadzenia wojny. Straty te w rzeczywistości uniemożliwiły Japonii efektywne prowadzenie wojny. Dodatkowo, te same amerykańskie okręty podwodne zatopiły 214 okrętów wojennych Japonii, w tym: jeden pancernik, cztery wielkie lotniskowce oraz cztery lotniskowce eskortowe, 12 krążowników, 42 niszczyciele i 23 okręty podwodne. Trzy japońskie okręty podwodne zostały zatopione przez USS „Batfish”, w czterodniowym okresie. Również w ciągu czterech dni inny amerykański okręt podwodny USS „Harder” zatopił 3 niszczyciele. „Sealion” zatopił pancernik „Kongō” i niszczyciel w pojedynczym ataku, a USS „Archerfish” posłał na dno największy – aż do czasu powojennych amerykańskich atomowych super-lotniskowców – okręt świata, japoński lotniskowiec „Shinano” o wyporności 62 000 ton, który akurat znajdował się w swoim dziewiczym rejsie, 10 dni po wcieleniu do służby. Działania amerykańskich jednostek w wojnie podwodnej na Pacyfiku były jedną z podwalin amerykańskiego sukcesu w wojnie z Japonią, jednakże sukces ten został okupiony stratą 52 okrętów podwodnych, 375 oficerów i 3131 marynarzy, co stanowiło 22% składu osobowego floty podwodnej. Straty osobowe amerykańskiej floty podwodnej, stanowiły najwyższy wskaźnik strat spośród wszystkich gałęzi amerykańskich sił zbrojnych.
Zimna wojna.
Powojenny okres zimnej wojny naznaczony był wyścigiem technologicznym dwóch wielkich mocarstw, a rozwój technologiczny i zimnowojenna rywalizacja okrętów podwodnych, stanowiły jedna z osi wyścigu zbrojeń. Po drugiej wojnie światowej Związek Radziecki kontynuował rozpoczęty jeszcze przed jej wybuchem, zakrojony na szeroka skalę, program budowy okrętów podwodnych. Program ten został w dużej mierze zahamowany przez niemiecką ofensywę i okupację znacznej części radzieckiego terytorium, łącznie z Ukrainą, na którym znajdował się trzon radzieckiego przemysłu stoczniowego. Tak szybko, jak to było możliwe, ZSRR wznowił program wykorzystując – podobnie jak Stany Zjednoczone – doświadczenia i wiedzę pozyskaną dzięki zdobyczom intelektualnym w Niemczech. O ile, po przebadaniu zdobytych niemieckich okrętów podwodnych specjaliści amerykańscy doznali pewnego rozczarowania typem "XXI", o tyle konstruktorzy radzieccy postanowili kontynuować tę linię rozwojową. US Navy przypuszczała, że ZSRR rozpoczął masową produkcję odpowiednika typu "XXI", a w 1948 roku jeden z sowieckich admirałów ogłosił zamiar budowy 1200 okrętów podwodnych. W 1950 roku w stanowiącym studium bezpieczeństwa transportu międzynarodowego w przyszłej wojnie „Raporcie Hartwella” oceniano, że ZSRR będzie budował około stu okrętów podwodnych rocznie, a także − podobnie jak Stany Zjednoczone − rozwijał broń nuklearną do ataku na okręty i bazy morskie. Inne dane wywiadowcze z tego okresu sugerowały, że masowej produkcji jeszcze w Związku Radzieckim nie rozpoczęto, co jednak było interpretowane jako oczekiwanie w tym kraju na opanowanie lepszych od typu "XXI" technologii okrętów typu "XXVI". W rzeczywistości sowiecki odpowiednik typu "XXI" − prototyp okrętu projektu 613 (kod NATO: "Whiskey") pojawił się w 1949 roku, trzy lata później natomiast do służby zaczęły wchodzić okręty projektu 611 (NATO: "Zulu") o większym zasięgu. Według oficjalnych amerykańskich szacunków z 1954 roku Związek Radziecki miał 345 okrętów, z czego jednak tylko 47 stanowiących ekwiwalent amerykańskich okrętów standardu GUPPY ("Whiskey" i "Zulu") i 83 konwencjonalnych okrętów podwodnych (dziewięć z chrapami). Od tego momentu tempo radzieckiej produkcji rosło, nigdy jednak nie osiągnęło przewidywanej stopy produkcji stu i więcej jednostek rocznie. W 1956 roku Stany Zjednoczone szacowały, że ZSRR wybudował 160 okrętów podwodnych, jednakże jedynie 76 jednostek ukończono w tym szczytowym dla tempa produkcji roku. Po zamówieniu 236 okrętów typu "Whiskey" Nikita Chruszczow drastycznie obciął program, kontynuując budowę jedynie następców jednostek "Zulu" − okrętów dalekiego zasięgu projektu 641 (NATO: "Foxtrot"), o czym jednak nie wiedziano na Zachodzie. Do tego momentu radziecki program konstrukcji okrętów myśliwskich z napędem atomowym był już w zaawansowanym stadium, co mogło stanowić prawdziwe zagrożenie.
Rewolucja „Albacore”.
Projektanci okrętów III Rzeszy dumni byli z możliwości testowania zaawansowanych kadłubów okrętów podwodnych w tunelu aerodynamicznym, wkrótce po wojnie Amerykanie stwierdzili jednak, że wiedza niemieckich inżynierów i konstruktorów na temat hydrodynamiki okrętów tej klasy była w najlepszym wypadku powierzchowna. Kształt kadłuba niemieckich szybkich okrętów zdeterminowany był przez wewnętrzny układ „ósemki” w celu pomieszczenia w dolnej części zapasu nadtlenku wodoru (perhydrolu), skutkiem czego był znacznie bardziej głęboki niż szeroki, w istocie był jedynie racjonalizacją, a nie optymalizacją. Na dodatek Niemcy natknęli się na problem niestabilności okrętu przy wysokich prędkościach podwodnych, z którym do końca wojny nie byli w stanie sobie poradzić. Bez rozwiązania tego problemu, bez względu na zastosowany układ napędowy, nie jest możliwe zbudowanie dającego się operacyjnie wykorzystać szybkiego okrętu. Aby zaradzić wszystkim problemom związanym z potrzebą zapewnienia amerykańskiej marynarce wojennej okrętów zdolnych rozwijać pod wodą bardzo duże prędkości, US Navy podjęła szereg zakrojonych na szeroką skalę programów rozwojowych w różnych dziedzinach nauki i inżynierii.
W ramach serii programów GUPPY ("Greater Underwater Propulsion Power Program") rozważano napęd za pomocą różnych rodzajów siłowni, w tym systemu Waltera z wewnętrzną komorą cyklu kondensacji ("Alton"), zewnętrznej komory cyklu kondensacji ("Elis"), turbiny gazowej w cyklu pół zamkniętym ("Gentry" i "Wolverine"), turbiny gazowej i silnika Diesla w obiegu zamkniętym ("Gumbo"). Równolegle od kilku już lat trwał program konstrukcji i budowy napędowego reaktora nuklearnego ("Genie"). Amerykańskie badania dowiodły, że nie jest możliwe wybudowanie okrętów rozwijających naprawdę duże prędkości podwodne bez rozwiązania wielu problemów związanych z hydrodynamiką kadłuba. Postanowiono więc przeprowadzić serię empirycznych badań na prawdziwej jednostce pływającej zbudowanej w naturalnej skali. Służyć temu miał program badawczy przeprowadzony na specjalnie w tym celu zbudowanej eksperymentalnej jednostce morskiej USS „Albacore”, w którym po raz pierwszy w historii zastosowano niemal całkowicie opływowy kadłub przypominający kształt kropli, zoptymalizowany nie do pływania na powierzchni morza – jak kadłuby dotychczas budowanych okrętów – lecz do pływania podwodnego. Po zwodowaniu okrętu w 1953 roku rozpoczęto serie intensywnych badań, połączonych z wielokrotną przebudową jednostki w celu dostosowania jej do różnorodnych konfiguracji pionowych i poziomych sterów, kiosku, i innych części kadłuba, które poddawano następnie wszechstronnym badaniom. W okręcie całkowicie zrezygnowano z wszelkich wystających z kadłuba elementów, typu: relingi, poręcze, drabinki, etc., zaślepiono też i wygładzono wszelkie otwory w kadłubie, co miało służyć minimalizacji turbulencji i oporów przepływającej wokół kadłuba wody.
"Albacore” był okrętem całkowicie rewolucyjnym: kadłub miał zoptymalizowany do prowadzenia operacji podwodnych kształt, pojedynczą śrubę oraz baterie elektryczne o bardzo dużej pojemności, pozwalające na osiąganie bardzo dużej prędkości podwodnej (aczkolwiek krótkotrwałej). Okręt z nową formą kadłuba zademonstrował znakomitą manewrowość, kolejne badania doprowadziły do szeregu usprawnień w zakresie systemów kontroli okrętu, czyniąc okręt bardziej podobnym do samolotu niż jednostki pływającej w dotychczasowym rozumieniu. „Albacore” wielokrotnie podlegał przebudowom, zwłaszcza w części rufowej, która otrzymała całkowicie nowatorski, eksperymentalny rodzaj usterzenia w kształcie litery „X”. Przetestowano także kilka różnych typów śrub napędowych i sterów, różne kształty kiosku, hamulce hydrodynamiczne oraz nowy rodzaj sonaru. Zastosowane rozwiązanie kształtu kadłuba, uczyniło okręt znacznie bardziej dynamicznie stabilnym w każdym zakresie prędkości, ułatwiło zanurzanie oraz znacznie też zwiększyło manewrowość względem okrętów o konwencjonalnym dotychczas kształcie. Dla porównania: powszechnie wcześniej stosowane na świecie okręty podwodne z płaskim pokładem były zazwyczaj niestabilne już powyżej prędkości 8 węzłów. Ich płaski pokład bowiem działał jak niezamierzona powierzchnia sterowa. Dzięki okrągłemu przekrojowi kadłuba, „Albacore” był w dużej mierze pozbawiony tego problemu, co pozwoliło konstruktorom skupić się na innych zagadnieniach, jak sztywność w ruchu pionowym – w celu określenia optymalnego zachowania np. w razie potrzeby uniknięcia ataku. Analizowano m.in. czy dla tego typu sytuacji należy umożliwić jednostce zupełnie swobodne manewry, czy też raczej zabezpieczać ją przed niekontrolowanym zwiększaniem zanurzenia. Temu celowi służyć miała instalacja, a następnie testy hamulców zanurzania. Wyniki prac badawczych były na tyle obiecujące, że dużą część ich rezultatów natychmiast zastosowano w nowo budowanych jednostkach – jednak nie wszystkie. Dla ówczesnego dowództwa marynarki amerykańskiej część nowych koncepcji była zbyt radykalna, inne zaś dowództwo uważało za w niewystarczającym jeszcze stopniu dojrzałe technologicznie. Nie zdecydowano się na zastosowanie w okrętach operacyjnych m.in. systemu zraszania kadłuba roztworem polimerów w celu zmniejszenia oporów opływającej okręt wody, czy też usterzenia ogonowego w konfiguracji „X”. Opracowany jednak w programie badawczym „Albacore”, hydrodynamicznie zoptymalizowany kadłub w kształcie łzy, stał się standardem stosowanym – w mniej lub bardziej zbliżonej formie – nie tylko w marynarce amerykańskiej, lecz wkrótce także we wszystkich flotach świata. W tym samym czasie na ukończeniu były już prace nad budową pierwszego na świecie okrętu podwodnego z napędem jądrowym.
Era atomowa.
Początki amerykańskiego programu napędu jądrowego sięgają roku 1939, kiedy jeden z wiodących amerykańskich fizyków dr George Pegram z Uniwersytetu Columbia zwrócił się do adm. Harolda G. Bowena, szefa Biura Inżynieryjnego Pary marynarki wojennej Stanów Zjednoczonych, kontrolującego laboratorium badawcze Naval Research Laboratory (NRL), z prośbą o spotkanie z naukowcami marynarki w celu przedyskutowania możliwości praktycznego wykorzystania fuzji uranowej. Skutkiem tego spotkania było powstanie pierwszych planów budowy napędu nuklearnego dla okrętów United States Navy. Wybuch drugiej wojny światowej, a zwłaszcza uruchomienie zmierzającego do opracowania bomby atomowej programu Manhattan Engineering District, znanego pod kryptonimem „projekt Manhattan”, na kilka lat zatrzymał program badawczy nad wykorzystaniem energii jądrowej do celów niedestrukcyjnych, jednak już pod koniec wojny marynarka amerykańska wydzieliła do projektu Manhattan kilku naukowców i inżynierów, których zadaniem miała być praca nad napędem jądrowym. Jedną z pięciu przydzielonych przez marynarkę do programu nuklearnego osób był urodzony w Makowie Mazowieckim inżynier Hyman Rickover, który wkrótce objął pod swoje kierownictwo całość amerykańskiego programu napędu jądrowego i kierując nim przez 4 dziesięciolecia faktycznie kierował całym rozwojem amerykańskiej floty podwodnej – stąd też zwany jest dzisiaj „ojcem marynarki atomowej”. Kierowany przez Rickovera departament reaktorów napędowych amerykańskiego Biura Okrętów (Naval Reactors Branch of Bureau of Ships) opracował m.in. reaktor jądrowy S2W, który zainstalowano w zwodowanym w 1954 roku pierwszym okręcie z tego rodzaju napędem USS „Nautilus”.
30 grudnia 1954 roku została po raz pierwszy uruchomiona nuklearna siłownia okrętu, a 17 stycznia 1955 roku okręt odpłynął od nabrzeża. Mimo wystąpienia drobnych problemów, które zostały szybko usunięte, okręt płynął w dół rzeki Thames pod dowództwem kmdr. Eugene’a P. Wilkinsona, który lampą sygnałową nadał historyczny sygnał: „Underway on nuclear power” (w drodze na energii nuklearnej).
3 sierpnia 1958 roku „Nautilus” jako pierwszy okręt przepłynął pod biegunem północnym, a testy okrętu oraz przeprowadzone z jego udziałem gry wojenne szybko dowiodły ogromnej przewagi okrętów z napędem jądrowym nad jednostkami z napędem klasycznym. Przeprowadzone zarówno przez marynarkę amerykańską jak i brytyjską ćwiczenia w zwalczaniu okrętów podwodnych z udziałem „Nautilusa” ujawniły, że wprawione w zwalczaniu okrętów podwodnych siły anglo-amerykańskie są bezradne wobec jednostek tak szybkich pod wodą. Tylko podczas ćwiczeń „Strikeback” w 1957 roku „Nautilus” „zatopił” 16 biorących udział w ćwiczeniach jednostek nawodnych. Paradoksalnie, stało się to powodem dużego zaniepokojenia dowództw marynarki amerykańskiej, które zdawały sobie sprawę z faktu, że Związek Radziecki kończy już prace nad własnym okrętem podwodnym z napędem jądrowym. Marynarka amerykańska świadoma była faktu, że gospodarka kraju w warunkach pokojowych nie jest w stanie dorównać pracującej w trybie wojennym gospodarce radzieckiej w tempie budowy okrętów podwodnych, a amerykańska flota może wkrótce stanąć w obliczu wyposażonej w wielką liczbę okrętów o takim napędzie radzieckiej marynarki wojennej.
Stany Zjednoczone stały na stanowisku, że ZSRR jest w stanie budować okręty podwodne w tempie, jakie jest niemożliwe do osiągnięcia w USA. Uznano, że jedyną możliwą drogą do zapewnienia amerykańskim siłom podwodnym możliwości przeciwstawienia się flocie Związku Radzieckiego jest zachowanie amerykańskiej przewagi technologicznej, która pozwoli na zrównoważenie radzieckiej przewagi liczebnej. Środkiem ku temu miało być opracowanie bardzo szybkich w zanurzeniu okrętów, przy jednoczesnym zapewnieniu im bardzo dużej zdolności wykrywania i śledzenia okrętów przeciwnika. W 1959 roku wszedł do służby pierwszy okręt całkowicie nowego typu, łączący w sobie kroplowy kadłub typu "Albacore" z napędem jądrowym. Osiągające pod wodą prędkość 33 węzłów jednostki typu "Skipjack" były wówczas najszybszymi okrętami podwodnymi na świecie, okazały się jednakże zbyt hałaśliwe jak na wymagania US Navy, toteż już po wybudowaniu 6 jednostek tego typu, amerykańska marynarka wojenna zmieniała plany i pierwotnie siódmy okręt tego typu został znacznie przeprojektowany. W efekcie zmian projektowych powstał całkowicie nowy typ okrętu, od nazwy pierwszej jednostki USS „Thresher” określany mianem typu "Thresher". Były to pierwsze okręty, które "de facto" stanowiły jedynie dodatek do swojego sonaru, „wokół którego zostały zbudowane”. Zastosowanie przy konstrukcji jego kadłuba sztywnego wytrzymałej stali HY-80 pozwoliło na konstrukcyjne zwiększenie testowej głębokości zanurzenia tych jednostek do 400 metrów, dodatkowe wyposażenie tych okrętów i ich znacznie lepsze wyciszenie sprawiło, że okręty typu "Thresher" były nieznacznie wolniejsze od jednostek "Skipjack".
W lutym 1968 roku znajdujący się w drodze do Wietnamu amerykański lotniskowiec USS „Enterprise” został przechwycony przez sowiecką jednostkę typu "November" (proj. "627A"). "November", choć nieco wolniejszy od lotniskowca, okazał się zdolny do przeprowadzenia radzieckich procedur przechwycenia w oparciu o dane z systemu obserwacji oceanicznej. Incydent z „Enterprise” pokazał, że radzieckie okręty są szybsze niż przypuszczano, w związku z tym uzasadnione było przypuszczenie, że nowe jednostki projektu "671" (NATO: "Victor") i "670" (NATO: "Charlie") będą jeszcze szybsze – nawet niż amerykańskie okręty "Sturgeon" i "Thresher". Pojawiły się opinie, że ZSRR zdolny jest do budowy 20 takich jednostek rocznie. Remedium w tej sytuacji jawiło się opracowanie nowego, bardzo szybkiego okrętu podwodnego, który byłby w stanie podjąć walkę z szybkimi radzieckimi okrętami, a także wejść w skład eskorty amerykańskich lotniskowców. 6 kwietnia 1974 roku, w należącej do Northropa Grummana stoczni Newport News zwodowano pierwszy okręt nowego typu – "Los Angeles", USS „Los Angeles”. Był to duży okręt, o wyporności podwodnej 6927 ton i z wprowadzonym po raz pierwszy od 1959 roku zupełnie nowym reaktorem S6G. „Los Angeles” był pierwszym amerykańskim okrętem od czasów jednostek typu Skate, w których zastosowano inny niż bardzo udany reaktor S5W, który służył w amerykańskiej flocie bezawaryjnie przez niemal 20 lat na około 100 okrętach.
W trakcie zimnej wojny marynarka wojenna Stanów Zjednoczonych utraciła przewagę nad flotą Związku Radzieckiego w zakresie prędkości oraz dopuszczalnej głębokości zanurzenia okrętów podwodnych. Przez cały jednak czas priorytetem US Navy były jak najlepsze parametry stealth, stopień wyciszenia jednostek w szczególności, a prymatu w tej dziedzinie nigdy nie utraciła. Dowództwo US Navy wychodziło z założenia, iż torpeda zawsze wyprzedzi okręt podwodny, zawsze też będzie w stanie zejść w ataku głębiej niż jej cel, nie będzie jednak w stanie zniszczyć go, jeśli nie będzie w stanie go zlokalizować bądź śledzić. Mniejszy poziom szumów własnych okrętu daje podwójną korzyść – okręt jest trudniejszy do wykrycia, a własne sensory akustyczne są bardziej wrażliwe na szumy okrętów przeciwnika. Zgodnie z dotychczasową praktyką szczególny nacisk w programie badawczo rozwojowym oraz projektowym okrętów typu "Los Angeles", położono więc na zapewnienie im jak najmniejszego poziomu emitowanego do otoczenia dźwięku. Ostateczny rezultat osiągnięto dzięki najbardziej zaawansowanym w tamtych czasach technologiach izolowania wibracji, wygłuszania kadłuba itp., sukcesywnie też unowocześnianym w czasie służby już wybudowanych okrętów. W efekcie osiągnięto wyciszenie konstrukcyjnie znacznie przewyższające analogiczne konstrukcje radzieckie tamtego czasu. W połączeniu ze znacznie wyższą w Stanach Zjednoczonych jakością wykonania poszczególnych elementów jednostek, osiągnięte rezultaty w zakresie wyciszenia wyprzedzały poziom akustycznego stealth ówczesnych okrętów radzieckich o 5 do 10 lat rozwoju. Sytuacji tej nie zmieniło nawet wprowadzenie przez ZSRR do służby następców jednostek "Alfa" – pierwszych okrętów projektu "971" (Kod NATO: "Akuła"), ani nawet produkowanych około roku 1990 – okrętów ulepszonego projektu "671RTM" (NATO: "Improved Victor III").
Z biegiem lat w amerykańskiej marynarce wojennej zaczęły podnosić się głosy twierdzące o pewnym skostnieniu następcy Biura Okrętów, czyli Dowództwa Systemów Morskich US Navy (Naval Sea Systems Command), jego zbytnim konserwatyzmie i niewystarczającej innowacyjności. Na dodatek, na początku lat 80. XX wieku władzę w Stanach Zjednoczonych objął Ronald Reagan, który zmienił dotychczasową pasywną strategię uniemożliwiania flocie radzieckiej swobodnego operowania na obszarach Atlantyku i Pacyfiku, na bardziej agresywne podejście w postaci gotowości do ataku na radzieckie jednostki w samym sercu jej obszaru operacyjnego, tj. na wodach radzieckich; zwłaszcza w tzw. bastionach – wyznaczonych i szczególnie bronionych obszarach operowania strategicznych radzieckich okrętów podwodnych przenoszących pociski balistyczne z głowicami jądrowymi, w pobliżu brzegów ZSRR. Po raz pierwszy wówczas w Stanach Zjednoczonych podjęto próbę opracowania konstrukcji nowego okrętu, którego specyfikacja została ustalona na podstawie wyników przeprowadzonych gier wojennych, nie zaś jak do tej pory przeprowadzano gry wojenne z uwzględnieniem możliwości posiadanych okrętów. Na ich podstawie opracowano projekt okrętu zdolnego do długotrwałego przebywania w wodach bezpośrednio okalających Związek Radziecki, wyposażonego też w bardzo dużą liczbę jednostek broni, co zapewniało mu dużą niezależność od zaopatrzenia w bazie, wystarczająco cichego, aby uniknąć wykrycia swojej obecności w tych wodach oraz dysponującego możliwością wykonywania uderzeń na morskie cele podwodne przeciwnika spoza zasięgu jego broni. Trwające przez kilkanaście lat prace nad okrętem o takiej charakterystyce, doprowadziły w końcu do powstania okrętów typu "Seawolf" – najdroższych jednostek podwodnych świata, których łączny koszt programu badawczego i produkcji ustępował jedynie kosztowi budowy super-lotniskowców typu "Nimitz". Za taką cenę otrzymano jednak okręt o niezwykłej w latach 90. charakterystyce akustycznej, który przy prędkości 20 węzłów generował mniejszy hałas niż okręty typu "Los Angeles" stojąc przy nabrzeżu, zaś wysokość jego prędkości taktycznej przekracza 25 węzłów. Po raz pierwszy w amerykańskiej marynarce wykorzystano w tym celu pędnik wodnoodrzutowy zamiast tradycyjnej śruby okrętowej oraz nową siłownię z zaawansowanym reaktorem S6W wykorzystującym naturalną cyrkulację chłodziwa (bez użycia hałaśliwej pompy cieczy chłodzącej rdzeń reaktora).
Specjalnie dla okrętów tego typu opracowywano też nowy odpalany z wyrzutni torpedowej pocisk przeciwpodwodny wyposażony w startowy silnik rakietowy oraz głowicę jądrową o mocy 200 kT UUM-125 Sea Lance, służący do niszczenia zanurzonych okrętów podwodnych (zwłaszcza strategicznych) na dystansie do 185 kilometrów od punktu startu. Okręt wiodący tego typu USS „Seawolf” przyjęto do służby 19 lipca 1997 roku, ostatecznie jednak z powodu zakończenia zimnej wojny, planowany początkowo na 30 jednostek program anulowano po wyprodukowaniu zaledwie trzech okrętów tego typu.
Pracujący dla ZSRR w latach 1968–1985 oficer marynarki USA John Walker, wśród wielu informacji o krytycznym znaczeniu dla US Navy, ujawnił wywiadowi radzieckiemu na jak szeroką skalę dowództwo amerykańskiej floty było w stanie śledzić radzieckie okręty podwodne na obszarach Atlantyku i Pacyfiku, zarówno za pomocą systemu obserwacji oceanicznej SOSUS jak i sonarów okrętów podwodnych. Uświadomiło to radzieckiemu dowództwu, jak istotne znaczenie ma wyciszenie.
Strategiczne okręty rakietowe.
Począwszy od października 1945 roku Wielka Brytania, USA oraz ZSRR rozpoczęły serię testów na zdobytych lub skompletowanych pociskach V-2, 6 września 1947 roku, „amerykański” V-2 został wystrzelony z pokładu lotniczego lotniskowca USS „Midway” (CV-41), co uznawane jest za pierwszy start pocisku balistycznego z platformy mobilnej. W 1949 roku w ZSRR przygotowano wstępny projekt rakietowego okrętu podwodnego pod sygnaturą Projekt P-2, którego planowanym zadaniem było wykonywanie uderzeń na cele lądowe. Projekt opracowany został przez CKB-18 (późniejsze biuro konstrukcyjne Rubin). Okręt miał zakładaną wyporność nawodną niemal 5400 ton, a przenosić miał 12 pocisków R-1 (radzieckich wersji V-2) oraz pocisków manewrujących "Łastoczka". W realizacji programu tego okrętu napotkano jednak dużą liczbę problemów, których konstruktorzy nie zdołali pokonać, w tym m.in. problemy ze stabilizacją pocisku przed jego odpaleniem. W pierwszej fazie rozwoju morskich systemów rakietowych woda-ziemia zarówno ZSRR, jak i USA traktowały ten rodzaj broni jako broń wyłącznie taktyczną bez znaczenia strategicznego.
Po początkowych amerykańskich próbach pocisku V-2, pomysł wystrzeliwania pocisków balistycznych z okrętów został nie tylko zarzucony, lecz oficjalnie wręcz zwalczany. Doszło bowiem do tego, że szef operacji morskich w latach 1953–1955, admirał Robert Carney, nałożył restrykcje na oficerów marynarki promujących program balistyczny. Sytuację w tym względzie zmieniło dopiero objęcie w 1955 roku funkcji szefa operacji morskich przez admirała Arleigha Burkego, dla którego wsparcie, wbrew opozycji w marynarce, najwyższego priorytetu programu balistycznego US Navy, było najbardziej znaczącą inicjatywą w trakcie sprawowania przez niego po raz pierwszy tej funkcji, w latach 1955–1957. Burke utworzył specjalne biuro marynarki "Special Projects Office" (SPO), którego wyłącznym zadaniem miały być prace nad morskimi pociskami balistycznymi i przenoszącymi je okrętami. W celu umożliwienia szybkiej budowy podwodnych nosicieli pocisków balistycznych, US Navy zmieniła plany dotyczące zamówionych już okrętów myśliwskich o napędzie nuklearnym, których budowa została już rozpoczęta. Z tego też względu pierwsze pięć jednostek przenoszących pociski "Polaris" A-1 (SSBN 598–602), było pochodnymi okrętów myśliwskich typu "Skipjack". W programie tym zaplanowano budowę 41 okrętów z napędem jądrowym, z których każdy przenosić miał 16 umieszczonych w pionowych silosach pocisków. Pierwszą serię „41 for Freedom” jak popularnie nazwano 41 jednostek tworzących system rakietowy Polaris-Poseidon, tworzyło 5 okrętów typu "George Washington". Wszystkie 41 okrętów, na które składały się także jednostki typów "Ethan Allen", "Lafayette", "James Madison" i "Benjamin Franklin", wybudowano w rekordowym czasie zaledwie kilku lat.
Okręty te miały opływowy kadłub z jedną śrubą oraz siłownią jądrową z reaktorem S5W, zapewniającą moc 15 000 koni mechanicznych. Dla celów pomieszczenia pocisków balistycznych okręty tego typu zostały przedłużone o 39,6 metra, w tym 13,7 m dla urządzeń specjalnej nawigacji oraz kontroli pocisków, 3 metry dla urządzeń pomocniczych oraz 22,9 m dla dwóch rzędów (po osiem w każdym) pojemników startowych. Znacznie większe niż oryginalny typ "Skipjack" okręty rakietowe miały tę samą siłownię, co czyniło je okrętami znacznie wolniejszymi. Pierwszy okręt SSBN USS „George Washington” (SSBN-598) powstał z połączenia elementów okrętu „Scorpion” (SSN-589), którego budowę rozpoczęto 1 listopada 1957 r. oraz „Skipjack”. W celu budowy USS „George Washington”, dokonano ponownego zamówienia, tym razem na okręt nowego typu. W związku z rozwojem radzieckiego programu rakietowego, produkcja okrętów SSBN otrzymała najwyższy narodowy priorytet. W związku z nim, z uwagi na moce produkcyjne stoczni oraz zaopatrzenie w materiały i urządzenia, produkcja wszystkich innych jednostek – zwłaszcza okrętów myśliwskich – została spowolniona bądź wstrzymana. Do lipca 1960 roku w produkcji było pięć jednostek typu "George Washington" (598), pięć ulepszonych okrętów typu "Ethan Allen" (608) oraz cztery jednostki typu "Lafayette" (616).
Pierwszych pięć okrętów bazowało na konstrukcji typu "Skipjack", z testową głębokością zanurzenia 215 metrów, z wyjątkiem pierwszego okrętu „George Washington”, którego przedział rakietowy nie został – jak kadłuby pozostałych jednostek – zbudowany ze stali HY-80, lecz z mniej wytrzymałej High-Tensile Steel, z powodu której zanurzenie testowe tego okrętu wynosiło 183 metry. Pięć jednostek typu "Ethan Allen" było większymi okrętami opartymi na kadłubie i maszynach okrętów typu "Thresher/Permit" z testową głębokością zanurzenia 400 metrów i wypornością podwodną 7800 ton. Okręty typu "Lafayette" były ostatnimi jednostkami "Polaris", wymiarami i wypornością (8250 t. w zanurzeniu) przewyższały pozostałe jednostki, miały przy tym ulepszony system wyciszenia okrętu. Pierwszy okręt "Polaris" – „George Washington” – został przyjęty do służby 20 grudnia 1959 roku, a 18 czerwca następnego roku wypłynął na pierwszy patrol, podczas którego dokonał pierwszego odpalenia nieuzbrojonego pocisku "Polaris" A-1. Na pokładzie okrętu znajdował się w tym czasie kontradmirał William F. Raborn – szef SPO – oraz obydwie załogi, a także pewna liczba techników – razem około 250 osób. W trakcie odpalenia wystąpiły niewielkie problemy procedury odliczania przed startem, co spowodowało, iż okręt powrócił do portu, rezygnując z odpalenia dwóch pozostałych zaplanowanych do wystrzelenia pocisków. Po usunięciu usterek okręt ponownie wyszedł w morze, dokonując dwóch pozostałych odpaleń. Po drugim z nich kontradmirał Raborn wysłał z pokładu okrętu bezpośrednią depeszę do prezydenta Dwighta Eisenhowera o treści "POLARIS – FROM OUT OF THE DEEP TO TARGET. PERFECT" (Polaris – z głębin do celu. Perfekcyjnie). Jednostki te wprowadziły do służby nowy standard operacyjny, w którym każdy okręt ma dwie pełne załogi, w tym wypadku 135 oficerów i marynarzy. Załogi te nazywane są „złotą” i „niebieską”.Jedna z załóg wypływa okrętem na sześćdziesięciodniowy patrol, po czym dostarcza okręt do portu celem uzupełnienia zapasów i przeprowadzenia drobnych napraw, a następnie jednostka wypływa na kolejny sześćdziesięciodniowy patrol z drugą załogą, podczas gdy pierwsza z nich poświęca czas na odpoczynek i trening. W ten sposób, dwie trzecie wszystkich okrętów "Polaris" było w każdym momencie na morzu. Cały program „polaris-poseidon” do dziś uważany jest za bardzo udany. Jednostki polaris przewyższały radzieckie podwodne okręty rakietowe pierwszej generacji pod każdym względem. W odróżnieniu od okrętów radzieckich, mogły odpalać pociski w zanurzeniu, przenosiły aż 16 pocisków (w odróżnieniu od 2-3 pocisków w okrętach radzieckich), bardziej precyzyjnie ustalały swoją pozycję i co najważniejsze, były całkowicie niewrażliwe na radzieckie środki zwalczania okrętów podwodnych. W roku 1961 jeden z najwyższych oficerów radzieckich pisał w tajnym wówczas raporcie: „Ściśle rzecz biorąc, nie mamy jeszcze dopracowanych metod zwalczania okrętów podwodnych przenoszących pociski rakietowe. Nie zdefiniowaliśmy jeszcze nawet sił jakie byłyby niezbędne do wykonania tego zadania”. W odpowiedzi na pojawienie się w Stanach Zjednoczonych morskiego systemu rakietowego, Związek Radziecki rozpoczął szereg programów rozwojowych broni przeciwpodwodnej, jednakże aż do późnych lat 70., nie stanowiła ona poważnego zagrożenia dla amerykańskich okrętów przenoszących pociski strategiczne.
Do 1967 roku ukończono budowę 41 okrętów SSBN, przenoszących łącznie 656 pocisków. ZSRR wybudował wcześniej 8 okrętów z napędem jądrowym oraz 29 jednostek diesel-elektrycznych przenoszących w sumie 104 pociski. Na dodatek, pociski amerykańskie pociski przenoszone były w „nowoczesnych” napędzanych energią jądrową okrętach, miały większy zasięg, były celniejsze oraz możliwe do odpalenia spod wody. W 1971 roku, do służby w US Navy weszły pierwsze na świecie pociski wyposażone w głowice niezależnie wycelowywane – "Poseidon" C-3, do 14 głowic MIRV które mogły być skierowane każda w odrębny cel w określonym rejonie geograficznym.
W 1966 roku amerykański sekretarz obrony Robert McNamara zarządził przeprowadzenie studiów strategicznych pod kryptonimem "Strat-X", których zadaniem było określenie możliwych alternatyw przeciwdziałania sowieckiemu systemowi antybalistycznemu i zwiększenie możliwości przetrwania pierwszego radzieckiego uderzenia atomowego. Rezultatem prac Start X było m.in. uruchomienie przez Stany Zjednoczone programu "Undersea Long Range Missile System" (ULMS), którego zadaniem było opracowanie całkowicie nowego podwodnego systemu rakietowego, który otrzymał wkrótce nazwę „Trident”. Program zmierzał do konstrukcji okrętu podwodnego i przeznaczonego dla niego pocisku balistycznego o zasięgu międzykontynentalnym, którego celność nie ustępowała by celności lądowego systemu ICBM. O ile ówczesne technologie rakietowe pozwalały już na konstrukcje pocisków o odpowiednim zasięgu, o tyle zapewnienie pociskom wystrzeliwanym z morskich platform mobilnych równie wysokiej celności jak w przypadku pocisków wystrzeliwanych ze stacjonarnych wyrzutni lądowych, wymagało zakrojonych wielka skalę prac naukowo-badawczych oraz bardzo skomplikowanego procesu konstrukcyjnego, związanego z niezwykle precyzyjnym określaniem pozycji okrętu w morzu. Według dominującej pierwotnie koncepcji, pociski balistyczne przenoszone miały być w pozycji poziomej (a nie pionowej) na zewnątrz kadłuba sztywnego w ochronnych kapsułach. Według tych założeń pociski mogły być uwalniane z okrętu przy każdej możliwej do osiągnięcia przez okręt prędkości oraz głębokości zanurzenia. Aby uniknąć ujawnienia pozycji okrętu przez śledzoną wstecz trajektorię pocisku, jego odpalenie następować miało z opóźnieniem – co miało w wielkim stopniu zwiększyć szanse przetrwania jednostki.
Ostatecznie amerykańska marynarka zdecydowała się na zastosowanie klasycznego, pionowego umieszczenia pocisków. Rezultatem programu „Trident” było powstanie okrętów typu "Ohio" zdolnych do przenoszenia 24 pocisków balistycznych w dwóch rzędach po 12 silosów każdy. Jednakże kiedy przygotowano projekt okrętów ULMS i rozpoczynano budowę pierwszych jednostek, program konstrukcyjny przeznaczonych dla nich pocisków nie został jeszcze ukończony. Co gorsza, przewidywano, iż zajmie to jeszcze wiele lat. W tej sytuacji odpowiedzialne za ten program biuro "Strategic Systems Project Office" (SSPO) zaproponowało tymczasową alternatywę dla tego pocisku w postaci opartego na konstrukcji "Poseidona C-3" pocisku zwanego EXPO ("Extended Range Poseidon") lub C3D.
Koncepcję pocisku tymczasowego, który miał być używany niejako w zastępstwie do czasu zakończenia programu R&amp;D pocisku docelowego przyjęto, i tak zdefiniowany pocisk oznaczono jako UGM-93A "Trident I" C-4. System docelowy jednak, wymagał o wiele bardziej zaawansowanego układu nawigacji i naprowadzania, i to zarówno na poziomie okrętu jak i pocisku. Przeprowadzone badania wykazały bowiem, że nawet drobne błędy w określeniu pozycji okrętu w chwili startu skutkują znacznymi błędami precyzji pocisku na poziomie celu. Dla wymaganego poziomu precyzji ustalenia pozycji okrętu, nie jest wystarczający okrętowy system nawigacji bezwładnościowej, który musi być resetowany z zewnętrznego źródła w trakcie rejsu okrętu, co wymaga kontaktu zanurzonej jednostki ze światem zewnętrznym, a co za tym idzie ułatwia jej lokalizację przez przeciwnika. Jako sposób rozwiązania problemu, przyjęto system resetowania układu bezwładnościowego za pomocą pomiaru lokalnych zmian ziemskiego pola magnetycznego i jego porównania z mapą ziemskich pół magnetycznych zapisanych w pamięci komputerowego układu nawigacyjnego okrętu. 11 listopada 1981 roku wszedł do służby pierwszy okręt systemu rakietowego „Trident” USS „Ohio” (SSBN-726), o wyporności podwodnej 18700 ton, który stał się jednostką wiodącą typu – zgodnie z amerykańską praktyką – o jego nazwie. Okręt ten przenosił pierwotnie 24 pociski "Trident C-4". Docelowe pociski „Trident” UGM-133 "Trident II" D-5 weszły do służby dopiero po wejściu w skład amerykańskiej floty dziewiątego okrętu typu "Ohio" – USS „Tennessee” (SSBN-734) w grudniu 1988 roku. Po zakończeniu zimnej wojny, na mocy postanowień traktatu START I, cztery najstarsze wówczas jednostki typu "Ohio" zostały wyprowadzone ze służby w siłach strategicznych USA, i po odpowiedniej przebudowie zostały skierowane do służby w charakterze nosicieli niestrategicznych pocisków manewrujących.
Zimnowojenne operacje podwodne.
Trzy okoliczności radykalnie zmieniły model zachodnich operacji podwodnych po zakończeniu II wojny światowej: alianckie druzgocące zwycięstwo w tym konflikcie, przekształcenie się Związku Radzickiego z sojusznika w największego alianckiego oponenta, oraz rozpoczęcie epoki prawdziwych okrętów podwodnych, symbolizowane przez wejście do służby niemieckich okrętów typu "XXII". Technologia jednostek typu "XXI" była dostępna dla wcześniejszych sojuszników. Przeciwdziałanie potencjalnemu zagrożeniu ze strony szybkich okrętów podwodnych dla transatlantyckich i transpacyficznych linii komunikacyjnych oraz zachodnich zespołów okrętów nawodnych skupiło uwagę planistów w pierwszym okresie po zakończeniu wojny. W konsekwencji działania ZOP stały się głównym zadaniem zachodnich sił podwodnych. Ograniczenia techniczne ówczesnych okrętów podwodnych, nawet po dużych modyfikacjach jak w amerykańskim programie GUPPY, spowodowały koncentrację flot zachodnich przede wszystkim na przechwytywaniu obcych jednostek podwodnych. Jednostki tej klasy zostały rozmieszczone na wysuniętych pozycjach, jeśli to było możliwe w pobliżu radzieckich baz morskich, w wypadkach zaś w których takie rozmieszczenie było niepraktyczne, w „wąskich gardłach” – relatywnie precyzyjnie określonych przejściach przez które radzieckie okręty podwodne musiały przepływać w drodze do swoich celów. Ta wczesna taktyka uzależniona była od powolnych choć cichych okrętów, wyposażonych w sonary pasywne i systemy kontroli ognia, jednak prowadzone operacje szybko zademonstrowały ograniczoną efektywność zarówno samych okrętów, jak i ich elektroniki. W latach 60. sytuację zmieniło wprowadzenie do służby operacyjnej jednostek z napędem nuklearnym. Ich większe rozmiary umożliwiły instalację zaawansowanych systemów sonarowych, których możliwości zbliżyły zdolność bojową jednostek do wypełnienia wyznaczonych im zadań. Zdolność do długotrwałego przebywania pod wodą bez konieczności okresowego wypływania na powierzchnię, umożliwiło rzeczywiste rozmieszczanie jednostek w pobliżu nieprzyjacielskich baz i przejściach. Duże możliwości sonarów, prędkość podwodna oraz zerwanie przez okręty jądrowe z pływaniem nawodnym otworzyło także możliwość prowadzenia stałych obserwacji sowieckich okrętów podwodnych: co stało się najpilniejszym zadaniem od czasu, gdy Związek Radziecki rozpoczął rozmieszczanie na okrętach podwodnych rakietowych pocisków balistycznych. Cechy te umożliwiły także praktyczną realizację starej koncepcji „okrętów podwodnych floty”. Nie oznaczało to jednak w zachodniej doktrynie przechwytywania radzieckich okrętów nawodnych, lecz raczej towarzyszenie dużym zespołom nawodnym, które stały się jednymi z głównych celów radzieckich, w charakterze ich eskorty. Innym zadaniem myśliwskich okrętów z napędem jądrowym, stanowiącym w tym czasie trzon zachodnich sił podwodnych, była ochrona własnych strategicznych okrętów podwodnych oraz śledzenie, a w razie wystąpienia takiej konieczności, zwalczanie radzieckich okrętów rakietowych.

</doc>
<doc id="1960251" url="https://pl.wikipedia.org/wiki?curid=1960251" title="Roszycki Spław">
Roszycki Spław

Roszycki Spław (niem. "Bottig Fluss" – potok, prawy dopływ Ścinawki o długości 5,28 km. Jego źródła znajdują się na obszarze Kotliny Kłodzkiej, na zachód od Roszyc, na wysokości ok. 450 m n.p.m. W części źródliskowej składa się z kilku drobnych potoków biorących swój początek na łąkach, które łączą się ze sobą poniżej Roszyc. Następnie płyną dalej wśród pól i łąk, coraz bardziej zwężającą się i pogłębiającą się doliną, która na wysokości Korytowa przekształca się w wąwóz. Przed ujściem bieg potoku łagodnieje, a dolina poszerza się. Roszycki Spław uchodzi na wysokości ok. 290 m n.p.m., naprzeciwko zabudowań Gołogłowów.

</doc>
<doc id="1960252" url="https://pl.wikipedia.org/wiki?curid=1960252" title="Wasyl Horbal">
Wasyl Horbal

Wasyl Mychajłowycz Horbal ("ukr. Василь Михайлович Горбаль"; ur. 18 marca 1971 we Lwowie) – ukraiński polityk, prawnik.
Ukończył studia z międzynarodowych stosunków ekonomicznych na Uniwersytecie Kijowskim. Był deputowanym Rady Najwyższej Ukrainy IV, V i VI kadencji.
Od 20 kwietnia 2010 przewodniczący Lwowskiej Obwodowej Administracji Państwowej.

</doc>
<doc id="1960275" url="https://pl.wikipedia.org/wiki?curid=1960275" title="Jezioro Kłokowskie">
Jezioro Kłokowskie

Jezioro Kłokowskie – jezioro na Wysoczyźnie Łobeskiej, położone w woj. zachodniopomorskim, w powiecie świdwińskim, w gminie Połczyn-Zdrój. Powierzchnia jeziora wynosi według różnych źródeł od 23,58 ha do 24,3 ha. 
Lustro wody jeziora znajduje się na wysokości 154,5 m n.p.m. Przez jezioro przepływa struga Wogra, która wpada od zachodniego brzegu, a wypływa od wschodniego.
Jezioro Kłokowskie znajduje się w Drawskim Parku Krajobrazowym oraz w obszarze specjalnej ochrony ptaków Ostoja Drawska.
Przy północnej części jeziora znajduje się Wiatraczna Góra o wysokości 203,1 m n.p.m. Ok. 0,4 km na północny zachód od jeziora leży osada Kłokowo.
Nazwę "Jezioro Kłokowskie" wprowadzono urzędowo w 1949 roku, zastępując poprzednią niemiecką nazwę "Klockow See".

</doc>
<doc id="1960277" url="https://pl.wikipedia.org/wiki?curid=1960277" title="Milan Máčala">
Milan Máčala

Milan Máčala (ur. 4 sierpnia 1943 w Biskupicach u Luhačovic) – piłkarz czeski, a po zakończeniu kariery trener.
Kariera piłkarska.
W swojej karierze piłkarskiej Máčala występował w takich klubach jak: TJ Gottwaldov (1965–1967), Viktoria Pilzno (1968–1970), TJ Vítkovice (1971–1974) i Sigma Ołomuniec (1975–1978).
Kariera trenerska.
Po zakończeniu kariery piłkarskiej Máčala został trenerem. Prowadził: Sigmę Ołomuniec, Slavię Praga, cypryjski AEK Larnaka, Baníka Ostrawa, reprezentację Czechosłowacji, kuwejcki Kazma SC, dwukrotnie reprezentację Kuwejtu, reprezentację Zjednoczonych Emiratów Arabskich, reprezentację Arabii Saudyjskiej, saudyjski An-Nassr, dwukrotnie reprezentację Omanu, Al Ain FC ze Zjednoczonych Emiratów Arabskich, a w 2007 roku został selekcjonerem kadry narodowej Bahrajnu.
W 1995 i 1996 roku Máčala został mistrzem Kuwejtu z Kazmą. W 1996 roku wraz z kadrą Kuwejtu zajął 4. miejsce w Pucharze Azji. W 2005 roku doprowadził Al Ain do finału Ligi Mistrzów (porażka w finale z Ittihad FC).

</doc>
<doc id="1960279" url="https://pl.wikipedia.org/wiki?curid=1960279" title="Milan Macala">
Milan Macala



</doc>
<doc id="1960282" url="https://pl.wikipedia.org/wiki?curid=1960282" title="Pyrrhula murina">
Pyrrhula murina



</doc>
<doc id="1960296" url="https://pl.wikipedia.org/wiki?curid=1960296" title="Świątynia Guangji">
Świątynia Guangji

Świątynia Guangji (chin. upr. 广济寺, chin. trad. 廣濟寺, pinyin "Guǎngjì sì"; dosł. "Świątynia Wielkiego Miłosierdzia") – świątynia buddyjska poświęcona bogini Guanyin, znajdująca się przy ulicy Fuchengmen w dzielnicy Xicheng w Pekinie. Stanowi obecnie siedzibę Chińskiego Stowarzyszenia Buddyjskiego (oficjalny buddyjski związek wyznaniowy w ChRL). 
Wzniesiona została w czasach dynastii Jin (1115-1234). W późniejszym okresie zniszczona w wyniku działań wojennych, została odbudowana w obecnym kształcie za panowania cesarza Tianshuna (1457-1464). W czasach dynastii Qing stała się ważnym miejscem kultu państwowego, na co wpłynął fakt, iż przejeżdżając przez miasto, cesarze zawsze mijali tę świątynię. Świątynia została poważnie zniszczona przez pożar w 1934 roku i odbudowana rok później. Od 1953 roku stanowi siedzibę Chińskiego Towarzystwa Buddyjskiego.
Świątynia składa się z czterech pawilonów usytuowanych wzdłuż osi północ-południe. Brama wejściowa posiada trzy przejścia, ozdobione kolorowymi płytkami. Za bramą znajdują się wieże dzwonu i bębna, a także Pawilon Niebiańskiego Króla z umieszczoną wewnątrz statuą Buddy Maitrei. Następnym pawilonem jest Pawilon Mahawiry. Znajduje się w nim pochodzący z 1793 roku dwumetrowy trójnóg, a także fresk o wymiarach 5×10 m autorstwa Fu Wena, przedstawiający Buddę głoszącego swoje nauki. 
Następnymi w ciągu są Pawilon Bodhisattwy oraz Pawilon Sutry. W Pawilonie Sutry znajdują się liczne rzeźby, a także ząb Buddy, przeniesiony tu w 1955 roku ze Świątyni Boskiego Światła w Badachu. Przechowywane jest w nim także ponad 100 tysięcy zwojów z sutrami.

</doc>
<doc id="1960299" url="https://pl.wikipedia.org/wiki?curid=1960299" title="Hella S. Haasse">
Hella S. Haasse

Hella S. Haasse, właśc. "Hélène Serafia Haasse" (ur. 2 lutego 1918 w Batawii ob. Dżakarta, Holenderskie Indie Wschodnie, zm. 29 września 2011 w Amsterdamie) – holenderska pisarka, mająca w dorobku szereg powieści historycznych.

</doc>
<doc id="1960321" url="https://pl.wikipedia.org/wiki?curid=1960321" title="Cinema Hotel (Tel Awiw)">
Cinema Hotel (Tel Awiw)

Hotel Cinema (hebr. מלון סינמה) – trzygwiazdkowy hotel (***) w Tel Awiwie, w Izraelu.
Położenie.
Hotel jest usytuowany przy placu Dizengoff, w osiedlu Centrum Tel Awiwu w Tel Awiwie.
Historia.
Budynek został wybudowany w latach 1938–1939 według projektu architekta Jehude Mgydovica. Jego budowę zleciło małżeństwo Esther i Mosze Nathaniel, którzy zaplanowali utworzenie w tym miejscu kina. Początkowo nazywało się ono "Dizengoff Square Cinema", a pierwszym wyświetlonym filmem była Królewna Śnieżka.
Kino "Esther" było uznawane za jedno z lepszych w kraju, i pokazywało największe produkcje wytwórni filmowych z Hollywood, takie jak np.: Ben-Hur, Woodstock (film o Festiwalu w Woodstock), Brudny Harry i wiele innych.
W 1998 rodzina założycieli kina odsprzedała budynek z przeznaczeniem pod hotel. Przebudowę przeprowadzono pod nadzorem architekta Lew Edbilnsky’ego. W wejściowym holu zachowano projektor filmowy z dawnego Kina "Esther". Na ścianach umieszczono dawne plakaty filmowe oraz stare zdjęcia.
Zamachy terrorystyczne.
Przy budynku doszło do jednego zamachu terrorystycznego zorganizowanego przez palestyńskich terrorystów-samobójców:
Architektura.
Budynek zaprojektowano w stylu międzynarodowym, dominującym w tym okresie w Tel Awiwie. Wchodzi on w skład architektonicznego zespołu miejskiego Białego Miasta Tel Awiwu, który został umieszczony w 2003 na Liście światowego dziedzictwa UNESCO, jako największe na świecie skupisko budynków modernistycznych. Został on stworzony w latach 30. XX wieku przez pochodzących z Niemiec żydowskich architektów, którzy kształcili się na uczelni artystycznej Bauhaus (powstał w niej styl architektoniczny nazywany modernizmem). Niektórzy z tych architektów, w tym Arje Szaron, przyjechali do Palestyny i przystosowali poglądy modernizmu do lokalnych warunków, tworząc w Tel Awiwie największe na świecie skupisko budynków wybudowanych w tym stylu.
Pokoje i apartamenty.
Hotel dysponuje 82 pokojami hotelowymi i apartamentami. Każdy pokój wyposażony jest w klimatyzację, automatyczną sekretarkę, czajnik do kawy/herbaty, łazienkę do użytku prywatnego, biurko, kuchenkę, lodówkę, dostęp do Internetu bezprzewodowego, telefon z linią bezpośrednią i telewizję kablową.
Hotel świadczy dodatkowe usługi w zakresie: bezpłatnych śniadań, personelu wielojęzycznego, pomocy medycznej, opieki nad dziećmi, pomocy w organizowaniu wycieczek, pralni, sejfu w recepcji i transportu z lotniska. Dla ułatwienia komunikacji w budynku jest winda.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. W hotelu jest kantor, restauracja, kawiarnia, klub nocny, gabinet kosmetyczny, sauną i siłownia (fitness).

</doc>
<doc id="1960328" url="https://pl.wikipedia.org/wiki?curid=1960328" title="Alexandru Neagu">
Alexandru Neagu

Alexandru Neagu (ur. 19 lipca 1948 zm. 17 kwietnia 2010) – rumuński piłkarz grający napastnika w Rumunii.
W latach od 1963 do 1978 roku występował w barwach Rapid Bukareszt. W reprezentacji swojego kraju wystąpił 17 razy w latach 1970-1972 zdobywając 4 bramki.

</doc>
<doc id="1960350" url="https://pl.wikipedia.org/wiki?curid=1960350" title="Karol Buczek">
Karol Buczek

Karol Buczek ps. "Karb", "Kaszowski" (ur. 26 października 1902, zm. 6 lipca 1983) – polski historyk mediewista, redaktor, działacz ludowy.
Życiorys.
Studiował historię i geografię na Uniwersytecie Jagiellońskim. W 1928 uzyskał doktorat, a w 1936 habilitację. Od 1931 był członkiem Stronnictwa Ludowego. W czasie II wojny światowej działał w ruchu oporu.
Prezes Zarządu Grodzkiego PSL w Krakowie. W 1945 został redaktorem tygodnika „Piast”. Aresztowany w 1946 z przyczyn politycznych (prokurator domagał się dla niego kary śmierci). W 1947 został skazany na 15 lat więzienia i 5 lat pozbawienia praw obywatelskich, zwolniony z więzienia w 1954 ze względu na gruźlicę. W 1956 zawieszono mu karę na 2 lata. W tym samym roku został zastępcą profesora, a w lutym 1957 profesorem nadzwyczajnym w Instytucie Historii PAN. W 1962 nominację profesorską uczonemu zablokował I sekretarz Komitetu Centralnego PZPR – Władysław Gomułka. Uzyskał ją dopiero w 1972. Zrehabilitowany wyrokiem Sądu Najwyższego z 30 sierpnia 1989. 
Został pochowany na Cmentarzu wojskowym przy ul. Prandoty w Krakowie.
Dzieła.
Na prośbę Stanisława Kota napisał hasło "mapy Polski" do Encyklopedii staropolskiej Brücknera wydanej w 1937.

</doc>
<doc id="1960374" url="https://pl.wikipedia.org/wiki?curid=1960374" title="Nathan Brill">
Nathan Brill



</doc>
<doc id="1960384" url="https://pl.wikipedia.org/wiki?curid=1960384" title="Assunta (obraz Tycjana)">
Assunta (obraz Tycjana)

Assunta ("Wniebowzięcie Najświętszej Marii Panny") – obraz renesansowego włoskiego malarza Tycjana, powstały w 1518 roku.
Obraz został namalowany na zlecenie mnichów z kościoła Santa Maria Gloriosa dei Frari.
Geneza motywu.
Temat Wniebowzięcia pochodzi z apokryfów, tekstów niewłączonych do ksiąg kanonicznych Biblii. Apokryfy opowiadające o Wniebowzięciu Marii, znane pod wspólną nazwą "Transitus Mariae", były spisywane już w III i w IV wieku. Ich treść była systematycznie wzbogacana o nowe elementy aż do ostatecznej wersji spisanej w "Złotej legendzie" przez Jakuba de Voragine, który w swoim dziele jako źródło wykorzystał wcześniejsze pisma apokryficzne. Mimo iż o Wniebowzięciu Marii nie ma żadnej wzmianki w Nowym Testamencie, motyw ten był często przedstawiany przez artystów, których dzieła zdobiły ołtarze i ściany wielu kościołów. Znaczenie tego wydarzenia z życia Marii wzrosło w okresie kontrreformacji – w opozycji do protestantów, Kościół katolicki kładł nacisk na niepodważalność dziewictwa i niepokalanego poczęcia Marii.
Scenę Wniebowzięcia artyści przedstawiali najczęściej w dolinie Jozafata na cmentarzu, gdzie została pochowana Matka Boża. Bóg Ojciec jest otoczony przez aniołów. Postać Marii unoszona jest do nieba, a u dołu obrazu najczęściej przedstawiano apostołów.
Opis obrazu.
Tycjan zrezygnował z elementów cmentarnych (grobowca) oraz z postaci Archanioła, zachował natomiast tradycyjny trójstopniowy podział na ziemię, niebo i królestwo niebieskie. Strefy łączy w spójną całość postać Marii i kontakt wzrokowy wszystkich bohaterów. Cała kompozycja oparta została na planie trójkąta ostrokątnego.
Matka Boża wznoszona jest na chmurze ku niebu w otoczeniu aniołów. Wokół niej bije złoty blask, a jej wzrok skierowany jest ku górze i spotyka się ze wzrokiem Boga Ojca, którego sylwetka przypomina tego z dzieł Michała Anioła. Ku Bogu unosi się archanioł Michał, niosąc koronę, którą ma być ukoronowana Maryja. Dodatkowym elementem łączącym wszystkie trzy strefy jest intensywna czerwona barwa szat dwóch apostołów, Maryi i lewej strony szaty Boga Ojca.
Obraz, który ma ogromne rozmiary, początkowo spotkał się z niechęcią zamawiających. Matka Boska miała piękną kobiecą twarz (co dotychczas było niespotykane), a apostołowie zostali na nim przedstawieni w ruchu, swoimi gestami wyrażając zdumienie i przestrach z powodu obserwowanej sceny.

</doc>
<doc id="1960392" url="https://pl.wikipedia.org/wiki?curid=1960392" title="Narodowa Konfederacja Pracy">
Narodowa Konfederacja Pracy



</doc>
<doc id="1960398" url="https://pl.wikipedia.org/wiki?curid=1960398" title="Percy Faith">
Percy Faith

Percy Faith (ur. 7 kwietnia 1908 w Toronto, zm. 9 lutego 1976 w Encino w stanie Kalifornia) – kanadyjsko-amerykański kompozytor, aranżer i dyrygent.
Życiorys.
Ukończył konserwatorium w Toronto. Od 1940 mieszkał w Nowym Jorku, zajmując się komponowaniem i aranżacją. Współpracował m.in. z Tonym Bennettem, Doris Day i Johnnym Mathisem.
Pisał również muzykę do filmów. Jest pierwotnym autorem piosenki „The Pelican Dance”, która w aranżacji Bernarda Estardyego odgrywała rolę melodii tytułowej do programu Z kamerą wśród zwierząt.
Najpopularniejsze nagrania: „Delicado”, „Moulin Rouge Theme”, „My Heart Cries for You” (najpopularniejsza własna kompozycja).

</doc>
<doc id="1960399" url="https://pl.wikipedia.org/wiki?curid=1960399" title="Europejska Konwencja Bioetyczna">
Europejska Konwencja Bioetyczna



</doc>
<doc id="1960407" url="https://pl.wikipedia.org/wiki?curid=1960407" title="Humberto I">
Humberto I

Humberto I – stacja metra w Buenos Aires, na linii H. Znajduje się za stacją Inclán, a stacją Venezuela. Stacja została otwarta 31 maja 2007.

</doc>
<doc id="1960410" url="https://pl.wikipedia.org/wiki?curid=1960410" title="Inclán – Mezquita Al Ahmad">
Inclán – Mezquita Al Ahmad

Inclán – stacja metra w Buenos Aires, na linii H. Znajduje się za stacją Caseros, a stacją Humberto I. Stacja została otwarta 31 maja 2007.

</doc>
<doc id="1960422" url="https://pl.wikipedia.org/wiki?curid=1960422" title="Røros (stacja kolejowa)">
Røros (stacja kolejowa)

Røros – stacja kolejowa w Røros, w regionie Sør-Trøndelag, w Norwegii. Stacja znajduje się 399,5 km od Oslo S i około 628 metrów nad poziomem morza. Stacja obsługuje połączenia regionalne do Trondheim i Hamar. Stacja została otwarta w 1877 podczas otwarcia linii Rørosbanen.

</doc>
<doc id="1960423" url="https://pl.wikipedia.org/wiki?curid=1960423" title="Eli Moschcowitz">
Eli Moschcowitz

Eli Moschcowitz (ur. 1879 w Girált, zm. 23 lutego 1964 w Nowym Jorku) – amerykański lekarz patolog. Brat chirurga Alexisa Moschcowitza i malarza Paula Moschcowitza.
Urodził się w węgierskim mieście Girált (dziś Giraltovce na Słowacji) jako syn Mosesa Moschcowitza i Resie z domu Friedlander. W wieku dwóch lat emigrował razem z rodziną do Stanów Zjednoczonych. Ukończył Columbia University College of Physicians and Surgeons w 1900. Przez trzy lata odbywał staż chirurgiczny w Mount Sinai Hospital, uzupełniony szkoleniem z patologii odbytym w Berlinie u Ludwiga Picka. Następnie pracował jako lekarz konsultant w nowojorskich szpitalach Beth-El i Mount Sinai oraz jako konsultujący patolog w Beth Israel Hospital.
Był członkiem Medical Library Association, należał do American Board of Internal Medicine, New York Academy of Medicine.
Jako pierwszy opisał reakcję eozynofilową w przebiegu alergii. W 1924 razem z Abrahamem Wilenskym, opisał odgraniczone zmiany ziarniniakowe w jelicie cienkim, przypuszczalnie jeden z pierwszych opisów choroby Crohna. W 1924 roku opisał jako pierwszy chorobę, znaną dziś jako zakrzepowa plamica małopłytkowa lub zespół Moschcowitza.
Zmarł rankiem 23 lutego 1964. Wspomnienie o nim napisał Klingenstein. Pamiętany był jako doskonały diagnosta i nauczyciel, erudyta, obdarzony poczuciem humoru

</doc>
<doc id="1960431" url="https://pl.wikipedia.org/wiki?curid=1960431" title="Strzelce Dolne (grodzisko w Bydgoszczy)">
Strzelce Dolne (grodzisko w Bydgoszczy)



</doc>
<doc id="1960434" url="https://pl.wikipedia.org/wiki?curid=1960434" title="Erupcja Eyjafjöll (2010)">
Erupcja Eyjafjöll (2010)



</doc>
<doc id="1960437" url="https://pl.wikipedia.org/wiki?curid=1960437" title="Antoni Weyssenhoff">
Antoni Weyssenhoff

Antoni Weyssenhoff (ur. 23 marca 1947 w Krakowie, zm. 16 kwietnia 2010 tamże) – pedagog, doktor nauk humanistycznych, instruktor harcerski ZHP, harcmistrz, dyrektor XXVII Liceum Ogólnokształcącego im. Henryka Jordana w Krakowie i Centrum Młodzieży im. dr. Henryka Jordana w Krakowie, działacz społeczny, pomysłodawca i założyciel Polskiego Stowarzyszenia Wychowania Pozaszkolnego im. Aleksandra Kamińskiego oraz Towarzystwa Inicjatyw Wychowawczych im. Janusza Korczaka, Kawaler Orderu Uśmiechu.
Życiorys.
Od wczesnych lat młodzieńczych był harcerzem i właśnie w drużynie harcerskiej jako szesnastolatek poznał czternastoletnią wówczas Annę, swoją przyszłą żonę. Absolwent III Liceum Ogólnokształcącego w Krakowie. Po maturze początkowo studiował fizykę, a następnie pedagogikę na Wydziale Filozoficzno-Historycznym Uniwersytetu Jagiellońskiego. W 1977 uzyskał tytuł doktora nauk humanistycznych na Uniwersytecie Jagiellońskim.
Pracował w krakowskich placówkach oświatowych: Szkole Podstawowej nr 93, a następnie X Liceum Ogólnokształcącym. W latach 1975–1982 był również pracownikiem naukowym Akademii Górniczo-Hutniczej im. Stanisława Staszica w Krakowie. Od 1983 nauczyciel akademicki Politechniki Krakowskiej im. Tadeusza Kościuszki.
W latach 1959–2000 działał w Związku Harcerstwa Polskiego. Był zastępcą komendanta hufca, członkiem Rady i Komendy Chorągwi Krakowskiej ZHP, założycielem i Komendantem Chorągwianej Szkoły Instruktorów oraz komendantem wielu harcerskich akcji szkoleniowych i wypoczynkowych. W 1977 doprowadził do pierwszego spotkania krakowskich harcerzy ze skautami we Francji, stając się prekursorem międzynarodowej wymiany młodzieży w Małopolsce. Zapoczątkowane przez niego kontakty doprowadziły do podpisania umów partnerskich pomiędzy Krakowem a Orleanem i między Małopolską a Regionem Centre.
W październiku 1982 objął stanowisko dyrektora Pałacu Młodzieży im. dr Henryka Jordana (obecnie Centrum Młodzieży). W latach 80. XX w. tworzył samorządny ruch placówek wychowania pozaszkolnego – edukacji nieformalnej, m.in. w Europejskim Stowarzyszeniu Instytucji Czasu Wolnego Dzieci i Młodzieży (EAICY) z siedzibą w Pradze, którego był prezesem przez dwie kadencje oraz w Ogólnopolskiej Radzie Placówek Wychowania Pozaszkolnego i Polskim Stowarzyszeniu Wychowania Pozaszkolnego jako jego przewodniczący. Dążył do integracji ogólnopolskiego środowiska pedagogów wychowania pozaszkolnego, organizując od 1993 Ogólnopolski Sejmik Placówek Wychowania Pozaszkolnego, który powołał w 1995 Krajową Radę Placówek Wychowania Pozaszkolnego.
W latach 1994–1998 był radnym Miasta Krakowa. W lipcu 2009 Prezydent RP Lech Kaczyński powołał go do Społecznego Komitetu Odnowy Zabytków Krakowa.
W 2002 został odznaczony Orderem Uśmiechu. Wręczenie odznaczenia odbyło się 28 maja 2003 podczas uroczystości otwarcia Muzeum Orderu Uśmiechu w Rabce-Zdroju na terenie Rodzinnego Parku Rozrywki „Rabkoland”. 7 Listopada 2002 za wybitne zasługi w pracy pedagogicznej, za osiągnięcia w działalności na rzecz wychowania pozaszkolnego młodzieży został odznaczony przez Prezydenta RP Aleksandra Kwaśniewskiego Krzyżem Kawalerskim Orderu Odrodzenia Polski.
Wypoczywał najchętniej w Bukowinie Tatrzańskiej, wśród przyjaciół na Rusińskim Wierchu. Za propagowanie walorów Bukowiny Tatrzańskiej wśród młodzieży i pedagogów z Polski i Europy, za utworzenie ośrodka szkoleniowo-wypoczynkowego na Rusińskim Wierchu prowadzonego przez Towarzystwo Inicjatyw Wychowawczych im. Janusza Korczaka i wkład w takie wydarzenia, jak Karnawał Góralski oraz Sabałowe Bajania, Roztańczona Europa we współpracy z Domem Ludowym otrzymał honorowe obywatelstwo Bukowiny Tatrzańskiej.
Zmarł 16 kwietnia 2010 w Krakowie i został pochowany na Cmentarzu Rakowickim (cmentarzu wojskowym przy ul. Prandoty) (pas 101, grób 38).

</doc>
<doc id="1960440" url="https://pl.wikipedia.org/wiki?curid=1960440" title="Port lotniczy Kanpur">
Port lotniczy Kanpur

Port lotniczy Kanpur (IATA: KNU, ICAO: VIKA) – port lotniczy położony w Kanpurze, w stanie Uttar Pradesh, w Indiach. Pierwotnie przeznaczony dla Indyjskich Sił Powietrznych. W latach 70 XX wieku zapoczątkowano regularne loty do Delhi, Ahmadabad, Allahabad, Kalkuty, Bangalore, Madrasu, Pune i Bombaju.

</doc>
<doc id="1960456" url="https://pl.wikipedia.org/wiki?curid=1960456" title="Hochferner">
Hochferner



</doc>
<doc id="1960459" url="https://pl.wikipedia.org/wiki?curid=1960459" title="Konflikt etniczno-religijny w Asamie">
Konflikt etniczno-religijny w Asamie

Konflikt etniczno-religijny w Asamie – konflikt o podłożu etnicznym i religijnym, pomiędzy ludnością północno-wschodniego indyjskiego stanu o nazwie Asam a imigrantami z terenów Bengalu.
Napływ obcych.
Zasiedlanie nieużytków.
Tereny obecnie obejmowane przez stan Asam, w początkach XX w. pozostawały słabo zaludnione. Dlatego osiedlali się na leżącej odłogiem ziemi przybysze z przeludnionego Bengalu. Byli to głównie wyznawcy islamu. Mieszkańcami rdzennymi byli natomiast hinduiści i ludność plemienna.
Przybysze oprócz pracy na roli, znajdowali zatrudnienie również w lokalnych zakładach przemysłu (gazowego, naftowego, węglowego).
Ucieczka podczas wojny.
Kolejną grupę napływową stanowili obywatele Pakistanu Wschodniego (po podziale Bengalu i opuszczeniu Indii przez kolonizatorów). Przybywający do Asamu od kwietnia 1971 wschodniopakistańczycy, uciekali przed gospodarczym i politycznym chaosem w ich kraju i samowolą i ekscesami armii
po porwaniu w dniu 25 marca 1971 Mujibura Rahmana do więzienia w Pakistanie Zachodnim. Tymi uciekinierami byli zarówno hinduiści, jak i muzułmanie. Po zakończeniu trzeciej wojny indyjsko-pakistańskiej, do nowo utworzonego państwa Bangladesz nie powróciło z terenu Asamu kilkaset tysięcy osób.
Niezadowolenie Asamczyków przerodziło się w roku 1979 ruch społeczny zwany "Asam Agitation", który kolejno doprowadził do powstania lokalnych organizacji politycznych broniących praw rdzennych mieszkańców stanu.
Agresja przeciw obcym.
Rdzenni Asamczycy tracąc miejsca zatrudnienia i obszary nieużytków przystąpili do akcji zbrojnych przeciw ludności napływowej. Ich kulminacją były zamieszki w 1983, gdy zginęło kilka tysięcy osób. Najtragiczniejszą z nich była masakra z dnia 18 lutego (ang. The Nellie Massacre), która objęła banglijskich muzułmanów z 14 wiosek w dystrykcie Nagaon: Alisingha, Khulapathar, Basundhari, Bugduba Beel, Bugduba Habi, Borjola, Butuni, Indurmari, Mati Parbat, Muladhari, Mati Parbat no. 8, Silbheta, Borburi i Nellie.
Interweniujący rząd federalny Indiry Gandhi obiecał wtedy w tzw. "Asam Accord":
Wiosną (luty 1984)
zasieki z drutu kolczastego zaczęto wznosić po indyjskiej stronie granicy. Jednak realizacji obu obietnic sprzeciwiał się stanowczo rząd Bangladeszu, z którym nie były uprzednio uzgadniane.
Porozumienie z Rajivem.
Po zamachu z 31 grudnia 1984 na Indirę Gandhi i przejęciu władzy w Indiach przez Rajiva Gandhiego, ten jako premier podpisał 15 sierpnia 1985 porozumienie z All Asam Students Union (AASU) przewidujące:
Kolejny rok, 1986, przyniósł stosunkowo niewielkie postępy w wyodrębnianiu nielegalnych migrantów i naciski polityków assamskich na pomoc Delhi w budowie drogi i płotu wzdłuż granicy z Bangladeszem, którą wciąż przekraczali nowi Banglijczycy.

</doc>
<doc id="1960466" url="https://pl.wikipedia.org/wiki?curid=1960466" title="S-Bahn Mittelelbe">
S-Bahn Mittelelbe

S-Bahn Mittelelbe (do 2014 "S-Bahn Magdeburg") – sieć kolei aglomeracyjnej ("S-Bahn") w stolicy kraju związkowego Saksonia-Anhalt Magdeburgu. Operatorem S-Bahn jest DB Regio Südost, działający na zlecenie Nahverkehrsservice Sachsen-Anhalt GmbH.
Sieć S-Bahn w Magdeburgu została otwarta 29 września 1974. Składała się z jednej linii północ-południe od długości 39 km.

</doc>
<doc id="1960484" url="https://pl.wikipedia.org/wiki?curid=1960484" title="Grand Prix Holandii 1970">
Grand Prix Holandii 1970

Grand Prix Holandii 1970 (oryg. Grote Prijs van Nederland) – piąta runda Mistrzostw Świata Formuły 1 w sezonie 1970, która odbyła się 21 czerwca 1970, po raz 16. na torze Zandvoort.
18. Grand Prix Holandii, 16. zaliczane do Mistrzostw Świata Formuły 1.

</doc>
<doc id="1960486" url="https://pl.wikipedia.org/wiki?curid=1960486" title="HSL Zuid">
HSL Zuid

HSL Zuid - linia kolejowa dużych prędkości o długości 125 km w Holandii, prowadząca z Schiphol pod Amsterdamem do granicy belgijskiej. Jej kontynuację stanowi belgijska linia HSL 4 prowadząca do Antwerpii. Pierwotnie zaplanowano oddanie jej do eksploatacji w 2007, jednak działalność rozpoczęła dopiero 7 września 2009, po uroczystym otwarciu 6 września.

</doc>
<doc id="1960492" url="https://pl.wikipedia.org/wiki?curid=1960492" title="Jan Buchwald">
Jan Buchwald

Jan Buchwald (ur. 20 marca 1950) – polski reżyser teatralny, telewizyjny i radiowy, dyrektor kilku polskich teatrów.
Życiorys.
W roku 1974 ukończył studia na Wydziale Filologii Polskiej Uniwersytetu Warszawskiego, po czym związał się z TVP, gdzie pracował jako redaktor Teatru Telewizji i dziennikarz (1975–1982). W roku 1987 po ukończeniu Wydziału Reżyserii Dramatu w PWST w Warszawie powrócił do TVP, gdzie organizował dział widowisk Programu 2 TVP – Studio Teatralne Dwójki, którym kierował przez kilka lat. Po połączeniu działów teatralnych obu programów telewizyjnych pracował jako zastępca redaktora naczelnego Teatru Telewizji. W sezonie 1989/1990 był etatowym reżyserem Teatru Polskiego we Wrocławiu, a następnie w sezonie 1990/1991 Teatru Powszechnego w Łodzi. W latach 1994–1998 dyrektor naczelny i artystyczny Państwowego Teatru im. Wojciecha Bogusławskiego w Kaliszu, a także dyrektor Kaliskich Spotkań Teatralnych – Festiwalu Sztuki Aktorskiej. Następnie w latach 1999–2002 był dyrektorem naczelnym Teatru Rozmaitości w Warszawie.
Od 2007 do 2011 był dyrektorem naczelnym i artystycznym Teatru Powszechnego im. Zygmunta Hübnera. Dzięki jego staraniom w sezonie 2009/2010 roku nastąpiła modernizacja budynku Teatru Powszechnego.
Od 2013 roku jest prezesem zarządu Fundacji Teatru Myśli Obywatelskiej im. Zygmunta Hübnera.
Wykładowca w Akademii Teatralnej w Warszawie na Wydziale Reżyserii oraz w PWSFTviT w Łodzi na Wydziale Organizacji Sztuki Filmowej. Doktor sztuki teatralnej.

</doc>
<doc id="1960502" url="https://pl.wikipedia.org/wiki?curid=1960502" title="Stypulacja">
Stypulacja

Stypulacja (łac. "stipulatio" – "przyrzeczenie") – w prawie rzymskim forma zawarcia zobowiązania, należąca do grupy kontraktów werbalnych (słownych, łac. "obligationes verbis contractæ").
Jej istotą była wymiana określonych formą pytań i odpowiedzi pomiędzy dłużnikiem a wierzycielem ("stipulator"). Stypulacja cieszyła się niezwykłą popularnością, ze względu na upodobanie starożytnych Rzymian do dokonywania czynności prawnych w sposób werbalny, oraz ze względu na fakt, że w treści porozumienia można było zawrzeć dowolne zobowiązanie, przeważnie jednak pieniężne. Upodobniało to stypulację do nieformalnych i nieposiadających ochrony prawnej umów ("pacta nuda"); w przeciwieństwie do nich stypulacja, jako akt formalny, była zaskarżalna.
W zależności od treści przyrzeczenia, przysługiwały wierzycielowi różne skargi ("actiones"). Mogło to być "actio certae creditae pecuniae" – w przypadku przyrzeczenia określonej sumy pieniężnej; "condictio" - przy przyrzekaniu innej określonej rzeczy, lub "actio ex stipulatu".
Pierwotnie, stypulacja była czynnością prawną abstrakcyjną, co przy braku klauzuli dobrej wiary w formułce procesowej czyniło wynikające z niej zobowiązanie bardzo łatwym do dochodzenia. W okresie poklasycznym prawa rzymskiego, stała się czynnością prawną kauzalną. Prawo justyniańskie, nawracające do idei prawa klasycznego, przywróciło stypulacji charakter abstrakcyjny.
W Instytucjach Justyniana, stypulacja została opisana w księdze trzeciej, rozdziale piętnastym "O zobowiązaniu poprzez słowa". Opis stypulacji nawiązywał też do "Instytucji" Gaiusa i został przedstawiony w następujących słowach:
Przy zawieraniu zobowiązania, ważne znaczenie miało używanie uroczystych słów. Najstarszą formułą było: "spondesne?" – "spondeo" (przyrzekasz? – przyrzekam). Potem zaczęto używać zwrotów "promittis?" – "promitto" (obiecujesz? – obiecuję), który mógł być stosowany także przez osoby niebędące obywatelami rzymskimi, a także "dabisne?" – "dabo" (dasz? – dam). Stypulacja mogła przybrać formę: "czy przyrzekasz uroczyście?" – "przyrzekam uroczyście" itp. W zależności od potrzeb, formuły te konkretyzowano, np. "czy przyrzekasz uroczyście dać w Kartaginie?" lub "czy przyrzekasz uroczyście dać dziesięć aureusów w pierwszych kalendach marcowych?" Wprowadzano także warunek zawieszający lub rozwiązujący, np. "czy przyrzekasz uroczyście, że dasz pięć aureusów, jeśli Titius zostanie konsulem?" Jednakże stypulacja była nieważna, jeśli złożona obietnica była obiektywnie niemożliwa do spełnienia, np. dostarczenia hipocentaura.
By ułatwić dowodzenie zawarcia stypulacji, strony często sporządzały odpowiedni dokument – "cautio". Samo sporządzenie dokumentu nie czyniło jednak stypulacji ważną, ponieważ o ważności kontraktu werbalnego decydowało zawarcie go w sposób ustny. Dokument stanowił jedynie dowód zawarcia kontraktu ustnego. W epoce poklasycznej, pod wpływem cywilizacji hellenistycznej, przywiązującej szczególną wagę do pisma, zaczęto przywiązywać coraz większą wagę do dokumentu. Od konstytucji cesarza Leona I z 472 roku, stypulacja uznawana była za ważną bez względu na to, czy użyto do jej dokonania uroczystych słów, i czy aktu dokonano w jednym ciągu, a podstawę do udzielenia ochrony prawnej mogło stanowić samo sporządzenie dokumentu (bez względu na to, czy zawarto stypulację w sposób ustny).
Stypulacja mogła być zawarta w celu osiągnięcia rozmaitych skutków, m.in. w celu umocnienia zobowiązania (np. poprzez ustanowienie kary umownej), ustanowienia odsetek, dokonania "novatio" (przemiany zobowiązania), ustanowienia służebności na gruntach prowincjonalnych (tzw. "pactiones et stipulationes"), czy nawet w celu dokonania kupna-sprzedaży (poprzez zawarcie dwóch stypulacji – jednej zobowiązującej do wydania umówionego towaru, drugiej do zapłaty ceny za ten towar). Ponadto w stypulacji mogło brać udział więcej osób, np. jeden wierzyciel i dwóch dłużników. Mogło prowadzić to do powstania zobowiązania solidarnego, w którym spełnienie zobowiązania przez jednego z dłużników zwalniało pozostałych z obowiązku zaspokojenia wierzyciela. Ograniczenia w posługiwaniu się przyrzeczeniami wprowadzano natomiast dla niewolników.

</doc>
<doc id="1960504" url="https://pl.wikipedia.org/wiki?curid=1960504" title="Gumisie (słodycze)">
Gumisie (słodycze)

Gumisie – rodzaj żelków w formie misiów, podobnych do jelly baby, które popularne są w krajach anglosaskich. Gumisie wytwarzane są głównie z żelatyny.
Historia.
Gumisie pierwotnie produkowane były w Niemczech, gdzie nazywano je "Gummibär" lub "Gummibärchen" ("Gummi" – guma, "Bär", "Bärchen" – niedźwiedź, miś). W roku 1920 powstała znana firma produkująca słodycze – Haribo, którą przejął po ojcu cukiernik z Bonn, Hans Riegel, który wynalazł te słodycze. W roku 1950 powstały pierwsze żelki, a od roku 1967 gumisie były eksportowane z Niemiec na cały świat. Inną firmą produkującą odmianę gumisiów – "gumi robaki" – jest Trolli.
Składniki.
Do głównych składników, z których produkowane są gumisie należą:
Czasami również dodawane są:
Wpływ na zdrowie.
Gumisie jako słodycze są postrzegane jako tzw. puste kalorie. Niekiedy zawierają śladowe ilości witaminy C oraz ksylitol, lecz jako słodycze często prowadzą do próchnicy zębów.

</doc>
<doc id="1960508" url="https://pl.wikipedia.org/wiki?curid=1960508" title="ICE 2">
ICE 2

ICE 2 – skład dużych prędkości produkowany w latach 1995–1997 dla kolei niemieckich.
Historia.
Po rozpoczęciu eksploatowania ICE 1 kolej niemiecka w grudniu 1993 roku podpisała kontrakt na wyprodukowanie 44 wagonów silnikowych. Wagony silnikowe zostały wyprodukowane przez zakłady Krupp-Werke w Essen. W 1995 roku były przeprowadzane pierwsze jazdy testowe wagonu silnikowego przez zakłady w Essen. Pierwszy ośmiowagonowy skład rozpoczął jazdy testowe na linii kolejowej od Augsburga do Treuchtlingen 15 lutego 1996 roku. Testy odometryczne były przeprowadzane na linii kolejowej dużej prędkości poprowadzonej od Würzburga do Mottgers. Planowe kursowanie jednostek ICE 2 w kolejach niemieckich zostało uruchomione dnia 6 września 1996 roku.

</doc>
<doc id="1960513" url="https://pl.wikipedia.org/wiki?curid=1960513" title="Czur">
Czur

Czur (ukr.: Чур) to ukraiński zespół wykonujący muzykę z gatunku folk metal, założony w 2005 roku w Chersoniu. Teksty utworów grupy nawiązują do mitologii słowiańskiej i pogaństwa.

</doc>
<doc id="1960527" url="https://pl.wikipedia.org/wiki?curid=1960527" title="Alexis Victor Moschcowitz">
Alexis Victor Moschcowitz

Alexis Victor Moschcowitz (ur. 25 kwietnia 1865 w Girált, zm. 21 grudnia 1937 w Nowym Jorku) – amerykański chirurg, brat patologa Eli Moschowitza i malarza Paula Moschcowitza.
Życiorys.
Urodził się w węgierskiej miejscowości Girált (dziś Giraltovce na Słowacji) jako syn Mosesa Moschcowitza i Resie z domu Friedlander. Uczęszczał do gimnazjum w Eperjes. W wieku 15 lat emigrował z rodziną do Stanów Zjednoczonych. Uczył się najpierw farmacji, potem podjął studia medyczne na College of Physicians and Surgeons of Columbia University, ukończył je w 1891. Po uzyskaniu dyplomu lekarza związany z Mount Sinai Hospital. Podczas I wojny światowej służył w Surgeon General's Office w Waszyngtonie.
Operacją Moschcowitza określa się wprowadzony przez niego zabieg zamknięcia zatoki Douglasa serią horyzontalnych szwów kapciuchowych, stosowany m.in. w wypadaniu odbytnicy.
Zmarł na zawał serca w 1937 roku.

</doc>
<doc id="1960533" url="https://pl.wikipedia.org/wiki?curid=1960533" title="Alexis Moschcowitz">
Alexis Moschcowitz



</doc>
<doc id="1960536" url="https://pl.wikipedia.org/wiki?curid=1960536" title="Mistrzostwa Świata w Łyżwiarstwie Szybkim w Wieloboju 1991">
Mistrzostwa Świata w Łyżwiarstwie Szybkim w Wieloboju 1991

85. mistrzostwa świata w łyżwiarstwie szybkim w wieloboju odbyły się w dniach 9–10 lutego 1991 roku w holenderskim Heerenveen. Zawodnicy startowali na sztucznym torze na IJsstadion Thialf po raz piąty (wcześniej w 1976, 1977, 1980 i 1987). Łyżwiarze startowali na czterech dystansach: 500 m, 1500 m, 5000 m, 10000 m. Zwyciężył Norweg Johann Olav Koss, który pobił również rekordy świata na 5000 i 10 000 m. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 40 łyżwiarzy z 20 krajów. Sklasyfikowanych zostało 37.

</doc>
<doc id="1960544" url="https://pl.wikipedia.org/wiki?curid=1960544" title="Moschcowitz">
Moschcowitz



</doc>
<doc id="1960546" url="https://pl.wikipedia.org/wiki?curid=1960546" title="Dillon Sheppard">
Dillon Sheppard

Dillon Douglas Sheppard (ur. 27 lutego 1979 w Durbanie) – południowoafrykański piłkarz występujący na pozycji pomocnika lub skrzydłowego w drużynie Platinum Stars.
Kariera klubowa.
Dillon Sheppard jest wychowankiem klubu Seven Stars. W drużynie seniorów zadebiutował w 1997 roku. Dwa lata później drużyna ta połączyła się z zespołem Kapsztad Spurs, tworząc Ajax Kapsztad. Największym sukcesem Shepparda, wywalczonym z tym klubem było 2. miejsce na koniec sezonu 2003/2004 w Premier Soccer League. W styczniu 2004 roku zawodnik ten trafił do rosyjskiego zespołu Dinamo Moskwa, gdzie grał tylko przez jeden sezon (w Rosji rozgrywany systemem wiosna-jesień). Jego następnym przystankiem był grecki Panionios GSS. W zimie 2006 roku przeszedł do Mamelodi Sundowns, gdzie już w pierwszym oraz w kolejnym sezonie wywalczył mistrzostwo kraju. Po trzech latach pobytu w klubie odszedł do drużyny Platinum Stars.
Kariera reprezentacyjna.
Dillon Sheppard w reprezentacji RPA zadebiutował w 2000 roku. Ostatni mecz rozegrał w 2007 roku i do tamtej pory ani razu nie trafił do siatki w barwach drużyny narodowej. Był także powołany na Puchar Narodów Afryki 2002, gdzie jego zespół odpadł w ćwierćfinale. Sheppard rozegrał wtedy jeden mecz na tym turnieju, wygrany przez RPA 3:1 z Marokiem.

</doc>
<doc id="1960550" url="https://pl.wikipedia.org/wiki?curid=1960550" title="Wioślak punktowany">
Wioślak punktowany

Wioślak punktowany ("Corixa punctata") – gatunek pluskwiaka z rodziny wioślakowatych (Corixidae).
Charakterystyka.
Osiąga długość 12–13,5 mm. Jak wszystkie wioślakowate, ma grzbieto-brzusznie spłaszczone, eliptyczne w zarysie ciało. Między biodrami tylnych odnóży występuje, zazwyczaj trójkątny, mieczyk ("metaxiphus"). Posiada brunatne ubarwienie, cętkowane półpokrywy i prążkowane przedplecze. Ma duże, czerwonobrązowe oczy z jasnym odstępem. Po lekko wklęsłej, grzbietowej stronie ciała oraz pod pokrywami gromadzą zapas powietrza, którym oddychają po zanurzeniu się pod wodę. Zapas ten odnawiają wynurzając jeden z boków tułowia, przy tym gra on rolę tzw. skrzela pneumatycznego i dzięki stałej wymianie gazowej zachodzącej między nim a tlenem otaczającej wody pozwala owadowi na stosunkowo rzadkie wypływanie na powierzchnię.
Pomimo wielu podobieństw do pluskolca, pływa inaczej niż on – tzn. grzbietem do góry. Ponadto porusza się zrywami, dzięki ruchom tylnych, wiosłowato spłaszczonych i pokrytych szczecinkami odnóży. Samce pocierając przednimi odnóżami o brzeg głowy wydają charakterystyczne dźwięki, przez które nazywane są wodnymi cykadami.
Występowanie i biotop.
Występuje w całej Europie, północnej (wyłączając Chiny) i południowej Azji, a także w Afryce.
Żyje w wodach słodkich i słabo zasolonych, często w stawach i rowach, najchętniej w stojących, bujnie zarośniętych zbiornikach. Ze względu na to, że dobrze i często lata nierzadko można go spotkać w zbiornikach nietrwałych lub sztucznych, jak na przykład baseny ogrodowe czy oczka wodne. Jak wszystkie wioślakowate, żyje zwykle w dużych skupieniach, często w kilkugatunkowych zespołach biotycznych o składzie mniej lub bardziej charakterystycznym dla danego typu zbiorników. Występuje w takich samych warunkach jak "C. dentipes" w związku z czym jest jego częstym towarzyszem.
Ekologia.
W odróżnieniu od większości innych pluskwiaków wodnych nie jest drapieżnikiem. Odżywia się przede wszystkim młodymi glonami, które zeskrobuje z podłoża przy pomocy rozszerzonych przednich odnóży i następnie wysysa lub połyka w całości. Za pomocą przednich odnóży grzebiących rozkopuje też muł w poszukiwaniu szczątków roślin i zwierząt.
Zimuje jako postać dorosła. Wiosną rozpoczyna się kojarzenie par. Samce delikatnie ćwierkają, czego celem jest pobudzenie samic. Po kopulacji samice składają jaja w liściach i łodygach wodnych roślin. Larwy wioślaków linieją pięciokrotnie przed przeobrażeniem w dojrzałe owady. Pierwsze dorosłe osobniki nowego pokolenia można spotkać w lipcu, zazwyczaj tworzą duże skupiska. Z powodu obniżania się zawartości tlenu w wodzie w ciepłe lata, opuszczają one swoje zbiorniki wodne w poszukiwaniu innych, o bardziej odpowiednich warunkach. Można wtedy zaobserwować ich duże roje lecące nocą ku źródłom światła.

</doc>
<doc id="1960551" url="https://pl.wikipedia.org/wiki?curid=1960551" title="Driver (gra komputerowa)">
Driver (gra komputerowa)

Driver (w Stanach Zjednoczonych wydany pod tytułem Driver: You Are the Wheelman, w Japonii wydany jako Driver ～潜入！カーチェイス大作戦～, Driver: Sennyuu! Car Chase Daisakusen) – komputerowa gra akcji, pierwsza część z serii gier "Driver". Gracz wciela się w postać policjanta Tannera, który przenika do świata przestępczego. Jego zadaniem jest rozpracowanie międzynarodowej szajki zajmującej się kradzieżami samochodów.
Gra została wydana w wersji na komputery osobiste i konsolę PlayStation w 1999 roku. Rok później odbyła się premiera na urządzenie przenośne Game Boy Color. W 2009 roku gra została wydana przez Gameloft na iPhone.
W 1999 roku gra otrzymała nagrodę Best of E3 Game Critics w kategorii Best Racing. W 2002 roku zajęła 12. miejsce w rankingu Top 25 Games of All Time organizowanym przez IGN.
Fabuła.
Gracz wciela się w postać policjanta Tannera, który ma za zadanie przedostać się do szeregów grupy przestępczej. By dostać się do grupy, Tanner musi przejść przygotowany przez nią trening i udowodnić, że ma odpowiednie umiejętności i będzie dobrze wykonywać swoją pracę. Po jego zaliczeniu otrzymuje pierwsze zadanie do wykonania w Miami. Po ukończeniu części fabularnej gry, Tanner może poruszać się po czterech szczegółowo odwzorowanych miastach: Nowym Jorku, Miami, San Francisco i Los Angeles, znajdujących się w Stanach Zjednoczonych. Po zakończeniu gry lub zastosowaniu kodów zostaje odblokowane brytyjskie miasto Newcastle, gdzie znajduje się siedziba twórców gry.
Rozgrywka.
Gra oferuje trójwymiarowy wygląd. Po zakończeniu misji uaktywniona zostaje opcja montażu filmu z kamer zewnętrznych, który przedstawia działania podczas misji. Oprócz gracza ulicami miast jeżdżą inni kierowcy, przestrzegający przepisów ruchu drogowego i posiadający sztuczną inteligencję. W grze na skrzyżowaniach znajduje się pracująca sygnalizacja świetlna. Wszystkie ulice w grze są proste i przecinają się. Bohater przyjmuje zlecenia od lokalnych gangsterów. Pomyślne wykonanie misji jest nagradzane powtórką z akcji. Podczas jazdy na ekranie widoczne są dwa wskaźniki: "Zniszczenie (ang. Damage)", odpowiadający za uszkodzenia samochodu, oraz "Przestępstwo (ang. Felony)", pokazujący ile gracz popełnił przestępstw i wykroczeń. Podczas gry w prawym dolnym rogu ekranu znajduje się mała mapa, która pokazuje aktualną pozycję gracza oraz pozycje radiowozów. Po chodnikach poruszają się ludzie. Niemożliwe jest ich przejechanie, gdyż zawsze zdążą uciec. Podczas gry odtwarzana jest muzyka funkowa z lat 70. Podczas jazdy możliwe jest przełączanie widoków kamery. Gra dostępna jest w pełnej angielskiej wersji językowej (napisy w innych językach).
Tryby gry.
Gra oferuje następujące tryby: "Undercover" (tryb fabularny), "Take a ride" (przejażdżka po dostępnych miastach), "Pursuit" (pościg), "Getaway" (ucieczka przed pościgiem), "Cross-Town Checkpoint" (jazda na czas wyznaczoną trasą), "Trail Blazer" (jazda na czas z dodawanym czasem), "Survival" (unikanie szarży policji), "Dirt Track" (omijanie słupków na trasie), "Carnage" (niszczenie poruszających się aut).
Przed rozpoczęciem części fabularnej, tzn. trybu "Undercover", na parkingu podziemnym gracz musi wykonać dziewięć zadań w ciągu jednej minuty, są to: "Burnout" (ruszenie z piskiem opon), "Speed" (osiągnięcie pewnej prędkości), "Handbrake" (hamowanie hamulcem ręcznym przed ścianą), "Reverse 180" (obrót samochodu o 180 stopni przy jeździe wstecz), "Slalom" (slalom między kolumnami), "Lap" (okrążenie garażu), "Brake test" (ostre hamowanie), "360" (obrót o 360 stopni), "180" (obrót o 180 stopni). W wersji na przenośną konsolę Game Boy Color tryb ten został pominięty.
Wydanie.
"Driver" jest pierwszą grą serii o tym samym tytule wyprodukowaną przez Reflections Interactive. Do prac nad grą zaangażowano między innymi producenta Pete'a Hawleya, projektanta Martina Edmonsona oraz scenarzystę Maurice'a Sucklinga.
Wersja demonstracyjna gry została udostępniona do pobrania 5 sierpnia 1999 roku. 30 września 1999 roku gra została wydana przez GT Interactive na komputery osobiste pod system Windows. W wersji na system Macintosh gra została wydana 15 grudnia 1999 roku przez MacSoft. Gra w wersji na konsolę PlayStation została wydana 30 czerwca 1999 roku. Wydanie na przenośną konsolę Game Boy Color miało miejsce przez wydawcę Crawfish Interactive w kwietniu 2000 roku. 14 sierpnia 2008 roku gra została wydana w usłudze PlayStation Network. 8 grudnia 2009 roku gra została wydana w wersji na smartfon iPhone przez Gameloft.
Gra w wersji na komputery osobiste doczekała się kilku ponownych wydań. W 2000 roku gra została wydana w edycji "Best of". W 2004 roku została wydana wersja "PC Gamer Presents", a rok później "Sold Out" i "Nowa eXtra Klasyka". Gra została ponownie wydana również na PlayStation. W 2001 roku gra została wydana w edycji "Best of Infogrames". W tym samym roku została wydana wersja "Greatest Hits". Rok później została wydana wersja "Spike Library #007". W 2004 roku gra została wydana przez w kompilacji z grą "Driver 2".
Odbiór.
Krytyka.
"Driver" w wersji na komputery osobiste został pozytywnie przyjęty przez recenzentów, osiągając według agregatora GameRankings średnią wynoszącą 79,05% maksymalnych ocen. Erik Wolpaw z serwisu GameSpot chwalił jej oryginalność, scenariusze i odpowiedni poziom trudności. Twierdził, że uruchomienie misji nigdy nie było dla niego frustrujące, a gra daje dużo zabawy oraz ma swój klimat. Mike Morrissey z IGN stwierdził, że grafika gry, pomimo wymagania stosunkowo zaawansowanego komputera, jest dobra. Według niego również model jazdy, jak i fizyka są bardzo dobre, muzyka jest przyzwoita, a udźwiękowienie – ponadprzeciętne.
Erik Wolpaw z serwisu GameSpot skrytykował grafikę mówiąc, że jest ona dobra, ale nie można jej porównywać z grafiką gry "Midtown Madness". Krytykował też tekstury budynków mówiąc, że są one często niewyraźne i powtarzane, miasto jest toporne, muzyka nieciekawa, a grze brakuje trybu gry wieloosobowej. Mike Morrissey z IGN skrytykował pojawiające się w grze przerywniki filmowe. Według niego są one nieciekawe. Ponadto blokady policji pojawiają się znikąd, a grze brakuje trybu gry wieloosobowej.
Gra w wersji na konsolę PlayStation została pozytywnie przyjęta przez recenzentów, osiągając według agregatora GameRankings średnią wynoszącą 87,52% maksymalnych ocen. Ben Silverman z serwisu Game Revolution chwalił realizm i głębię gry, rewolucyjną funkcję powtórek, doskonałą fizykę samochodu, ruch uliczny oraz jej grywalność. Ryan Mac Donald z GameSpot porównał grę do "Grand Theft Auto", z tą różnicą, że "Driver" został stworzony w technologii 3D, a gracz nie może wychodzić z samochodu. Graficznie według niego gra wygląda dobrze, ale samochody, obiekty i środowisko wyglądają trochę topornie. Z dystansu widać również piksele, ale te elementy wyostrzają się, gdy gracz zaczyna się do nich zbliżać. Doug Perry z IGN w recenzji napisał, że programiści gry stworzyli grę, wykorzystując pełną moc konsoli. Według niego fizyka gry jest fantastyczna, a grafika – bardzo dobra.
Ben Silverman z serwisu Game Revolution negatywnie ocenił grafikę. Według niego gra wykorzystuje pełną moc PlayStation, jednak z tego powodu występują w niej błędy. Ryan Mac Donald z GameSpot stwierdził, że głosy postaci w grze są niedobre. Doug Perry z IGN w swej recenzji skrytykował długi czas ładowania gry, błędy podczas rozgrywki oraz przeskoki w płynności gry.
Gra w wersji na przenośną konsolę Game Boy Color została przyjęta przez recenzentów najgorzej, spośród wszystkich wersji gry, osiągając według agregatora GameRankings średnią wynoszącą 75,5% maksymalnych ocen. Frank Provo z GameSpot w recenzji napisał, że gra jest godna pochwały za grywalność i jej efekty wizualne oraz dźwięk. Craig Harris z IGN chwalił model jazdy. Skrytykował jednak to, że miasta są płaskie.
Sprzedaż.
Według strony internetowej VGChartz włącznie do 18 sierpnia 2012 roku sprzedanych zostało 6 270 000 egzemplarzy gry "Driver" w wersji na PlayStation, w tym 3 110 000 w Ameryce Północnej, 2 800 000 w Europie oraz 20 000 w Japonii.

</doc>
<doc id="1960558" url="https://pl.wikipedia.org/wiki?curid=1960558" title="Marlene Johnson">
Marlene Johnson

Marlene Johnson (ur. 3 grudnia 1976) – niemiecka artystka znana ze wspólnego koncertowania z Jah Meekiem (jako support na trasie promującej jego album "Touched by an Angel"), a także z udziału we frankfurckim projekcie elektro – Hacjenda i Soul Patrol.
W listopadzie 2006 roku nakładem VeloCity Sounds Rec. ukazał się jej minialbum "Runway". Na krążku znalazły się m.in. cztery samodzielne kompozycje, a także utwory powstałe we współpracy z Marlonem B, Jah Meekiem, Ward 21 i House Of Riddim. Popularność przyniosła jej również współpraca z Samy Deluxe (hip hop), gdzie Johnson użyczyła swojego głosu na albumie "Verdammt Nochmal".
W 2007 roku Marlene Johnson użyczyła głosu na ostatnim albumie brytyjskiej gwiazdy Dub – Zion Train – "Live As One". Zagrała wiele koncertów w Polsce, Włoszech, Szwajcarii, Austrii i Niemczech z House Of Riddim, jako soundsystem oraz jako gościnna wokalistka na trasie Zion Train.
W maju 2008 roku został wydany jej debiutancki album "My Type O’Smoove", który został wyprodukowany przez House Of Riddim i wydany przez VeloCity Sounds Rec.
Polska publiczność miała okazję poznać siłę głosu Marlene podczas m.in.: One Love Sound Fest 2006, Reggae Dub Festivalu 2007, 2008, Reggae nad Wartą 2007, Reggaeland 2008, Africa Is Hungry 2008, Reggae &amp; Rap Festiwal 2009.

</doc>
<doc id="1960559" url="https://pl.wikipedia.org/wiki?curid=1960559" title="Pop (album Czesława Mozila)">
Pop (album Czesława Mozila)

Pop – drugi album studyjny zespołu polskiego wokalisty i muzyka Czesława Mozila – Czesław Śpiewa. Wydawnictwo ukazało się 12 kwietnia 2010 roku nakładem wytwórni muzycznej Mystic Production. Płyta dotarła do 2. miejsca listy OLiS w Polsce i uzyskała certyfikat złotej.
W lipcu 2010 roku album został nominowany do nagrody Superjedynki w kategorii "Płyta pop".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1960562" url="https://pl.wikipedia.org/wiki?curid=1960562" title="Greenwich (Connecticut)">
Greenwich (Connecticut)

Greenwich – miejscowość w Stanach Zjednoczonych, w stanie Connecticut, w hrabstwie Fairfield.
W miejscowości były kręcone sceny do filmu Droga do szczęścia z 2008 roku.

</doc>
<doc id="1960579" url="https://pl.wikipedia.org/wiki?curid=1960579" title="Eyjafjallajökull">
Eyjafjallajökull



</doc>
<doc id="1960582" url="https://pl.wikipedia.org/wiki?curid=1960582" title="Eyjafjöll">
Eyjafjöll



</doc>
<doc id="1960585" url="https://pl.wikipedia.org/wiki?curid=1960585" title="Brutal Planet">
Brutal Planet

Brutal Planet – dwudziesty pierwszy studyjny album Alice Coopera z 2000 roku. Stylistycznie był to zwrot artysty w kierunku ciężkiego, nowoczesnego heavy metalu.

</doc>
<doc id="1960586" url="https://pl.wikipedia.org/wiki?curid=1960586" title="Żyrytwa pluskwowata">
Żyrytwa pluskwowata

Żyrytwa pluskwowata ("Ilyocoris cimicoides") − gatunek owada z rzędu pluskwiaków, należący do rodziny żyrytwowatych.
Wygląd.
Żyrytwę pluskwowatą łatwo rozpoznać choć podobna jest do niektórych chrząszczy z rodziny pływakowatych ("Dytiscidae"). Ciało ma silnie spłaszczone, oliwkowe. Posiada długie, tylne kończyny które doskonale pomagają jej w pływaniu. Jest to bardzo szybki owad. przednie kończyny to kończyny chwytne. Spód ciała jasny. Aparat gębowy typu kłująco-ssącego, charakterystyczny dla pluskwiaków (Hemiptera). Osiąga do 1,5 cm długości.
Występowanie i biotop.
Żyrytwy, w zależności od gatunku występują na różnych kontynentach, żyrytwa pluskwowata spotykana jest w Europie. Najczęściej spotykane są w małych i płytkich wodach stojących, również na brzegach wolno płynących rzek i kałużach. Gatunek pospolity.
Pokarm.
Żyrytwa należy do drapieżnych pluskwiaków. Chwyta przednimi nogami swoją zdobycz i wysysa za pomocą kłujki. Jej ofiarą padają mniejsze owady i pajęczaki.

</doc>
<doc id="1960597" url="https://pl.wikipedia.org/wiki?curid=1960597" title="The Lost And Damned">
The Lost And Damned



</doc>
<doc id="1960607" url="https://pl.wikipedia.org/wiki?curid=1960607" title="Port lotniczy Bihać">
Port lotniczy Bihać

Port lotniczy Bihać – port lotniczy zlokalizowany w Bihaciu (Bośnia i Hercegowina, Federacja Bośni i Hercegowiny).

</doc>
<doc id="1960608" url="https://pl.wikipedia.org/wiki?curid=1960608" title="Kręciel">
Kręciel

Kręciel ("Orectochilus villosus") – gatunek wodnego chrząszcza z rodziny krętakowatych. 
Mierzy do 5 mm długości. Ma ciemnobrunatną barwę pokryw. Jest gatunkiem nocnym, pojawiającym się na powierzchni dopiero o zmierzchu. W dzień ukrywa się wśród roślin. Występuje w Europie. W Polsce jest gatunkiem pospolitym.

</doc>
<doc id="1960626" url="https://pl.wikipedia.org/wiki?curid=1960626" title="Driver 2">
Driver 2

Driver 2, Driver 2: Back on the Streets lub Driver 2: The Wheelman is Back (na konsolę Game Boy Advance wydany jako Driver 2 Advance) – komputerowa gra akcji, druga część z serii "Driver". Gracz ponownie wciela się w postać policjanta Tannera, który przenika do świata przestępczego. Jego zadaniem jest rozpracowanie międzynarodowej szajki.
Gra została wydana w wersji na konsolę PlayStation oraz Game Boy Advance odpowiednio w 2000 i 2002 roku.
W 2000 roku gra otrzymała nagrodę Blockbuster Award w kategorii Favorite Video Game of the Year.
Fabuła.
Gracz wciela się w postać policjanta Tannera, który ma za zadanie walczyć z grupą przestępczą, w czym pomaga mu Tobias Jones. Tanner prowadzi operacje przeciwko Solomonowi Caine – szefowi gangu w Chicago i Alvarowi Vasquezowi, przywódcy półświatka w Rio de Janeiro, którego protegowanym jest Pink Lenny. Gangi Caine'a i Vasqueza rywalizują ze sobą. Po ukończeniu części fabularnej gry, Tanner może poruszać się po czterech szczegółowo odwzorowanych miastach: Chicago oraz Las Vegas w Stanach Zjednoczonych, Hawanie na Kubie i Rio de Janeiro w Brazylii.
Rozgrywka.
W "Driver 2" istnieje trójwymiarowy świat. Gracz może opuścić (w wersji na GBA nie ma takiej możliwości) i zmienić pojazd (w grze występują samochody osobowe, autobusy, wany, taksówki, radiowozy policyjne, pickupy, ciężarówki i wozy strażackie). W grze zawarto cztery miasta, na które składa się 38 misji (30 misji w wersji na GBA), po 10 dla Chicago i Las Vegas w Stanach Zjednoczonych, 8 dla Hawany na Kubie oraz 9 dla Rio de Janeiro w Brazylii (w wersji na GBA Hawana i Las Vegas zostały pominięte); wszystkie dostępne są w wersji dnia i nocy. Do wyboru w menu w każdym mieście jest pięć aut. W Chicago na stadionie Baseball Stadium jest ukryty sekretny samochód czarno żółty (Black and Yellow) Buick, na Hawanie w podziemnym labiryncie – Mini car, w Las Vegas w garażu – Custom Pick-up, w Rio de Janeiro w dokach – Truck. Tanner może usiąść na krześle przy stoliku lub też bez niego. W Las Vegas w pobliżu domu z białym płotem oraz drogą dojazdową jest garaż, gracz może zadzwonić dzwonkiem, a także otworzyć oraz zamknąć drzwi garażu i zaparkować w nim samochód. W grze występują przechodnie – gracz nie może ich przejechać, postacie zawsze zdążą uciec przed samochodem gracza lub przenikną przez niego. Oprócz gracza ulicami miast jeżdżą inni kierowcy, przestrzegający przepisów ruchu drogowego i posiadający sztuczną inteligencję. W grze występują kręte i proste drogi w przeciwieństwie do pierwszej części, gdzie drogi były proste, przecinające się. Gracz jest ścigany przez policję, gdy przekroczy dozwoloną prędkość, porusza się w nieodpowiednim kierunku, niszczy środowisko lub samochody bądź próbuje przejechać ludzi. Gdy radiowozy policyjne zbliżą się na odpowiednią odległość, uderzają w samochód gracza. Na drogach organizowane są blokady policyjne, na które składają się samochody policyjne oraz policjanci celujący z pistoletu w Tannera. Niektóre radiowozy policji oraz radiowozy użyte w blokadach są niedostępne dla gracza, gdy gracz przesiądzie się do zaparkowanego radiowozu, jest poszukiwany przez policję. Podczas gdy gracz jest ścigany przez policję, nie może on opuścić samochodu. Na niektórych skrzyżowaniach czy też innych drogach znajduje się pracująca sygnalizacja świetlna. Gdy postać gracza jest poza pojazdem, a gracz nie podejmuje akcji, Tanner spogląda na zegarek na jego lewej ręce.
W prawym dolnym rogu wyświetlana jest mała mapa (pełna mapa dostępna jest w menu podczas rozgrywki), która pokazuje aktualną pozycję gracza oraz pozycje radiowozów. W lewym górnym rogu znajdują się dwa wskaźniki: "Zniszczenie" (ang. "Damage") i "Przestępstwo" (ang. "Felony"), pierwszy odpowiada za uszkodzenia pojazdu drugi zaś za popełnione zbrodnie.
Gra zawiera dziewięć licencjonowanych utworów: m.in. kubański blues wykonany przez Hounda Doga Taylora.
Na mocy podpisanej umowy między Infogrames i Diesel, postacie w grze ubrane są w licencjonowaną odzież tejże firmy, na billboardach reklamowych zawarte zostało logo firmy.
Gra dostępna jest w pełnej angielskiej wersji językowej, w Rio de Janeiro i Hawanie przez lektora używany jest język hiszpański (napisy w innych językach).
Tryby gry.
Gra zawiera sześć trybów gry "Undercover" (tryb fabularny), "Take A Ride" (możliwość jeżdżenia po odblokowanych miastach), "Quick Chase" (pościg wybranego samochodu w czasie 1 min. i 33 sekund), "Quick Getaway" (zgubienie pościgu), "Gate Racing" (przejazd przez 100 punktów kontrolnych, za każdy przejechany punkt gracz otrzymuje sekundę do kończącego się czasu), "Trailblazer" (gracz musi zniszczyć 100 wyznaczonych pachołków, za każdy pachołek gracz otrzymuje sekundę do kończącego się czasu), "Checkpoint" (gracz musi dojechać do pięciu miejsc oznaczonych strzałką i uzyskać jak najlepszy czas), "Survival" (gracz musi uciekać przed hordą goniących go radiowozów policji), "Multiplayer" (podczas rozgrywki na podzielonym ekranie dla dwóch graczy w wersji na konsolę PS1 dostępne są tryby "Take A Ride", "Cops' n' Robbers", "Checkpoint" i "Capture the Flag". W wersji na GBA w tym trybie może uczestniczyć czterech graczy, w tym trybie jest dostępnych kilka minigier).
Wydanie.
"Driver 2" jest drugą grą z serii "Driver" wyprodukowaną przez Reflections Interactive. Do prac nad grą zaangażowano między innymi producenta Kirby Fonga, projektanta Martina Edmonsona oraz projektanta Craiga Lawsona.
27 września 2000 roku poinformowano, że Infogrames otrzymało zamówienie na wydanie miliona sztuk "Driver 2" w Stanach Zjednoczonych.
Gra była promowana w Stanach Zjednoczonych na ulicach Nowego Jorku, Los Angeles, San Francisco i Chicago.
Gra została wydana po raz pierwszy przez Infogrames na konsolę PlayStation w Stanach Zjednoczonych 13 listopada 2000 roku, 17 listopada tego samego roku grę wydano w Europie. 4 i 22 października 2002 roku grę wydał Atari w Europie i Stanach Zjednoczonych w wersji na Game Boy Advance.
18 maja 2000 roku ujawniono, że gra może być wydana na konsolę Dreamcast, wydanie nigdy nie miało miejsca.
W 2001 roku gra została ponownie wydana w Stanach Zjednoczonych w edycji "Greatest Hits". W 2001 roku grę wydano w edycji "Best of Infogrames" w Europie. 18 maja 2001 roku grę wydano w Europie w edycji "w/ Memory Card", 5 października grę wydano ponownie w Europie w edycji "Platinum". 4 grudnia 2001 tego samego roku grę wydano w Europie w edycji "Limited Edition". 29 stycznia 2004 roku gra została wydana przez Atari w Europie w kompilacji z poprzednią częścią, 16 marca 2004 kompilację wydał Infogrames w Stanach Zjednoczonych. 30 sierpnia 2001 roku gra została wydana w edycji "King Size" wraz z grą "Anstoss Premier Manager".
Gra otrzymała klasyfikację wiekową T – Teen od organizacji ESRB, 12+ od PEGI, 6 od USK i M – Mature od OFLC.
Odbiór.
Krytyka.
"Driver 2" w wersji dla PlayStation spotkał się z mieszanymi reakcjami recenzentów, osiągając według agregatora GameRankings średnią wynoszącą 69,20% maksymalnych ocen. Tom Bramwell z serwisu Eurogamer chwalił to, że w grze występują kręte drogi oraz możliwość wyjścia z samochodu a przerywniki filmowe są profesjonalnie nakręcone, z bardzo realistycznymi zachowaniami ludzi. Bramwell negatywnie odniósł się do zachowania ludzi w grze, gdzie to powinno być najważniejsze, jakość obrazu oraz jego ładowanie się nie jest dobre. Air Hendrix z GamePro stwierdził, że po sukcesie poprzedniej części wymagania co dla "Driver 2" są bardzo wysokie. Stwierdził także, że kolizje są zbyt skoczne, a w misjach jest za mało czasu; do pozytywnych stron gry zaliczył przerywniki filmowe, model jazdy oraz muzykę w przerywnikach filmowych. Ben Silverman z Game Revolution pozytywnie odniósł się do wielkości miast oraz możliwości zmienienia pojazdu natomiast negatywnie ocenił grafikę gry, prowadzi ona do słabej kontroli oraz złej gry. Ryan Mac Donald z portalu GameSpot w recenzji stwierdził, iż gra jest wielką kontynuacją, zawiera wiele nowych funkcji, nowe rodzaje misji i miast, oryginalną historię, samochody i ich zachowania oraz uszkodzenia są realistyczne, gra jest niezwykła. Mac Donald napisał, że postacie i miasto po przybliżeniu nie są szczegółowe, a rozgrywka momentami jest zwolniona, ale to nie jest poważnym problemem. Recenzent o pseudonimie jkdmedia z GameZone stwierdził, iż grafika i dźwięki są bardzo dobrze zrobione, prowadzenie samochodów jest fantastyczne, montowanie filmów z rozgrywki jest wielką rzeczą, "Driver 2" jest świetną grą. Według Douga Perry'iego gra jest cieniem potęgi jaką wypracował "Driver", jest rozczarowującą grą.
"Driver 2 Advance" w wersji dla Game Boy Advance również spotkał się z mieszanymi reakcjami recenzentów, osiągając według agregatora GameRankings średnią wynoszącą 63,82% maksymalnych ocen. Star Dingo z GamePro stwierdził, że "Driver 2" jest technicznie imponującą grą, miasta są ogromne, pojazdy są łatwe w prowadzeniu, a liczba 30 misji jest imponująca, jednak są to zasadnicze zadania – jazda z punktu A do B. Frank Provo z serwisu GameSpot w recenzji napisał, że to zdumiewające, że gra tak bardzo przypomina wersję z PlayStation. Jedną z najfajniejszych cech gry jest możliwość opuszczenia samochodu i przejecie następnego. Promień skrętu i uszkodzenia niektórych samochodów są żałosne. W grze nie ma wystarczającej różnorodności muzyki i efektów dźwiękowych. Recenzent o pseudonimie Nix z serwisu IGN uznał, że wersja na GBA jest mniej ekscytująca niż ta z PS1, ale jednak oddaje jej styl.
Sprzedaż.
Po wydaniu gry została oszacowana sprzedaż na poziomie 1 200 000 egzemplarzy. 6 lutego 2001 roku ogłoszono, że w Stanach Zjednoczonych zostało sprzedanych około 1 100 000 egzemplarzy i ponad 2 000 000 na całym świecie.
Według VGChartz włącznie do 18 sierpnia 2012 na świecie sprzedano 4 730 000 egzemplarzy gry w wersji na PlayStation, w tym 2 360 000 egzemplarzy w Ameryce Północnej, 2 100 000 w Europie oraz 20 000 w Japonii. W wersji na Game Boy Advance na ten sam moment sprzedano 250 000 egzemplarzy w Ameryce Północnej i 90 000 w Europie.

</doc>
<doc id="1960627" url="https://pl.wikipedia.org/wiki?curid=1960627" title="Riddimzz Team">
Riddimzz Team

Riddimzz Team powstał w 2007 roku we Wrocławiu, to nowy projekt Piotra "Zwierza" Stanclika, basisty legendarnych składów polskiej sceny reggae – Stage of Unity, Tumbao oraz Tumbao Riddim Band. W nowym zespole grają muzycy od dawna tworzący polską scenę reggae, znani z udziału w takich projektach jak Tumbao Riddim Band, Natural Dread Killaz, Lion Vibration.
Po krótkim czasie przygotowań zespół zadebiutował we wrocławskiej Hali Stulecia jako backing band dla kilku z najlepszych wokalistów polskiej sceny reggae – Bob One, Junior Stress, Bas Tajpan czy Mesajah, poprzedzając występ jamajskiej legendy sceny reggae Sizzla Kalonji. Zespół występował też wspólnie z jamajskim wokalistą Yah Meekiem, Natural Dread Killaz oraz przedstawicielem młodego pokolenia polskiej sceny reggae – Calem.
Muzyka Riddimzz Team to oprawiona w nowoczesne brzmienia mieszanka klasycznego reggae z rootsem, dancehallem oraz dubem, co z pewnością spodoba się publiczności przybyłej na koncert grupy. Zespół grał z niemiecką wokalistką Marlene Johnson, znaną ze współpracy z austriackim House Of Riddim oraz brytyjską gwiazdą Dub – Zion Train (w 2007 użyczyła swego głosu na albumie "Live As One") i wielu koncertów w Polsce, Szwajcarii, Austrii i Niemczech. W maju 2008 roku został wydany jej debiutancki album "My Type O’Smoove", wyprodukowany przez House Of Riddim i wydany przez VelocitySounds Rec.
Od października 2009 Riddimzz Team &amp; Marlene Johnson przygotowywali modern rootsowy materiał w studiu HaKeYoQ we Wrocławiu. Premiera debiutanckiego albumu była zaplanowana na lato 2010 r.

</doc>
<doc id="1960636" url="https://pl.wikipedia.org/wiki?curid=1960636" title="Jump the Gun">
Jump the Gun

Jump the Gun – trzeci album studyjny duńskiego zespołu hard/ heavy rockowego Pretty Maids, w USA wydany pod nazwą "Lethal Heroes". Ukazał się 20 kwietnia 1990 roku nakładem CBS. Producentem tego wydawnictwa jest znany z Deep Purple Roger Glover. Okładkę płyty utworzył Joe Petagno.

</doc>
<doc id="1960638" url="https://pl.wikipedia.org/wiki?curid=1960638" title="CreaToon">
CreaToon

CreaToon – program do tworzenia animacji 2D napisany dla systemów Microsoft Windows. Został wydany przez Androme N.V. Wraz z wersją 3.0 jest na licencji Freeware i przestał być rozwijany. Program specjalizuje się w animacji stylem cutout.
Możliwości.
Niektóre z możliwości programu to:.
CreaToon był również używany do animowania bajek dla dzieci (np. 'Numbertime' i 'Bonny, Banana and Mo'). Przykłady amatorskich animacji można znaleźć w serwisie YouTube.

</doc>
<doc id="1960639" url="https://pl.wikipedia.org/wiki?curid=1960639" title="Port lotniczy Nikozja">
Port lotniczy Nikozja

Port lotniczy Nikozja – nieużywany obecnie port lotniczy położony na zachód od Nikozji, stolicy Cypru. Zamknięty został w 1974, po inwazji tureckiej na Cypr.

</doc>
<doc id="1960642" url="https://pl.wikipedia.org/wiki?curid=1960642" title="Janusz Zaleski (leśnik)">
Janusz Zaleski (leśnik)

Janusz Zaleski (ur. 24 listopada 1952 w Nowym Dworze Mazowieckim) – polski leśnik, w latach 2007–2014 podsekretarz stanu w Ministerstwie Środowiska i w latach 2009–2014 główny konserwator przyrody.
Życiorys.
Ukończył I Liceum Ogólnokształcące w Olsztynie w 1971 roku. Absolwent Wydziału Leśnego SGGW w 1976 r. i Wydziału Ekonomiki Produkcji SGPiS (obecnie SGH) w 1979 r. Doktor nauk leśnych, tytuł uzyskał w 2014 roku na Wydziale Leśnym SGGW w Warszawie. Od 1977 do 1980 pracownik Instytutu Ekonomiki Leśnej SGGW. W latach 1980–1990 kolejno adiunkt, nadleśniczy terenowy i zastępca nadleśniczego w Nadleśnictwie Dwukoły. Od 1990 do 2001 nadleśniczy Nadleśnictwa Orneta. Od 2001 do 2006 zastępca dyrektora generalnego Lasów Państwowych. W okresie 2006–2007 dyrektor Centrum Koordynacji Projektów Środowiskowych. Ukończone Studium Podyplomowe Hodowli Lasu. W latach 1994–1998 radny Miasta Orneta, 1998–2002 radny powiatu lidzbarskiego. Członek Państwowej Rady Ochrony Przyrody 2004–2008, 2014-2019, członek zespołu Prezydenta RP do opracowania projektu ustawy regulującej status dziedzictwa przyrodniczego i kulturowego Puszczy Białowieskiej.
Od 29 grudnia 2007 podsekretarz stanu w Ministerstwie Środowiska, z dniem 16 kwietnia 2009 premier Donald Tusk powołał go na funkcję głównego konserwatora przyrody. 9 kwietnia 2014 został odwołany na własną prośbę z obu stanowisk.
Od 29 maja 2014 do 18 listopada 2015 Zastępca Dyrektora Lasów Państwowych do spraw gospodarki leśnej.
Działalność zawodowa i publiczna.
Janusz Zaleski pełnił funkcję podsekretarza stanu w Ministerstwie Środowiska, głównego konserwatora przyrody. Koordynował sprawy związane z edukacją ekologiczną i komunikacją społeczną. Sprawował nadzór nad działalnością: Państwowego Gospodarstwa Leśnego „Lasy Państwowe”, Centrum Informacji o Środowisku, Biura Nasiennictwa Leśnego, Instytutu Badawczego Leśnictwa, Instytutu Ekologii Terenów Uprzemysłowionych. Członek Komitetu do Spraw Europejskich Rady Ministrów, bezpośrednio nadzorował organizację i przeprowadzenie XIV sesji Konferencji Stron ramowej Konwencji Narodów Zjednoczonych w sprawie zmian klimatu wraz z IV sesją Spotkań Stron Protokołu z Kioto (COP14/COP-MOP4) w Poznaniu w 2008 roku.
Nadzorował działalność parków narodowych, odpowiadał za przygotowania polskiej prezydencji w dziedzinie leśnictwa i ochrony bioróżnorodności.
Wykłada na Wydziale kształtowania Środowiska i Rolnictwa na Uniwersytecie Warmińsko-Mazurskim.

</doc>
<doc id="1960644" url="https://pl.wikipedia.org/wiki?curid=1960644" title="Zygmunt Radziwiłł">
Zygmunt Radziwiłł



</doc>
<doc id="1960656" url="https://pl.wikipedia.org/wiki?curid=1960656" title="Długie uszy na polanie">
Długie uszy na polanie

Długie uszy na polanie (tytuł oryg. "Čtyři uši na mezi") – serial animowany produkcji czeskiej z 2003 roku. W Polsce emitowany na kanale TVP Polonia w Dobranocce.

</doc>
<doc id="1960659" url="https://pl.wikipedia.org/wiki?curid=1960659" title="Nexor">
Nexor



</doc>
<doc id="1960662" url="https://pl.wikipedia.org/wiki?curid=1960662" title="Algorytm Rabina">
Algorytm Rabina

Algorytm Rabina – asymetryczny szyfr, którego bezpieczeństwo oparte jest na trudności obliczenia pierwiastków kwadratowych modulo liczba złożona. Kluczem tajnym są dwie duże liczby pierwsze formula_1 i formula_2 wybrane w taki sposób, że formula_3 oraz formula_4 Klucz publiczny jest iloczynem wybranych liczb pierwszych: formula_5.

</doc>
<doc id="1960663" url="https://pl.wikipedia.org/wiki?curid=1960663" title="Geografia Tajwanu">
Geografia Tajwanu

Republika Chińska, potocznie Tajwan jest niewielkim państwem wyspiarskim leżącym w Azji Wschodniej. Składa się z dużej wyspy zwanej Tajwanem, kilkudziesięciu przybrzeżnych wysp wchodzących w skład archipelagów Peskadorów, Kinmen i Mazu Liedao oraz szeregu innych małych wysepek. 
Powierzchnia, położenie i granice.
Powierzchnia – 36 188 km²
Położenie – Tajwan jest wyspą leżącą na zachodnim krańcu Pacyfiku pomiędzy morzami: Południowochińskim i Wschodniochińskim, od wschodu oblewają wyspę otwarte wody Oceanu Spokojnego, a dokładnie północna część Basenu Filipińskiego. Tajwan od kontynentalnych Chin oddziela szeroka na około 160 km Cieśnina Tajwańska.
Skrajne punkty: północny 25°20′N, południowy 21°50′N, zachodni 120°00′E wschodni 122°00′E. Wyspa jest długa na mniej więcej 395 km i szeroka na 144 km.
Tajwan (Republika Chińska) graniczy poprzez wody terytorialne Cieśniny Tajwańskiej z Chinami od zachodu, a od południa z Filipinami.
Linia brzegowa – 1566 km
Budowa geologiczna i rzeźba.
Tajwan jest zbudowany głównie ze skał pochodzenia paleozoicznego i mezozoicznego, które były wielokrotnie fałdowane. Do silnych fałdowań skał dochodziło głównie w kredzie, ale fałdowania miały także miejsce w oligocenie. Skały Tajwanu są poprzecinane intruzjami magmowymi, na które składają się głównie granity. Najwięcej intruzji magmowych powstało w erze miocenu. W okresie czwartorzędu w północnej części wyspy zaznaczyła się działalność wulkaniczna. Obecnie Tajwan jest wyspą aktywną sejsmicznie i co roku dochodzi do średnio 10 wstrząsów tektonicznych.
Tajwan jest wyspą górzystą. Góry i obszary wyżynne zajmują prawie 2/3 terytorium wyspy. Około 30% powierzchni wyspy to obszary leżące powyżej 1000 m n.p.m. Z północnego wschodu na południowy zachód ciągną się równoległe do siebie 4 główne pasma górskie. Najwyższym szczytem Tajwanu jest Yu Shan o wysokości do 3997 m. Góra ta znajduje się na południowym skraju centralnej części wyspy. Tereny górskie skupiają się we wschodniej części wyspy. Zachodnia część Tajwanu jest nizinna.
Zachodnia i środkowa część wyspy jest zajęta przez Góry Tajwańskie, które składają się z pasma Taidong Shanmai, doliny o tej samej nazwie i Centralnego Łańcucha Górskiego – Zhongyang Shanmai do którego należą 3 równoległe grzbiety. Są to Zhongyang, gdzie znajduje się około 30 szczytów dochodzących do 3000 m. Drugim grzbietem są góry Yushan Shanmai, a trzecim Ali Shanmai. Dalej na zachodzie znajduje się wyżej wspomniana nizina, obniżenia Pingdong, Taizhong, Taibei i Yilan. Nizina jest wąska i jej szerokość przeciętna wynosi około 45 km.
Klimat.
Tajwan leży w strefie klimatu zwrotnikowego wilgotnego o monsunowej odmianie. Jedynie północne krańce wyspy znajdują się w strefie klimatu podzwrotnikowego, także wilgotnego. Tajwan cechuje się stosunkowo cieplejszym klimatem niż obszary w Chinach leżące na tej samej szerokości geograficznej. Jest to spowodowane tym, że wyspę obmywa ciepły prąd morski Kuro Siwo.
Temperatury na ogół są wysokie na terenach nizinnych i przedgórzach. Do Tajwanu nie docierają wpływy zimnych mas powietrza z północy. Oznacza to, że zimą średnie temperatury wynoszą , a na południu dochodzą do . Latem jest gorąco i średnie wartości termiczne wynoszą od 28 do . Łagodzący wpływ oceanu sprawia, że nie notuje się na Tajwanie w okresie letnim bardzo wysokich temperatur rzędu . W górach jest chłodno. W wyższych partiach klimat posiada typowo górską odmianę i średnie roczne temperatury oscylują w granicach , nie przekraczając .
Tajwan jest bardzo wilgotną i deszczową wyspą. Średnia roczna opadowa to około 2500 mm. Najniższe roczne opady rzędu 1500–2000 mm notowane są w zachodniej części kraju. Ilości opadów rosną wraz ze wzrostem wysokości, sięgając nawet 6000 mm rocznie. Na wybrzeżu wschodnim roczny opad dochodzi do 3000 mm, dotyczy to także południa kraju wystawionego na działanie wilgotnego monsunu letniego. Opady na południu utrzymują się na poziomie około 4000 mm rocznie. W związku z występowaniem cyrkulacji monsunowej, największe opady notuje się latem, podczas gdy zimy się suche i słoneczne.
Charakterystyczną cechą klimatu są huragany, które w Azji są nazywane tajfunami. Okres występowania tajfunów przypada na koniec lata i początek jesieni. Tajwan rocznie nawiedza od trzech do czterech tajfunów.
Wody.
Jako że na Tajwanie występują wysokie opady deszczu i nie ma wyraźnej pory suchej, sieć rzeczna jest gęsta i zasobna w wodę. Tajwan jest małą wyspą, toteż rzeki charakteryzuje niewielka długość, brak żeglowności, oraz liczne progi i wodospady. Wszystkie rzeki należą do Oceanu Spokojnego, a ich układ jest mniej więcej promienisty, z tym, że na wschodzie są to głównie bardzo krótkie rzeki i strumienie. Najdłuższe rzeki płyną na zachodzie kraju i uchodzą do Cieśniny Tajwańskiej. Najdłuższą jest Zhuoshui Xi, która liczy 170 km.
Gleby.
Dominującym typem gleb są gleby ferralitowe barwy czerwonej i czerwonożółtej. W dolinach rzecznych występują aluwialne fluwisole, zaś wysoko w górach gleby inicjalne litosole.
Flora.
Szata roślinna Tajwanu jest stosunkowo dobrze zachowana. Lasy pokrywają 58% powierzchni wyspy. Występuje piętrowy układ roślinności. Na obszarach nizinnych do wysokości 600 m n.p.m., a więc także na przedgórzach rosną wiecznie zielone lasy gdzie dominują bambusy i palmy. W wielu miejscach obszary te zostały zajęte pod uprawę, toteż lasy skupiają się głównie na obszarach górskich. Do wysokości 1800 m n.p.m. rosną podzwrotnikowe lasy liściaste. Powyżej 1800 m lasy przechodzą w ekosystem iglasty, gdzie oprócz niego występuje także roślinność twardolistna. Na znacznych wysokościach rzędu 2400–3000 m n.p.m. rosną lasy typowe dla umiarkowanych stref klimatycznych, gdzie przeważa jodła oraz świerk. Wyżej występuje roślinność alpejska. Na wybrzeżu i przy ujściach rzek rosną lasy namorzynowe.
Fauna.
Świat zwierząt zalicza się do Regionu Indochińskiego. Do dużych ssaków należy jelenie wschodnie, dzik i serau. Serau jest gatunkiem spokrewnionym z kozicą. Największym drapieżnikiem jest niedźwiedź himalajski, który jest gatunkiem rzadko występującym na wyspie. Poza nim na Tajwanie żyją pantery mgliste i koty bengalskie. Pospolite są małpy głównie makaki żyjące w lasach. Świat ptaków jest bardzo urozmaicony. Żyją tam przedstawiciele trukuśników. Także gady są licznie występującymi zwierzętami, gdzie największym ich przedstawicielem jest pyton tygrysi.

</doc>
<doc id="1960668" url="https://pl.wikipedia.org/wiki?curid=1960668" title="Marek Jerzy Olbrycht">
Marek Jerzy Olbrycht

Marek Jerzy Olbrycht (ur. 23 sierpnia 1952 w Krakowie) – generał brygady Wojska Polskiego.
Życiorys.
Absolwent Wyższej Szkoły Oficerskiej Wojsk Inżynieryjnych we Wrocławiu (1976). Rozpoczął w niej zawodową służbę wojskową na stanowisku dowódcy plutonu, a następnie dowódcy kompanii. W 1984 roku uczestniczył w Wyższym Kursie Doskonalenia Oficerów. Po ukończeniu Akademii Sztabu Generalnego w Rembertowie (1987), zajmował stanowiska służbowe w pionie dydaktycznym w Wyższej Szkole Oficerskiej Wojsk Inżynieryjnych, Wyższej Szkole Oficerskiej Inżynierii Wojskowej i Wyższej Szkole Oficerskiej Wojsk Lądowych we Wrocławiu. W latach 1996–2000 był Komendantem Wojskowego Centrum Szkolenia dla potrzeb Sił Pokojowych ONZ (WCSdpSP ONZ) w Kielcach. Następnie pracował na stanowiskach: szefa oddziału w Generalnym Zarządzie Operacyjnym P-3 (SG WP), zastępcy Szefa Szefostwa Transportu i Ruchu Wojsk – Centrum Koordynacji Ruchu Wojsk oraz zastępcy Szefa Szefostwa Działań Specjalnych (SG WP). W latach 1991–1992 wykonywał zadania na stanowisku Szefa Wojsk Inżynieryjnych w Kwaterze Głównej Misji ONZ UNDOF w Syrii. Służył od 1994 do 1995 w Polskim Kontyngencie Wojskowym ONZ w b. Jugosławii w Misji ONZ UNPROFOR na stanowisku zastępcy dowódcy PKW. W latach 1998–1999 wykonywał zadania na stanowisku zastępcy Dowódcy Sił Pokojowych ONZ – szefa sztabu w Kwaterze Głównej Misji UNIFIL w Libanie. W Akademii Obrony Narodowej ukończył w 1996 roku Kurs Przeszkolenia Specjalistycznego Dowódców Oddziałów, a w 1998 studia podyplomowe na kierunku spraw zagranicznych. Był słuchaczem Wyższego Kursu Polityki NATO w Szkole NATO w Oberammergau oraz Studiów Podyplomowych w Akademii Obrony NATO w Rzymie (2001-2002). W latach 2003–2004 zajmował stanowisko szefa Polskiego Zespołu Operacyjno–Łącznikowego w Centralnym Dowództwie Amerykańskim (CENTCOM) w Tampie w USA.
Od 1 stycznia 2007 do 10 kwietnia 2010 był zastępcą dowódcy Wojsk Specjalnych, a po tragicznej śmierci gen. broni Włodzimierza Potasińskiego pod Smoleńskiem, do 15.08.2010 – pełnił obowiązki dowódcy Wojsk Specjalnych. Następnie został wyznaczony na stanowisko Szefa Zarządu Analiz Wywiadowczych i Rozpoznawczych P-2 (SG WP), realizując jednocześnie zadania szefa polskiej Misji Wojskowej w Komisji Nadzorczej Państw Neutralnych w Panmunjom w Korei.
1 lutego 2012 przeszedł do rezerwy.
3 maja 2007 mianowany na stopień generała brygady.

</doc>
<doc id="1960673" url="https://pl.wikipedia.org/wiki?curid=1960673" title="Port lotniczy Ćemovsko Polje">
Port lotniczy Ćemovsko Polje

Port lotniczy Ćemovsko Polje – lotnisko zlokalizowane w Ćemovsko Polje, koło Podgoricy w Czarnogórze. Jest szóstym co do wielkości portem lotniczym w tym kraju. Jest używany do celów sportowych.

</doc>
<doc id="1960682" url="https://pl.wikipedia.org/wiki?curid=1960682" title="Tuczenie">
Tuczenie



</doc>
<doc id="1960690" url="https://pl.wikipedia.org/wiki?curid=1960690" title="Marrakech">
Marrakech



</doc>
<doc id="1960697" url="https://pl.wikipedia.org/wiki?curid=1960697" title="Corixa punctata">
Corixa punctata



</doc>
<doc id="1960702" url="https://pl.wikipedia.org/wiki?curid=1960702" title="Antal Dovcsák">
Antal Dovcsák

Antal Dovcsák (ur. 11 marca 1879 – zm. 1962) – węgierski polityk komunistyczny, wicepremier kraju w czasie istnienia Węgierskiej Republiki Rad.
Przed rozpoczęciem kariery politycznej był prezesem federacji pracowników zakładów metalowych.
Po założeniu Węgierskiej Republiki Rad związał się z rządzonymi wówczas komunistami. Pełnił funkcję wicepremiera w rządzie Węgierskiej Republiki Rad. W dniach 1-6 sierpnia 1919 zajmował stanowisko ministra handlu w krótkotrwałym rządzie Gyuli Peidla. 
Po wkroczeniu wojsk rumuńskich do Budapesztu aresztowany, w 1922 wydalony przez rząd Horthego do Rosji Sowieckiej w ramach wymiany więźniów politycznych. W 1923 skierowany przez Komintern do Austrii, gdzie prowadził działalność związkową.

</doc>
<doc id="1960712" url="https://pl.wikipedia.org/wiki?curid=1960712" title="Drzewo kamforowe">
Drzewo kamforowe



</doc>
<doc id="1960715" url="https://pl.wikipedia.org/wiki?curid=1960715" title="Pauline Konga">
Pauline Konga

Pauline Konga (ur. 10 kwietnia 1970 w dystrykcie Baringo, prowincja Rift Valley) – kenijska lekkoatletka, specjalizująca się w biegach długodystansowych, dwukrotna uczestniczka igrzysk olimpijskich w latach 1992 i 1996, srebrna medalistka olimpijska z 1996 r. z Atlanty, w biegu na 5000 metrów. Sukcesy osiągała również w biegach przełajowych.
Pierwsza w historii Kenijka, która zdobyła medal olimpijski. Żona Paula Bitoka.

</doc>
<doc id="1960731" url="https://pl.wikipedia.org/wiki?curid=1960731" title="Port lotniczy Ruhnu">
Port lotniczy Ruhnu

Port lotniczy Ruhnu – lotnisko znajdujące się na wyspie Ruhnu, we wsi Ringsu. Szósty co do wielkości port lotniczy Estonii. Obsługuje połączenia krajowe.

</doc>
<doc id="1960744" url="https://pl.wikipedia.org/wiki?curid=1960744" title="Julio Enrique Martínez">
Julio Enrique Martínez

Julio Enrique Martínez Rivera (ur. 8 lipca 1985 w Coatepeque) - salwadorski piłkarz grający na pozycji pomocnika.
Życiorys.
Kariera klubowa.
Martínez w latach 2003-2009 grał w dwóch salwadorskich klubach - C.D. Once Lobos i Isidro Metapán. Z Isidro zdobył trzy tytuły mistrza Salwadoru. Jako jeden z trzech Salwadorczyków (pozostałymi byli Rodolfo Zelaya i Christian Castillo), przeszedł na zasadzie wypożyczenia do meksykańskiego Club León. 3 grudnia 2009 władze klubu poinformowały o wykupieniu tria piłkarzy, jednak wkrótce ogłoszono, że nie są oni już potrzebni zespołowi. Martínez odszedł na wypożyczenie do Chicago Fire, gdzie ściągnął do były trener z reprezentacji Salwadoru, Meksykanin Carlos de los Cobos. Swój debiut w nowej drużynie zaliczył 27 marca 2010 w spotkaniu z New York Red Bulls (0:1). Martínez grał od początku meczu i zmieniony w 53 minucie przez Collinsa Johna. W letnim okienku transferowym León wypożyczył Martíneza do salwadorskiego zespołu Alianza FC.
Następnie był zawodnikiem klubów: Isidro Metapán, Santa Tecla FC i CD Águila.
Kariera reprezentacyjna.
Julio Martínez zadebiutował w reprezentacji w 2006 roku. Brał udział w Złotym Pucharze CONCACAF 2007, Złotym Pucharze CONCACAF 2009 i eliminacjach do Mundialu 2010, gdzie zdobył 2 bramki, obie przeciwko Meksykowi.

</doc>
<doc id="1960745" url="https://pl.wikipedia.org/wiki?curid=1960745" title="Yorkshire Archaeological Journal">
Yorkshire Archaeological Journal

Yorkshire Archaeological Journal – brytyjskie czasopismo poświęcone archeologii. Wydawane jest przez Yorkshire Archaeological Society od 1869.

</doc>
<doc id="1960755" url="https://pl.wikipedia.org/wiki?curid=1960755" title="Mistrzostwa Świata Seniorów w Curlingu 2010">
Mistrzostwa Świata Seniorów w Curlingu 2010

Mistrzostwa Świata Seniorów w Curlingu 2010 rozegrano w dniach 18-24 kwietnia 2010, w Czelabińsku. Odbyły się wraz z Mistrzostwami Par Mieszanych. 
Początkowo w rywalizacji miało brać udział 16 zespołów męskich i 9 kobiecych. W wyniku problemów w ruchu lotniczym związanych z erupcją Eyjafjallajökull z udziału wycofały się reprezentacje Szkocji oraz męskie drużyny Estonii, Holandii i Walii. 
Tytułów mistrzowskich z 2009 bronili Kanadyjczycy. Złote medale ponownie zdobyły Kanadyjki pokonując w finale Szwajcarki 8:4. W zawodach mężczyzn triumfowali Amerykanie, którzy w finale pokonali Kanadę 4:3. Brązowe medale uzyskały Szwedki i Australijczycy.
Kobiety.
Play-off.
Finał.
24 kwietnia 11:30
Mecz o 3. miejsce.
24 kwietnia 11:30
Półfinały.
23 kwietnia 2010; 17:30
Mężczyźni.
Play-off.
Finał.
24 kwietnia 11:30
Mecz o 3. miejsce.
24 kwietnia 11:30
Półfinały.
23 kwietnia 2010; 17:30
Tie-breaker.
23 kwietnia 2010; 8:30
23 kwietnia 2010; 12:30
Round Robin.
Sesja 1..
18 kwietnia 2010; 10:00
Sesja 2..
18 kwietnia 2010; 14:00
Sesja 3..
18 kwietnia 2010; 18:00
Sesja 4..
19 kwietnia 2010; 10:00
Sesja 5..
19 kwietnia 2010; 14:00
Sesja 6..
19 kwietnia 2010; 18:00
Sesja 7..
20 kwietnia 2010; 10:00
Sesja 8..
20 kwietnia 2010; 14:00
Sesja 9..
20 kwietnia 2010; 18:00
Sesja 10..
21 kwietnia 2010; 10:00
Sesja 11..
21 kwietnia 2010; 14:00
Sesja 12..
21 kwietnia 2010; 18:00
Sesja 13..
22 kwietnia 2010; 9:00
Sesja 14..
22 kwietnia 2010; 14:00
Sesja 15..
22 kwietnia 2010; 19:00

</doc>
<doc id="1960784" url="https://pl.wikipedia.org/wiki?curid=1960784" title="Genevieve Ouellet">
Genevieve Ouellet

Genevieve Ouellet (ur. 9 lipca 1985) – kanadyjska niewidoma kolarka. Brązowa medalistka paraolimpijska z Pekinu w 2008 roku.

</doc>
<doc id="1960787" url="https://pl.wikipedia.org/wiki?curid=1960787" title="Koncze-daria">
Koncze-daria

Koncze-daria (chiń.: 孔雀河; pinyin: "Kǒngquè Hé"; ujg.: "Konqi därya") – rzeka w zachodnich Chinach, w regionie Sinciang, na skraju Kotliny Kaszgarskiej. Wypływa z jeziora Bosten Hu, uchodzi okresowo do jeziora Lob-nor lub do rzeki Tarym. Jej długość wynosi ok. 550 km, powierzchnia jej dorzecza to 184,4 tys. km². Tworzy system odnóg połączonych kanałami.

</doc>
<doc id="1960796" url="https://pl.wikipedia.org/wiki?curid=1960796" title="Lauren Brooke">
Lauren Brooke

Lauren Brooke - brytyjska pisarka. Autorka dwóch serii opowiadań dla dziewczynek "the Heartland" i "Chestnut Hill".
Urodziła się w Anglii, lecz znaczną część dzieciństwa spędziła w Stanach Zjednoczonych, głównie w Wirginii.
Linki zewnętrzne.
Strona fanów Lauren Brooke

</doc>
<doc id="1960798" url="https://pl.wikipedia.org/wiki?curid=1960798" title="Isabella Ochichi">
Isabella Ochichi

Isabella Bosibori Ochichi (ur. 28 października 1979 w Kisii, prowincja Nyanza) – kenijska lekkoatletka, specjalizująca się w biegach długodystansowych i przełajowych, srebrna medalistka igrzysk olimpijskich z 2004 r. z Aten, w biegu na 5000 metrów. Wielokrotna medalistka mistrzostw świata w biegach przełajowych.

</doc>
<doc id="1960800" url="https://pl.wikipedia.org/wiki?curid=1960800" title="Klippern">
Klippern



</doc>
<doc id="1960804" url="https://pl.wikipedia.org/wiki?curid=1960804" title="Reforma Grabskiego">
Reforma Grabskiego



</doc>
<doc id="1960807" url="https://pl.wikipedia.org/wiki?curid=1960807" title="Ringsted (Iowa)">
Ringsted (Iowa)

Ringsted – miasto w Stanach Zjednoczonych, w stanie Iowa, w hrabstwie Emmet. W 2000 liczyło 436 mieszkańców.

</doc>
<doc id="1960810" url="https://pl.wikipedia.org/wiki?curid=1960810" title="Myszka stawowa">
Myszka stawowa

Myszka stawowa – fragment chrząstki lub kości poruszający się swobodnie we wnętrzu stawu, najczęściej kolanowego. Może wystąpić po urazie, zapaleniach, nowotworach lub zabiegu w obrębie stawu, częściej pojawia się u chorych na reumatoidalne zapalenie stawów i chorobę zwyrodnieniową stawów. Najczęściej występuje pojedynczo, ale opisywano formy mnogie, dzieli się ją na niestabilną i stabilną. Daje objawy pod postacią obrzęku stawu, bólu i jego nagłego, bolesnego blokowania. Jest leczona operacyjnie.

</doc>
<doc id="1960813" url="https://pl.wikipedia.org/wiki?curid=1960813" title="Andrzej Podsiadło">
Andrzej Podsiadło

Andrzej Antoni Podsiadło (ur. 2 grudnia 1950 w Dąbrowie Górniczej) – polski doktor nauk ekonomicznych, urzędnik, były prezes Polskiego Czerwonego Krzyża i banku PKO BP.
Życiorys.
Ukończył Szkołę Główną Planowania i Statystyki i następnie (1973–1978) był pracownikiem naukowym. Tutaj uzyskał doktorat. Następnie w latach 1978–1988 pracował jako dyrektor Zespołu Polityki Ekonomicznej i jako dyrektor Zespołu Analiz w Komisji Planowania przy Radzie Ministrów. Członek Polskiej Zjednoczonej Partii Robotniczej. Od roku 1989 był podsekretarzem stanu w Ministerstwie Finansów. 15 stycznia 1991 premier Jan Krzysztof Bielecki powołał go na sekretarza stanu w tym samym resorcie. Z Ministerstwa Finansów odszedł w 1992.
W 1991 zasiadał w radzie Fundacji na rzecz Nauki Polskiej, a w latach 1992–1994 był prezesem zarządu Powszechnego Banku Handlowego Gecobank S.A. założonego przez tę fundację. W 1995 był wiceprezesem Zarządu PKO BP. Od 1995 do 2002 był prezesem zarządu Powszechnego Banku Kredytowego S.A. Od 20 czerwca 2002 do 29 września 2006 był prezesem zarządu PKO BP. W latach 2007-2009 zasiadał w radzie dyrektorów rosyjskiego Alfa-Banku, należącego do Michaiła Fridmana. Zasiadał też w kilku radach nadzorczych, m.in. Aforti, Domu Maklerskiego IDM, J.W. Construction, Hawe, Wielton.
W latach 1995–1998 oraz 2008–2012 był prezesem Polskiego Czerwonego Krzyża. 17 czerwca 2012 na tym stanowisku zastąpił go Stanisław Kracik.
Odznaczony Krzyżem Kawalerskim (1998) i Oficerskim (2005) Orderu Odrodzenia Polski.

</doc>
<doc id="1960815" url="https://pl.wikipedia.org/wiki?curid=1960815" title="Andrea Eskau">
Andrea Eskau

Andrea Eskau (ur. 21 marca 1971 w Apolda) – niemiecka niepełnosprawna kolarka, biegaczka narciarska i biathlonistka. Srebrna i brązowa medalistka paraolimpijska z Vancouver w 2010 roku. Dwukrotna złota medalistka paraolimpijska z Soczi w 2014 roku. Mistrzyni paraolimpijska z Pekinu w 2008 roku oraz z Londynu w 2012 roku. Pięciokrotna mistrzyni świata w kolarstwie.

</doc>
<doc id="1960820" url="https://pl.wikipedia.org/wiki?curid=1960820" title="Walery Jan Sławek">
Walery Jan Sławek



</doc>
<doc id="1960825" url="https://pl.wikipedia.org/wiki?curid=1960825" title="Sergey Stogov">
Sergey Stogov



</doc>
<doc id="1960838" url="https://pl.wikipedia.org/wiki?curid=1960838" title="Igualada">
Igualada

Igualada – miasto w Hiszpanii, we wspólnocie autonomicznej Katalonia. W 2009 liczyło mieszkańców.
Stanowi siedzibę comarki Anoia.
Z Igualady pochodzi Jordi Savall.
W mieście rozwinął się przemysł włókienniczy.

</doc>
<doc id="1960880" url="https://pl.wikipedia.org/wiki?curid=1960880" title="Huludao">
Huludao

Huludao (chiń. 葫芦岛; pinyin: "Húludǎo") – miasto o statusie prefektury miejskiej w północno-wschodnich Chinach, w prowincji Liaoning. Prefektura miejska w 1999 roku liczyła 2 662 256 mieszkańców.

</doc>
<doc id="1960884" url="https://pl.wikipedia.org/wiki?curid=1960884" title="Bayern Rundfahrt">
Bayern Rundfahrt

Bayern Rundfahrt (Dookoła Bawarii) – wieloetapowy wyścig kolarski rozgrywany w Niemczech w kraju związkowym Bawaria, co roku w maju. Od 2005 należy do cyklu UCI Europe Tour i ma najwyższą po UCI World Tour kategorię 2.HC.
Bayern Rundfahrt odbył się po raz pierwszy w 1980 i organizowany jest co roku, przy czym od 1989 jest wyścigiem dla kolarzy zawodowych. Rekordzistami pod względem liczby zwycięstw w klasyfikacji generalnej są Niemcy Jens Voigt i Michael Rich, którzy mają po trzy triumfy.

</doc>
<doc id="1960892" url="https://pl.wikipedia.org/wiki?curid=1960892" title="Bayern-Rundfahrt">
Bayern-Rundfahrt



</doc>
<doc id="1960904" url="https://pl.wikipedia.org/wiki?curid=1960904" title="Peter Farrelly">
Peter Farrelly

Peter John Farrelly (ur. 17 grudnia 1956 w Phoenixville w stanie Pensylwania) − amerykański reżyser, scenarzysta i producent filmowy pochodzenia irlandzkiego i polskiego. Pracuje w duecie z bratem, Bobbym Farrelym.

</doc>
<doc id="1960909" url="https://pl.wikipedia.org/wiki?curid=1960909" title="Jan Fidler">
Jan Fidler

Jan Fidler (ur. w sierpniu 1872 w Radomiu, zm. 1938) – polski adwokat, cywilista.
Życiorys.
Ukończył gimnazjum w Radomiu (1890). Studia na Cesarskim Uniwersytecie Warszawskim rozpoczął od Wydziału Medycznego, by po dwóch latach przejść na Wydział Prawny. Dyplom uniwersytecki uzyskał w 1896. Po odbyciu służby wojskowej (w Łomży) rozpoczął aplikację u znanego adwokata siedleckiego Stanisława Seweryna Sunderlanda. W 1901 został wpisany na listę adwokatów przysięgłych.
Był autorem artykułów z prawa cywilnego i procedury cywilnej. W 1915 przełożył niemiecką ustawę o postępowaniu cywilnym, wspólnie z adwokatem Stanisławem Goldszteinem tłumaczył też niemieckie przepisy o adwokaturze i opłatach adwokackich. Wraz ze Stanisławem Carem opracował komentarz do kodeksu postępowania cywilnego. 
Udzielał się w pracy organów samorządu zawodowego. Zmarł na początku 1938.

</doc>
<doc id="1960919" url="https://pl.wikipedia.org/wiki?curid=1960919" title="Semnopithecus dussumieri">
Semnopithecus dussumieri



</doc>
<doc id="1960922" url="https://pl.wikipedia.org/wiki?curid=1960922" title="Lapidarium (literatura)">
Lapidarium (literatura)

Lapidarium (łac. "lapidarius" = dotyczący kamieni) – alegoryczny traktat poetycki o właściwościach kamieni szlachetnych.
Najstarsze znane lapidaria pochodzą z dalekiego Wschodu ("Mahabharata", "Ramajana"); wspomina o nich Pliniusz Starszy w dziele "Historia naturalis". W IV lub V w. n.e powstał łaciński przekład anonimowego greckiego dzieła pt "Physiologus", który stał się wzorem dla wszystkich późniejszych lapidariów. Jednym z najwcześniejszych średniowiecznych utworów tego typu, które zachowało się do czasów współczesnych, jest dzieło Ambrozjusza Teodozjusza Makrobiusza pisane po łacinie. Na przełomie XI/XII w. opis szlachetnych kamieni wraz z ich szczególnymi właściwościami przedstawił Marbodius, biskup Rennes, w 743 heksametrach. Opisy kamieni szlachetnych zestawiane z wykładem o charakterze alegoryczno-moralnym zaczęły pojawiać się później, np. ok. 1125 roku Philippe de Thaon dołączył do dzieła "Bestiaire" krótkie wierszyki, wydzielone w osobnej części zatytułowanej "Lapidaire". Porównywał w nich np. twardość diamentu do niezłomności Chrystusa. Na początku XIII w. spisano kamienie pojawiające się w biblijnej Księdze Wyjścia i w Apokalipsie św. Jana, nadając im alegoryczne znaczenie. W tamtym okresie również męka Jezusa była przyrównywana do wielu kamieni (np. onyksu, agatu itp.). W XIII w. lapidaria były szczególnie popularne we Francji – pojawiły się wówczas liczne przekłady dzieła Marboda na język francuski, szybko popularyzowały się także i w innych krajach Europy.
Lapidaria zaniknęły wraz z końcem średniowiecza (ostatnie ślady tego gatunku można odnaleźć w XVI-wiecznej twórczości Rémy Belleau). W XX w. Ryszard Kapuściński zatytułował zbiór swoich notatek, niedokończonych reportaży, spostrzeżeń itp. "Lapidarium" – nie było to jednak nawiązanie do średniowiecznych opisów kamieni szlachetnych, a do innego znaczenia tego słowa (miejsce będące zbiorem muzealnych eksponatów, zniszczonych rzeźb itp., zob. lapidarium).

</doc>
<doc id="1960931" url="https://pl.wikipedia.org/wiki?curid=1960931" title="Lapidarium (ujednoznacznienie)">
Lapidarium (ujednoznacznienie)



</doc>
<doc id="1960932" url="https://pl.wikipedia.org/wiki?curid=1960932" title="Lavoisier">
Lavoisier



</doc>
<doc id="1960942" url="https://pl.wikipedia.org/wiki?curid=1960942" title="Prezydenci Chińskiej Republiki Ludowej">
Prezydenci Chińskiej Republiki Ludowej



</doc>
<doc id="1960950" url="https://pl.wikipedia.org/wiki?curid=1960950" title="Grace Chelagat">
Grace Chelagat

Grace Chelagat (ur. ?) – kenijska lekkoatletka, specjalizująca się w skoku o tyczce.

</doc>
<doc id="1960952" url="https://pl.wikipedia.org/wiki?curid=1960952" title="Garðar">
Garðar



</doc>
<doc id="1960953" url="https://pl.wikipedia.org/wiki?curid=1960953" title="Gardar">
Gardar

Gardar (isl. "Garðar") – średniowieczna osada Normanów (wikingów), zasiedlających Grenlandię od przełomu X i XI wieku, położona w południowej części wyspy, w miejscu dzisiejszej wsi Igaliku. 
Historia.
W średniowieczu miejscowość była największą osadą na Grenlandii i odgrywała rolę stolicy kraju; była również siedzibą biskupstwa. Miejscowa katedra, pod wezwaniem świętego Mikołaja (patrona żeglarzy), po której pozostały ruiny, a której budowę rozpoczęto w 1126 r. powstała z piaskowca. Jej wymiary wynosiły 27 m długość i 16 m szerokość. Poza katedrą w Gardar znajdowały się jeszcze inne kościoły – łącznie znaleziono pozostałości 5 świątyń chrześcijańskich, aczkolwiek nie wiadomo, czy wszystkie one funkcjonowały równocześnie. Prócz pozostałości katedry po osadzie zachowały się także resztki domów i budynków gospodarczych, w tym 2 dużych stajni (lub obór), w których jednorazowo mogło przebywać po ok. 100 zwierząt. Miasto funkcjonowało do początku XV wieku, kiedy to miejscowa ludność zanikła. Nie są znane przyczyny zniknięcia normańskiej populacji zamieszkującej zarówno Gardar, jak i inne osady znajdujące się na wybrzeżach wyspy (m.in. Hvalsey i Brattahlid) ale istnieje na ten temat kilka hipotez. Kamienne zabudowania Gardaru zostały w okresie późniejszym w znacznej mierze zniszczone przez osadników eskimoskich, którzy pojawili się na tych terenach prawdopodobnie już po upadku osady, a którzy używali kamieni z powikińskich budowli do własnych celów, zwłaszcza do budowy domów.

</doc>
<doc id="1960965" url="https://pl.wikipedia.org/wiki?curid=1960965" title="Inozyna pranobeks">
Inozyna pranobeks



</doc>
<doc id="1960966" url="https://pl.wikipedia.org/wiki?curid=1960966" title="Pranobeks inozyny">
Pranobeks inozyny

Pranobeks inozyny ("Isoprinosine, Inosiplex") – mieszanina inozyny z kwasem 4-acetamidobenzoesowym i 1-dimetyloamino-2-propanolem (w stosunku molowym 1:3) stosowana jako lek przeciwwirusowy i immunostymulujący w zakażeniach wirusem opryszczki zwykłej (HSV), innych infekcjach wirusowych, a także w niektórych chorobach wynikających z reakcji autoimmunologicznej.
Działanie przeciwwirusowe i immunomodulujące zostało potwierdzone w badaniach "in vitro" na komórkach ludzkich, "in vivo" w badaniach na zwierzętach i w ograniczonym stopniu w badaniach przedklinicznych na ludziach. Ustalono, że jest to substancja bezpieczna, jednak wymaga szerszych badań i nie została zalecana przez organizacje medyczne do leczenia chorób wirusowych. Nie dowiedziono jej efektywności w leczeniu infekcji górnych dróg oddechowych związanych z przeziębieniem i grypą, przy czym odradza się stosowanie jej w tym celu u dzieci, zwłaszcza poniżej 1 roku życia.
Mechanizm działania.
Pranobeks inozyny hamuje syntezę wirusowego mRNA, wpływając na proces translacji. Ponadto stymuluje wydzielanie niektórych cytokin, przez co działa na limfocyty T oraz makrofagi, powoduje też zwiększenie produkcji niektórych przeciwciał. W ten sposób moduluje działanie układu odpornościowego.
W badaniach na myszach stwierdzono także działanie typu antydepresyjnego.
Wskazania do stosowania leku.
Pranobeks inozyny stosowany jest:
Ponadto lek ten próbowano wykorzystywać na etapie badań w terapii innych schorzeń:
Przeciwwskazania.
Pranobeks inozyny przeciwwskazany jest u chorych z nadwrażliwością na ten lek. Należy stosować go ostrożnie w przypadku niewydolności nerek, dny moczanowej, hiperurykemii i kamicy układu moczowego.
Stosowanie leku w ciąży i w okresie laktacji.
Leku nie należy stosować w czasie ciąży i karmienia piersią.
Interakcje.
Leki immunosupresyjne mogą osłabiać działanie pranobeksu inozyny.
Działania niepożądane.
Lek bardzo często powoduje wzrost stężenia kwasu moczowego, jednak po odstawieniu leku stężenie to zwykle wraca do normy. Przy wielomiesięcznym stosowaniu pacjenci często doświadczają szeregu efektów niepożądanych: bóle nadbrzusza, głowy i stawów, świąd, wysypka, nudności, wymioty, zmęczenie, złe samopoczucie i zawroty głowy. W organizmie dochodzi przy tym do zwiększenia aktywności aminotransferaz i fosfatazy alkalicznej oraz następuje zwiększenie stężenia azotu mocznikowego we krwi.
Preparaty.
W Polsce dostępny jest w formie syropu lub tabletek pod nazwami "Eloprine", "Groprinosin", "Isoprinosine", "Neosine", "Neotac" i "Pranosin".
Dawkowanie.
Lek podaje się doustnie. Dawkę oraz częstotliwość podawania leku ustala lekarz. Dla osób dorosłych standardowa dawka wynosi 50 mg/kg masy ciała na dobę, zwykle 1 g 3–4 razy na dobę (co 6 godzin). Lek podaje się również przez 1–2 dni po ustąpieniu objawów choroby.
Wycofanie reklamy w 2016.
3 marca 2016 r. Główny Inspektor Farmaceutyczny nakazał zaprzestania emisji reklamy telewizyjnej syropu dla dzieci Neosine. Zdaniem GIF reklama wprowadzała odbiorców w błąd, przekazując nieprawdziwe informacje dotyczące bezpodstawnie szerokich wskazań do stosowania leku jako „zapobiegającego grypie”.

</doc>
<doc id="1960970" url="https://pl.wikipedia.org/wiki?curid=1960970" title="Polskie ultimatum wobec Litwy">
Polskie ultimatum wobec Litwy

Polskie ultimatum wobec Litwy – ultimatum wysunięte 17 marca 1938 roku, dotyczące polskiego żądania normalizacji stosunków dyplomatycznych pomiędzy Polską a Litwą; zostało przyjęte przez rząd litewski 19 marca tegoż roku.
Od czasu buntu Żeligowskiego i zajęcia Wilna w 1920 rząd litewski odmawiał ponownego nawiązania stosunków dyplomatycznych z Polską. Rząd litewski cały czas stał na stanowisku, że zajęcie to było sprzeczne z prawem, i że Wilno jest prawowitą stolicą Litwy. Powołując się na brak układu pokojowego (umowa suwalska i traktat w Kownie wprowadzały jedynie rozejm), strona litewska utrzymywała, że między oboma państwami trwa stan wojny.
Tymczasem w Europie wzrastało napięcie spowodowane agresywną polityką Niemiec nazistowskich. 12 marca Niemcy dokonały aneksji Austrii. Rząd polski, uważając, że szanse na uregulowanie stosunków polsko-litewskich są teraz większe, jak również ze względu na zagrożenie (spowodowane wydłużeniem granic wymagających obrony) podczas możliwej wojny z Niemcami, zdecydował się wystosować ultimatum wobec rządu litewskiego, wzywając go do nawiązania stosunków z Polską. Przyjęcie ultimatum zmniejszyłoby zagrożenie w wypadku agresji Niemiec; Polska nie musiałaby już wiązać części swoich sił na granicy polsko-litewskiej.
Do roku 1938 napięcie w stosunkach polsko-litewskich utrzymywało się. 11 marca na granicy miał miejsce incydent zbrojny, w wyniku którego śmierć poniósł polski żołnierz Korpusu Ochrony Pogranicza strzelec Stanisław Serafin; wydarzenie to dało pretekst do akcji stronie polskiej. W związku z incydentem 17 marca rząd polski za pośrednictwem litewskiego posła w Tallinnie wystosował ultimatum do rządu litewskiego z żądaniem natychmiastowego nawiązania normalnych stosunków dyplomatycznych bez żadnych warunków wstępnych. Wręczył je poseł Polski w Tallinie Wacław Przesmycki. Gen. Edward Śmigły-Rydz (ówczesny marszałek Polski przewidziany na Naczelnego Wodza) przybył do Wilna, wydano też stosowne zarządzenia wojskowe. W całej Polsce masowo organizowano manifestacje popierające politykę rządu pod hasłem "Wodzu, prowadź nas na Kowno!". Ultimatum spotkało się ze zdecydowaną reakcją ZSRR, który wyraził swój brak akceptacji dla tego typu działań podejmowanych przez Polaków, oraz nieprzychylnym nastawieniem Francji i innych państw zachodnich, w mniemaniu których środek ten był na miarę nacisków stosowanych przez Hitlera. 19 marca rząd Litwy przyjął żądania, co pozwoliło unormować stosunki. Polskim przedstawicielem w Kownie został Franciszek Charwat, litewskim w Warszawie Kazys Škirpa.
Normalizacji w kontaktach z rządem polskim pragnęło też wiele środowisk litewskich, wcześniej nie były one jednak w stanie przezwyciężyć silnie antypolskiego nastawienia w rządzie własnego kraju. Zgadzając się na nawiązanie stosunków, Litwa straciła część argumentów związanych z Wilnem, jednak oficjalnie dalej nie uznawała polskich praw do tego miasta. Stosunki polsko-litewskie poprawiły się wiosną następnego roku, po niemieckim ultimatum wobec Litwy, w którym Niemcy zmusiły Litwę do cesji okręgu Kłajpedy.

</doc>
<doc id="1960979" url="https://pl.wikipedia.org/wiki?curid=1960979" title="Hvalsey">
Hvalsey

Hvalsey – średniowieczna osada Normanów (wikingów), zasiedlających Grenlandię od przełomu X i XI wieku, położona w południowej części wyspy, w pobliżu dzisiejszego miasteczka Qaqortoq.
Osada została założona na początku XI wieku przez Eryka Rudego i stanowiła jedno z największych i najludniejszych grenlandzkich osiedli. Miasto funkcjonowało do początku XV wieku, kiedy to miejscowa ludność zanikła. Nie są znane przyczyny zniknięcia normańskiej populacji, zamieszkującej zarówno Hvalsey, jak i inne osady na wybrzeżach wyspy (m.in. Brattahlíð i Garðar); istnieje na ten temat kilka hipotez. 
Po Hvalsey pozostały ruiny kilkunastu domów, zabudowań gospodarczych oraz ruiny kamiennego kościoła, wzniesionego ok. 1100 r., stanowiące najlepiej zachowane pozostałości normańskiego budownictwa na wyspie.

</doc>
<doc id="1960983" url="https://pl.wikipedia.org/wiki?curid=1960983" title="Obrazy Tycjana w Santa Maria della Salute">
Obrazy Tycjana w Santa Maria della Salute

W weneckim kościele Santa Maria della Salute znajduje się pięć obrazów Tycjana.
W XVII wieku został rozwiązany klasztor Santo Spirito in Isola. Dzieła Tycjana znajdujące się wewnątrz klasztoru przeniesiono do bazyliki Santa Maria della Salute w Wenecji. Było to pięć dużych płócien o tematyce religijnej, z czego motywy trzech zaczerpnięte zostały ze Starego Testamentu. Obrazy te upiększyły sufit świątyni. Dwa pozostałe dzieła nawiązywały do tematu zesłania Ducha Świętego oraz przestawiały świętych związanych z Wenecją i dawnym klasztorem.
Najwcześniejszym obrazem z tych pięciu jest "Święty Marek w otoczeniu św. Kosmy, Damiana, Rocha i Sebastiana". Obraz powstał dla kanoników klasztoru augustianów Santo Spirito in Isola i nawiązywał do wielkiej epidemii dżumy, jaka nawiedziła Wenecję. Jest to jeden z wcześniejszych dzieł Tycjana i widać tu jeszcze, głównie w postaciach w szatach, wpływ malarstwa Giovanniego Belliniego. Biała chusta opasająca biodra św. Sebastiana, jest już zwiastunem talentu artysty. Scena przedstawia św. Marka, patrona miasta, siedzącego na tronie. Pod nim po lewej stronie stoją dwaj lekarze: Święci Kosma i Damian. Jeden z nich błagalnie patrzy na Marka i prosi o ratunek dla miasta. Rękoma wskazują na postacie z prawej strony, na św. Rocha i św. Sebastiana. Pierwszy z nich miał owrzodzone ręce i – podobnie jak Sebastian – wiązany był z zarazą.
Obrazy o tematyce starotestamentowej przedstawiają sceny przepełnione dramatyzmem. Pierwotnie znajdowały się na suficie zaprojektowanym przez Jacopa Sansovina, w Santo Spirito in Isola. W 1656 roku zostały przeniesione do obecnego kościoła. Postacie przedstawione przez Tycjana ukazane zostały w ruchu, co wymagało dużej znajomości techniki skrótu perspektywicznego. Tycjan opanował ją perfekcyjnie. Płotno pt. "Ofiara Izaaka" było uznawane za tzw. prefigurację, czyli zapowiedź męczeńskiej śmierci Chrystusa. Malarz wybrał moment najbardziej dramatyczny. Izaak klęczy na ołtarzu, a Abraham trzyma jego głowę jedną ręką, a drugą, w której dzierży nóż, bierze zamach. W tym samym momencie anioł chwyta przegub i oddala groźbę śmierci. Tycjan w mistrzowski sposób ukazuje trzepoczące na wietrze szaty Abrahama i nadlatującego anioła. Twarz Izaaka jest spokojna i ufna.

</doc>
<doc id="1960985" url="https://pl.wikipedia.org/wiki?curid=1960985" title="Hotel Polonia w Poznaniu">
Hotel Polonia w Poznaniu

Hotel Polonia w Poznaniu – okazały, zabytkowy gmach dawnego hotelu, o klasycznych formach, zlokalizowany w Poznaniu przy ul. Grunwaldzkiej 16-18 (róg Stolarskiej). Po wybudowaniu był największym hotelem w Polsce pod względem liczby łóżek. W latach 1945-2012 mieścił się w nim szpital wojskowy, a obecnie Szpital Kliniczny UM.
Geneza.
Budynek wybudowano dla potrzeb hotelowych Powszechnej Wystawy Krajowej w Poznaniu - PeWuKi - wybudowano go według projektu Jerzego Tuszowskiego (współpraca - Kazimierz Ruciński) w rekordowym czasie 13 miesięcy i ukończono w początkach maja 1929. Pośpiech spowodowany był zbyt późną decyzją o budowie, zainspirowaną szacunkiem, że zabraknie około stu tysięcy miejsc noclegowych dla gości z Anglii (co ostatecznie nie miało miejsca). Projekt wykonano tak, żeby hotel po zakończeniu wystawy łatwo było przebudować na mieszkania z kuchniami i łazienkami. Posiadał 362 pokoje o 603 łóżkach oraz pełne zaplecze socjalne, pralnię, kuchnie, dwie windy, dziewięć klatek schodowych, itp. Powierzchnia wynosiła 3.100 m², a kubatura 67.000 m³. Narożnik ulic Grunwaldzkiej i Stolarskiej zaakcentowano potężnym portykiem z czterema kolumnami jońskimi. Dziedziniec był zadaszony. Wystrój wnętrza zaaranżowano w stylu art déco. 
Niektóre szczegóły budowy:
Zmiana funkcji i okolica.
Po zakończeniu PeWuKi hotel przekształcono na budynek mieszkalny, były tu też biura Zarządu Miejskiego, a pod koniec II wojny światowej na szpital wojskowy, którą to funkcję pełnił do 1 stycznia 2012. Od 2 stycznia funkcjonuje tam szpital kliniczny. 
W trakcie prac budowlanych nieumiejętnie przemieszczona została strefa wejściowa, w sposób rozbijający aranżację elewacji, chociaż Władysław Czarnecki od początku uważał, że wejście zaprojektowano niewłaściwie, jako za małe i zbyt ciasne na hotel, a zbyt pompatyczne na dom czynszowy.
W pobliżu znajdują się także inne ważne obiekty architektoniczne, po części związane z PeWuKą: Willa Flora (po drugiej stronie ulicy), kościół św. Michała Archanioła, Collegium Chemicum, Collegium Anatomicum, kamienica Bolesława Richelieu, tereny MTP, II Liceum Ogólnokształcące, dom oficerski i dawny dom kultury MO - "Olimpia". W podwórzu stoi dawny budynek jeżyckiej straży pożarnej.
Dojazd.
Dojazd zapewniają tramwaje linii 6, 13 i 15 do przystanku "Matejki" oraz autobus linii 64, tamże.

</doc>
<doc id="1960986" url="https://pl.wikipedia.org/wiki?curid=1960986" title="Mistrzostwa Świata w Łyżwiarstwie Szybkim w Wieloboju Kobiet 1991">
Mistrzostwa Świata w Łyżwiarstwie Szybkim w Wieloboju Kobiet 1991

49. mistrzostwa świata w łyżwiarstwie szybkim w wieloboju kobiet odbyły się w dniach 2 - 3 lutego 1991 roku w norweskim Hamar. Zawodniczki startowały na naturalnym torze na Hamar Stadion po raz drugi (wcześniej w 1980). Łyżwiarki startowały na czterech dystansach: 500 m, 1500 m, 3000 m, 5000 m. Bezkonkurencyjna była Niemka Gunda Kleemann. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 5000 m awansowała najlepsza 16-tka po 3 dystansach.
Uczestnicy.
W zawodach wzięło udział 31 łyżwiarek z 15 krajów. Sklasyfikowanych zostało 30.

</doc>
<doc id="1960987" url="https://pl.wikipedia.org/wiki?curid=1960987" title="Xiang Jiang">
Xiang Jiang

Xiang Jiang (chiń.: 湘江; pinyin: "Xiāng Jiāng") – rzeka w południowo-wschodnich Chinach, największa rzeka prowincji Hunan, a także największy dopływ Jangcy. Źródło rzeki znajduje się w Górach Południowochińskich (Kuangsi). W górnym biegu rzeka jest połączona kanałem Lingqu z rzeką Li Jiang. Jej długość wynosi 817 km, a powierzchnia dorzecza to ok. 95 tys. km², średni przepływ wody 2270 m³. Xiang Jiang uchodzi do jeziora Dongting Hu, które jest połączone z Jangcy.
Rzeka jest wykorzystywana do nawadniania, rozwija się na niej żegluga (szczególnie w Xiangtan). W 2001 roku Bank Światowy przeznaczył 100 milionów dolarów dla rządu Chin na rzecz rozwoju Xiang Jiang.
Dopływy:
Duże miasta nad Xiang Jiang:

</doc>
<doc id="1960995" url="https://pl.wikipedia.org/wiki?curid=1960995" title="Europa Galante">
Europa Galante

Europa Galante – włoski zespół instrumentalistów specjalizujący się w wykonaniach muzyki dawnej, zwłaszcza barokowej. Został założony w 1990 z inicjatywy Fabio Biondiego.
Zespół współpracuje z Fondazione Santa Cecilia z Rzymu restaurując XVIII-wieczne włoskie opery takie jak "La Passione di Gesù Cristo" Caldary czy "Sant'Elena al Calvario" Leonardo Leo.
Nagrody.
Dwa razy był nominowany do "Grammy" – w 2004 za "Concerti per mandolini, concerti con molti strumenti" oraz w 2006 za "Bajazet" Vivaldiego. Zdobył także wiele innych nagród takich jak: "Premio Cini", "Choc dé la Musique" (za debiutancką płytę), "Golden Diapason" (5 razy), "Golden Diapason of the Year" we Francji, "RTL Prize", nominacje do "Record of the Year" w Hiszpanii, Kanadzie, Szwecji, Francji, Finlandii, "Prix du Disque".
Koncerty.
Zespół koncertował w takich miejscach jak La Scala w Mediolanie, Accademia di Santa Cecilia w Rzymie, Suntory Hall w Tokio, Concertgebouw w Amsterdamie, Royal Albert Hall w Londynie, Musikverein w Wiedniu, Lincoln Center w Nowym Jorku czy Sydney Opera House. Wystąpił również kilkakrotnie w Polsce.

</doc>
<doc id="1960998" url="https://pl.wikipedia.org/wiki?curid=1960998" title="Ołena Ołefirenko">
Ołena Ołefirenko

Ołena Ołefirenko, ukr. Олена Олефіренко (ur. 11 kwietnia 1978 w Nowojaworowsku) – ukraińska wioślarka.

</doc>
<doc id="1960999" url="https://pl.wikipedia.org/wiki?curid=1960999" title="Albrecht I Wielki">
Albrecht I Wielki

Albrecht I Wielki, niem. "Albrecht I. der Große" (ur. w 1236 r., zm. 15 sierpnia 1279 r.) – wspólnie z bratem Janem książę Brunszwiku i Lüneburga od 1252 r., po podziale w 1267 r. samodzielny książę Brunszwiku, z dynastii Welfów.
Życiorys.
Albrecht I był synem księcia Brunszwiku i Lüneburga Ottona I Dziecięcia oraz Matyldy, córki margrabiego Brandenburgii Albrechta II (prawdopodobnie najstarszym spośród synów, którzy przeżyli swego ojca). Po śmierci ojca objął rządy w jego państwie wraz z bratem Janem. Chciał przywrócić potęgę rodu Welfów, jaką ci osiągnęli za panowania jego pradziada Henryka Lwa, jednak z niewielkim skutkiem. W 1261 r. uczestniczył w wyprawie do Danii, która przyniosła mu stanowisko namiestnika Jutlandii, jednak tylko na krótki okres. Jego udział w wojnie o sukcesję po Ludowingach przyniósł tylko utratę części terytorium jego państwa nad Werrą. Po podziale księstwa z bratem w 1267 r., podczas którego otrzymał jego południową część, skupił się na sprawach wewnętrznych kraju. Po śmierci brata w 1277 roku został regentem Otto II Surowego i tę funkcję sprawował do końca życia. Po śmierci kolejnym regentem został jego brat Konrad, biskup Vixen.
Potomkowie.
Albrecht I był dwukrotnie żonaty. W 1254 r. poślubił Elżbietę, córkę księcia Brabancji Henryka II, która zmarła w 1261 r. Małżeństwo to było bezdzietne. W 1263 r. Albrecht ożenił się z Alessiną, córką margrabiego Montferratu Bonifacego II. Mieli siedmioro dzieci, w tym:

</doc>
<doc id="1961000" url="https://pl.wikipedia.org/wiki?curid=1961000" title="Brattahlíð">
Brattahlíð



</doc>
<doc id="1961001" url="https://pl.wikipedia.org/wiki?curid=1961001" title="Brattahlid">
Brattahlid

Brattahlid (isl. "Brattahlíð") – średniowieczna osada założona pod koniec X wieku przez wikińskiego wodza Eryka Rudego. Znajdowała się w tak zwanym Osiedlu Wschodnim, które założył na południowo-zachodnim wybrzeżu Grenlandii. Obecnie znajduje się tam wioska Qassiarsuk, a niedaleko niej miasteczko Narsarsuaq. Osada była zamieszkana do około XV wieku. Nazwa "Brattahlíð" oznacza „strome zbocze”.
Osada była też miejscem, w którym zebrał się pierwszy na Grenlandii Thing (średniowieczny normański parlament), jednakże jego dokładne miejsce pozostaje nieznane.
Ważniejsze obiekty.
Kościół.
W Brattahlid został zbudowany prawdopodobnie pierwszy kościół na Grenlandii, a tym samym pierwszy kościół w tzw. Nowym Świecie. Właściwie była to mała kaplica zwana "Þjóðhildarkirkja" (kościół Thjodhildy), którą według "Sagi o Eryku Rudym" kazała zbudować żona Eryka, Thjodhilda. Obecnie w bliskiej odległości od jej ruin znajduje się rekonstrukcja budowli wraz z repliką nordyckiego domu.
Po tym jak wikingowie przyjęli chrześcijaństwo zbudowano drugi kościół. W miejscu, gdzie się znajdował badacze odnaleźli stopione fragmenty metalowego dzwonu, kamienne fundamenty, a w jego pobliżu pozostałości innych budynków, w tym prawdopodobnie kuźni. Budowla mierzyła 12,5x4,5 m, posiadała dwa wejścia a na jej środku znajdowało się palenisko, które prawdopodobnie przyczyniło się do pożaru kościoła. Sama budowla pochodziła z ok. XIV wieku, ale mogła powstać na gruzach wcześniejszej świątyni. Niedaleko niej znajdował się również cmentarz.
Gospodarstwo rolne.
Wśród większych obiektów znajdujących się w osadzie był budynek gospodarstwa rolnego, który mierzył 53x14 m i posiadał kamienne ściany o grubości 1,5. Za izolację służyła darń, która pokrywała zewnętrzne ściany. W środku była podłoga wyłożona płaskimi kamieniami.
Gdy wikingowie zasiedlali obszar Brattahlid znajdowały się tam (i nadal znajdują) najlepsze tereny pod pola uprawne na Grenlandii. Jest to zasługą specyficznego miejsca, w którym znajduje się osada, gdyż ulokowana jest ok. 96 km od morza, na końcu Eriksfjordu, który osłania ją od zimnych arktycznych wód. Te sprzyjające warunki sprawiły, że powstało tam wiele gospodarstw rolnych. Obecnie znajduje się tam schronisko młodzieżowe oraz mały sklep.
Upadek osady.
Po kilkuset latach całe Osiedle Wschodnie, w tym Brattahlid zaczęło się wyludniać. Prawdopodobnie złożyło się na to kilka czynników, w tym działalność samych osadników, którzy doprowadzili do erozji gleby poprzez wycięcie nielicznych drzew, by zyskać ziemię na nowe pastwiska. Ponadto zmiana klimatu w XIV wieku sprawiła, że zimy stały się dłuższe i bardzo ciężkie, co spowodowało zmniejszoną produktywność siana dla zwierząt, na które popyt w okresie zimowym wzrastał. Analiza izotopowa kości osadników wykazała, że pod koniec istnienia Osiedla dużą rolę odgrywało rybołówstwo, podczas gdy w czasach pierwszych osadników były to produkty rolne. Ostatecznie pod koniec XIV wieku zostało ono całkowicie opuszczone.

</doc>
<doc id="1961004" url="https://pl.wikipedia.org/wiki?curid=1961004" title="Deep Dish">
Deep Dish

Deep Dish – duet muzyczny składający się z DJ-ów i producentów Aliego "Dubfire" Shirazinii i Sharama Tayebi, zajmujący się muzyką elektroniczną. 
Shirazinia i Tayebi są znani z remixów takich artystów jak: Madonna, Cher, Gabrielle, w aranżacji housowej i dance-owej jak i swoich występów na żywo. 
Historia grupy.
Shirazinia i Tayebi pierwszy raz spotkali się w Waszyngtonie w 1991 roku, kiedy przez przypadek zostali zapisani na jedną imprezę jako DJ. Niedługo później stworzyli "Deep Dish Records", a ich praca została zauważona przez Danniego Tenaglie i wytwórnię TRIBAL, która wydała pierwszą kompilacje Deep Dish zatytułowaną "Penetrate Deeper" w 1995 roku. Przez lata zespół wydawał płyty, które definiowały gatunek muzyki house, lecz to pierwsza autorska płyta "Junk Science" rozsławiła zespół i pozwoliła mu się rozwijać. 
W lipcu 2005 roku Deep Dish wydał drugi album "George Is On". Zawierał on takie hity jak: "Flashdance", "Dreams", "Say Hello".

</doc>
<doc id="1961006" url="https://pl.wikipedia.org/wiki?curid=1961006" title="Selene">
Selene



</doc>
<doc id="1961012" url="https://pl.wikipedia.org/wiki?curid=1961012" title="Łarisa Mierk">
Łarisa Mierk

Łarisa Mierk (ros. Лариса Мерк; ur. 16 marca 1971 w Nowosybirsku) – rosyjska wioślarka.

</doc>
<doc id="1961014" url="https://pl.wikipedia.org/wiki?curid=1961014" title="Wszystko się zmieniło">
Wszystko się zmieniło

Wszystko się zmieniło – pierwszy album zespołu Fanatic wydany w 1990 roku przez Blue Star. Zawiera pierwszą wersję jednego z największych przebojów grupy – "Czarownicę".

</doc>
<doc id="1961019" url="https://pl.wikipedia.org/wiki?curid=1961019" title="Oksana Dorodnowa">
Oksana Dorodnowa

Oksana Dorodnowa (ros. Оксана Дороднова; ur. 14 kwietnia 1974 w Moskwie) – rosyjska wioślarka.

</doc>
<doc id="1961024" url="https://pl.wikipedia.org/wiki?curid=1961024" title="Rebekka Klemp">
Rebekka Klemp

Rebekka Klemp (ur. 16 grudnia 1989 r. w Gifhorn) – niemiecka wioślarka.

</doc>
<doc id="1961026" url="https://pl.wikipedia.org/wiki?curid=1961026" title="So You Think You Can Dance (Wielka Brytania)">
So You Think You Can Dance (Wielka Brytania)

So You Think You Can Dance – program rozrywkowy, emitowany od 2 stycznia 2010 roku przez telewizję BBC One. Audycja produkowana jest na licencji amerykańskiego formatu So You Think You Can Dance.
1 edycja.
Premiera edycji odbyła się 2 stycznia 2010 roku, a finał wyemitowano 13 lutego 2010 roku. Do programu weszło 14 uczestników. Zwycięzca w nagrodę otrzymał tytuł "Britain's Favourite Dancer", 100 000 £ i wycieczkę do Hollywood, w którym zwycięzca zatańczy w Amerykańskiej wersji So You Think You Can Dance.
Ekipa.
Wykonawca: Nigel Lythgoe i Simon Fuller 
Prezenter: Cat Deeley 
Jury: Nigel Lythgoe, Arlene Phillips, Louise Redknapp i Sisco Gomez 
Producent wykonawczy: Nigel Lythgoe i Claire Bridgham 
Producent: Anna Meedows i Gareth Davies

</doc>
<doc id="1961028" url="https://pl.wikipedia.org/wiki?curid=1961028" title="Lena Moebus">
Lena Moebus

Lena Moebus (ur. 29 października 1988 r. w Hamburgu) – niemiecka wioślarka.

</doc>
<doc id="1961035" url="https://pl.wikipedia.org/wiki?curid=1961035" title="Christine Schönthaler">
Christine Schönthaler

Christine Schönthaler (ur. 18 maja 1989 r. w Klagenfurt am Wörthersee) – austriacka wioślarka.

</doc>
<doc id="1961036" url="https://pl.wikipedia.org/wiki?curid=1961036" title="Christine Schoenthaler">
Christine Schoenthaler



</doc>
<doc id="1961041" url="https://pl.wikipedia.org/wiki?curid=1961041" title="Lisa Farthofer">
Lisa Farthofer

Lisa Farthofer (ur. 10 sierpnia 1991 r. w Vöcklabrucku) – austriacka wioślarka.

</doc>
<doc id="1961044" url="https://pl.wikipedia.org/wiki?curid=1961044" title="Jezioro Chalińskie Małe (gmina Sieraków)">
Jezioro Chalińskie Małe (gmina Sieraków)

Jezioro Chalińskie Małe ("inaczej" Małe) – jezioro morenowe w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 17,5 ha do 20,5 ha. 
Zwierciadło wody położone jest na wysokości 38,5 m n.p.m. lub 39,5 m n.p.m. Średnia głębokość jeziora wynosi 9,5 m, natomiast głębokość maksymalna 23,3 m.
W oparciu o badania przeprowadzone w 2002 roku wody jeziora zaliczono do III klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Chalińskie Małe". W różnych publikacjach i na większości mapa topograficznych jezioro to występuje pod nazwą "Małe".

</doc>
<doc id="1961054" url="https://pl.wikipedia.org/wiki?curid=1961054" title="Magdalena Lobnig">
Magdalena Lobnig

Magdalena Lobnig (ur. w St. Veit an der Glan) – austriacka wioślarka.

</doc>
<doc id="1961055" url="https://pl.wikipedia.org/wiki?curid=1961055" title="Konrad z Parzham">
Konrad z Parzham

Konrad z Parzham, właśc. "Jan Birndorfer" (ur. 12 grudnia 1818 w Parzham w Bawarii, zm. 21 kwietnia 1894 w Altötting) – bawarski kapucyn (OFMCap.), święty Kościoła katolickiego.
Jan urodził się w Bawarii, w wielodzietnej rodzinie, został osierocony w wieku 16 lat. Z uwagi na swoją pobożność od najmłodszych lat, zwano go "Bratem modlitwą". Młodość spędził na rodzinnej farmie.
W 1849 roku wstąpił do klasztoru kapucynów w Altötting, sąsiadującego z sanktuarium maryjnym pw. św. Anny, gdzie jako brat przyjął imię Konrad.
W klasztorze, jako furtian, Konrad spędził prawie całe swoje życie na posłudze pielgrzymom, biednym i żebrakom, którzy prosili o radę lub kawałek chleba. 
Brat Konrad, z natury cichy i spokojny dał się poznać, jako życzliwy i cierpliwy, niosący pomoc wszystkim potrzebującym, znajdując zawsze czas na modlitwę, w której polecał Bogu wszystkie codziennie napotkane osoby.
Zmarł w klasztorze w wieku 76 lat.
Został beatyfikowany w 1930 przez Piusa XI i kanonizowany przez tegoż 20 maja 1934.
Jego wspomnienie liturgiczne w Kościele katolickim obchodzone jest 21 kwietnia.

</doc>
<doc id="1961058" url="https://pl.wikipedia.org/wiki?curid=1961058" title="Karłowata galaktyka eliptyczna">
Karłowata galaktyka eliptyczna

Karłowata galaktyka eliptyczna (typ "dE" z ang. "dwarf elliptical") – galaktyka karłowata należąca do podgrupy galaktyk eliptycznych.
Karłowate galaktyki eliptyczne różnią się od zwykłych galaktyk eliptycznych kilkoma cechami, w tym wielkością. Wymiary karłowatych galaktyk eliptycznych mieszczą się w przedziale od 1000 do 10 000 parseków. Podobnie ich jasność powierzchniowa jest znacznie mniejsza od przeciętnej galaktyki eliptycznej, co sprawia, że dla obserwatora wydają się one bardziej rozmyte. Galaktyki te charakteryzują się również wyraźnym spadkiem gęstości gwiazd od gęstego jądra do rozrzedzonych obrzeży.

</doc>
<doc id="1961060" url="https://pl.wikipedia.org/wiki?curid=1961060" title="Janukowo">
Janukowo

 
Janukowo – jezioro morenowe w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 28,5 ha do 33,3 ha.
Zwierciadło wody położone jest na wysokości 34,5 m n.p.m. lub 36,0 m n.p.m. Średnia głębokość jeziora wynosi 10,4 m, natomiast głębokość maksymalna 21,2 m.
W oparciu o badania przeprowadzone w 1993 roku wody jeziora zaliczono do II klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Janukowo". W różnych publikacjach i na mapach topograficznych jezioro to występuje pod nazwą "Janikowe" lub "Janikowo".

</doc>
<doc id="1961064" url="https://pl.wikipedia.org/wiki?curid=1961064" title="Bukowieczko">
Bukowieczko

Bukowieczko – jezioro w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody wynosi 5,2 ha lub 5,8 ha według pomiarów planimetrycznych.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Bukowieczko". W różnych publikacjach i na mapach topograficznych jezioro to występuje pod nazwą "Bukowieczka".

</doc>
<doc id="1961067" url="https://pl.wikipedia.org/wiki?curid=1961067" title="Larisa Merk">
Larisa Merk



</doc>
<doc id="1961069" url="https://pl.wikipedia.org/wiki?curid=1961069" title="Okienko (jezioro)">
Okienko (jezioro)

 
Okienko – małe jezioro wytopiskowe w woj. wielkopolskim, w powiecie międzychodzkim, w gminie Sieraków, we wsi Góra, leżące na terenie Pojezierza Poznańskiego.

</doc>
<doc id="1961075" url="https://pl.wikipedia.org/wiki?curid=1961075" title="Jezioro Goleczewskie">
Jezioro Goleczewskie

 
Jezioro Goleczewskie ("inaczej" Gołęszewo) – jezioro morenowe w woj. wielkopolskim, w powiecie międzychodzkim, w gminie Sieraków, w centrum wsi Lutom, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 6,82 ha przez 7,3 ha do 7,5 ha.
Średnia głębokość jeziora wynosi 3,2 m, natomiast głębokość maksymalna 5,2 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Goleczewskie". W różnych publikacjach i na mapach topograficznych jezioro to występuje pod nazwą "Golęczewskie", bądź "Gołęszewo".

</doc>
<doc id="1961076" url="https://pl.wikipedia.org/wiki?curid=1961076" title="Olena Olefirenko">
Olena Olefirenko



</doc>
<doc id="1961081" url="https://pl.wikipedia.org/wiki?curid=1961081" title="Żołnierek">
Żołnierek

 
Żołnierek – jezioro w woj. wielkopolskim, w powiecie międzychodzkim, w gminie Sieraków, we wsi Izdebno, leżące na terenie Pojezierza Poznańskiego.
Dane morfometryczne.
Powierzchnia zwierciadła wody wynosi 4,5 ha. 
Według wykazu jezior w powiecie międzychodzkim jego powierzchnia jest ponad dwukrotnie wyższa i wynosi 11,29 ha.

</doc>
<doc id="1961083" url="https://pl.wikipedia.org/wiki?curid=1961083" title="Theodor Schieder">
Theodor Schieder

Theodor Schieder (1908–1984) – historyk niemiecki, student Hansa Rothfelsa, członek NSDAP od 1937, profesor w Königsbergu od 1942 do 1945. Jego rasistowskie idee zostały wykorzystane przez narodowych socjalistów. Po wojnie został profesorem na Uniwersytecie w Kolonii (jego rektorem od 1962 do 1964) i doradcą rządu zachodnioniemieckiego. W 1952 przewodniczył komisji rządowej dla Ministerstwa ds. Wypędzonych, Uchodźców i Ofiar Wojny (tzw. komisja Schiedera) badającej wysiedlenia Niemców po II wojnie światowej.

</doc>
<doc id="1961084" url="https://pl.wikipedia.org/wiki?curid=1961084" title="Widzno">
Widzno

 
Widzno – jezioro w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego. Widzno leży we wschodniej części wsi Góra i jest szóstym co do wielkości naturalnym zbiornikiem wodnym, położonym w obrębie tego sołectwa.
Dane morfometryczne.
Powierzchnia zwierciadła wody według różnych źródeł wynosi od 4,7 ha do 6,0 ha. 
Zwierciadło wody położone jest na wysokości 41,4 m n.p.m. Średnia głębokość jeziora wynosi 4,4 m, natomiast głębokość maksymalna 9,6 m.

</doc>
<doc id="1961085" url="https://pl.wikipedia.org/wiki?curid=1961085" title="Marcin Pilich">
Marcin Pilich

Marcin Pilich (ur. 16 kwietnia 1968 w Warszawie) – polski realizator dźwięku.
Udźwiękowił ponad sto filmów fabularnych, dokumentalnych, krótkometrażowych, animowanych, seriali telewizyjnych oraz spektakli Teatru Telewizji.
Był współtwórcą popularnych seriali telewizyjnych takich, jak "Dom" i "Plebania", oraz nagrodzonych filmów, np. "Mój Nikifor".
Przebieg kariery.
Absolwent Liceum Ogólnokształcącego im. Tadeusza Kościuszki w Pruszkowie. Studiował na Wydziale Elektroniki Politechniki Warszawskiej. Dyplom w zakresie akustyki uzyskał w 1994 roku.
W latach 1992–93 pracował w warszawskim Radiu Kolor jako realizator emisyjny w okresie, gdy wybitnymi postaciami tej stacji byli m.in. Wojciech Mann, Krzysztof Materna, Grzegorz Wasowski i Jan Chojnacki.
Od 1995 roku na stałe związany z Telewizją Polską. Był realizatorem dźwięku w filmach fabularnych, dokumentalnych, animowanych, serialach telewizyjnych oraz spektaklach Teatru Telewizji. Brał udział w udźwiękowieniu filmów i przedstawień znanych reżyserów, jak np.: Andrzej Wajda, Krzysztof Krauze, Izabella Cywińska, Władysław Pasikowski, Maciej Wojtyszko.
Ciekawostki.
Jego żoną jest rzeźbiarka Dorota Dziekiewicz-Pilich, która wykorzystała postać swojego męża jako pierwowzór statuetki Nagrody Muzycznej Fryderyka.

</doc>
<doc id="1961087" url="https://pl.wikipedia.org/wiki?curid=1961087" title="Tentaculata">
Tentaculata



</doc>
<doc id="1961099" url="https://pl.wikipedia.org/wiki?curid=1961099" title="Susan Francia">
Susan Francia



</doc>
<doc id="1961108" url="https://pl.wikipedia.org/wiki?curid=1961108" title="Oxana Dorodnova">
Oxana Dorodnova



</doc>
<doc id="1961111" url="https://pl.wikipedia.org/wiki?curid=1961111" title="Niedziółka">
Niedziółka

Niedziółka – jezioro rynnowe w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody wynosi 18,5 ha.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Niedziółka". W różnych publikacjach i na mapach topograficznych jezioro to występuje pod nazwą "Niedziałka".

</doc>
<doc id="1961126" url="https://pl.wikipedia.org/wiki?curid=1961126" title="Jezioro Krwawe">
Jezioro Krwawe

 
Jezioro Krwawe – jezioro w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 2,6 ha do 2,8 ha.
Zwierciadło wody położone jest na wysokości 54,0 m n.p.m. Średnia głębokość jeziora wynosi 4,9 m, natomiast głębokość maksymalna 8,8 m.

</doc>
<doc id="1961132" url="https://pl.wikipedia.org/wiki?curid=1961132" title="Irena Szwalm">
Irena Szwalm

Irena Szwalm (ur. 23 lutego 1898 w Łodzi, zm. 29 marca 1975 w Łodzi) – nauczycielka geografii, działacz krajoznawczy, łódzka regionalistka, działacz PTTK.
Nauka i studia.
Ukończyła z wyróżnieniem prywatną średnią Szkołę Handlową Lucyny Siennickiej w Łodzi. Pragnęła zostać nauczycielką, dlatego wstąpiła do Miejskiego Seminarium Nauczycielskiego im. Ewarysta Estkowskiego w Łodzi, które ukończyła w 1919. W 1929 ukończyła roczny Wyższy Kurs Nauczycielski w Warszawie w grupie przyrodniczo-geograficznej. W latach 1945–1951 studiowała geografię na Uniwersytecie Łódzkim i 23 maja 1951 uzyskała magisterium z geografii na podstawie pracy magisterskiej nt. "Położenie geograficzne miasta Zgierza".
Praca nauczycielska.
Po uzyskaniu dyplomu pracowała jako nauczycielka w kilku łódzkich szkołach: od 1 września 1919 w Publicznej Szkole Powszechnej nr 44 w Łodzi, a od 1 września 1923 do 31 sierpnia 1931 w Miejskiej Szkole Pracy, która początkowo miała charakter szkoły eksperymentalnej, a później została przekształcona w Szkołę Ćwiczeń przy Miejskim Seminarium Nauczycielskim im. Anieli Szycówny. W latach 1931–1937 pracowała w Publicznej Szkole Powszechnej nr 3 i Publicznej Szkole Powszechnej nr 57 w Łodzi. Od 1937 do końca 1939 pracowała jako nauczycielka Szkoły Ćwiczeń przy Państwowym Pedagogium w Łodzi.
Po zamknięciu przez okupanta niemieckiego polskich szkół (pod koniec 1939) przeniosła się do Generalnego Gubernatorstwa, gdzie od 1941 do 1945 pracowała jako nauczycielka szkoły powszechnej we wsi Wągry, pow. Brzeziny. Prowadziła również tajne nauczanie dzieci, młodzieży i dorosłych.
Po wyzwoleniu wróciła do Łodzi i od 6 lutego 1945 była znów nauczycielką Szkoły Ćwiczeń przy Państwowym Pedagogium, a od 1 września 1945 wykładała geografię i biologię w Gimnazjum przy tej uczelni. Po przekształceniu Gimnazjum w Kursy Przygotowawcze i Wstępne do Wyższej Szkoły Pedagogicznej pracowała w charakterze nauczycielki geografii, uczęszczając jednocześnie na wykłady uniwersyteckie. Po likwidacji Kursów w 1948 przeniosła się na etat nauczycielski w Państwowym Liceum Pedagogicznym w Zgierzu, w którym pracowała do 1956. Następnie w III Liceum Ogólnokształcącym i Szkole Podstawowej TPD w Łodzi, przekształconej wkrótce w III Liceum Ogólnokształcące im. Tadeusza Kościuszki w Łodzi pracowała do przejścia na emeryturę w 1960 i w tej szkole pracowała jeszcze w wymiarze pół etatu do 1965, a później – w niepełnym wymiarze godzin – jako instruktor w Szkolnym Wojewódzkim Ośrodku Krajoznawczo-Turystycznym.
21 października 1952 została powołana przez Wydział Oświaty w Zgierzu na kierownika międzyszkolnych zespołów geografii. Ukończyła szereg kursów wakacyjnych dla nauczycieli geografii.
Działalność pozaszkolna, krajoznawcza.
Od 1919 była członkiem Związku Nauczycielstwa Polskiego. Od 1946 była czynnym członkiem Łódzkiego Oddziału Polskiego Towarzystwa Geograficznego, działała też w PTSM. Do PTK wstąpiła w latach międzywojennych, a od 1951 (po połączeniu PTT i PTK w PTTK) była członkiem PTTK. W latach 1951–1970 była przewodniczącą i wiceprzewodniczącą Komisji Krajoznawczej Łódzkiego Oddziału PTTK.
Wspólnie z Teofilem Katrą i Janiną Gemel prowadziła inwentaryzację krajoznawczą powiatu łódzkiego. Ponadto opracowywała monografie krajoznawcze wybranych miejscowości i terenów dla użytku wycieczek szkolnych. Ostatnią, ukończoną krótko przed śmiercią pracą, była monografia powiatu wieluńskiego.
W czasie swej aktywności zawodowej prowadziła wiele imprez turystycznych i krajoznawczych dla młodzieży, organizowała konkursy krajoznawcze, konkursy wiedzy o zabytkach regionu łódzkiego i Łodzi, przygotowywała młodzież i nauczycieli do udziału w turniejach. Była zapalonym krajoznawcą.
Układała wzorcowe trasy wycieczek pieszych i autokarowych m.in. słynną wycieczkę autokarową na trasie Łódź – Piotrków Trybunalski – Przedbórz – Chełmo – Radomsko – Kobiele – Wielgomłyny – Gidle – Ewina – Łódź, 309 km.
W lipcu 1970 w Biuletynie PTTK Okręgu Łódzkiego ukazał się artykuł jej autorstwa "Góra św. Genowefy".
Przed śmiercią poleciła przekazać swą bibliotekę krajoznawczą do SWOKT-u. Zmarła po krótkiej chorobie 29 marca 1975. Spoczywa na Starym Cmentarzu przy ul. Ogrodowej w Łodzi. Po jej śmierci ukazał się artykuł wspomnieniowy w czerwcowym numerze 1975 r. Biuletynu PTTK Okręgu Łódzkiego (obecnym „Wędrowniku”).
Siostra Bronisława Szwalma. Szwagierka Haliny Szwalm.

</doc>
<doc id="1961137" url="https://pl.wikipedia.org/wiki?curid=1961137" title="Putnik">
Putnik

 
Putnik – jezioro w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 16,0 ha do 19,6 ha. 
Zwierciadło wody położone jest na wysokości 37,8 m n.p.m. lub 39,4 m n.p.m. Średnia głębokość jeziora wynosi 5,0 m, natomiast głębokość maksymalna 7,2 m.

</doc>
<doc id="1961145" url="https://pl.wikipedia.org/wiki?curid=1961145" title="Jezioro Mnisze">
Jezioro Mnisze

Jezioro Mnisze – jezioro w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 22,5 ha do 25,4 ha.
Zwierciadło wody położone jest na wysokości 39,0 m n.p.m. lub 39,8 m n.p.m. Średnia głębokość jeziora wynosi 1,9 m, natomiast głębokość maksymalna 4,9 m.
W oparciu o badania przeprowadzone w 1993 roku wody jeziora zaliczono do III klasy czystości.

</doc>
<doc id="1961151" url="https://pl.wikipedia.org/wiki?curid=1961151" title="Chalinek (jezioro)">
Chalinek (jezioro)

 
Chalinek – jezioro w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 12,5 ha do 15,1 ha.
Zwierciadło wody położone jest na wysokości 35,3 m n.p.m. lub 36,7 m n.p.m. Średnia głębokość jeziora wynosi 2,7 m, natomiast głębokość maksymalna 6,0 m.

</doc>
<doc id="1961156" url="https://pl.wikipedia.org/wiki?curid=1961156" title="Jezioro Bucharzewskie">
Jezioro Bucharzewskie

 
Jezioro Bucharzewskie – jezioro rynnowe w woj. wielkopolskim, w powiecie międzychodzkim, w gminie Sieraków, we wsi Bucharzewo, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 14,0 ha.
Zwierciadło wody położone jest na wysokości 41,9 m n.p.m..
Maksymalna głębokość to 4,8 m.

</doc>
<doc id="1961158" url="https://pl.wikipedia.org/wiki?curid=1961158" title="Lagonda Rapier">
Lagonda Rapier

Lagonda Rapier – sportowy samochód osobowy produkowany przez brytyjską firmę Lagonda w latach 1934–1938. Dostępny jako 2-drzwiowe coupé lub 2-drzwiowy tourer. Do napędu użyto silnika R4 DOHC o pojemności 1,1 litra. Moc przenoszona była na oś tylną poprzez 4-biegową manualną skrzynię biegów. Wyprodukowano 516 egzemplarzy modelu.

</doc>
<doc id="1961162" url="https://pl.wikipedia.org/wiki?curid=1961162" title="Identyfikacja ciała">
Identyfikacja ciała

Identyfikacja ciała – poddział kryminalistyki, zajmujący się identyfikacją zwłok człowieka lub ich szczątków.
Każda identyfikacja nieznanych zwłok powinna być poprzedzona oględzinami miejsca ich znalezienia. Następnie należy sporządzić szczegółowy opis odzieży oraz przedmiotów znalezionych przy zwłokach. Zdarza się, że rozpoznanie ciała następuje po identyfikacji elementów garderoby, biżuterii itp. Odzież zdjęta ze zwłok powinna być wysuszona, odpowiednio oznakowana i przekazana do dalszych badań. 
W przypadku, kiedy ciało (szczególnie twarz) ofiary wykazuje znaczne objawy rozkładu lub uszkodzenia, identyfikacji dokonują 1 lub 2 osoby (najczęściej z bliskiej rodziny), które w takich warunkach mogą potwierdzić lub wykluczyć tożsamość denata, opierając się na istotnych, drobnych szczegółach wyglądu zewnętrznego lub po przejrzeniu rzeczy osobistych. 
Każde postępowania identyfikacyjne powinno zostać formalnie sprawdzone poprzez dodatkowe techniki kryminalistyczne i dowody naukowe, w celu potwierdzenia tożsamości ofiary. Prawidłowa identyfikacja staje się coraz trudniejsza w miarę upływu czasu.
Metody identyfikacji zwłok.
Podczas V Konferencji Komisji Interpolu ds. Identyfikacji Ofiar Katastrof Masowych i Klęsk Żywiołowych, która odbyła się w Lyonie w 1993 roku, ustalono kolejność metod identyfikacji zwłok. Poniżej przedstawione metody zostały uszeregowane od metod najbardziej wiarygodnych do metod tylko sugerujących tożsamość:

</doc>
<doc id="1961164" url="https://pl.wikipedia.org/wiki?curid=1961164" title="Georg Jarzembowski">
Georg Jarzembowski

Georg Jarzembowski (ur. 3 lutego 1947 w Brunszwiku) – niemiecki polityk i prawnik, przez 18 lat poseł do Parlamentu Europejskiego.
Życiorys.
W latach 1966–1968 odbywał służbę wojskową. Studiował następnie prawo na Uniwersytecie w Hamburgu. W 1973 i 1975 zdał egzaminy prawnicze odpowiednio pierwszego i drugiego stopnia, w międzyczasie pracował jako urzędnik. Później praktykował jako radca prawny, orzekał przez rok w sądzie rejonowym w Hamburgu, później był doradcą prawnym w departamencie sprawiedliwości hamburskiej administracji. Od 1979 do 1991 zasiadał w Parlamencie Hamburga.
W 1991 z listy Unii Chrześcijańsko-Demokratycznej po raz pierwszy objął mandat deputowanego do Parlamentu Europejskiego. W wyborach w 1994, 1999 i 2004 z powodzeniem ubiegał się o reelekcję z ramienia CDU. Był m.in. członkiem grupy chadeckiej, a w latach 2003–2004 przewodniczącym Tymczasowej Komisji ds. Zwiększenia Bezpieczeństwa na Morzu.
Nie ubiegał się o reelekcję w 2009, powracając do wykonywania zawodu prawnika.

</doc>
<doc id="1961166" url="https://pl.wikipedia.org/wiki?curid=1961166" title="Moczydło (jezioro w gminie Sieraków)">
Moczydło (jezioro w gminie Sieraków)

Moczydło – jezioro morenowe w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego, leżące w obrębie wsi Góra, około 300 m na południe od zabudowań wsi Kłosowice.
Dane morfometryczne.
Powierzchnia zwierciadła wody według różnych źródeł wynosi od 5,0 ha do 6,0 ha.
Zwierciadło wody położone jest na wysokości 38,3 m n.p.m. Średnia głębokość jeziora wynosi 1,0 m, natomiast głębokość maksymalna 3,0 m.

</doc>
<doc id="1961167" url="https://pl.wikipedia.org/wiki?curid=1961167" title="Czułkowce">
Czułkowce

Czułkowce (Tentaculata = Molluscoidea), lofoforowce (Lophophorata) – hipotetyczny takson w randze nadtypu grupującego trzy typy morskich bezkręgowców: kryzelnice (Phoronida), mszywioły (Bryozoa) i ramienionogi (Brachiopoda). Cechą łączącą te zwierzęta jest obecność charakterystycznego aparatu czułkowego nazwanego lofoforem. Na tej podstawie autor koncepcji czułkowców Berthold Hatschek uznał, że zwierzęta te pochodzą od wspólnego przodka. Jego propozycja została bezdyskusyjnie przyjęta przez kilku innych badaczy (m.in. Hyman, 1959; Kaestner, 1963). W wyniku dalszych badań koncepcja Hatschka została odrzucona.

</doc>
<doc id="1961169" url="https://pl.wikipedia.org/wiki?curid=1961169" title="Lofoforowce">
Lofoforowce



</doc>
<doc id="1961176" url="https://pl.wikipedia.org/wiki?curid=1961176" title="Godziszewo (jezioro)">
Godziszewo (jezioro)

 
Godziszewo ("inaczej" Godziszewskie) – jezioro morenowe w woj. wielkopolskim, w powiecie międzychodzkim, w gminie Sieraków, leżące na terenie Pojezierza Poznańskiego.
Jezioro leży na pograniczu dwóch sołectw: Lutomia i Kaczlina. Na jego północnym brzegu położony jest przysiółek Lesionki, należący do Kaczlina.
Dane morfometryczne.
Powierzchnia zwierciadła wody wynosi 7,5 ha. Jednakże w wykazie jezior w powiecie międzychodzkim jego areał obejmuje już powierzchnię ponad dwukrotnie wyższą, obejmującą 18,88 ha.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Godziszewo". W różnych publikacjach i na większości map topograficznych jezioro to występuje pod nazwą "Godziszewskie".

</doc>
<doc id="1961179" url="https://pl.wikipedia.org/wiki?curid=1961179" title="Żydowska Góra (Beskid Niski)">
Żydowska Góra (Beskid Niski)

Żydowska Góra (719 m n.p.m.) – szczyt górski w Beskidzie Niskim w paśmie Beskidu Dukielskiego, na wschód od wsi Żydowskie. Od południa górę opływają potoki zasilające źródła rzeki Wisłoka, m.in. "Zimny Potok".

</doc>
<doc id="1961181" url="https://pl.wikipedia.org/wiki?curid=1961181" title="Isabella d'Este">
Isabella d'Este



</doc>
<doc id="1961189" url="https://pl.wikipedia.org/wiki?curid=1961189" title="Drukarnia Concordia">
Drukarnia Concordia

Drukarnia Concordia – budynek dawnej drukarni "Posener Buchdruckerei und Verlagsanstalt", która drukowała m.in. gazetę "Posener Tageblatt".
Obiekt zlokalizowany jest w dzielnicy Jeżyce w Poznaniu, przy Rondzie Kaponiera, obecnie w sąsiedztwie hotelu Sheraton i akademika Jowita ("Akumulatory"). W pobliżu znajdują się także tereny MTP, hotel Mercure i Wieżowiec Zjednoczenia Przemysłu Ceramiki Budowlanej.
Drukarnię wzniesiono w 1910. Jest dwukondygnacyjna, zbudowana z wielobarwnej cegły klinkierowej, we wnętrzach bogato zdobiona, m.in. płytkami z secesyjnymi detalami. Posiada cechy renesansu północnego. Według Magdaleny Mrugalskiej-Banaszak, obiekt ten wyraźnie odcinał się od typowego dla Poznania przełomu wieków, nurtu ceglanej architektury przemysłowej. Bogate zdobienie i wysokiej jakości materiały wykończeniowe sytuowały go wręcz w nurcie architektury rezydencjonalnej. W okresie PRL dobudowanych zostało kilka nieestetycznych przybudówek.
Od 2008 roku właścicielem budynku Concordii jest spółka "Pro Design", która zamierzała uruchomić tu "Wielkopolskie Centrum Designu" (powierzchnie biurowe, park technologiczny, laboratorium, centrum szkoleniowo-doradcze i sale konferencyjne). Latem 2010 rozpoczął się remont generalny budynku połączony z wymianą dachu i okien, podczas którego odkryto freski na klatce schodowej. Wcześniej odbywały się tutaj wystawy o dużym znaczeniu dla miasta. 
Otwarcie "Concordia Design", pierwszego w Polsce centrum designu i kreatywności, nastąpiło w listopadzie 2011.

</doc>
<doc id="1961192" url="https://pl.wikipedia.org/wiki?curid=1961192" title="Bardęga">
Bardęga

Bardęga – jezioro w woj. wielkopolskim, w powiecie międzychodzkim, w gminie Sieraków, w centrum wsi Lutom, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 12,5 ha do 13,9 ha.
Średnia głębokość jeziora wynosi 7,3 m, natomiast głębokość maksymalna 15,8 m.
Maksymalna długość jeziora wynosi 696 m, a szerokość 254 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Bardęga". W różnych publikacjach i na mapach topograficznych jezioro najczęściej występuje pod nazwą "Bragant", rzadziej jako "Barding".
Warunki naturalne.
Ukształtowanie dna.
Dno ukształtowane jest dość regularnie, z jednym małym głęboczkiem o pow. 0,5 ha i głębokości 15 m. W strefie przybrzeżnej dno dość piaszczyste, głębiej osady organiczne o miąższości 30–80 cm.
Przeźroczystość wody.
Przeźroczystość waha się od 70 cm latem do 100 cm wiosną i jesienią. Latem zdarzają się zakwity fitoplanktonu i woda zmienia barwę od brunatnej do ciemnozielonej.
Fauna.
Występujące gatunki ryb to głównie leszcz i karp, krąp, szczupak, okoń, płoć, węgorz, karaś zł., lin, amur biały, tołpyga, jazgarz. Do końca lat 90. w jeziorze prowadzona była hodowla karpia, czego efektem są jeszcze dziś przypadki złowienia dużych okazów tego gatunku.
Warunki do wędkowania.
W klasyfikacji rybackiej jezioro określane jest typem leszczowym.
Akwen położony jest w zagłębieniu terenu, jego brzegi są dość wysokie, dlatego osłonięte jest od wiatru. W zlewni jeziora przeważają pola uprawne (około 65%), 10% to zabudowania gospodarstw, pozostałą część stanowi teren pokryty drzewostanem liściastym. Jezioro posiada dwa dopływy, jeden z pól, drugi ze wsi, które mają dodatkowy wpływ na eutrofizację zbiornika oraz jeden dopływ do rzeki Ostrzenicy.
Warunki do wędkowania z brzegu są więc bardzo dobre z uwagi na liczne przerwy w pasie roślinności oraz łagodnie opadające stoki jeziora.
Do najatrakcyjniejszych ryb łowionych na wędkę należą: karpie, węgorze, płocie oraz okonie.

</doc>
<doc id="1961193" url="https://pl.wikipedia.org/wiki?curid=1961193" title="Huangshan">
Huangshan

Huangshan () – miasto o statusie prefektury miejskiej we wschodnich Chinach, w prowincji Anhui. W 2010 roku liczba mieszkańców miasta wynosiła 76 611. Prefektura miejska w 1999 roku liczyła 1 468 993 mieszkańców. Znajduje się tu port lotniczy Huangshan-Tunxi.
Podział administracyjny.
Prefektura miejska Huangshan podzielona jest na:

</doc>
<doc id="1961197" url="https://pl.wikipedia.org/wiki?curid=1961197" title="Type 74">
Type 74



</doc>
<doc id="1961206" url="https://pl.wikipedia.org/wiki?curid=1961206" title="Branko Begovic">
Branko Begovic



</doc>
<doc id="1961209" url="https://pl.wikipedia.org/wiki?curid=1961209" title="Maria Gabriela od Jedności">
Maria Gabriela od Jedności



</doc>
<doc id="1961217" url="https://pl.wikipedia.org/wiki?curid=1961217" title="Nicolae Lupescu">
Nicolae Lupescu

Nicolae Lupescu (ur. 17 grudnia 1940 w Bukareszcie, zm. 6 września 2017) – rumuński piłkarz, obrońca. Uczestnik mistrzostw świata 1970 w Meksyku.
W swojej karierze występował w klubach Rapid Bukareszt oraz Admira Wacker Mödling.

</doc>
<doc id="1961219" url="https://pl.wikipedia.org/wiki?curid=1961219" title="Hans Christian Soerensen">
Hans Christian Soerensen



</doc>
<doc id="1961221" url="https://pl.wikipedia.org/wiki?curid=1961221" title="British Home Championship 1896">
British Home Championship 1896

British Home Championship 1896 – trzynasta edycja turnieju piłki nożnej między reprezentacjami z Wielkiej Brytanii. Tytułu broniła Anglia, ale po klęsce 1:2 ze Szkocją w decydującym meczu straciła go na rzecz "Armii Tartanu".
Tabela.
SZKOCJA ÓSMY TYTUŁ
Strzelcy.
6 goli
3 gole
2 gole
1 gol

</doc>
<doc id="1961224" url="https://pl.wikipedia.org/wiki?curid=1961224" title="Dune 2000">
Dune 2000

Dune 2000 – strategiczna gra czasu rzeczywistego wydana i stworzona przez Westwood Studios w 1998 roku. Jest to częściowy remake '. Gra wykorzystuje silnik graficzny podobny do '.
W grze przedstawione są trzy rody – Atrydzi, Harkonenowie oraz Ordosi toczą walkę o panowanie nad planetą Arrakis – kluczem do władzy w całym wszechświecie.
Zmiany.
Do gry wprowadzono wiele zmian.
Soundtrack.
Soundtrack "Dune 2000: Long Live The Fighters!" został wykonany przez Franka Klepackiego.

</doc>
<doc id="1961231" url="https://pl.wikipedia.org/wiki?curid=1961231" title="HCCI">
HCCI



</doc>
<doc id="1961235" url="https://pl.wikipedia.org/wiki?curid=1961235" title="Belum">
Belum

Belum – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 października 2016 należała do gminy zbiorowej Am Dobrock.

</doc>
<doc id="1961237" url="https://pl.wikipedia.org/wiki?curid=1961237" title="Emeric Dembrovschi">
Emeric Dembrovschi

Emeric Dembrovschi (ur. 6 października 1945 w Câmpulung la Tisa) – rumuński piłkarz, napastnik. Uczestnik mistrzostw świata 1970 w Meksyku.
W swojej karierze występował w klubach FCM Bacău oraz Politehnica Timiszoara.

</doc>
<doc id="1961239" url="https://pl.wikipedia.org/wiki?curid=1961239" title="Alfred Gomolka">
Alfred Gomolka

Alfred Gomolka (ur. 21 lipca 1942 we Wrocławiu, zm. 24 marca 2020 w Schwerinie) – niemiecki polityk, przez trzy kadencje poseł do Parlamentu Europejskiego, w latach 1990–1992 premier Meklemburgii-Pomorza Przedniego.
Życiorys.
Maturę zdał w 1960 w szkole średniej w Eisenach. Studiował geografię i germanistykę na Uniwersytecie w Greifswaldzie. Przez rok pracował jako nauczyciel, następnie wykładowca akademicki. W 1971 obronił doktorat, w 1988 uzyskał habilitację. W pracy naukowej zajmował się głównie geomorfologią i geografią historyczną.
W 1960 został członkiem koncesjonowanej Unii Chrześcijańsko-Demokratycznej w NRD. Usunięto go z niej w 1968, ponownie członkostwo uzyskał trzy lata później. Był m.in. członkiem zarządu tego ugrupowania w Greifswaldzie. Od 1979 do 1984 pełnił funkcję doradcy ds. środowiska i gospodarki wodnej w administracji miejskiej.
W 1990 został wybrany do Izby Ludowej NRD (Volkskammer). Po zjednoczeniu wstąpił do ogólnokrajowej CDU, w latach 90. kierował jej strukturami w Greifswaldzie. Od 1990 do 1994 zasiadał w landtagu Meklemburgii-Pomorza Przedniego. W październiku 1990 został pierwszym po zjednoczeniu premierem tego kraju związkowego, urząd ten sprawował do marca 1992. W latach 1991–1992 był także przewodniczącym Bundesratu.
W 1994 z listy Unii Chrześcijańsko-Demokratycznej po raz pierwszy objął mandat deputowanego do Parlamentu Europejskiego. W wyborach w 1999 i 2004 z powodzeniem ubiegał się o reelekcję z ramienia CDU. Był m.in. członkiem grupy chadeckiej, a w latach 1997–2004 przewodniczącym Delegacji do Wspólnej Komisji Parlamentarnej UE-Łotwa.
Nie ubiegał się o reelekcję w 2009.

</doc>
<doc id="1961245" url="https://pl.wikipedia.org/wiki?curid=1961245" title="Bülkau">
Bülkau

Bülkau – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 października 2016 należała do gminy zbiorowej Am Dobrock.

</doc>
<doc id="1961249" url="https://pl.wikipedia.org/wiki?curid=1961249" title="Buelkau">
Buelkau



</doc>
<doc id="1961257" url="https://pl.wikipedia.org/wiki?curid=1961257" title="Zamek w Jelczu-Laskowicach">
Zamek w Jelczu-Laskowicach

Zamek w Jelczu-Laskowicach – zamek pozostający w stanie ruiny, położony w Jelczu.
O samym zamku, położonym w starorzeczu Odry, przy południowym skraju dawnej wsi Jelcz stanowiącej obecnie część Jelcza-Laskowic, wzmiankowano w dokumentach z końca XIV wieku. Budowlę przebudowano na początku XV wieku. Po pożarze w 1623 roku została odbudowana i zamierzano ją nawet ufortyfikować. Skończyło się jednak na ambitnych planach. Ostatnia przebudowa, w stylu neoklasycystycznym, miała miejsce w 1797 roku. Przez stulecia zamek zmieniał właścicieli: najdłużej (od początku XVI wieku) należał do wrocławskiej rodziny kupieckiej Sauerman (później Saur). Przeniesienie siedziby rodu do Laskowic na początku XIX wieku spowodowało powolne popadanie jelczańskiego zamku w ruinę, zwłaszcza, gdy urządzono w nim browar.

</doc>
<doc id="1961261" url="https://pl.wikipedia.org/wiki?curid=1961261" title="Mitsubishi Type 90">
Mitsubishi Type 90



</doc>
<doc id="1961264" url="https://pl.wikipedia.org/wiki?curid=1961264" title="Geversdorf">
Geversdorf

Geversdorf (dolnoniem. "Geversdörp") – dzielnica gminy Cadenberge w Niemczech, w kraju związkowym Dolna Saksonia, w powiecie Cuxhaven, w gminie zbiorowej Land Hadeln. Do 31 października 2016 jako samodzielna gmina należała do gminy zbiorowej Am Dobrock

</doc>
<doc id="1961268" url="https://pl.wikipedia.org/wiki?curid=1961268" title="Ołena Żupijewa-Wjazowa">
Ołena Żupijewa-Wjazowa

Ołena Pawłiwna Żupijewa-Wjazowa, także Derszan i Skaczkowa (, ur. 18 kwietnia 1960 w Niandomie) – ukraińska lekkoatletka reprezentująca również Związek Radziecki i Wspólnotę Niepodległych Państw, specjalizująca się w biegach długodystansowych, dwukrotna uczestniczka igrzysk olimpijskich w latach 1988 i 1992, brązowa medalistka olimpijska z 1988 z Seulu w biegu na 10 000 metrów.

</doc>
<doc id="1961271" url="https://pl.wikipedia.org/wiki?curid=1961271" title="Jelena Żupiewa">
Jelena Żupiewa



</doc>
<doc id="1961279" url="https://pl.wikipedia.org/wiki?curid=1961279" title="The Italian Job (gra komputerowa)">
The Italian Job (gra komputerowa)

The Italian Job – komputerowa gra akcji stworzona na podstawie filmu "Włoska Robota" przez brytyjskie studio Pixelogic. W grze gracz przenosi się w lata 70. i wciela się w Charliego Crokera. Kradnie on 4 mln dolarów z włoskiego banku w Turynie.
Rozgrywka.
Akcja gry ma miejsce w Brytyjskim Londynie i Włoskim Turynie. Gracz ma do wykonania 16 misji głównych w trybie "Italian Job".
Tryby gry.
W grze istnieje pięć trybów gry: "Free Ride" (umożliwia graczowi jazdę po odblokowanych miastach), 10 poziomów w trybie "Challenge Levels" (gracz musi wykonywać konkretne zadania), 20 poziomów w trybie "Destructor Levels" (głównym zadaniem jest destrukcja) oraz 20 poziomów w trybie "Checkpoint Levels" (jazda na czas).
W grze występują trzy tryby rozgrywki wieloosobowej dla 8 graczy: "Challenge", "Destructor" oraz "Checkpoint".

</doc>
<doc id="1961282" url="https://pl.wikipedia.org/wiki?curid=1961282" title="Zbrodnie w Dominopolu">
Zbrodnie w Dominopolu

Zbrodnie w Dominopolu – zbrodnie dokonane przez oddziały Ukraińskiej Powstańczej Armii na mieszkańcach wsi Dominopol, położonej w powiecie włodzimierskim województwa wołyńskiego, podczas rzezi wołyńskiej. W dniach 10–13 lipca 1943 r. zginęło w nich ponad 250 osób.
Przed zbrodnią.
W Dominopolu mieszkało 60 rodzin polskich wywodzących się ze szlachty zagrodowej i 2-4 ukraińskie. Wiosną 1943 r. z inicjatywy dowództwa UPA w Wołczaku, w Dominopolu powstał 90-osobowy polski oddział partyzancki pod dowództwem Stanisława (Celestyna?) Dąbrowskiego współpracujący z UPA. Z czasem pod wpływem namów starszych Polaków i z powodu podejrzeń o podstęp ze strony Ukraińców, część członków oddziału zdezerterowała.
Przebieg zbrodni.
W nocy z 10 na 11 lipca 1943 r. około 30 polskich partyzantów zostało wyprowadzonych pod las i rozstrzelanych. Zbrodni dokonali upowcy z zahonu "Siczy" Antoniuka. W likwidacji Polaków mogła także uczestniczyć bojówka SB OUN.
Tej samej nocy, bądź też dobę później Dominopol otoczyli upowcy i ludność ukraińska. Napastnicy wchodzili do domów i za pomocą siekier mordowali śpiących mieszkańców. Rzadziej używano broni palnej i granatów. Wymordowano całą ludność wsi, to jest co najmniej 220 Polaków, 4 Ukraińców i 1 rodzinę polsko-ukraińską. Gospodarstwa zabitych zostały przejęte przez Ukraińców.
W nocy z 12 na 13 lipca 1943 r. Dominopol był miejscem, gdzie upowcy zwozili i mordowali Polaków złapanych na lewym brzegu Turii.

</doc>
<doc id="1961283" url="https://pl.wikipedia.org/wiki?curid=1961283" title="Čiurlionis">
Čiurlionis



</doc>
<doc id="1961286" url="https://pl.wikipedia.org/wiki?curid=1961286" title="Szczękonóża">
Szczękonóża

Szczękonóża (łac. "maxillipedes") – zmodyfikowane, parzyste odnóża tułowiowe skorupiaków i pareczników służące do aktywnego chwytania pokarmu. Występują w liczbie 1–3 par na przednich segmentach tułowia. U pancerzowców pojawiają się już w stadium żywika.
U pareczników szczękonóża znajdują się na pierwszym segmencie zagłowowym. Ich biodra zlane są ze sternitami, tworząc "coxosterna", które często mają ząbki lub kolce na przedniej krawędzi. We wnętrzu szczękonóży znajdują się gruczoły jadowe. Narządy te służą chwytaniu, paraliżowaniu, a u niektórych grup też rozrywaniu ofiary.

</doc>
<doc id="1961291" url="https://pl.wikipedia.org/wiki?curid=1961291" title="Otton Krzisch">
Otton Krzisch

Otton Krzisch (ur. 26 września 1886 w Pruszanku, w pow. lwowskim, zm. 30 maja 1963 w Los Angeles) – generał brygady Wojska Polskiego i Polskich Sił Zbrojnych.
Życiorys.
Był synem Fryderyka i Anny z Holanów. Ukończył pięć klas gimnazjum i Korpus Kadetów w Wiedniu. Jesienią 1906 rozpoczął służbę w cesarskiej i królewskiej Armii. Został mianowany na stopień kadeta-zastępcy oficera ze starszeństwem z 1 września 1906 i wcielony do 4 Pułku Artylerii Dywizyjnej w Wiedniu. W 1907, w związku z utworzeniem pierwszych oddziałów artylerii cesarsko-królewskiej Obrony Krajowej, został przydzielony z macierzystego pułku do Baterii Armat Nr 1/2 w Wiedniu. Później awansował na stopień kapitana artylerii. 
Od listopada do grudnia 1918 był referentem w dowództwie Artylerii Komendy Naczelnej Wojska Polskiego we Lwowie. W grudniu 1918 w garnizonie Lwów zorganizował i objął dowództwo nad 5 pułkiem artylerii polowej. Dowództwo jednostki sprawował do czerwca 1919. Następnie (od grudnia 1919) dowodził dywizjonem w 5 pułku artylerii ciężkiej. 1 marca 1920 wyznaczony został na stanowisko dowódcy II dywizjonu 16 pułku artylerii polowej. Do 17 maja 1919, kiedy to przybył etatowy dowódca pułku, kpt. Emil Krukowicz-Przedrzymirski kierował organizacją jednostki. W 1920 dowodził dywizjonem w czasie wojny z bolszewikami. W 1922 został zastępcą dowódcy 16 pułku artylerii polowej w garnizonie Grudziądz. 1 października 1926 objął dowództwo 9 pułku artylerii polowej w Białej Podlaskiej. 18 listopada 1935 mianowany został dowódcą 9 Grupy Artylerii w garnizonie Brześć. Od czerwca 1937 do 24 sierpnia 1939 był komendantem Centrum Wyszkolenia Artylerii w Toruniu. W kampanii wrześniowej 1939 dowodził artylerią Samodzielnej Grupy Operacyjnej „Narew”.
We Francji mianowany został szefem artylerii w Sztabie Naczelnego Wodza. Odpowiadał za organizację i wyszkolenie jednostek artylerii Wojska Polskiego we Francji. W lipcu 1940, po ewakuacji na Wyspy Brytyjskie, wyznaczony został na stanowisko dowódcy artylerii w Dowództwie Obozów i Oddziałów Wojska Polskiego w Szkocji. Funkcję tę sprawował krótko, gdyż w tym samym miesiącu zastąpiony został przez gen. bryg. Rudolfa Niemirę i przeniesiony do Stacji Zbornej dla Oficerów „Rothay” na wyspie Bute. 24 stycznia 1941 objął stanowisko dowódcy artylerii 3 Brygady Kadrowej Strzelców. 28 lipca 1941 przeniesiony został do dowództwa Odcinka „Angus”. W sierpniu 1941, po przeformowaniu dowództwa Odcinka „Angus” w dowództwo Brygady Szkolnej, objął w nim stanowisko dowódcy artylerii. W październiku tego roku przeniesiony został na stanowisko komendanta Centrum Wyszkolenia Artylerii. W czerwcu 1942 ponownie znalazł się w dowództwie Brygady Szkolnej, tym razem na stanowisku zastępcy dowódcy brygady. Od września do listopada 1943 przewodniczył Komisji Kwalifikacyjnej Oficerów. W listopadzie 1943 wyznaczony został na stanowisko zastępcy dowódcy Jednostek Wojska w Wielkiej Brytanii. W październiku 1945 przeniesiony został do rezerwy personalnej. Po demobilizacji osiedlił się w Stanach Zjednoczonych.
Zmarł 30 maja 1963 w Los Angeles.

</doc>
<doc id="1961324" url="https://pl.wikipedia.org/wiki?curid=1961324" title="Jarzembowski">
Jarzembowski



</doc>
<doc id="1961334" url="https://pl.wikipedia.org/wiki?curid=1961334" title="Jarzębowski">
Jarzębowski



</doc>
<doc id="1961341" url="https://pl.wikipedia.org/wiki?curid=1961341" title="Puchar Ligi Rumuńskiej w piłce nożnej">
Puchar Ligi Rumuńskiej w piłce nożnej

Puchar Ligi Rumuńskiej (rum. Cupa Ligii României) – nieistniejący obecnie turniej piłkarski dla rumuńskich zespołów klubowych. 
Historia.
Był on rozgrywany w 1994, 1998 i 2000 roku oraz ponownie w latach 2015–2017. Mierzyły się w nim drużyny z Ligi I (przed 2006 Divizia A). Miejsce finałowego spotkania było losowane. Pierwszy turniej wygrała drużyna Rapid Bukareszt, pokonując w finale UT Arat, drugi turniej zwyciężyła drużyna FCM Bacău, która pokonała w finale Universitateę Kluż-Napoka, natomiast trzeci turniej wygrała drużyna Gloria Bystrzyca, która pokonała w finale FCM Bacău.
W 2014 postanowiono przywrócić i zreorganizować turniej. By zwiększyć prestiż pucharu, zdecydowano, iż finał miał odbywać się zawsze w Bukareszcie na Arenie Narodowej, która to jest miejscem, gdzie mecze rozgrywa reprezentacja Rumunii. Zwycięski klub miał również otrzymywać nagrodę w wysokości 400 000 euro. Pozyskano również sponsora tytularnego AdePlast przez co oficjalną nazwą rozgrywek było Puchar Ligi AdePlast (rum. Cupa Ligii AdePlast).
Pierwszą edycję nowego pucharu, a czwartą ogólnie, wygrał klub FCSB, który to pokonał w finale Pandurii Târgu Jiu. 

</doc>
<doc id="1961342" url="https://pl.wikipedia.org/wiki?curid=1961342" title="Alfonso Andria">
Alfonso Andria

Alfonso Andria (ur. 27 maja 1952 w Salerno) – włoski polityk i prawnik, były eurodeputowany i senator.
Życiorys.
Ukończył w 1978 studia prawnicze. Od 1973 do 1995 pracował jako urzędnik, dochodząc do stanowiska dyrektora administracji turystycznej w prowincji Salerno. W latach 1985–1993 zasiadał w radzie miejskiej, w latach 1995–2004 był przewodniczącym rady prowincji. Był członkiem biura związku włoskich rad prowincjonalnych ("Unione delle Province d'Italia"), przewodniczącym organizacji samorządowych i członkiem Komitetu Regionów (2002–2004).
W wyborach w 2004 uzyskał mandat posła do Parlamentu Europejskiego z ramienia Drzewa Oliwnego (jako kandydat partii Margherita). Był członkiem grupy Porozumienia Liberałów i Demokratów na rzecz Europy, Komisji Rybołówstwa oraz Komisji Rozwoju Regionalnego.
Z PE odszedł w 2008 w związku z wyborem (z ramienia Partii Demokratycznej) w skład Senatu XVI kadencji (do 2013).

</doc>
<doc id="1961343" url="https://pl.wikipedia.org/wiki?curid=1961343" title="1. KS Ślęza Wrocław">
1. KS Ślęza Wrocław



</doc>
<doc id="1961348" url="https://pl.wikipedia.org/wiki?curid=1961348" title="Bui Vinh">
Bui Vinh



</doc>
<doc id="1961350" url="https://pl.wikipedia.org/wiki?curid=1961350" title="Grand Prix Holandii 1971">
Grand Prix Holandii 1971

Grand Prix Holandii 1971 (oryg. Grote Prijs van Nederland) – 4. runda Mistrzostw Świata Formuły 1 w sezonie 1971, która odbyła się 20 czerwca 1971, po raz 17. na torze Zandvoort.
19. Grand Prix Holandii, 17. zaliczane do Mistrzostw Świata Formuły 1.

</doc>
<doc id="1961372" url="https://pl.wikipedia.org/wiki?curid=1961372" title="Lapo Pistelli">
Lapo Pistelli

Lapo Pistelli (ur. 20 czerwca 1964 we Florencji) – włoski polityk i politolog, europoseł, deputowany krajowy, wiceminister spraw zagranicznych.
Życiorys.
Ukończył w 1988 studia politologiczne na Uniwersytecie we Florencji. Pracował jako dziennikarz i publicysta, był także wykładowcą akademickim. W okresie od 1985 do 1995 był radnym różnych szczebli i członkiem samorządowej egzekutywy (ds. edukacji).
W drugiej połowie lat 80. pełnił kierownicze funkcje w młodzieżowych organizacjach chadeckich. W 1995 został sekretarzem regionalnym Włoskiej Partii Ludowej w Toskanii. W 1996 i 2001 był wybierany w skład Izby Deputowanych XIII i XIV kadencji.
W wyborach w 2004 uzyskał mandat posła do Parlamentu Europejskiego z ramienia Drzewa Oliwnego (jako kandydat partii Margherita, współtworzonej przez ludowców). Był wiceprzewodniczącym grupy Porozumienia Liberałów i Demokratów na rzecz Europy, członkiem Komisji Wolności Obywatelskich, Sprawiedliwości i Spraw Wewnętrznych oraz Komisji Gospodarczej i Monetarnej.
Z PE odszedł w 2008 w związku z wyborem (z ramienia Partii Demokratycznej) w skład Izby Deputowanych XVI kadencji. Mandat utrzymał w 2013 na XVII kadencję. 3 maja 2013 został wiceministrem spraw zagranicznych w rządzie Enrica Letty, pozostając na tym stanowisku również w kolejnym gabinecie. Odszedł z tej funkcji w czerwcu 2015 w związku z nominacją do zarządu koncerny petrochemicznego Eni.

</doc>
<doc id="1961373" url="https://pl.wikipedia.org/wiki?curid=1961373" title="Zamek Piastowski w Oławie">
Zamek Piastowski w Oławie

Zamek Piastowski w Oławie – budowla renesansowo-barokowa, wybudowana w miejscu dawnego gotyckiego zameczku myśliwskiego księcia Ludwika I z końca XIV wieku jako trzeci z kolei oławski obiekt zamkowy (pierwszy, siedziba kasztelanii, istniał w południowo-wschodniej części grodu do czasu wojen husyckich). Budowlę w stylu renesansowym rozpoczął w 1541 mistrz Jakub z Mediolanu (prawdopodobnie o nazwisku Parr, budowniczy zamku w Bolkowie), a kontynuował ją od 1588 roku również Włoch, Bernard Niuron. Dzisiaj, po wielu przebudowach, ta część zamku jest plebanią kościoła pod wezwaniem świętych Apostołów Piotra i Pawła. Przebudowie uległ cały obszar gotyckiego zamku, z nieistniejącymi już skrzydłami zachodnim i północnym, gdzie znajdował się kościół zamkowy. Wieża kościelna, ostatni fragment północnej zabudowy, zawaliła się pod koniec lat. 70. XX wieku.
Dzisiejszy kościół stanowił początkowo dwukondygnacyjny pawilon w stylu wczesnobarokowym, dobudowany do części renesansowej od strony wschodniej. Wznosili go również mistrzowie włoscy, z których najbardziej znany był Carlo Rossi, za panowania księcia Chrystiana (2. połowa XVII wieku), stąd tę część zamku określano jako "Christianbau". Budowla zwieńczona była tarasem z ogrodem, co w warunkach polskiego klimatu nie sprawdziło się i doprowadziło do szybkiej dewastacji tego skrzydła.
Kolejną dobudowę, od strony wschodniej, przeprowadziła w latach 1673-1680 księżna Ludwika, matka ostatniego Piasta, Jerzego Wilhelma. Od niemieckiej wersji jej imienia ta część zamku nosiła nazwę "Luisenbau". Budowniczym w stylu barokowym był również Carlo Rossi. W tym czasie zlikwidowano umocnienia zamku od strony miasta, a w ich miejsce założono ogród. Teren ten z czasem zmieniał funkcje i przekształcił się w Plac Zamkowy. Za rządów Jakuba Sobieskiego zamek otrzymał nowe wyposażenie wnętrz i miał bardzo prestiżowy charakter. Po opuszczeniu Oławy przez królewicza w 1734 roku obiekt zaczął podupadać. Za czasów pruskich był tu lazaret i piekarnia. Najbardziej zdewastowany gmach Chrystiana rozebrano i w latach 1833-1835 powstał w jego miejsce kościół katolicki według projektu Karla Friedricha Schinkla, natomiast kościół w północnym skrzydle przerobiono na browar. We wschodnim skrzydle obszaru zamkowego urządzono koszary, później zaadaptowane na fabrykę cygar. W gmachu Luizy powstała szkoła, obok której postawiono niewielki budynek wartowni koszarowej - odwachu (dzisiaj tzw. "tajwan"), a na początku XX wieku wieżę ciśnień, degradując tym samym całkowicie reprezentacyjny charakter kompleksu zamkowego.
W czasie II wojny światowej najbardziej ucierpiał gmach Luizy. Odbudowano go na początku lat. 60. na siedzibę powiatu. Aktualnie mieści się w nim Urząd Miejski, chociaż od 1823 r. siedzibą władz miejskich był oławski ratusz.

</doc>
<doc id="1961379" url="https://pl.wikipedia.org/wiki?curid=1961379" title="Mukrz (jezioro)">
Mukrz (jezioro)

Mukrz – jezioro w woj. kujawsko-pomorskim, w powiecie tucholskim, w gminie Cekcyn, zlokalizowane w miejscowości Mukrz, w obrębie Borów Tucholskich, na terenie Wysoczyzny Świeckiej. Północne i zachodnie brzegi jeziora stanowią granicę między gminą Cekcyn a gminą Lniano.
Opis jeziora.
Jezioro posiada bardzo rozwiniętą linię brzegową, szczególnie we wschodniej części akwenu, złożonej z trzech dużych bezimiennych zatok. Największa głębia znajduje się mniej więcej w środku zbiornika. Dno jest poważnie zamulone (miąższość mułu dochodzi do 4 m), choć zdarzają się fragmenty dna piaszczystego, a nawet skupiska (nagromadzenia) głazów wytopionych z lodowca (część wschodnia). Brzeg północny najbardziej urozmaicony. Wokół jeziora występują niewielkie klify. W pasie przybrzeżnym znajdują się torfowiska oraz obszary silnie podmokłe, zwłaszcza wiosenną porą. Znaleźć można wyrobiska po wyeksploatowanym torfie.
Jezioro Mukrz jest jeziorem zanikającym – szczątkiem dawnego wielkiego jeziora, na które składały się trzy obecne akweny (pozostałości) – oprócz Mukrza, także Jezioro Ostrowite i Jezioro Błądzimskie, zwane "Świętym". Główny ciek zasilający i odwadniający jezioro to Mukrz. Jest to więc jezioro przepływowe. Okolica pokryta jest siecią rowów melioracyjnych, powodujących niekorzystny drenaż podłoża.
Najstarsze ślady osadnictwa ludzkiego znad jeziora sięgają końcówki mezolitu. Obecnie od strony wsi Mukrz akwen wykorzystywany jest rekreacyjnie, istnieje kilka pomostów wędkarskich. Po przeciwnej stronie, o brzeg jeziora opiera się granica rezerwatu Cisy Staropolskie, mającego ogromne znaczenie dla dziedzictwa przyrodniczego Polski. W zbiorniku żyją bobry.
Gruntowne badania zbiornika przeprowadzono pod kierownictwem Zygmunta Churskiego w sierpniu 1950.
Dane morfometryczne.
Powierzchnia zwierciadła wody według różnych źródeł wynosi od 43,3 ha do 43,5 ha.
Zwierciadło wody położone jest na wysokości 103,3 m n.p.m. lub 103,4 m n.p.m. Średnia głębokość jeziora wynosi 2,1 m lub 2,0 m , natomiast głębokość maksymalna 5,0 m .
W oparciu o badania przeprowadzone w 2006 roku wody jeziora zaliczono do III klasy czystości i III kategorii podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Mukrz". W różnych publikacjach jezioro to występuje pod nazwą "Muksz" 

</doc>
<doc id="1961383" url="https://pl.wikipedia.org/wiki?curid=1961383" title="Bitwa pod Kyzikos (193)">
Bitwa pod Kyzikos (193)

Bitwa pod Kyzikos – starcie zbrojne, które miało miejsce w roku 193 n.e. między wojskami Septymiusza Sewera i Pescenniusza Nigra.
W roku 193 n.e. doszło do wybuchu wojny o władzę pomiędzy Septymiuszem Sewerem a Pesceniuszem Nigrem. Po zajęciu przez Sewera Rzymu, Niger zajął bez walki Bizancjum, chcąc zastąpić przeciwnikowi drogę do Azji. Siły Nigra liczyły 60–70 tys. ludzi, Sewer dysponował liczbą 50–60 tys. żołnierzy. Początkowo kampania przynosiła sukcesy wojskom Nigra, który wydzielił część oddziałów dowodzonych przez Aselliusza Emiliana ("Asellius Emilianus") do walk na terenie Azji. Pod koniec roku oddziały wojsk Sewera dowodzone przez Tyberiusza Klaudiusza Kandidusa przedostały się do Azji podejmując marsz na Kyzikos. W rejonie miasta doszło do spotkania armii Emiliana i Kandydusa. W wyniku zaciętej bitwy wojska Sewera pobiły całkowicie przeciwnika, którego resztki uciekły z pola walki. Uciekającego z pola bitwy Emiliana schwytano i stracono z rozkazu legatów Sewera. Dzięki temu zwycięstwu wojska Sewera wkroczyły do Bitynii.

</doc>
<doc id="1961389" url="https://pl.wikipedia.org/wiki?curid=1961389" title="Rammsund">
Rammsund



</doc>
<doc id="1961401" url="https://pl.wikipedia.org/wiki?curid=1961401" title="Oberndorf (Dolna Saksonia)">
Oberndorf (Dolna Saksonia)

Oberndorf – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 października 2016 należała do gminy zbiorowej Am Dobrock.

</doc>
<doc id="1961406" url="https://pl.wikipedia.org/wiki?curid=1961406" title="Giovanni Procacci">
Giovanni Procacci

Giovanni Procacci (ur. 4 maja 1955 w Bari) – włoski polityk i nauczyciel, eurodeputowany i senator.
Życiorys.
Ukończył studia w zakresie literatury i historii sztuki na Uniwersytecie w Bari. Od 1978 do 1999 pracował jako wykładowca akademicki. Działał także w samorządzie miejskim w Bitonto. W 1996 został jednym z liderów powołanej przez Romano Prodiego partii Demokraci.
W wyborach w 1999 i 2004 był wybierany do Parlamentu Europejskiego V i VI kadencji odpowiednio z ramienia Demokratów i Drzewa Oliwnego (jako przedstawiciel partii Margherita). Był członkiem grup liberalnych, pracował m.in. w Komisji Rolnictwa i Rozwoju Obszarów Wiejskich.
Z PE odszedł w 2006 w związku z wyborem w skład Senatu XV kadencji. W przedterminowych wyborach w 2008 z ramienia Partii Demokratycznej został senatorem XVI kadencji (do 2013).

</doc>
<doc id="1961407" url="https://pl.wikipedia.org/wiki?curid=1961407" title="Wołodymyr Martynow">
Wołodymyr Martynow

Wołodymyr Wołodymyrowycz Martynow (ukr. Володимир Володимирович Мартинов; ur. 6 kwietnia 1976, w Temyrtau, Kazachska SRR) – ukraiński piłkarz, grający na pozycji pomocnika, a wcześniej napastnika.
Kariera piłkarska.
Kariera klubowa.
Wychowanek klubu Tawrija Symferopol, w którym w 1993 rozpoczął karierę piłkarską, skąd w sezonie 1996/97 został wypożyczony do Dynama Saki. Następnie występował w takich klubach jak Tytan Armiańsk, Sławutycz CzAES, Desna Czernihów, Prykarpattia Iwano-Frankowsk, Enerhetyk Bursztyn, FK Winnica, Polissia Żytomierz, Metałurh Donieck, Zakarpattia Użhorod i Zoria Ługańsk. Latem 2005 został piłkarzem klubu Krymtepłycia Mołodiżne, ale przez konflikt z trenerem zimą 2006 przeniósł się do IhroSerwisu Symferopol. W tym klubie pełnił również funkcje kapitana drużyny, dopóki latem 1999 klub został rozwiązany, po czym piłkarz zakończył karierę piłkarską.

</doc>
<doc id="1961408" url="https://pl.wikipedia.org/wiki?curid=1961408" title="Gintama">
Gintama

 – manga Hideakiego Sorachiego oraz adaptacja telewizyjna na jej podstawie. Akcja rozgrywa się w „kraju samurajów” wzorowanym na Japonii z okresu Edo, dwadzieścia lat po przybyciu na Ziemię kosmitów, zwanych Amanto, którzy ustanowili na Ziemi protektorat oraz zakazali walki na miecze, przez co zdegradowali siłę i znaczenie samurajów. Głównym bohaterem jest Gintoki Sakata – samuraj, który pracuje jako najemnik wraz ze swoimi przyjaciółmi – Shinpachim Shimurą oraz Kagurą.
Fabuła.
Akcja Gintamy ma miejsce w Edo. Japonia była nazywana ziemią samurajów do czasu kiedy z kosmosu przybyli Amanto i wprowadzili na Ziemi cywilizację oraz zakazali używania mieczy. Samuraje stanowiący niegdyś potęgę Japonii podupadli na sile. Anime opowiada głównie o losach Gintokiego, który jest najemnikiem. Dołącza do niego Shinpachi po tym, jak Gintoki uratował jego siostrę. Trzecią osobą należącą do organizacji Gintokiego jest Kagura, która należy do najsilniejszego klanu w całej galaktyce – Yato.
Gintama posiada kompozycję epizodyczną, nie występuje tu ciągła fabuła. Każdy odcinek zawiera zazwyczaj całkowicie inny wątek, a odcinki są ze sobą bardzo luźno powiązane. Wyjątkiem są występujące od czasu do czasu dłuższe epizody rozłożone na kilka odcinków.
Manga.
W 76. tomie wydawnictwo Shūeisha potwierdziło, że manga zamknie się w 77 tomach.
Kolejne rozdziały ukazywały się w czasopiśmie „Shūkan Shōnen Jump” wydawnictwa Shūeisha aż do 42. numeru wydanego 15 września 2018 roku. Następnie wydawanie zostało przeniesione do magazynu „Jump Giga”, gdzie ukazały się trzy rozdziały (w numerach wydanych od 28 grudnia 2018 do lutego 2019). Potem wydawanie przeniesione zostało do darmowej aplikacji; ostatni rozdział mangi ukazał się tam 20 czerwca 2019.

</doc>
<doc id="1961421" url="https://pl.wikipedia.org/wiki?curid=1961421" title="Wingst (gmina)">
Wingst (gmina)

Wingst – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 października 2016 należała do gminy zbiorowej Am Dobrock.

</doc>
<doc id="1961433" url="https://pl.wikipedia.org/wiki?curid=1961433" title="Lesleh Donaldson">
Lesleh Donaldson

Lesleh Donaldson (ur. 7 kwietnia 1964 w Toronto) − kanadyjska aktorka telewizyjna, filmowa i sceniczna.
Życiorys.
Pochodzi z Toronto w prowincji Ontario, gdzie jako dziewięciolatka rozpoczęła karierę modelki w szeregach agencji International Top Models.
Debiutowała rolą Andrei Andropolis, filmowej córki Michaela Douglasa, w dramacie sportowym "Biegacz" ("Running", 1979). Pojawiła się w filmie grozy "Cries in the Night" (1980) i za ten występ zdobyła nominację do nagrody Genie. Następnie jako Bernadette O’Hara, uczennica prywatnej szkoły średniej, ofiara seryjnego mordercy, zagrała w klasycznym slasherze "Upiorne urodziny" ("Happy Birthday to Me", 1981) w reżyserii J. Lee Thompsona. W kolejnym filmie grozy, kultowych dziś "Odsłonach" (1983), wcieliła się w postać wrażliwej aktorki Christie Burns. Ubiegała się o rolę Constanze Mozart w filmie Miloša Formana "Amadeusz" ("Amadeus", 1984), która ostatecznie przypadła w udziale Elizabeth Berridge. W ciągu następnych lat pojawiła się w wielu produkcjach telewizyjnych, między innymi w głosowych rolach w serialach produkcji George’a Lucasa − "" ("Ewoks", 1986) i "Star Wars: Droids" (1985). Choć w 1994 roku przestała występować w filmach i telewizji, nie zakończyła kariery aktorki. W 2010 zagrała w krótkometrażowej komedii "What the F*ck Doug E. Doug?", rok później przydzielono jej główną rolę w horrorze "Octoberfeast". W roku 2014 Donaldson zagrała w czterech filmach: "Fall to Rise", "The Night Before Easter", "Tales of Poe" i "Behind Bars".
Od 12 października 1996 roku jest żoną Stephena T. Kaisera, któremu urodziła dwoje dzieci − synów Gavina i Liama. Wspólnie z rodziną mieszka w Nowym Jorku.

</doc>
<doc id="1961435" url="https://pl.wikipedia.org/wiki?curid=1961435" title="Sacha Stern">
Sacha Stern

Sacha Stern - brytyjski historyk.
Ukończył studia licencjackie w zakresie historii starożytnej w Oxfordzie w 1986 i magisterskie w zakresie antropologii społecznej na University College London (UCL) w 1988. Tytuł doktora judaistyka uzyskał w 1992 w Oxfordzie. Obecnie wykładowca na UCL. Jego zainteresowania badawcze koncentrują się na żydach od okresu perskiego (VI w. p.n.e.) do końca starożytności (VII w. n.e.)
Redaktor "Journal of Jewish Studies".

</doc>
<doc id="1961438" url="https://pl.wikipedia.org/wiki?curid=1961438" title="Stanisław Mastalski">
Stanisław Mastalski

Stanisław Mastalski (ur. 6 kwietnia 1898 w Podgórzu k. Krakowa, zm. 19 maja 1980 we Wrocławiu) – major piechoty Wojska Polskiego.
Życiorys.
Urodził się w rodzinie Jana i Walerii z Niezabitowskich.
6 sierpnia 1914 wstąpił do Legionów Polskich (3 pułk piechoty). 29 października 1914 brał udział w bitwie pod Mołotkowem; odniesione rany uniemożliwiły mu dalszą walkę na froncie. W 1915 ponownie wstąpił do 3 pp, w którego szeregach brał udział w wojnie polsko-bolszewickiej.
12 marca 1933 został mianowany majorem ze starszeństwem z 1 stycznia 1933 i 11. lokatą w korpusie oficerów piechoty. W maju tego roku został przeniesiony z 60 Pułku Piechoty Wielkopolskiej w Ostrowie Wielkopolskim do 56 Pułku Piechoty Wielkopolskiej w Krotoszynie na stanowisko dowódcy batalionu. W sierpniu 1935 został przesunięty na stanowisko kwatermistrza 56 pp. W marcu 1939 pełnił służbę w 84 Pułku Piechoty w Pińsku na stanowisku dowódcy III batalionu.
Od 25 września był dowódcą 84 pp. Brał udział w obronie Modlina, a po jej kapitulacji przebywał w niewoli niemieckiej w obozie przejściowym w Działdowie. Został oswobodzony w 1945. Po wojnie pracował jako urzędnik.
Zmarł 19 maja 1980 we Wrocławiu. Został pochowany 22 maja 1980 na Cmentarzu Grabiszyńskim (pole 4-10-393A).

</doc>
<doc id="1961439" url="https://pl.wikipedia.org/wiki?curid=1961439" title="Wingst">
Wingst

Niemcy:
Zobacz też:

</doc>
<doc id="1961445" url="https://pl.wikipedia.org/wiki?curid=1961445" title="Lawrence Dane">
Lawrence Dane

Lawrence Dane, właśc. Lawrence Joseph Zahab (ur. 3 kwietnia 1937 w Masson, zm. 21 marca 2022 w Niagara-on-the-Lake) − kanadyjski aktor, scenarzysta, reżyser i producent filmowy. 
Życiorys.
Urodził się w Masson w prowincji Quebec w rodzinie pochodzenia libańskiego. Wychował się w Ottawie. Uczęszczał do szkół publicznych Connaught i Devonshire oraz Ottawa Tech. Uczęszczał także na zajęcia do LaSalle Academy.
W 1958 wystąpił na scenie jako stary policjant w sztuce Thorntona Wildera "Nasze miasto" w reżyserii Lynne Gorman. W 1959 grał Pana Allen w przedstawieniu "Ciemność księżyca" ("Dark of the Moon") w Ottawa Little Theatre. W 1962 na festiwalu teatralnym w Stratford w Ontario występował w spektaklach: "Makbet" w roli Angusa, "Burza" i "Cyrano de Bergerac".
Jego kariera na ekranie rozpoczęła się w 1959 gdy wystąpił gościnnie jako Granz w odcinku serialu CBC/Radio-Canada "Nieprzewidziane" ("The Unforeseen"). Był nominowany do nagrody Genie za drugoplanową rolę trenera Walkera w dramacie sportowym "Biegacz" (1979). W 1984 zadebiutował jako scenarzysta i reżyser melodramatu "Boskie ciała" ("Heavenly Bodies").
21 marca 2022 zmarł na raka trzustki w Niagara-on-the-Lake w Ontario w wieku 84 lat.

</doc>
<doc id="1961446" url="https://pl.wikipedia.org/wiki?curid=1961446" title="The English Historical Review">
The English Historical Review

The English Historical Review – czasopismo naukowe wydawane przez Oxford University Press. Wydawany od 1886, jest najstarszym naukowym czasopismem historycznym w języku angielskim.

</doc>
<doc id="1961448" url="https://pl.wikipedia.org/wiki?curid=1961448" title="English Historical Review">
English Historical Review



</doc>
<doc id="1961457" url="https://pl.wikipedia.org/wiki?curid=1961457" title="Diana Mórová">
Diana Mórová

Diana Mórová (ur. 18 lutego 1970 w Bratysławie) – słowacka aktorka.
W latach 1988–1992 studiowała aktorstwo w Wyższej Szkole Sztuk Scenicznych w Bratysławie. Od 1992 roku aktorka Słowackiego Teatru Narodowego w Bratysławie. Grała w serialach telewizyjnych: "Štúrovci" (1992), "Silvánovci" (1996–1997), "Zborovňa" (1999), "O ztracené lásce" (2001). Od 2008 r. odtwarzała główną rolę w serialu "Panelák" emitowanym codziennie na kanale TV JOJ.
W roku 2006 wygrała program "Gwiazdy na Lodzie".

</doc>
<doc id="1961465" url="https://pl.wikipedia.org/wiki?curid=1961465" title="Diana Morova">
Diana Morova



</doc>
<doc id="1961474" url="https://pl.wikipedia.org/wiki?curid=1961474" title="Senat (Mauretania)">
Senat (Mauretania)

Senat - izba wyższa parlamentu Mauretanii. Składa się z 56 członków wybieranych na sześcioletnią kadencję, przy czym co dwa lata odnawiana jest 1/3 składu. 53 senatorów wybieranych jest władze poszczególnych jednostek podziału administracyjnego. Trzy miejsca zarezerwowane są dla przedstawicieli Mauretańczyków zamieszkałych poza granicami kraju. 
Na senatora może zostać wybrany obywatel Mauretanii w wieku co najmniej 35 lat, posiadający pełnię praw wyborczych. Obywatele naturalizowani mogą wejść w skład parlamentu dopiero po upływie dziesięciu lat od swojej naturalizacji. 

</doc>
<doc id="1961476" url="https://pl.wikipedia.org/wiki?curid=1961476" title="Grzegorz Hejncze">
Grzegorz Hejncze

Grzegorz Hejncze (zm. 1483) – wrocławski dominikanin i inkwizytor.
Życiorys.
Data jego urodzenia pozostaje nieznana. W 1447 roku kapituła prowincji dominikanów wyznaczyła zakonnika na lektora we Wrocławiu. Później studiował on na Uniwersytecie Cambridge. W 1455 pojawił się w krakowskim Studium Generalnym zakonu dominikanów. Po roku powrócił do Wrocławia gdzie został przeorem miejscowego klasztoru dominikanów. W 1461 powierzono mu funkcję inkwizytora na Śląsku. W 1468 został regensem krakowskiego Studium Generalnego. Ostatnie lata życia spędził we Wrocławiu.
W kulturze masowej.
Jest pierwowzorem stworzonej przez Andrzeja Sapkowskiego postaci papieskiego inkwizytora dla diecezji wrocławskiej, jednego z bohaterów "Trylogii husyckiej", której akcja toczy się w latach 20. i 30. XV wieku. Obecny jest we wszystkich trzech tomach powieści ("Narrenturm", "Boży bojownicy" oraz "Lux perpetua").
Występuje tam jako dominikanin, syn świdnickiego kupca, papieski inkwizytor, delegat Stolicy Apostolskiej na diecezję wrocławską. Znajomy Reynevana (głównego bohatera cyklu) z czasów studiów praskich, rywal wrocławskiego biskupa z rodu Piastów - Konrada. Trzeźwo myślący duchowny, który ceni rzeczowe śledztwo i wiarygodne argumenty.

</doc>
<doc id="1961477" url="https://pl.wikipedia.org/wiki?curid=1961477" title="Roman Połtaweć">
Roman Połtaweć

Roman Wadymowycz Połtaweć (ukr. Роман Вадимович Полтавець; ur. 27 lipca 1983, w Melitopolu) – ukraiński piłkarz, grający na pozycji napastnika.
Kariera piłkarska.
Kariera klubowa.
W 2003 rozpoczął karierę piłkarską w klubie Tawrija Symferopol, w barwach którego debiutował w Wyższej Lidze. Na początku 2005 przeszedł do Spartaka Iwano-Frankowsk, ale już latem powrócił do Krymu, gdzie został piłkarzem amatorskiej drużyny Tawrika Symferopol. Potem występował w Ołkomie Melitopol. Wiosną 2008 bronił barw klubu Feniks-Illiczoweć Kalinine, a jesienią FK Lwów. Podczas przerwy zimowej sezonu 2008/09 przeszedł do FK Połtawa. Latem 2009 został piłkarzem Heliosu Charków.

</doc>
<doc id="1961482" url="https://pl.wikipedia.org/wiki?curid=1961482" title="Stożek apolla">
Stożek apolla



</doc>
<doc id="1961484" url="https://pl.wikipedia.org/wiki?curid=1961484" title="Obuchowicz">
Obuchowicz



</doc>
<doc id="1961485" url="https://pl.wikipedia.org/wiki?curid=1961485" title="Dębi Wierch">
Dębi Wierch

Dębi Wierch (664 m n.p.m.) – zalesiony szczyt górski w Beskidzie Niskim, w południowo-zachodnim pasmie Beskidu Dukielskiego. Na zboczach "Dębiego Wierchu" początek bierze rzeka Wisłoka, prawobrzeżny dopływ Wisły, natomiast na jego północnym zboczu znajduje się małe jezioro osuwiskowe. Szczyt jest rzadko odwiedzany przez turystów ponieważ leży poza wszelkimi oznakowanymi szlakami turystycznymi, najbliżej znajduje się niebieski szlak turystyczny łączący wsie Grab i Konieczną.

</doc>
<doc id="1961487" url="https://pl.wikipedia.org/wiki?curid=1961487" title="Bombardowanie Yarmouth i Lowestoft">
Bombardowanie Yarmouth i Lowestoft

Bombardowanie Yarmouth i Lowestoft – bitwa morska stoczona podczas I wojny światowej pomiędzy flotami Wielkiej Brytanii i Cesarstwa Niemieckiego na Morzu Północnym. W nocy z 24 na 25 kwietnia 1916 roku niemieckie krążowniki liniowe zbombardowały dwa miasta na wschodnim wybrzeżu Anglii: Lowestoft i Great Yarmouth. Głównym celem działań niemieckich było zmuszenie większych sił Royal Navy do pościgu za atakującymi miasta krążownikami i naprowadzenie ich wprost w kierunku oczekujących w zasadzce sił głównych Hochseeflotte. O ile samo bombardowanie miast spowodowało pewne straty materialne i wywołało wzburzenie brytyjskiej opinii publicznej, to cel strategiczny nie został zrealizowany: atakowane przez lekkie siły okręty niemieckie wycofały się zanim jednostki Grand Fleet zdołały się do nich zbliżyć. W efekcie obie floty poniosły niewielkie straty: po stronie brytyjskiej uszkodzone zostały krążownik lekki i niszczyciel, po niemieckiej jeden krążownik liniowy, w wyniku wejścia na minę w trakcie rejsu w stronę wybrzeży brytyjskich.
Strategia Hochseeflotte na początku 1916 roku.
Na początku 1916 roku nastąpiła zmiana na stanowisku dowódcy Hochseeflotte: ciężko chorego admirała Hugo von Pohla (zmarł w szpitalu 23 lutego) zastąpił Reinhard Scheer, zwolennik ofensywnych działań ciężkich okrętów Kaiserliche Marine. Oznaczało to zmianę strategii niemieckiej na morzu. Według planów admirała Scheera lekkie siły oraz krążowniki liniowe 1. Grupy Rozpoznawczej (niem.: "1. Aufklärungsgruppe") dowodzonej przez kontradmirała Franza von Hippera miały swymi działaniami wywabić okręty Grand Fleet w morze, gdzie starłyby się z oczekującymi w zasadzce pancernikami Hochseeflotte. Korzystając z chwilowej przewagi Niemcy powinni zwyciężyć przeciwnika i uzyskać panowanie na morzu, niezbędne dla przełamania blokady alianckiej i przeprowadzenia zwycięskiej ofensywy lądowej na froncie zachodnim.
Już w lutym 1916 roku zaatakowane zostały brytyjskie trałowce operujące o okolicach Ławicy Dogger. W marcu okręty niemieckie dwukrotnie wychodziły w morze, nie napotykając jednak przeciwnika. Kolejna akcja zaplanowana została na 21 i 22 kwietnia 1916 roku. Tym razem jednostki niemieckie miały zbombardować cele na wschodnim wybrzeżu Anglii, jednak została ona przerwana wskutek wejścia na minę na nierozpoznanym polu minowym lekkiego krążownika SMS „Graudenz”.
Zwiększona aktywność floty niemieckiej oraz naloty sterowców na angielskie miasta wywołały wkrótce kontrakcję Brytyjczyków. Przejawiała się ona w intensyfikacji działań okrętów Grand Fleet i Harwich Force (lekkie okręty działające w rejonie kanału La Manche i na Morzu Północnym) oraz atakach lotniczych na bazy sterowców, przeprowadzanych przez wodnosamoloty przenoszone przez transportowce wodnosamolotów. Okręty Grand Fleet, dowodzone przez admirała Johna Jellicoe oraz krążowniki liniowe admirała Davida Beatty'ego patrolowały w dniu 22 kwietnia wody Skagerraku wzdłuż wybrzeża Danii, jednak po serii kolizji spowodowanych złą pogodą (HMAS „Australia” zderzył się z HMS „New Zealand”, HMS „Neptune” ze statkiem handlowym, uszkodzeniom uległo również kilka niszczycieli) powróciły do baz w Rosyth i Scapa Flow celem uzupełnienia zapasów paliwa.
Atak na Lowestoft i Great Yarmouth.
Niemcy zdecydowani byli jak najszybciej powtórzyć akcję przeciwko angielskim miastom. Krążowniki liniowe 1. Grupy Rozpoznawczej, dowodzonej w zastępstwie chorego admirała Hippera przez wiceadmirała Friedricha Bödickera, wyszły w morze z kotwicowiska u ujścia rzeki Jade rano 24 kwietnia 1916 roku. Celem było zbombardowanie Lowestoft i Great Yarmouth. Oba miasta nie zostały wybrane przypadkiem: Lowestoft było bazą brytyjskich sił minowych, w Yarmouth stacjonowały brytyjskie okręty podwodne. Zgodnie z planem, w ślad za krążownikami liniowymi podążały główne siły Hochseeflotte pod dowództwem admirała Scheera. Swoje pozycje na podejściach do baz brytyjskich zajęły także U-Booty, których zadaniem było meldowanie o ruchach Royal Navy oraz przeprowadzenie w sprzyjających warunkach ataków na wykryte jednostki.
W skład 1. Grupy Rozpoznawczej wchodziły krążowniki liniowe: flagowy SMS „Seydlitz”, „Lützow”, „Derfflinger”, „Moltke” i „Von der Tann”, osłaniane przez sześć krążowników lekkich i dwie flotylle niszczycieli (w nomenklaturze niemieckiej dużych torpedowców). Po południu 24 kwietnia „Seydlitz” wszedł na minę, rozrywając kadłub na długości około 15 metrów i tracąc jedenastu zabitych członków załogi. Uszkodzony krążownik został odesłany do Wilhelmshaven w eskorcie dwóch niszczycieli, zaś pozostałe okręty kontynuowały operację. Admirał Bödicker przeniósł się ze swoim sztabem na SMS „Lützow”.
Brytyjczycy mieli informacje o ruchach floty niemieckiej dzięki przechwytywanym i dekodowanym w Room 40 sygnałom radiowym. Po południu 24 kwietnia okręty admirała Jellicoe zostały postawione w stan gotowości bojowej, zaś o godzinie 19:05 otrzymały rozkaz wypłynięcia ze Scapa Flow. Również operujące na kanale La Manche jednostki Harwich Force pod dowództwem komodora Reginalda Tyrwhitta (trzy lekkie krążowniki i osiemnaście niszczycieli) otrzymały rozkaz skierowania się na północ dla wzmocnienia ochrony wybrzeża.
O godzinie 3:50 nad ranem 25 kwietnia okręty niemieckiej eskorty nawiązały kontakt wzrokowy z nadciągającymi jednostkami Harwich Force. Także Brytyjczycy dostrzegli eskadrę niemiecką zbliżającą się do wybrzeża Anglii i komodor Tyrwhitt niezwłocznie zameldował o tym swojemu dowództwu, które poleciło admirałowi Jellicoe zmienić kurs dla przechwycenia Niemców. Admirał Bödicker zignorował obecność lekkich sił brytyjskich w pobliżu i o godzinie 4:10 wydał swoim czterem krążownikom liniowym rozkaz otwarcia ognia w kierunku Lowestoft. Podczas około dziesięciominutowego ostrzeliwania brzegu Niemcy zniszczyli dwie baterie brzegowe i około 200 domów w Lowestoft, zabijając trzech i raniąc dwunastu ludzi. „Moltke” został trafiony pojedynczym pociskiem któregoś z dział artylerii nadbrzeżnej, nie ponosząc większych szkód. Następnie Niemcy popłynęli w stronę Yarmouth, lecz tam gęsta mgła przeszkodziła im w prowadzeniu celnego i skutecznego ognia artyleryjskiego, dlatego okręty oddały tylko kilka niecelnych salw (najdłużej ostrzeliwali wybrzeże artylerzyści SMS „Derfflinger”).
W tym czasie interweniujące okręty Reginalda Tyrwhitta starły się z osłoną zespołu niemieckiego, która starała się wciągnąć Brytyjczyków w zasięg dział artylerii głównej krążowników liniowych. Po zorientowaniu się w sytuacji okręty brytyjskie zawróciły na południe, jednak krążownik „Conquest” i niszczyciel „Laertes” zostały trafione, odnosząc uszkodzenia i tracąc 21 zabitych (kolejny marynarz zmarł później w wyniku odniesionych ran). Niemcy nie wykorzystali jednak swej przewagi, admirał Bödicker obawiał się nadciągnięcia sił głównych Grand Fleet oraz ataków okrętów podwodnych i zdecydował się wycofać. Okręty Harwich Force postępowały w ślad za nim, jednak w obawie przed spotkaniem przeważających sił przeciwnika, otrzymały wkrótce rozkaz zaprzestania pościgu. Jednostki Grand Fleet, żeglując po wzburzonym morzu, nie były w stanie przechwycić wycofujących się Niemców.
Ocena i skutki ataku.
Niemiecka akcja nie przyniosła oczekiwanych rezultatów. Niewielkie zniszczenia w bombardowanych miastach, uszkodzenie lekkiego krążownika i niszczyciela oraz zatopienie dwóch pomocniczych jednostek nie mogło zrekompensować poważnego uszkodzenia krążownika liniowego „Seydlitz”, który przez ponad miesiąc pozostawał w remoncie. Nie został także osiągnięty cel strategiczny: wciągnięcie do bitwy i zniszczenie części sił głównych Royal Navy. Ostrożna taktyka niemieckiego dowódcy uchroniła przed zniszczeniem o wiele słabszy zespół Harwich Force.
W Wielkiej Brytanii kolejne bombardowanie nadbrzeżnych miejscowości wywołało panikę i falę krytyki dowództwa marynarki. Rząd zdecydował o przebazowaniu części sił do portów na południu, aby w razie kolejnego zagrożenia móc interweniować bardziej zdecydowanie.

</doc>
<doc id="1961490" url="https://pl.wikipedia.org/wiki?curid=1961490" title="Nazewnictwo gwiazd zmiennych">
Nazewnictwo gwiazd zmiennych

Nazewnictwo gwiazd zmiennych – stały, ogólnoświatowy sposób nadawania nazw kolejno odkrytym gwiazdom zmiennym.
Międzynarodowa Unia Astronomiczna (IAU) powołała komisję, która zajmuje się nadawaniem nazw gwiazdom zmiennym. Nazwy są nadawane według kolejności, w jakiej gwiazdy zmienne zostały odkryte w konkretnym gwiazdozbiorze. Jeśli gwiazda posiadała wcześniej nadaną nazwę oznaczoną literą alfabetu greckiego, będzie ona dalej nazywana w ten sposób. Jeśli nie posiada ona takiej nazwy, otrzymuje w kolejności literę "R", "S" i dalej do litery "Z" oraz dopełniacz łacińskiej nazwy gwiazdozbioru, w którym się znajduje. Następne gwiazdy otrzymywały oznaczenia od "RR", "RS" do "RZ", dalej "SS" do "SZ", "TT" do "TZ" aż do "ZZ". W dalszej kolejności nazwy nadawano od "AA", "AB" do "QZ", jednak z każdorazowym pominięciem litery "J". Ten sposób nazewnictwa pozwala na nadanie 334 nazw dla każdej konstelacji. Ponieważ w Drodze Mlecznej odkryto ponad 40 000 gwiazd zmiennych oraz kolejnych kilka tysięcy gwiazd podejrzewanych jako zmienne, koniecznym okazało się wyznaczenie dodatkowego nazewnictwa. Dlatego po nazwach "QZ" kolejnym gwiazdom zmiennym nadawano nazwy "V335", "V336" i dalej, ponieważ 334 nazwy zostały nadane już wcześniej według przyjętej nomenklatury. Ten sposób nazewnictwa gwiazd zmiennych jest już nieograniczony i służy do pełnej identyfikacji gwiazdy.
Ten system nazewnictwa zainicjował Friedrich Argelander. Nadawanie nazw od wielkiej litery "R" rozpoczął z dwóch powodów: małe litery oraz pierwsza część wielkich liter alfabetu została wcześniej wykorzystana dla innych oznaczeń, pozostawiając wolne ostatnie litery alfabetu, a także uważał, że zmienność gwiazd jest zjawiskiem rzadkim i z pewnością nie zostanie odkrytych więcej niż 9 gwiazd zmiennych w jakiejkolwiek konstelacji. Powód, dla którego litera "J" została pominięta w tej nomenklaturze pozostaje nieznany.
Przykładami nazw gwiazd zmiennych są R Coronae Borealis (R CrB), RR Lyrae (RR Lyr), KY Cygni (KY Cyg) czy V838 Monocerotis (V838 Mon).

</doc>
<doc id="1961494" url="https://pl.wikipedia.org/wiki?curid=1961494" title="Maria Mendelsonowa">
Maria Mendelsonowa

Maria Jankowska-Mendelson, de domo Zalewska, primo voto Jankowska, secundo voto Mendelson (ur. 3 stycznia 1850 Rotmistrzówce, zm. 22 września 1909 we Lwowie) – polska działaczka socjalistyczna, współzałożycielka kółek socjalistycznych w zaborze pruskim, publicystka i pisarka.
Życiorys.
Urodziła się 3 stycznia 1850 jako najmłodsze dziecko Wincentego Lubicz Zaleskiego oraz Dominiki z Kwiatkowskich, nauczycielki, w ich majątku we wsi Rotmistrzówka w powiece czerkaskim, guberni kijowskiej. Została wychowana w światłej i demokratycznej atmosferze. W domu otrzymała staranne wykształcenie, a edukację domową uzupełniały lekcje muzyki pobierane w Kijowie. Na ukształtowanie się jej poglądów i przekonań duży wpływ miał jej starszy brat Aleksander, wówczas student Uniwersytetu w Petersburgu.
Następnie przebywała w Szwajcarii, gdzie pojechała wraz z bratem odbywającym kurację po pobycie w twierdzy Pietropawłowskiej za udział w ulicznej manifestacji antycarskiej w 1861. W 1866 powróciła na wieś, gdzie jesienią tego roku wyszła za mąż za właściciela dóbr, przemysłowca oraz inżyniera agronomii, Władysława Jankowskiego. Zamieszkała wówczas w należącym do majątków męża Chodorowie, w powiecie kaniowskim.
Ze względu na pełnione przez męża funkcje (sekretarz rady gubernialnej, prezes Towarzystwa Cukrowniczego oraz dyrektor Banku Kredytowego w Kijowie) bywała z nim często z nim często w Kijowie, gdzie miał on swoją stałą rezydencję. W tym czasie zwiedziła również wszystkie miejsca związane z pobytem Mickiewicza na Krymie. Po urodzeniu 2 synów zapadła poważnie na zdrowiu i została odsunięta przez rodzinę męża od rządów w domu i wychowania dzieci. Zainteresowała się wówczas literaturą piękną, zwłaszcza rosyjską, a także społeczno-filozoficzną oraz historyczną. Ze względu na uczucie osamotnienia próbowała popełnić samobójstwo. Odratowana postanowiła poświęcić się pracy społecznej. Zaczęła prywatnie studiować medycynę w Kijowie i otaczała opieką lekarską włościan w dobrach męża.
Latem 1872 przebywała na wypoczynku w Szwajcarii i tam wstąpiła do Temple Unique w Genewie, tamtejszej sekcji Międzynarodówki. Odtąd wspierała finansowo tę organizację. Po powrocie, zarówno w Chodorowie, jak i Kijowie weszła w kontakt z przedstawicielami polskiej młodzieży socjalistycznej: Ludwikiem Waryńskim, Aleksandrem Więckowskim, Janem i Alojzym Dłuskimi (ci trzej ostatni byli korepetytorami jej synów) oraz Władysławem Izbickim. Pogłębiała swoje zainteresowanie lekturą i samodzielnie zdobywała wykształcenie ogólne. W 1874 uczestniczyła np. w III Międzynarodowym Kongresie Archeologicznym Kijowie. W latach 1875–1876 w ich domu bywał Waryński, przebywający przymusowo w guberni kijowskiej. Spotykał się tam Izbickim, Więckowskim oraz Erazmem Kobylańskim i Kazimierzem Hildtem, pracując nad programem polskich socjalistów. Od 1874 pomagała już czynnie ruchowi socjalistycznemu, np. sprawując opiekę nad uwięzionym Kobylańskim we Lwowie, kolportując ulotki czy też pomagając w ucieczce ściganym agitatorom, np. Walerianowi Osińskiemu w Kijowie.
W kwietniu 1878, uciekając przed inwigilacją władz policyjnych Kijowie, wyjechała do Szwajcarii do St. Moritz. Latem tego roku przybyła do Genewy i weszła w środowisko działaczy patriotycznych i rewolucjonistów polskich oraz rosyjskich. Tam poznała Stanisława Mendelsona. Jesienią powróciła do Kijowa, dokąd w kolejnym roku przybył również Mendelson.
W lutym 1879, po serii aresztowań działaczy socjalistycznych w Krakowie, organizowała pomoc dla uwięzionych, finansowała koszty ich obrony, interweniowała u władz w Wiedniu. Zabiegała też o przychylną opinię prasy. Latem tego roku, wyczerpana tymi wydarzeniami, pojechała na kurację do St. Moritz i Ostendy, gdzie przebywała do jesieni. W tym okresie pozostawała w stałej korespondencji z Mendelsonem. Przy pomocy jego i własnych środków finansowych doprowadziła do powstania w Genewie drukarni wydającej pierwsze polskie pismo socjalistyczne „Równość” (od 1 października 1879).
Była współtwórczynią I Proletariatu. Po otrzymaniu programu partii "Proletariat" ona, Mendelson oraz wraz z Kazimierz Dłuski i Szymon Dickstein ulegli panującym w Genewie wpływom nurtów anarchistycznych i usunęli z "Zasad Socjalno-Rewolucyjnego Stowarzyszenia Polaków" fragmenty dotyczące walki politycznej i narodowej. W ten sposób powstał tzw. "Program brukselski" (jako miejsce jego ogłoszenia wskazywano Brukselę).
Po aresztowaniu Mendelsona w Krakowie wraz z Kazimierzem Dłuskim i Szymonem Dicksteinem (Diksztajnem) sprawowała opiekę nad „Równością”. Zajmowała się również organizowaniem nielegalnego transportu i kolportażem „Równości” na terenie kraju. Zimę 1879/80 spędziła z rodziną w Kijowie. Podczas tego pobytu nawiązała kontakty z tamtejszą Gminą Socjalistów Polskich. w marcu 1880 przebywała ponownie w Krakowie, śledząc przebieg procesu socjalistów. W sierpniu tego roku przybyła do Genewy, dokąd już wcześniej udali się wszyscy socjaliści wydaleni z Austrii po procesie krakowskim, w tym Mendelson. Pod nazwiskiem Zofii Schopar była delegatem „Równości” w rozmowach z warszawską Gminą Socjalistów Polskich, a w styczniu 1881 uczestniczyła w konferencji Gmin w Wilnie.
W końcu marca 1881 została ostrzeżona przed zamierzonym aresztowaniem. Posługując się cudzym paszportem, opuściła Kijów i wyjechała najpierw do Krakowa, gdzie zajmowała się organizacją przerzutów nielegalnej literatury, a następnie w połowie maja udała się do Genewy. Od 3 sierpnia pod nazwiskiem Herminy Jaquer przebywała wraz z Mendelsonem i Kacprem Wrocisławem Truszkowskim w Poznaniu, gdzie podjęli próbę stworzenia ośrodka socjalistycznego. Przy pomocy Józefa Konstantego Janiszewskiego prowadziła działalność agitacyjną i propagandową, głównie wśród robotników fabryki Cegielskiego, organizując m.in. kółka socjalistyczne i nielegalne odczyty.
Wskutek denuncjacji poznańskiego pisma „Orędownik” policja pruska wszczęła energiczne śledztwo przeciwko przybyłej grupie agitatorów. Jankowska wyjechała do Genewy, gdzie przygotowała ulotkę "Odpowiedź na denuncjację „Orędownika”", analogiczny tekst zamieszczając w „Przedświcie”. Następnie przyjechała do Torunia, skąd razem z Mendelsonem udali się do Bydgoszczy. Tam zostali oboje aresztowani, a w ręce policji wpadły kompromitujące wydawnictwa, dokumenty i listy. Zostali osadzeni w więzieniu w Poznaniu. Wówczas powstało kilka jej wierszowanych utworów o treści społeczno-rewolucyjnej i patriotycznej, które później weszły w skład pierwszego zbiorku polskiej poezji rewolucyjnej zatytułowanej "Czegóż chcą?"
W wyniku procesu przez przed Izbą Karną Sądu Ziemskiego w Poznaniu została skazana na 3 miesiące aresztu z częściowym zaliczeniem pobytu w śledztwie. Stosunkowo łagodny wymiar kary był wynikiem starań Mendelsona i jej ojca. Wpłynął na to również zły stan jej zdrowia (choroba płuc). Została zwolniona z więzienia. Policja carska, prowadząca śledztwo przeciwko gminie w Kijowie i niej samej, domagała się jej deportacji do Rosji. W sprawie jej wydania Rosji interweniował sam Otto von Bismarck, który wywierał nacisk na pruskie Ministerstwo Sprawiedliwości. Ostatecznie jednak udało jej się zbiec z Aleksandrowa Kujawskiego do Belgii, a stamtąd do Paryża, gdzie zamieszkała wraz ze swoim ojcem. Tam ponownie weszła w kręgi polskiej i rosyjskiej emigracji socjalistycznej. Poznała między innymi Piotra Ławrowa i Zofię Krukowską, wybitną matematyczkę. Przebywała głównie w Genewie, finansując edycję „Przedświtu”. Utrzymywała kontakt Proletariatem w Warszawie. Niemal cały czas podróżowała pomiędzy Paryżem, Genewą i Bernem, gdzie rozpoczęła studia medyczne.
Współpracowała ze Stanisławem Kunickim oraz liczną grupą socjalistów przy wydawaniu „Walki klas” i „Przedświtu”. W marcu 1884 Maria Jankowska przesłała w imieniu Proletariatu Fryderykowi Engelsowi telegram, w którym wyraziła solidarność z grupą socjalistów przebywających w Londynie w pierwszą rocznicę śmierci Karola Marksa. Od tej chwili datuje się korespondencja Jankowskiej z Engelsem, która początkowo była prowadzona w imieniu „Walki klas”, a z czasem przerodziła się w osobistą przyjaźń.
Przez cały czas, mimo bliskiej zażyłości z Mendelsonem, zachowała z mężem relacje oparte przyjaźni i szacunku. Chociaż jej związek z Mendelsonem naraził ją na niechęć, zarówno rodziny męża, jak i własnej, to jednak nie zerwała z nimi ostatecznie. Nieodwzajemnione uczucie do niej stało się powodem samobójstwa Szymona Diksztajna.
Pod koniec 1884 przeniosła się wraz z Mendelsonem (zwolnionym wówczas z więzienia) i Dębskim już na stałe do Paryża, pozostawiając drukarnię w Genewie. W Paryżu, gdzie kontynuowała studia medyczne, a także nauki ścisłe, przebywała w latach 1885–1890. Był to też okres jej ogromnej aktywności społeczno-rewolucyjnej. Jej mieszkanie przy Avenue l'Observatoire, a od roku 1887 przy bulwarze de Latour-Maubourg, w którym wydawała środowe przyjęcia, było uważane za „salon polityczny czerwonej Europy”. Bywali tam niemal wszyscy wybitni działacze polskiego i międzynarodowego ruchu socjalistycznego, m.in. Ludwik Krzywicki, Witold Piekarski, Stanisław Padlewski, Aleksander Janowicz, Leon Winiarski, Antoni Złotnicki czy Piotr Ławrow, Jerzy Plechanow, Mikołaj Rusanow, Georg Vollmar, Edward Bernstein, August Bebel, Karol Kautsky, Paul Lafargue, Alexandre Millerand, Édouard Vaillant, politycy (Georges Clemenceau), dziennikarze, ludzie nauki i sztuki (Henri Poincaré, Aleksander Rajchman, Władysław Górski czy Gabriela Zapolska).
Po śmierci męża w 1885 czasowo odsunęła się od Mendelsona. Pojawiły się też problemy natury finansowej, skończył się stały dopływ poważnych środków pieniężnych męża. Otrzymywała w tym czasie jedynie zasiłki od ojca, który wkrótce także zmarł. Zimą 1885/1886 przebywała w Genewie, gdzie organizowała akcję wydawniczą poświęconą propagandzie procesu Proletariatu.
W latach 1886–1888 kontaktowała się stale z działaczami polskimi w Rosji, zasilała wydawnictwami ruch socjalistyczny w Galicji i Poznańskiem. W lipcu 1887 wraz z Mendelsonem i Dębskim udali się nielegalnie do Rosji (Ryga, Kowno, Wilno, Petersburg i Kijów), gdzie próbowali odbudować działalność Proletariatu. Uzyskane wówczas znaczne środki finansowe od rodziny męża przeznaczała na cele organizacyjne. W drodze powrotnej z Rosji zatrzymała się w Warszawie, gdzie nawiązała kontakt z przyszłymi twórcami II Proletariatu. We wrześniu 1887 powróciła do Paryża i Genewy, gdzie brała udział w spotkaniu z emisariuszami warszawskimi, m.in. Ludwikiem Kulczyckim. Weszła w skład centralizacji II Proletariatu Paryżu.
W 1889 zdecydowała się, wbrew opinii rodziny, poślubić Stanisława Mendelsona.
Uczestniczka zjazdu socjalistów polskich zaboru rosyjskiego w Paryżu w końcu listopada 1892 roku z ramienia Proletariatu. W 1893 wraz z Mendelsonem osiadła w Galicji, gdzie zaangażowała się w tworzenie ruchu ludowego.
Odniesienia w kulturze masowej.
Jest bohaterką filmu "Biały mazur" z 1978, w reżyserii Wandy Jakubowskiej. W rolę tę wcieliła się Grażyna Barszczewska.

</doc>
<doc id="1961499" url="https://pl.wikipedia.org/wiki?curid=1961499" title="Sierakowski">
Sierakowski



</doc>
<doc id="1961501" url="https://pl.wikipedia.org/wiki?curid=1961501" title="Sierakowska">
Sierakowska

Osoby:
Miejscowości:
Zobacz też:

</doc>
<doc id="1961503" url="https://pl.wikipedia.org/wiki?curid=1961503" title="Imre Pulai">
Imre Pulai

Imre Pulai (ur. 14 listopada 1967 w Budapeszcie), węgierski kajakarz, kanadyjkarz. Dwukrotny medalista olimpijski.
W igrzyskach brał udział czterokrotnie (IO 1988, IO 1992, IO 1996, IO 2000). Pierwszy medal, brązowy, wywalczył w Atlancie, w jedynkach na dystansie 500 m. Cztery lata później triumfował w dwójce. Partnerował mu Ferenc Novák. Siedem razy stawał na podium mistrzostw świata, cztery razy sięgając po złoto (C-4 1000 m: 1993, 1994, 2003, C-1 1000 m: 1995), dwa po srebro (C-1 500 m: 1994, C-2 500 m: 1999) i raz po brąz (C-1 500 m: 1995).

</doc>
<doc id="1961504" url="https://pl.wikipedia.org/wiki?curid=1961504" title="MV Lyubov Orlova">
MV Lyubov Orlova

MV Lyubov Orlova (ros. Любовь Орлова, "Lubow Orłowa"; typ "A2 Canadian B") – polarny statek, motorowiec towarowo-pasażerski o podwójnym dnie, klasy lodowej KM L1A2, zbudowany na zamówienie radzieckie w 1976 roku w Sremskiej Mitrovicy. Jest jednym z sześciu siostrzanych jednostek, zbudowanych w tym samym okresie; wszystkie zostały nazwane na cześć sławnych radzieckich aktorek. M/V Lyubov Orlovej patronuje gwiazda grająca role główne w m.in. "Cyrku" i "Wołdze-Wołdze" – Lubow Pietrowna Orłowa. W 2013 roku został sprzedany w celu zezłomowania.
Statek był wyposażony w kabiny pasażerskie o różnych standardach, kabiny oficerskie, stołówkę, bibliotekę, barek, siłownię, salę konferencyjną, trzy pokłady widokowe, miniboisko, lądowisko dla helikoptera oraz rozkładany żuraw rozładunkowy (umieszczony na dziobie). W pokładowym "Barku Orłowa" urządzono pamiątkową wystawę zdjęć patronki jednostki wraz z jej krótką biografią.
Odznaczenie.
Statek w czasie służby pod radziecką banderą służył jako jednostka pasażerska i towarowa na Morzu Północnym. W 1981 roku za udzielenie pomocy w akcji ratunkowej na tymże morzu oraz dowiezienie ekspedycji "Orlova", została odznaczona jednym z najwyższych odznaczeń honorowych w Związku Radzieckim – Orderem Przyjaźni Narodów – za umacnianie i szerzenie międzynarodowej przyjaźni. Z przodu statku, pod oknami mostka, umieszczona była gigantyczna replika orderu, zaś w przedniej części przedziału pasażerskiego, obok wejścia do pomieszczenia konferencyjnego, stała gablota z oryginałem odznaczenia oraz dyplomami.
Zmiany w wyglądzie.
Po wyjściu ze stoczni statek miał malowanie białe z kilkoma ozdobnymi pasami na dziobie (wraz z czerwoną gwiazdą) oraz nazwę wypisaną przy dziobie na burtach cyrylicą. Z czasem jednostkę przemalowano w barwy granatowe, zaś na burtach umieszczono napisy "Passenger", wygrawerowane na blasze poszycia czcionką Times New Roman i pomalowane na biało (jedna litera miała ok. 1,5-2 metrów wysokości). Później statek miał namalowane imię pisane alfabetem łacińskim w języku angielskim, zaś z burt znikł napis "Passenger" (jednak ślady po obrysach każdej z liter w postaci wygrawerowań na blachach pozostały – były wciąż widoczne przy przyjrzeniu się kadłubowi z bliska). Czerwona gwiazda również została zamalowana na niebiesko, jednak jugosłowiańska stocznia wykonała ją jako wypukłą, stąd wciąż była widoczna.
Późniejsza służba.
Po rozpadzie Związku Radzieckiego statek przejęło Losco (Lyubov Orlova Shipping Company), mieszczące się w Noworosyjsku, nad Morzem Czarnym. Zapotrzebowanie na przewozy pasażerskie i towarowe na północy zmalało, skutkiem czego jednostka pozostawała przez pewien czas bezczynna. Statek (wraz z załogą w liczbie 56 osób) był od końca lat 90. wyczarterowany przez Quark Expeditions (rejsy antarktyczne) oraz Cruise North Expeditions (rejsy arktyczne).
"M/V Lyubov Orlova" kursowała jako statek ekspedycyjny (pasażerski) na trasie Ushuaia – Kanał Beagle – Cieśnina Drake’a – Szetlandy Południowe (możliwe lądowanie na Polskiej Stacji Antarktycznej im. Henryka Arctowskiego) – Półwysep Antarktyczny i z powrotem (już z pominięciem Szetlandów). Na północy celem jego podróży jest Półwysep Labrador. W rejonie Półwyspu Antarktycznego statek odwiedza takie miejsca jak: Wyspa Półksiężyca, Wyspa Zwodnicza, Wyspa Danco, Zatoka Neko, Rajska Zatoka (Paradise Bay), Jougla Point, Wyspa Petermanna, Wyspy Melchiora, Kanał Neumayera oraz stacje badawcze: Base Camara (Wyspa Półksiężyca), Almirante Brown (Rajska Zatoka) oraz Port Lockroy.
Siostrzanym statkiem "Orlovej", kursującym na podobnej trasie (jednak bardziej luksusowym – całkowicie wyremontowanym w 1998 roku), jest M/V Clipper Adventurer.
W sierpniu 2010 roku "M/V Lyubow Orlowa" została aresztowana przez kanadyjskie władze w porcie St. Jones (Nowa Fundlandia). Powodem jest nieotrzymanie przez Cruise North Expeditions od Losco kwoty 250 tysięcy dolarów za odwołany z powodu awarii statku arktyczny rejs. 51 członków załogi, aresztowanych wraz ze statkiem, od pięciu miesięcy nie otrzymało wypłaty. Quark Expeditions usunął informacje o "M/V Lyubov Orlovej" ze swojej strony internetowej.
Zaginięcie.
Jednostka miała zostać odholowana z Kanady na Dominikanę, gdzie planowano jej zezłomowanie. 23 stycznia 2013 Orlova zerwał się z holu z powodu wysokich fal i zaginął. Statek bez załogi, pozbawiony zasilania oraz oświetlania, dryfował stanowiąc zagrożenie dla innych statków oraz instalacji wydobywczych.
1 lutego jednostka została dostrzeżona przez "Atlantic Hawk", statek zaopatrzeniowy platform wiertniczych płynący w odległości około 2400 km od zachodniego wybrzeża Irlandii (N 49.2270 W 44.5134), który próbował wziąć go na hol. Jednak 4 lutego musiał go odciąć na prośbę kanadyjskiego Ministerstwa Transportu, z tego powodu Orlova nadal dryfował po Atlantyku. W marcu 2013 roku odebrano sygnały automatycznego nadajnika EPIRB, uruchamianego po zanurzeniu w wodzie; odpowiednie urzędy norweskie, brytyjskie, irlandzkie i islandzkie uznały, że statek najprawdopodobniej zatonął na północnym Atlantyku i nie stanowi zagrożenia dla żeglugi w rejonie.

</doc>
<doc id="1961506" url="https://pl.wikipedia.org/wiki?curid=1961506" title="Niemira">
Niemira

Znane postaci noszące nazwisko Niemira:
Znane postaci noszące pseudonim „Niemira”:
Herbowni noszący nazwisko Niemira:

</doc>
<doc id="1961521" url="https://pl.wikipedia.org/wiki?curid=1961521" title="5 dni wojny">
5 dni wojny

5 dni wojny (ang. "5 Days of War") – amerykański film fabularny z 2010 roku opowiadający o wojnie w Osetii Południowej w 2008 pomiędzy Gruzją i Rosją. Zdjęcia rozpoczęto w październiku 2009 w Tbilisi we współpracy z gruzińskim rządem i wojskiem.
Fabuła.
Film opowiada o prawdziwym wydarzeniu w Gruzji podczas wojny między Rosją a Gruzją w sierpniu 2008 roku. Thomas Anders (Rupert Friend) – amerykański reporter wojenny i jego przyjaciel, kamerzysta i kompan Sebastian (Richard Coyle) wyruszają z Tbilisi na granicę ze zbuntowaną republiką Osetią Południową. Umówieni ze swoim przewodnikiem, przypadkowo stają się świadkami rosyjskiego bombardowania gruzińskiej wioski. Sebastian filmuje zniszczenia. Razem z Thomasem przewożą rannych do szpitala w Gori. Pomaga im gruzińska nauczycielka Tatia (Emmanuelle Chriqui). Dzięki pomocy oficera armii gruzińskiej kapitana Rezo (Johnathon Schaech) wracają na linię frontu. Towarzyszy im Tatia, która chce odnaleźć swoją rodzinę. W jednej ze wsi nagrywają sceny zabójstw cywilów przez „ochotników” rosyjskich, po czym zostają pochwyceni przez oddziały rosyjskie pułkownika Demidowa (Rade Serbedjiza) i jego najemnika Daniila (Mikko Nousiainen). Szczęśliwie, dzięki śmiałemu atakowi gruzińskiego przyjaciela Rezo, zostają uwolnieni. Za wszelką cenę chcą przesłać wolnemu światu nagranie, jednak nikt nie jest tą informacją zainteresowany.
Obok ich walki o prawdę, walkę o przetrwanie niepodległej Gruzji toczy prezydent Micheil Saakaszwili (Andy García) szukając rozpaczliwie sprzymierzeńców. Na trybunie obok niego pojawiają się prezydenci sześciu krajów ze Wschodniej Europy.
Alternatywne wersje.
W Polsce dystrybuowana była specjalna wersja filmu, dedykowana pamięci prezydenta Polski Lecha Kaczyńskiego. W polskiej wersji muzyka podczas napisów końcowych została zastąpiona fragmentami przemówienia Lecha Kaczyńskiego z Tbilisi w 2008 roku. Podczas premiery filmu w TVP1 podczas napisów końcowych pojawiła się wstawka dokumentalna zawierająca pełne przemówienie prezydenta Polski wraz z nagraniem wideo z Tbilisi z 2008 roku. Premiera ta miała miejsce 15 kwietnia 2014 roku.

</doc>
<doc id="1961527" url="https://pl.wikipedia.org/wiki?curid=1961527" title="Wyrak filipiński">
Wyrak filipiński

Wyrak filipiński ("Carlito syrichta") – gatunek ssaka naczelnego z rodziny wyrakowatych (Tarsiidae) występujący w lasach deszczowych Filipin.
Zasięg występowania.
Wyrak filipiński występuje w zależności od podgatunku:
Taksonomia.
Gatunek po raz pierwszy naukowo opisał w 1758 roku szwedzki przyrodnik Karol Linneusz nadając mu nazwę "Simia syrichta". Jako miejsce typowe odłowu holotypu wskazał Luzon (), uściślone do wyspy Samar, w Filipinach. Jedyny przedstawiciel rodzaju "Carlito" który opisali w 2010 roku amerykańscy zoolodzy: Colin Groves i Myron Shekelle.
Podgatunki są ograniczone do oddzielnych wysp, które jeszcze pod koniec plejstocenu były połączone w jeden ląd. Wydaje się, że w obrębie podgatunków istnieje niewielka zmienność morfologiczna, ale okazy muzealne są silnie ukierunkowane na dwie lokalizacje z wyspy Mindanao. Odizolowane wyspowe populacje mogą stanowić odrębne taksony, w tym Sarangani, Basilan, Sulu, Dinagat i Siargao, dlatego zachodzi potrzeba przeprowadzenia znacznie więcej badań filogeograficznych. Autorzy "Illustrated Checklist of the Mammals of the World" rozpoznają trzy podgatunki.
Wygląd.
Niewielkie zwierzę o długości ciała (bez ogona) 11,8-14 cm, długości ogona 14,7–28,8 cm; masa ciała samic 110–132 g, samców 119-153 g. Futro szarobrązowe. 25-centymetrowy ogon zakończony jest kępką dłuższej sierści. Duże uszy i bardzo duże oczy, otoczone obwódką ciemniejszej sierści (jeśli brać pod uwagę stosunek wielkości gałek ocznych do wielkości ciała, zwierzęta te mają największe oczy spośród ssaków). Łapy i palce długie i cienkie. Tylne nogi bardzo silne, dzięki czemu zwierzę może wykonywać skoki o długości 4-6 metrów.
Tryb życia.
Prowadzą nocny tryb życia, dzień przesypiają na drzewach. Żyją w parach, ale są towarzyskie i czasem łączą się w niewielkie grupki do 4 osobników. Ich terytorium zajmuje powierzchnię 1-2 hektarów. Są głównie owadożerne, ale jedzą też pająki, jaszczurki i małe ptaki.
Rozmnażanie.
Zwierzęta najprawdopodobniej monogamiczne. Rozmnażają się dwa razy w roku. Po sześciu miesiącach ciąży samica rodzi jedno młode, pokryte futrem i z otwartymi oczami. Okres karmienia mlekiem wynosi zazwyczaj ok. półtora miesiąca. W tym okresie samica nosi młode w pysku lub na brzuchu. Samiec nie uczestniczy w wychowywaniu potomstwa. Zwierzęta te w niewoli dożywają 13,5 roku.
Zagrożenie.
Wyrak filipiński został zakwalifikowany jako gatunek o podwyższonym ryzyku wyginięcia. Prowadzi się próby rozmnażania w niewoli. Głównym zagrożeniem dla niego są polowania. Wyraki te stały się także popularnymi zwierzętami domowymi, czego skutkiem jest odławianie i oswajanie dzikich osobników. Innymi zagrożeniami są niszczenie środowiska i stosunkowo niewielki obszar występowania.

</doc>
<doc id="1961532" url="https://pl.wikipedia.org/wiki?curid=1961532" title="Center Hotel (Tel Awiw)">
Center Hotel (Tel Awiw)

Hotel Center (hebr. מלון סנטר) – trzygwiazdkowy hotel (***) w Tel Awiwie, w Izraelu.
Położenie.
Hotel jest usytuowany przy placu Dizengoff, w osiedlu Centrum Tel Awiwu w Tel Awiwie.
Historia.
Budynek został wybudowany w 1948 według projektu architekta Haima Meshulama. Początkowo nazywał się on Hotel Gazit, obecnie Hotel Center.
Architektura.
Budynek zaprojektowano w stylu międzynarodowym, dominującym w tym okresie w Tel Awiwie. Wchodzi on w skład architektonicznego zespołu miejskiego Białego Miasta Tel Awiwu, który został umieszczony w 2003 na Liście światowego dziedzictwa UNESCO, jako największe na świecie skupisko budynków modernistycznych. Został on stworzony w latach 30. XX wieku przez pochodzących z Niemiec żydowskich architektów, którzy kształcili się na uczelni artystycznej Bauhaus (powstał w niej styl architektoniczny nazywany modernizmem). Niektórzy z tych architektów, w tym Arje Szaron, przyjechali do Palestyny i przystosowali poglądy modernizmu do lokalnych warunków, tworząc w Tel Awiwie największe na świecie skupisko budynków wybudowanych w tym stylu.
Pokoje i apartamenty.
Hotel dysponuje 56 pokojami hotelowymi i apartamentami. Każdy pokój wyposażony jest w klimatyzację, łazienkę do użytku prywatnego, sejf w pokoju, balkon, dostęp do Internetu bezprzewodowego, telefon z linią bezpośrednią i telewizję kablową.
Hotel świadczy dodatkowe usługi w zakresie: bezpłatnych śniadań, personelu wielojęzycznego, wypożyczaniu telefonów komórkowych, sejfu w recepcji i transportu z lotniska. Dla ułatwienia komunikacji w budynku jest winda.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. W hotelu jest restauracja i kawiarnia.

</doc>
<doc id="1961562" url="https://pl.wikipedia.org/wiki?curid=1961562" title="Lekarz (obraz Luke’a Fildesa)">
Lekarz (obraz Luke’a Fildesa)

Lekarz () – obraz olejny angielskiego malarza Luke’a Fildesa. Dzieło powstało w 1891, bezpośrednim impulsem do namalowania obrazu była śmierć starszego syna malarza, Phillipa, który zmarł rankiem w dniu Bożego Narodzenia 1877. Artysta starał się w ten sposób podziękować za opiekę i oddanie lekarzowi dziecka, doktorowi Gustavusowi Murrayowi. Obraz zakupił przemysłowiec Henry Tate, którego zbiory stały się zaczątkiem galerii sztuki "The National Gallery of British Art" – później przemianowanej na "Tate Gallery" (obecnie Tate Britain).
Opis obrazu.
Malarz przedstawił wnętrze ubogiego mieszkania, należącego do rodziny robotniczej. Na prowizorycznym posłaniu zbudowanym z dwóch nierównych krzeseł leży ciężko chore dziecko. Obok niego, z lewej strony, siedzi rosły mężczyzna o szlachetnych rysach twarzy – lekarz, który czuwa przy chorym i z uwagą wpatruje się w jego twarz. Elegancki ubiór lekarza i leżący na stole obok lampy naftowej cylinder kontrastują z prostotą wyposażenia wnętrza.
Na drugim planie, w cieniu, widoczni są rodzice dziecka. Matka siedzi przy stole, na którym opiera głowę, ma ręce złożone do modlitwy. Stojący obok ojciec opiera rękę na ramieniu żony i wpatruje się w twarz lekarza, oczekując na jego opinię.
Wnętrze pokoju jest ciemne, oświetla je jedynie lampa naftowa. Przez niewielkie okno wpadają do środka pierwsze promienie wschodzącego słońca.
Obraz jest namalowany w konwencji realistycznej, malarz przedstawił najdrobniejsze detale nędznego pomieszczenia. W jego pracowni powstał naturalnych rozmiarów model malowanego pokoju, a artysta wstawał przed świtem, by uchwycić moment, w którym pierwsze promienie słońca oświetlają ciemne wnętrze.
Interpretacje i nawiązania.
Dzieło Fildesa zdobyło popularność w wiktoriańskiej Anglii. Stało się symbolem heroizmu i szlachetnej pracy tych lekarzy, którzy bezinteresownie i z oddaniem potrafili zajmować się chorymi, bez względu na korzyści materialne. Obraz był reprodukowany w postaci rycin, pojawiał się na znaczkach i w komiksach w Stanach Zjednoczonych i Wielkiej Brytanii. American Medical Association wykorzystało obraz w kampanii o stworzenie społecznej opieki medycznej w USA.

</doc>
<doc id="1961572" url="https://pl.wikipedia.org/wiki?curid=1961572" title="Bogna Jakuszko-Klimczewska">
Bogna Jakuszko-Klimczewska

Bogna Jadwiga Jakuszko-Klimczewska (ur. 17 października 1928 w Sławacinku, zm. 7 listopada 2015 we Wrocławiu) – polska architekt i urbanistka.
Życiorys.
Po ukończeniu nauki w Liceum Ogólnokształcącym nr 1 rozpoczęła studia na Politechnice Wrocławskiej, dyplom obroniła 6 grudnia 1951. Wiele swoich prac współtworzyła z mężem Kazimierzem Klimczewskim. 
Do jej najważniejszych osiągnięć należy zaliczyć:
oraz budynki, które powstały we Wrocławiu m.in.:
Należała także do zespołu projektującego osiedle mieszkaniowe Plac PKWN we Wrocławiu.
W 1972 odznaczona została Serbrnym Kryżem Zasługi

</doc>
<doc id="1961585" url="https://pl.wikipedia.org/wiki?curid=1961585" title="Kazimierz Klimczewski">
Kazimierz Klimczewski

Kazimierz Klimczewski (ur. 21 maja 1928 w Toruniu, zm. 14 lutego 2009 we Wrocławiu) – polski architekt o specjalności budownictwo miejskie.
Życiorys.
Studiował na Politechnice Wrocławskiej, dyplom obronił 9 kwietnia 1952. Na uczelni poznał swoją przyszłą żonę Bognę Jakuszko, z którą w późniejszych latach zrealizował wiele projektów architektonicznych m.in.:
oraz realizacje na terenie Wrocławia:
Odznaczony w 1965 Krzyżem Kawalerskim Orderu Odrodzenia Polski.

</doc>
<doc id="1961595" url="https://pl.wikipedia.org/wiki?curid=1961595" title="WLp50">
WLp50

WLp50 – polska wąskotorowa lokomotywa spalinowa na tor szerokości 600-900 mm, przeznaczona głównie dla górnictwa i przemysłu. 
Historia.
Lokomotywa WLp50 została opracowana w latach 1987-88 przez Centrum Mechanizacji Górnictwa KOMAG w Gliwicach, na wzór wcześniej opracowanej lokomotywy o większej mocy silnika WLp85. Ich układ napędowy wywodzi się z lokomotywy kopalnianej Lds100. Jako napęd WLp50 zastosowano silnik wysokoprężny SW266/L1 o mocy 57 kW (78 KM) produkowany przez wytwórnię Andoria w Andrychowie, z hydrokinetycznym zmiennikiem momentu ZM-120N, zmniejszono też średnicę kół. Lokomotywa może być produkowana w wersji na tory o rozstawie 600 mm, 630 mm, 750 mm i 785 mm lub inne (jeden egzemplarz został wykonany dla kolei parkowej w Parku Śląskim, która miała rozstaw 900 mm). Oznaczenie biura konstrukcyjnego WLp oznacza wąskotorowa (W) lokomotywa (L) powierzchniowa (p).
Dwie prototypowe lokomotywy wykonano w latach 1988-1989 w Zakładzie Naprawczym Taboru Samochodowego i Sprzętu w Brzesku. Pierwszy prototyp ukończony został w marcu 1989, a drugi w maju tego roku, po czym był zaprezentowany na Międzynarodowych Targach Poznańskich. Przystąpiono następnie do ich małoseryjnej produkcji, z uwagi na umiarkowane zainteresowanie lokomotywami wąskotorowymi. Do 2004 wyprodukowano 37 lokomotyw. Niektóre lokomotywy mają odmienności konstrukcyjne – lokomotywa kolei parkowej w Parku Śląskim ma jako jedyna hamulec zespolony, a lokomotywa wyprodukowana w 2003 r. dla Huty Miedzi Głogów ma zmienioną skrzynię biegów, dla uzyskania większej siły pociągowej. Spośród innych użytkowników, trzech lokomotyw używały do likwidacji kolei w 1999 roku Zakłady Chemiczne Alwernia w Alwerni.
Lokomotywa pod oznaczeniem WLP-50 znajdowała się w ofercie Małopolskiej Wytwórni Maszyn (MWM) Brzesko Sp. z o.o. (następcy ZNTS Brzesko), która jednak w sierpniu 2016 r. ogłosiła upadłość. MWM Brzesko oferowała pod koniec działalności lokomotywy z silnikiem SW266 o mocy 55 kW i bezstopniową przekładnią hydrokinetyczną PH1-300.1.
Zmodyfikowana wersja WLP-50EM znajdowała się następnie w ofercie Energo-Mechanik Sp. z o.o. w Strzelcach Opolskich. Według producenta modernizacja obejmuje układy: hamulcowy, hydrauliczny, sterowania oraz zderzak nowej konstrukcji w celu zgodności z wymogami Unii Europejskiej.

</doc>
<doc id="1961605" url="https://pl.wikipedia.org/wiki?curid=1961605" title="Fikcyjny reportaż o rosyjskiej interwencji w Gruzji">
Fikcyjny reportaż o rosyjskiej interwencji w Gruzji

Fikcyjny reportaż o rosyjskiej interwencji w Gruzji – dwudziestominutowy materiał nadany przez prywatną gruzińską telewizję Imedi w dniu 13 marca 2010. Reportaż wywołał panikę wśród mieszkańców Gruzji, ponieważ kilkanaście miesięcy wcześniej Gruzja stoczyła pięciodniową wojnę z Rosją, zakończoną porażką.
Relacja.
Przeprowadzono udany zamach na prezydenta Osetii Południowej Edouarda Kokojty. Następnie Rosja zażądała dymisji prezydenta Gruzji Micheila Saakaszwili jako „wspierającego terroryzm”. Gruzja zarządziła ewakuację swoich władz, w trakcie której zginął Saakaszwili. Rosjanie zbombardowali miasto Cchinwali oraz lotniska i porty, po czym wkroczyli na teren Gruzji. Opozycja z Nino Burdżanadze na czele przejęła władzę w kraju.
Reakcje.
Przewodniczący Komisji Europejskiej Jose Manuel Barroso wezwał rząd Gruzji, aby nie podsycał napięć w regionie. Premier Gruzji Nika Gilauri oświadczył, że sprawa zostanie zbadana przez niezależną komisję ds. telekomunikacji. Rosyjskie MSZ zarzuciło gruzińskim władzom „paranoję”, a dziennikarzom telewizji Imedi „brak odpowiedzialności”.
16 marca 2010 tygodnik „Time” umieścił fikcyjny reportaż na szczycie listy 10 najbardziej szokujących mistyfikacji w historii.

</doc>
<doc id="1961675" url="https://pl.wikipedia.org/wiki?curid=1961675" title="RoboCod">
RoboCod



</doc>
<doc id="1961782" url="https://pl.wikipedia.org/wiki?curid=1961782" title="Małgorzata Górska">
Małgorzata Górska

Małgorzata Górska – polska aktywistka, zaangażowana w działania na rzecz obrony środowiska naturalnego, współorganizatorka kampanii w obronie Doliny Rospudy zagrożonej planami budowy drogi ekspresowej Via Baltica. Pochodzi z Trzciannego w województwie podlaskim. Za swój wkład w obronę środowiska została nagrodzona, jako druga osoba z Polski w historii, nagrodą Goldmanów.
Życiorys.
Jest działaczką Ogólnopolskiego Towarzystwa Ochrony Ptaków
Za swoją działalność została w 2010 r. uhonorowana, jako druga osoba z Polski, Nagrodą Goldmanów, jedną z najważniejszych światowych nagród w dziedzinie ochrony środowiska, zwaną ekologicznym Noblem. Nagroda Goldmanów przyznawana jest corocznie od 1990 r. przedstawicielom społecznego ruchu obrony środowiska na całym świecie.
Razem z mężemy Krzysztofem Górskim, prowadzą też gospodarstwo ekoturystyczne w Kotlinie Biebrzańskiej.
Działania podjęte w celu ochrony Doliny Rospudy.
Małgorzata Górska od 2002 prowadzi kampanię na rzecz zmiany przebiegu planowanej drogi ekspresowej Via Baltica. Przyczyniła się do powstania koalicji aktywistów i organizacji pozarządowych w której skład weszły m.in. Polska Zielona Sieć, WWF Polska, Greenpeace Polska, Ogólnopolskie Towarzystwo Ochrony Ptaków, Pracownia na rzecz Wszystkich Istot, Centrum Ochrony Mokradeł czy SISKOM. Była współorganizatorem akcji społecznej podczas której ludzie nosząc zielone chusty dawali wsparcie dla idei ochrony Doliny Rospudy. Ciągle szukała informacji i zbierała dane na temat wpływu budowy Via Baltica na środowisko naturalne Doliny. Małgorzata Górska była też aktywna w mediach: udzielała wywiadów oraz brała udział w licznych debatach. Ponadto o jej działalności pisały czasopisma.
W 2004 roku, po dołączeniu Polski do Unii Europejskiej, program Natura 2000 objął pod ochronę tereny Doliny Rospudy. Jednocześnie, dotychczasowe działania koalicji nie przynosiły rezultatów, dlatego poruszono tę sprawę na arenie międzynarodowej. W 2007 roku Komisja Europejska skierowała sprawę do Europejskiego Trybunału Sprawiedliwości. Przygotowano też petycję do Europejskiego Trybunału Sprawiedliwości. Tematem zajęli się eurodeputowani. W końcu, został sporządzony raport przez Komisję Petycji Parlamentu Europejskiego. W tym samym czasie polskie sądy trzykrotnie stwierdzały, że plany budowy drogi ekspresowej naruszają polskie prawo.
Po ośmiu latach starania opłaciły się, w marcu 2009 roku rząd ogłosił, że trasa drogi Via Baltica zostaje zmieniona i nie będzie naruszać terenów Doliny Rospudy. Natomiast Małgorzata Górska jednak nie wstrzymała kampanii dla ochrony przyrody, dążyła by trasa drogi ekspresowej ominęła też obszary Puszczy Knyszyńskiej, Puszczy Augustowskiej i Bagien Biebrzańskich. W końcu, dwudziestego października 2009 roku rząd zgodził się na zmianę trasy planowanego odcinka drogi znajdującego się na terenach spornych, chroniąc wymienione wyżej obszary przed destrukcją.
Zgłoszenie do nagrody Goldmanów i ceremonia odbioru.
Inicjatywa zgłoszenia Małgorzaty Górskiej do Nagrody Goldmanów została wysunięta przez Polską Zieloną Sieć, która jest partnerem organizacji Bankwatch. Akcja obrony Rospudy spodobała się tamtejszym działaczom, a związana z Bankwatch inna laureatka nagrody Goldmanów, Manana Kochladze, zgłosiła do nagrody Małgorzatę Górską. Ceremonia wręczenia nagrody miała miejsce w San Francisco, poprzedzona była innymi licznymi spotkaniami, między innymi z Prezydentem Stanów Zjednoczonych Barackiem Obamą.

</doc>
<doc id="1961786" url="https://pl.wikipedia.org/wiki?curid=1961786" title="Nagroda Goldmana">
Nagroda Goldmana



</doc>
<doc id="1961789" url="https://pl.wikipedia.org/wiki?curid=1961789" title="Centrum Bauhaus (Tel Awiw)">
Centrum Bauhaus (Tel Awiw)

Centrum Bauhaus () – instytucja pełniąca rolę wydawnictwa i galerii na temat budownictwa w stylu międzynarodowym (znanym jako Bauhaus) w zespole miejskim Białego Miasta w Tel Awiwie, w Izraelu. Jest to prywatna firma, która współpracuje z instytucjami publicznymi, takimi jak władze miejskie i Komitet UNESCO do spraw Izraela.
Położenie.
Budynek jest usytuowany przy ulicy Dizengoffa w osiedlu Centrum Tel Awiwu w Tel Awiwie.
Historia.
Centrum zostało założone w 2000 przez dr Aszera Ben-Szemu'ela, Szelomit Gross i dr Michę Grossa. Stworzyli oni profesjonalny zespół architektów, na czele których stoi Szmuel Javin. Celem ich działalności jest gromadzenie dokumentacji na temat dziedzictwa architektonicznego i kulturowego Białego Miasta, oraz propagowanie tej wiedzy w społeczeństwie. Publikują oni informacje na temat budownictwa w stylu Bauhaus oraz organizują wystawy podkreślające przenikanie się różnych stylów architektury w Tel Awiwie.
Białe Miasto Tel Awiwu został umieszczone w 2003 na Liście światowego dziedzictwa UNESCO, jako największe na świecie skupisko budynków modernistycznych. Został on stworzony w latach 30. XX wieku przez pochodzących z Niemiec żydowskich architektów, którzy kształcili się na uczelni artystycznej Bauhaus (powstał w niej styl architektoniczny nazywany modernizmem). Niektórzy z tych architektów, w tym Arieh Szaron, przyjechali do Palestyny i przystosowali poglądy modernizmu do lokalnych warunków, tworząc w Tel Awiwie największe na świecie skupisko budynków wybudowanych w tym stylu.
Działalność.
Działania Centrum są podzielone na cztery obszary:

</doc>
<doc id="1961794" url="https://pl.wikipedia.org/wiki?curid=1961794" title="Cadenberge">
Cadenberge

Cadenberge (dolnoniem. "Cuddeldutt" lub "Kumbarg") – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 października 2016 siedziba gminy zbiorowej Am Dobrock. 1 listopada 2016 do gminy przyłączono gminę Geversdorf, która stała się automatycznie jej dzielnicą.

</doc>
<doc id="1961795" url="https://pl.wikipedia.org/wiki?curid=1961795" title="Cuddeldutt">
Cuddeldutt



</doc>
<doc id="1961796" url="https://pl.wikipedia.org/wiki?curid=1961796" title="Kumbarg">
Kumbarg



</doc>
<doc id="1961797" url="https://pl.wikipedia.org/wiki?curid=1961797" title="Drangstedt">
Drangstedt

Drangstedt – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1961799" url="https://pl.wikipedia.org/wiki?curid=1961799" title="Elmlohe">
Elmlohe

Drangstedt – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1961802" url="https://pl.wikipedia.org/wiki?curid=1961802" title="Flögeln">
Flögeln

Flögeln – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1961804" url="https://pl.wikipedia.org/wiki?curid=1961804" title="Floegeln">
Floegeln



</doc>
<doc id="1961807" url="https://pl.wikipedia.org/wiki?curid=1961807" title="Lagonda Rapide">
Lagonda Rapide

Lagonda Rapide – sportowy samochód osobowy produkowany przez brytyjską firmę Lagonda w latach 1961–1964. Dostępny był jako 4-drzwiowy sedan. Do napędu użyto silnika DOHC R6 o pojemności czterech litrów. Moc przenoszona była na oś tylną poprzez 4-biegową manualną bądź 3-biegową automatyczną skrzynię biegów. Samochód został zastąpiony przez Astona Martina Lagondę.

</doc>
<doc id="1961808" url="https://pl.wikipedia.org/wiki?curid=1961808" title="Rize (prowincja)">
Rize (prowincja)

Rize – prowincja w Turcji, w północnej części kraju, położona nad Morzem Czarnym.
Zamieszkiwana jest przez 331 041 mieszkańców (stan na 2017 rok).
Stolicą prowincji jest Rize.
Powierzchnia: 3992 km ²

</doc>
<doc id="1961827" url="https://pl.wikipedia.org/wiki?curid=1961827" title="Katastrofy samolotów rządowych">
Katastrofy samolotów rządowych



</doc>
<doc id="1961830" url="https://pl.wikipedia.org/wiki?curid=1961830" title="Lewisham (Australia)">
Lewisham (Australia)

Lewisham – geograficzna nazwa dzielnicy, położonej na terenie samorządu lokalnego Marrickville, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1961845" url="https://pl.wikipedia.org/wiki?curid=1961845" title="Marrickville (Sydney)">
Marrickville (Sydney)

Marrickville – geograficzna nazwa dzielnicy, położonej na terenie samorządu lokalnego Marrickville, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1961867" url="https://pl.wikipedia.org/wiki?curid=1961867" title="Petersham (Australia)">
Petersham (Australia)

Petersham – geograficzna nazwa dzielnicy, położonej na terenie samorządu lokalnego Marrickville, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1961868" url="https://pl.wikipedia.org/wiki?curid=1961868" title="Zbrodnie nacjonalistów ukraińskich w powiecie borszczowskim">
Zbrodnie nacjonalistów ukraińskich w powiecie borszczowskim

Zbrodnie nacjonalistów ukraińskich w powiecie borszczowskim – zbrodnie nacjonalistów ukraińskich w głównej mierze na polskiej ludności cywilnej podczas czystki etnicznej w Małopolsce Wschodniej w powiecie borszczowskim w dawnym województwie tarnopolskim w okresie II wojny światowej.
Ustalono 1535 ofiar, szacowana łączna liczba zamordowanych obywateli polskich w powiecie borszczowskim wyniosła 2985 osób. Wypędzonych i wysiedlonych Polaków szacuje się na 14 991. Opuszczonych bądź spalonych domów 3228.
Zbrodnie głównie były dziełem oddziałów UPA, samoobrony (SKW) i bojówek Służby Bezpieczeństwa OUN. W pacyfikacjach polskich wiosek w województwie tarnopolskim wzięły udział również pododdziały 4 pułku policji SS oraz policjantów Ukraińskiej Policji Pomocniczej.

</doc>
<doc id="1961884" url="https://pl.wikipedia.org/wiki?curid=1961884" title="St Peters (Sydney)">
St Peters (Sydney)

St Peters – geograficzna nazwa dzielnicy, położonej na terenie samorządu lokalnego Marrickville, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1961896" url="https://pl.wikipedia.org/wiki?curid=1961896" title="Köhlen">
Köhlen

Köhlen – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1961898" url="https://pl.wikipedia.org/wiki?curid=1961898" title="Koehlen">
Koehlen



</doc>
<doc id="1961905" url="https://pl.wikipedia.org/wiki?curid=1961905" title="Kührstedt">
Kührstedt

Kührstedt – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1961908" url="https://pl.wikipedia.org/wiki?curid=1961908" title="Kuehrstedt">
Kuehrstedt



</doc>
<doc id="1961929" url="https://pl.wikipedia.org/wiki?curid=1961929" title="Długi Gronik">
Długi Gronik

Długi Gronik (569 m) – porośnięte lasem wzniesienie w Pieninach. Tworzy najdalej na północny wschód wysunięty, znajdujący się w zakolu Dunajca skraj Pieninek. Położone jest już poza granicami Pienińskiego Parku Narodowego, administracyjnie należy do Krościenka. U podnóży Długiego Gronika znajdują się osiedla Krościenka: Do Jurka, Do Grzegorza, Do Kurpasa. Na północno-zachodniej stronie Długiego Gronika znajduje się odkryty (łąki i pola uprawne) taras zwany Do Natonia, z którego roztaczają się widoki na Szczawnicę, Dzwonkówkę i zachodnią część Małych Pienin z Palenicą, Szafranówką i Bystrzykiem. Przez taras ten prowadzi zielony szlak turystyczny z Krościenka na Przełęcz Sosnów. Na południowo-wschodniej stronie znajduje się położona na wysokości 440 m rówień zwana Za Piecem, na której wysiadają turyści przeprawiający się ze Szczawnicy przez Dunajec tratwą z przystani promowej Nowy Przewóz. W północno-zachodnim kierunku powyżej Długiego Gronika, już na stokach Sokolicy, znajduje się polana Sosnów, przez którą prowadzi niebieski szlak na Sokolicę, i z której dobrze widoczny jest Długi Gronik.
Z rzadkich w polskich Karpatach roślin zanotowano występowanie na Długim Groniku omanu wąskolistnego. Rozrósł się tutaj obficie na bezleśnym stoku po pożarze lasu. Obecnie jednak, po zarośnięciu stoków przez las wyginął. W 2016 r. znaleziono tu gatunki rzadkich mchów podlegających ochronie: zwiślik maczugowaty ("Anomodon attenuatus") i grzebieniowiec piórkowaty ("Ctenidium molluscum").

</doc>
<doc id="1961933" url="https://pl.wikipedia.org/wiki?curid=1961933" title="Stanmore (Sydney)">
Stanmore (Sydney)

Stanmore – geograficzna nazwa dzielnicy, położonej na terenie samorządu lokalnego Marrickville, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1961946" url="https://pl.wikipedia.org/wiki?curid=1961946" title="Sydenham (Sydney)">
Sydenham (Sydney)

Sydenham – dzielnica, położona na terenie samorządu lokalnego Marrickville, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1961949" url="https://pl.wikipedia.org/wiki?curid=1961949" title="Bezgłośny krzyk">
Bezgłośny krzyk

Bezgłośny krzyk – spektakl teatralny (scenariusz: Marzanna Graff) oparty na prawdziwym zdarzeniu z życia aktora Janusza Zakrzeńskiego.
Podczas kręcenia filmu o J. Piłsudskim Janusz Zakrzeński spotkał kobietę, która opowiedziała mu o swoich losach sybiraczki. Za namową aktora kobieta spisuje swoje losy. Podobnie czyni jej córka, która została wywieziona na Syberię w wieku 8 lat. Okazuje się, że te same wydarzenia przedstawione oczyma dorosłej kobiety i małego dziecka wyglądają zupełnie inaczej, co jeszcze bardziej szokuje widza.
Światowy Zjazd Sybiraków przyznał aktorom grającym w spektaklu honorowy tytuł Ambasadora Sybiraków. Nagroda ta jest przyznawana 17 września w Szymbarku, gdzie odbywa się coroczny Światowy Zjazd Sybiraków.
Tytuł ten otrzymali: Janusz Zakrzeński, Marzanna Graff, Halina Bednarz, Czesław Majewski, Cappella Gedanensis

</doc>
<doc id="1961969" url="https://pl.wikipedia.org/wiki?curid=1961969" title="Gmach Dyrekcji Kolei w Chełmie">
Gmach Dyrekcji Kolei w Chełmie

Gmach Dyrekcji Kolei, Gmach Dyrekcji, Gmach PKWN – pięciokondygnacyjny budynek biurowy w Chełmie, wzniesiony w latach 1928–1939 w ramach budowy dzielnicy Nowe Miasto, położony w południowej części pl. Niepodległości, usytuowany na północnej osi kompozycyjnej i widokowej dzielnicy Nowe Miasto, między Wzgórzem Kredowym a Dworcem PKP, wzdłuż której wyznaczono al. Marszałka Józefa Piłsudskiego (w czasach PRL al. Karola Świerczewskiego). W latach 1974-1999 siedziba Urzędu Wojewódzkiego w Chełmie. Obecnie siedziba m.in. Starostwa Powiatowego, Lubelskiego Urzędu Wojewódzkiego Delegatura w Chełmie, Urzędu Poczty Polskiej (Chełm 4) i wielu innych instytucji.
Historia.
Decyzję o rozpoczęciu budowy siedziby Wschodniej Dyrekcji Okręgowej Kolei Państwowych oraz osiedla kolejowego w ramach dzielnicy Nowe Miasto podjął Minister Komunikacji w maju 1928 r. Wstępny projekt budowlany Gmachu opracował inż. Henryk J. Gay (1875-1936) na zlecenie Ministerstwa Komunikacji. Do prowadzenia budowy i nadzoru Ministerstwo Komunikacji utworzyło na miejscu Kierownictwo Budowy Gmachu Dyrekcji Kolei Państwowych i Kolonji Mieszkalnej w Chełmie. Nadzór nad budową powierzyło inż. Zygmuntowi Mianowskiemu. Budowę Gmachu Dyrekcji Kolei powierzyło firmie "Tor", a budowę domów mieszkalnych firmie "Budeks". W lipcu 1928 r. rozpoczęto budowę osiedla, a kamień węgielny pod Gmach Dyrekcji położono 22 października tego samego roku.
Pośpiech w rozpoczęciu i prowadzeniu inwestycji bez przygotowania i w nierozsądnych terminach (okres zimy), niedostosowanie projektu budowlanego do lokalnych warunków geologicznych (podłoże kredowe i zbyt płytkie fundamentowanie) wskutek rozdziału projektu od nadzoru nad jego realizacją w imię źle pojętych oszczędności oraz brak koordynacji i niedostateczny nadzór nad wykonawstwem – w połączeniu z niskimi temperaturami zimą 1929 r., doprowadziły do pękania murów pod wpływem mrozu i uszkodzeń konstrukcji budynków na dużą skalę. Kilka kolejnych komisji powoływanych przez Ministerstwo Komunikacji do zbadania przyczyn tej katastrofy budowlanej, orzekło jedna po drugiej, że przyczyną była "zima", a zawinił "chełmski grunt kredowy". Istotnie spowolniło to tempo robót w 1929 r., a następnie doprowadziło od wstrzymania całej inwestycji. W lipcu 1929 r. nadzór nad kontynuacją budowy powierzono inż. Mikołajowi Leszczynie-Głybowskiemu. Do 1930 r. powstało 112 budynków mieszkalnych w stanie surowym, a osiedle obejmowało 20 ulic o łącznej długości ok. 5 km. Do 1931 r. wykończono 31 budynków na potrzeby przeniesienia Biura Kontroli Dochodów PKP z Bydgoszczy. Latem 1932 roku do Chełma przybyło kilkanaście rodzin urzędników i pracowników PKP z Bydgoszczy. Do ich dyspozycji oddano wykończone i gotowe do zamieszkania lokale położone na ulicy Bydgoskiej. Prace wykończeniowe przerwano w 1932 r. z powodu kryzysu gospodarczego. W niewykończonych budynkach zamurowano otwory okienne.
Po kilkuletnich staraniach miasta Chełma prace wznowiono w 1938 r. i do wybuchu II wojny światowej wykończono Gmach Dyrekcji Kolei. 1 grudnia 1939 r. miało nastąpić przeniesienie urzędów kolejowych z Radomia, do którego już jednak nie doszło z powodu wybuchu wojny.
Od 23 sierpnia 1944 do 1 października 1945 mieściła się w nim Oficerska Szkoła Artylerii. Ukończyło ją 1356 oficerów. Mieszkańcy miasta pokryli koszt sztandaru bojowego szkoły, który przekazano podchorążym 29 kwietnia 1945. Wschodnią ścianę holu głównego ozdobiono malowidłem z emblematami szkoły (biały piastowski orzeł i znaki artylerii). W 1977 wydano medal pamiątkowy z odznaką szkoły i portretem gen. Józefa Bema.
W 1952 w fasadę budynku wmurowano tablicę z napisem:
W okresie powojennym znajdowały się w nim m.in. siedziby urzędów wojewódzkich i powiatowych, szkoły, stacja pogotowia ratunkowego, przychodnia, biblioteka, itp. Od 1 czerwca 1975 był siedzibą Urzędu Wojewódzkiego.
Architektura.
Gmach w rzucie zbliżony do litery H. Posiada pięć pełnych skrzydeł i dwa skrócone. W latach 80. XX wieku znajdowało się w nim 351 pokoi oraz sala posiedzeń. Strona frontowa budynku składa się z 19 osi, ryzalitu środkowego i dwóch skrzydeł alkierzowych po bokach. Ryzalit środkowy posiada cztery przyścienne słupy i wychodzi reprezentacyjnymi schodami na plac Niepodległości. Wyprawa elewacji składa się ze szlachetnego tynku i miki. Posiada cokół z cegły klinkierowej. Reprezentacyjny, dwupoziomowy hol przy głównym wejściu, powiązany jest z symetrycznym układem schodów i atriami o wysokości pięciu kondygnacji, zwieńczonymi świetlikami na szczycie.
Architektura Gmachu posiada wyraźnie cechy wczesnego modernizmu, odrzucającego już radykalnie secesyjne dekoracje i dążącego do prostych, nowoczesnych form z płaskimi dachami, o surowym, ascetycznym wyrazie. Niemniej nawiązuje do tradycji jeszcze klasyczną symetrią bryły, jak i symetrycznym, osiowym rozplanowaniem Gmachu, usytuowanym na północnej osi dzielnicy Nowe Miasto, między Wzgórzem Kredowym i Dworcem PKP. W kontraście do Gmachu, architektura osiedla zachowuje tradycyjne, klasycyzujące formy, typowe dla obiektów z tego okresu realizowanych przez PKP w całym kraju.
24 kwietnia 1971 decyzją Wojewódzkiego Konserwatora Zabytków Urzędu Wojewódzkiego w Lublinie, układ urbanistyczny osiedla kolejowego, obejmującego Gmach Dyrekcji, został wpisany do rejestru zabytków pod nr A/138.

</doc>
<doc id="1961972" url="https://pl.wikipedia.org/wiki?curid=1961972" title="Tempe (Sydney)">
Tempe (Sydney)

Tempe – geograficzna nazwa dzielnicy, położonej na terenie samorządu lokalnego Marrickville, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1961997" url="https://pl.wikipedia.org/wiki?curid=1961997" title="Lintig">
Lintig

Lintig – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1962006" url="https://pl.wikipedia.org/wiki?curid=1962006" title="Ringstedt">
Ringstedt

Ringstedt – dzielnica miasta Geestland w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Bederkesa.

</doc>
<doc id="1962012" url="https://pl.wikipedia.org/wiki?curid=1962012" title="Appeln">
Appeln

Appeln – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962013" url="https://pl.wikipedia.org/wiki?curid=1962013" title="Caseros (stacja metra)">
Caseros (stacja metra)

Caseros – stacja metra w Buenos Aires, na linii H. Znajduje się za planowaną stacją Parque Patricios, a stacją Inclan. Stacja została otwarta 31 maja 2007.

</doc>
<doc id="1962017" url="https://pl.wikipedia.org/wiki?curid=1962017" title="Korona Sudetów Czeskich">
Korona Sudetów Czeskich

Korona Sudetów Czeskich – 24 najwyższe szczyty i wzniesienia w czeskiej części Sudetów, po jednym z każdego pasma.
W 2008 Komisja Turystyki Górskiej Oddziału Ziemi Wałbrzyskiej PTTK ustanowiła Odznakę Turystyczną „Zdobywca Korony Sudetów Czeskich”. Celem odznaki jest zachęcenie do poznania gór, uprawiania turystyki i krajoznawstwa górskiego na terenie Sudetów Czeskich. Aby zdobyć tytuł i odznakę Zdobywcy Korony Sudetów Czeskich należy zdobyć wszystkie najwyższe szczyty 24 pasm w Sudetach Czeskich, w dowolnie wybranej kolejności, podczas pieszych wędrówek i potwierdzić ten fakt w książeczce lub kronice weryfikacyjnej.
Lista szczytów.
Wykaz szczytów należących do Korony Sudetów Czeskich:

</doc>
<doc id="1962024" url="https://pl.wikipedia.org/wiki?curid=1962024" title="Parque Patricios (stacja metra)">
Parque Patricios (stacja metra)

Parque Patricios – stacja metra w Buenos Aires, na linii H. Znajduje się za planowaną stacją Hospitales, a stacją Caseros. Otwarcie stacji nastąpiło 4 października 2011.

</doc>
<doc id="1962035" url="https://pl.wikipedia.org/wiki?curid=1962035" title="Alfred Rényi">
Alfred Rényi

Alfréd Rényi (20 marca 1921 w Budapeszcie – 1 lutego 1970 tamże) – węgierski matematyk, który znacząco przyczynił się do rozwoju kombinatoryki, teorii grafów, teorii liczb i szczególnie probablilistyki. Ze względu na żydowskie pochodzenie przebywał w obozie pracy w 1944.
Na jego cześć nazwany został Instytut Matematyki Alfréda Rényi Węgierskiej Akademii Nauk (MTA Rényi Alfréd Matematikai Kutatóintézet).
Model sieci losowej bywa nazywany modelem Erdösa–Rényi (ER).

</doc>
<doc id="1962045" url="https://pl.wikipedia.org/wiki?curid=1962045" title="Rotherham Central">
Rotherham Central

Rotherham Central – stacja kolejowa w Rotherham, w hrabstwie South Yorkshire, w Anglii (Wielka Brytania). Stacja nazywała się oryginalnie "Rotherham", w styczniu 1889 zmieniono nazwę na "Rotherham and Masborough", a obecna nazwa obowiązuje od 25 września 1950. Stacja została otwarta w 1871.

</doc>
<doc id="1962065" url="https://pl.wikipedia.org/wiki?curid=1962065" title="Kościół Mariacki w Wismarze">
Kościół Mariacki w Wismarze

Kościół Mariacki w Wismarze (niem Marienkirche lub Sankt Marienkirche (Wismar)) – jest jednym z trzech głównych kościołów parafialnych (niem. Hauptkirche) w Wismarze obok kościoła św. Mikołaja i kościoła św. Jerzego. Został wzniesiony jako kościół rady miejskiej Wismaru i należy do najstarszych budowli tego hanzeatyckiego miasta.
Obecnie istnieje tylko wieża kościelna. Korpus główny świątyni, ciężko uszkodzony w czasie drugiej wojny światowej, został w 1960 wyburzony poprzez wysadzenie go w powietrze. Zachowana ceglana wieża, mierząca 80 m jest obecnie najwyższą z wież kościelnych byłych głównych kościołów miasta.
Wieża kościoła Mariackiego stanowi część Starego Miasta w Wismarze, które w 2002 zostało wpisane na listę światowego dziedzictwa UNESCO.
Wierni należący niegdyś do parafii kościoła Mariackiego tworzą obecnie wspólną parafię z parafią kościoła św. Jerzego (niem. Ev.-Luth. Kirchgemeinde St. Marien/St. Georgen).
Historia.
Do 1945.
Kościół Mariacki w Wismarze został wzniesiony jako kościół halowy z wieżą zachodnią ok. 1260-1270. Łączna szerokość jego naw wynosiła 36 m a wysokość sklepień 16 m. Nic bliższego nie wiadomo nt. długości tego kościoła oraz kształtu jego prezbiterium. Z założenia zachowała się jedynie wieża zachodnia razem z bocznymi kaplicami.
Po rozbiórce prezbiterium kontynuowano budowę kościoła halowego; od wschodu wzniesiono prowizoryczną ścianę, zamykającą korpus. W latach 1320-1339 wzniesiono pod kierunkiem mistrza budowlanego Johanna Grote prezbiterium w typie bazyliki z obejściem i wieńcem kaplic.
Po 1339 kontynuowano prace wykończeniowe przy prezbiterium zakończone w 1353 konsekracją świątyni. W okresie późniejszym dawne założenie halowe zostało rozebrane a zachowany materiał budowlany posłużył do wybudowania nowej świątyni w typie bazyliki. Jako wzór architektoniczny posłużył tu kościół Mariacki w Lubece. W latach 1370-1375 ukończono budowę naw.
Przed 1388 pomiędzy przęsłami od strony północnej zbudowano kaplice boczne a przed 1390 zakrystię. Południowy przedsionek oraz przylegająca do niego od wschodu kaplica cechu rzeźników powstały przed 1414.
Ostatnim etapem budowy kościoła było podwyższenie o trzy kondygnacje wieży zachodniej, wskutek czego osiągnęła ona wysokość 80 m.
Kaplica w przyziemiu wieży była w okresie średniowiecza wyposażona, utrzymywana i używana przez hanzeatycką korporację kupiecką.
W XV lub na początku XVI w. uległ zniszczeniu gotycki hełm wieży zachodniej. W jego miejsce wzniesiono sygnaturkę, ale i ta została zniszczona w 1539 przez uderzenie pioruna. Odbudowana, została ponownie zniszczona podczas burzy w 1661. W okresie późniejszym wieża otrzymała prowizoryczne zadaszenie, zachowane do dnia dzisiejszego.
W XVIII w. częściowo zamurowano okna i portale kościoła. W latach 60. XIX w. nad nawą główną od strony wschodniej wybudowano sygnaturkę.
Istniejący pierwotnie przy kościele cmentarz został zlikwidowany w XIX w. wraz z kaplicami St. Marien zu den Weiden i Bantzkowschen Sühnekapelle.
Po 1945.
W kwietniu 1945 korpus kościoła został ciężko uszkodzony w wyniku brytyjskich bombardowań. W 1951 na potrzeby wiernych wzniesiono tymczasowy kościół według projektu Otto Bartninga; za budulec posłużyły ciosy kamienne ze starego domu parafialnego. Kościół był w zamierzeniu budowany jako prowizoryczny dopóki nie zostanie odbudowany kościół Mariacki.
Pomimo iż nie istniało bezpośrednie ryzyko zawalenia się uszkodzonej budowli, odgrodzonej od otoczenia, dokonano 6 sierpnia 1960 wyburzenia jej poprzez wysadzenie naw i prezbiterium, co wzbudziło protesty licznych środowisk kulturalnych i historycznych miasta. Pozostały po wyburzeniu materiał postanowiono wykorzystać jako kruszywo budowlane.
W latach następnych ze środków miasta, landu, federacji i fundacji Deutscher Stiftung Denkmalschutz oraz ze składek zaangażowanych w sprawę obywateli miasta istniejąca nadal wieża została zabezpieczona, zamknięta a następnie wyposażona w instalację, żeby mogła być wykorzystana w przyszłości do potrzeb wystawowych.
Parafie St. Marien i St. Georgen w Wismarze zorganizowały pod koniec 2009 wspólną wystawę "Gebrannte Größe – Bauten der Macht", poświęconą gotykowi ceglanemu oraz historii kościoła Mariackiego.
Wyposażenie.
Kościół Mariacki jako świątynia rady miejskiej został bogato wyposażony przez liczne darowizny. Na przestrzeni dziejów również uboższe warstwy wniosły swój wkład w jego wyposażenie; przykładem jest ambona z 1587, pochodząca z lubeckiego warsztatu snycerskiego Tönniesa Eversa Młodszego, od 1746 znajdująca się w kościele Mariackim w Neustadt-Glewe.
Pojedyncze elementy wyposażenia udało się uratować z zawieruchy wojennej. Przykładem jest krucyfiks triumfalny z 1420, który pod odrestaurowaniu w 1990 zdobi katedrę w Schwerinie. Inne elementy wyposażenia znalazły swe miejsce w kościele św. Mikołaja. Zniszczeniu podczas wojny uległ niestety zegar astronomiczny.

</doc>
<doc id="1962067" url="https://pl.wikipedia.org/wiki?curid=1962067" title="Frelsdorf">
Frelsdorf

Frelsdorf – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962068" url="https://pl.wikipedia.org/wiki?curid=1962068" title="Port lotniczy Maturín">
Port lotniczy Maturín

Port lotniczy Maturín (IATA: MUN, ICAO: SVMT) – port lotniczy położony w Maturín, w stanie Monagas, w Wenezueli. 
Linie lotnicze i połączenia.
Cargo.
Amerijet

</doc>
<doc id="1962076" url="https://pl.wikipedia.org/wiki?curid=1962076" title="Heerstedt">
Heerstedt

Heerstedt – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962084" url="https://pl.wikipedia.org/wiki?curid=1962084" title="Pieński Potok">
Pieński Potok



</doc>
<doc id="1962092" url="https://pl.wikipedia.org/wiki?curid=1962092" title="Rheinbahn">
Rheinbahn

Rheinbahn AG (dawniej "Rheinische Bahngesellschaft AG") – operator publicznego transportu zbiorowego działający w Düsseldorfie, Meerbusch i większej części Mettmann, jest członkiem Verkehrsverbund Rhein-Ruhr. Jego historia sięga 1896 roku. Sieć składa się z 7 linii Stadtbahn (szybki tramwaj biegnący w tunelach), 11 linii tramwajowych i 110 linii autobusowych. Długość sieci wynosi 342 km. Z usług przedsiębiorstwa korzysta 215 mln pasażerów rocznie. W 2005 roku przedsiębiorstwo przekształcono w spółkę akcyjną.
Rheinbahn zapewnia obsługę: , , 
Stadtbahn.
Stadtbahn wraz z S-Bahn stanowią szkielet transportowy Düsseldorfu. Wiele linii tramwajowych i autobusowych jest skorelowanych z trasą Stadtbahn. Stadtbahn zapewnia sprawną komunikację pomiędzy Düsseldorfem, a sąsiednimi miastami Neuss, Meerbusch, Krefeld, Ratingen i Duisburgiem. Stadtbahn została uruchomiona w 1988 roku i jest skomunikowana z siecią kolejową, dzięki czemu możliwa jest przesiadka do podmiejskiego pociągu. Obecnie Stadtbahn w regionie Düsseldorfu ma długość 68,5 km i obsługiwana jest przez 7 linii oznaczonych literą U, linia "U79" jest obsługiwana we współpracy z przedsiębiorstwem "Duisburger Verkehrsgesellschaft AG". Obecnie trwa rozbudowa o nową linię do Wehrhahn, mierzącą 3,4 km i biegnącą pod centrum miasta. Nowa linia łączy Wehrhahn z Düsseldorf-Bilk przez węzeł przesiadkowy "Heinrich-Heine-Allee". Budowa rozpoczęła się w 2007 roku, jej otwarcie planowane jest na początek 2015 roku, specjalnie do obsługi tej linii zakupiono wagony Siemens NF8U. Obsługę Stadtbahn zapewniają wagony: DUEWAG B80 i Düwag GT8SU, a w przyszłości także: Siemens NF8U.
Linie Stadtbahn:
Tramwaje.
Obecnie po Düsseldorfie kursuje 11 linii tramwajowych. Historia tramwajów w Düsseldorfie sięga 1876 roku, w którym to roku po raz pierwszy wyjechał tramwaj konny. Jednakże nie był on obsługiwany przez Rheinbahn, który to powstał dopiero w 1896 roku. Obecnie sieć tramwajowa liczy 84 km i jest obsługiwana przez wagony: Düwag GT8SU, Siemens NF8, Siemens NF8U i Siemens NF10.
Linie tramwajowe:
Autobusy.
Firma obsługuje także 110 linii autobusowych (część wraz z innymi firmami transportowymi), 80 linii dziennych i 30 linii dodatkowych i nocnych.
Linie autobusowe:

</doc>
<doc id="1962124" url="https://pl.wikipedia.org/wiki?curid=1962124" title="Kirchwistedt">
Kirchwistedt

Kirchwistedt – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962129" url="https://pl.wikipedia.org/wiki?curid=1962129" title="Linia kolejowa Nürnberg – Erfurt">
Linia kolejowa Nürnberg – Erfurt

linia kolejowa Nürnberg – Erfurt – linia kolei dużych prędkości w Niemczech o długości 190 km długości, łącząca Norymbergę z Erfurtem.
Składa się ze zmodernizowanej linii pomiędzy Norymbergą i Ebensfeld i nowo wybudowanej linii między Ebensfeld i Erfurtem. Części nowej linii była budowana od 1996 roku. Łączy się na północy z linią Erfurt – Lipsk/Halle, a od południa z linią Nürnberg – Ingolstadt.

</doc>
<doc id="1962132" url="https://pl.wikipedia.org/wiki?curid=1962132" title="Lunestedt">
Lunestedt

Lunestedt – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962137" url="https://pl.wikipedia.org/wiki?curid=1962137" title="Bokel (Beverstedt)">
Bokel (Beverstedt)

Bokel – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962145" url="https://pl.wikipedia.org/wiki?curid=1962145" title="Hollen (Beverstedt)">
Hollen (Beverstedt)

Hollen – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962150" url="https://pl.wikipedia.org/wiki?curid=1962150" title="ICE 3">
ICE 3

ICE 3 – niemiecki skład dużych prędkości produkowany w latach 1999-2004 przez zakłady Siemens.
Historia.
Po rozpoczęciu eksploatowania poprzednich składów dużej prędkości kolej niemiecka 16 marca 1999 roku podpisała kontrakt na wyprodukowanie 13 składów. Wagony końcowe były produkowane przez zakłady Adtranz w Norymberdze. Produkcja pierwszego składu została zakończona w marcu 1999 roku. Końcowy montaż odbył się w ośrodku doświadczalnym w Wegberg-Wildenrath niedaleko Mönchengladbach. Pierwszy skład zaprezentowano pod koniec października 1998 roku. Podczas pierwszych kursów testowych na torze doświadczalnym skład osiągnął 1 lutego 1999 roku prędkość 135 km/h. Podczas jazd testowych na liniach niemieckich oraz holenderskich w listopadzie 1999 roku została osiągnięta maksymalna prędkość 345 kilometrów na godzinę. Jazdy testowe w Austrii i Szwajcarii zostały pomyślnie zakończone do maja 2000 roku. Na początku 2001 roku koleje niemieckie podpisały kontrakt na dostawę kolejnych 13 składów. 3 września 2001 roku skład osiągnął 368 kilometrów na godzinę. 10 czerwca 2007 roku zainaugurowano kursowanie składów ICE 3MF z Frankfurtu do Paryża.

</doc>
<doc id="1962152" url="https://pl.wikipedia.org/wiki?curid=1962152" title="Hollen">
Hollen

Niemcy: 

</doc>
<doc id="1962158" url="https://pl.wikipedia.org/wiki?curid=1962158" title="Dyskografia Take That">
Dyskografia Take That

Dyskografia Take That – dyskografia brytyjskiego boysbandu Take That. Zespół odnosił największy sukces w latach '90 XX wieku.

</doc>
<doc id="1962159" url="https://pl.wikipedia.org/wiki?curid=1962159" title="Stubben (Beverstedt)">
Stubben (Beverstedt)

Stubben – dzielnica gminy Beverstedt w Niemczech, w kraju związkowym Dolna Saksonia, w powiecie Cuxhaven. Do dnia 31 października 2011 była to gmina, wchodząca w skład gminy zbiorowej Beverstedt.

</doc>
<doc id="1962165" url="https://pl.wikipedia.org/wiki?curid=1962165" title="Armstorf">
Armstorf

Armstorf – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Börde Lamstedt.

</doc>
<doc id="1962170" url="https://pl.wikipedia.org/wiki?curid=1962170" title="Hollnseth">
Hollnseth

Hollnseth – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Börde Lamstedt.

</doc>
<doc id="1962172" url="https://pl.wikipedia.org/wiki?curid=1962172" title="HETB">
HETB



</doc>
<doc id="1962177" url="https://pl.wikipedia.org/wiki?curid=1962177" title="Mistrzostwa Świata w Biegach Przełajowych 2010 – bieg juniorek na 6 km">
Mistrzostwa Świata w Biegach Przełajowych 2010 – bieg juniorek na 6 km

Bieg przełajowy juniorek na 6 km – jedna z konkurencji rozegranych podczas 38. Mistrzostw Świata w Biegach Przełajowych, których areną był Leśny Park Kultury i Wypoczynku Myślęcinek w Bydgoszczy. Do rywalizacji zgłoszono 85 zawodniczek, które reprezentowały 26 państw. Biegaczki miały do pokonania trzy okrążenia trasy, z których każde liczyło 2 kilometry. Zdobywczyni brązowego medalu Esther Chemtai cały dystans przebiegała boso.

</doc>
<doc id="1962179" url="https://pl.wikipedia.org/wiki?curid=1962179" title="Mittelstenahe">
Mittelstenahe

Mittelstenahe – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Börde Lamstedt.

</doc>
<doc id="1962183" url="https://pl.wikipedia.org/wiki?curid=1962183" title="Hagener Straßenbahn">
Hagener Straßenbahn

Hagener Straßenbahn AG – przedsiębiorstwo komunikacyjne w Hagen. Wbrew nazwie obecnie nie posiada żadnej linii tramwajowej. Należy do Verkehrsverbund Rhein-Ruhr.

</doc>
<doc id="1962185" url="https://pl.wikipedia.org/wiki?curid=1962185" title="Hällefors">
Hällefors

Hällefors – miejscowość ("tätort") w Szwecji, w regionie administracyjnym ("län") Örebro. Siedziba władz ("centralort") gminy Hällefors.
W 2015 roku Hällefors liczył 4449 mieszkańców.
Położenie.
Położona w zachodniej części prowincji historycznej ("landskap") Västmanland (Hällefors socken), ok. 80 km na północny zachód od Örebro nad rzeką Svartälven. Przez Hällfors przebiega droga krajowa nr 63 ("Riksväg 63"; Karlstad – Ludvika) oraz linia kolejowa Bergslagsbanan (Gävle – Kil).
Demografia.
Liczba ludności tätortu Hällefors w latach 1960–2015:

</doc>
<doc id="1962189" url="https://pl.wikipedia.org/wiki?curid=1962189" title="Stinstedt">
Stinstedt

Stinstedt – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Börde Lamstedt.

</doc>
<doc id="1962197" url="https://pl.wikipedia.org/wiki?curid=1962197" title="Józef Jan Krukierek">
Józef Jan Krukierek

Józef Jan Krukierek (ur. 15 marca 1888 w Krośnie, zm. 22 maja 1950 w Krośnie) – działacz społeczny, pedagog i publicysta.
Życiorys.
Syn Jana, rolnika i Franciszki Zajdel. Ukończył męskie seminarium nauczycielskie w Krośnie, a następnie wstąpił do Legionów Polskich, służył w "6 Pułku Piechoty III Brygady". Po powrocie do Krosna podjął pracę nauczyciela, równolegle działając społecznie i udzielając się w życiu kulturalnym miasta. Założył i przez redagował "„Głos Krośnieński”", czasopismo będące organem Związku Legionistów Polskich i BBWR.
W latach 1928-1929 ukazało się osiem numerów Głosu. W pamięci potomnych Józef Krukierek zapisał się jako publicysta regionalny, w 1935 opublikował monografię "„Paweł z Krosna”", a rok później "Przewodnik turystyczny po Krośnie i okolicy". Był też jednym z pierwszych wydawców krośnieńskich pocztówek. 
Za zasługi podczas służby w Legionach, a później za dokonania na rzecz regionu odznaczono Józefa Krukierka Złotym Krzyżem Zasługi, Krzyżem Legionowym, Medalem Niepodległości.

</doc>
<doc id="1962202" url="https://pl.wikipedia.org/wiki?curid=1962202" title="Biele Albatrosy">
Biele Albatrosy

Biele Albatrosy - reprezentacyjny zespół sił powietrznych Słowacji założony w 1994, zlikwidowany w 2004 roku.
Historia.
Zespół sformowano w 1994 roku w jednostce szkolnej w Koszycach. Zespół wystawiały oficjalnie Siły Powietrzne Słowacji, a w grupie latali instruktorzy bazy w Koszycach. Grupa prezentowała się na wielu pokazach w kraju i za granicą, m.in. na Radom Air Show w 2003 i 2001 roku. Ze względu na likwidację jednostki w Koszycach zlikwidowano także zespół akrobacyjny. Pilotów rozlokowano po innych jednostkach słowackiego lotnictwa. Do dziś tylko jeden z samolotów zachował swoje malowanie z czasów służby w grupie.

</doc>
<doc id="1962219" url="https://pl.wikipedia.org/wiki?curid=1962219" title="Bronisława Orawiec-Löffler">
Bronisława Orawiec-Löffler

Bronisława Orawiec-Löffler (ur. 16 lutego 1929 w Poroninie, zm. 10 kwietnia 2010 w Smoleńsku) – polska stomatolog, działaczka społeczna.
Życiorys.
Bronisława Orawiec-Löffler mieszkała w rodzinnym Poroninie. Córka Bronisława Orawca i Heleny z domu Stachoń. Rodzina Orawców była zasłużona dla Poronina. Rodzice Bronisławy byli zaangażowani w ruch oporu. Ukrywali ludzi poszukiwanych przez gestapo oraz pomagali w organizacji przerzutu osób przez granicę, za co byli więzieni. W czasie II wojny światowej w domu Orawców w Poroninie, stanowiącego punkt przerzutowy Związku Walki Zbrojnej (pensjonat "Marluan", wybudowany przez dziadka Bronisławy, Jakuba, nazwany od imion jego córek Marii, Anieli i Ludwiki) od stycznia 1940 ukrywał się żołnierz, Franciszek Gajowniczek, który wkrótce został aresztowany przez gestapo, a wraz z nim ciotka Bronisławy Helena i ojciec Bronisław (w wyniku starań rodziny później uwolnieni, zaś Gajowniczek trafił do obozu koncentracyjnego Auschwitz-Birkenau, gdzie w sierpniu 1941 oddał za niego życie święty Maksymilian Maria Kolbe).
W latach 1947–1952 studiowała na Wydziale Stomatologii Akademii Medycznej w Krakowie. W latach 1953–1989 pracowała w swoim zawodzie w Nowym Targu (była kierownikiem protetyki, gdzie m.in. jako jedyna w regionie wykonywała odlewy woskowe z przeznaczeniem dla miejscowych hokeistów Podhala), Bukowinie Tatrzańskiej, Poroninie, a następnie w Zakopanem. Była aktywna społecznie. Wielokrotnie zasiadała w zarządzie Związku Podhalan.
Z uwagi na swoją energię życiową nosiła przydomek „Halny” nadany przez znajomych. Szczególnie aktywnie angażowała się w wiele działań patriotycznych, od lat 80 należała do Federacji Rodzin Katyńskich, w swoim regionie dbała o pamięć pomordowanych w Katyniu, organizowała spotkania i konkursy szkolne na ten temat, organizowała upamiętnienia w postaci tablic pamiątkowych i zasadzenia dębów.
Ciotką Bronisławy Orawiec-Löffler była Aniela Gut-Stapińska, działaczka kulturalna, poetka, nowelistka, a stryjem mjr Franciszek Orawiec, dowódca 2. Pułku Strzelców Podhalańskich, zamordowany Katyniu w 1940 przez NKWD (poprzez osobę stryja była spowinowacona z rodziną Beksińskich, gdyż żoną Franciszka była córka architekta Władysława Beksińskiego). W rodzinie Bronisławy Orawiec-Löffler zachował się list napisany przez płk. Orawca z obozu w Kozielsku, który został przekazany do IPN w Krakowie. Bronisława Orawiec-Löffler przez wiele lat chciała osobiście oddać hołd swojemu stryjowi pochowanemu w katyńskim lesie. Przywiozła też urnę z katyńską ziemią, którą złożono w Poroninie pod obeliskiem poświęconym ofiarom Katynia. W 2001 roku była inicjatorką wystawy "Katyń – walka o prawdę" w Poroninie. W 2005 roku była przesłuchiwana w roli świadka w Oddziałowej Komisji Ścigania Zbrodni przeciwko Narodowi Polskiemu w Krakowie w sprawie zamordowania w Katyniu jej stryja, Franciszka.
27 lutego 1954 jej mężem został Wiesław Löffler, inżynier budownictwa, zmarły 26 listopada 2003. Mieli córkę Anitę oraz wnuka Łukasza. Zginęła tragicznie w katastrofie polskiego samolotu Tu-154M w Smoleńsku, wraz z parą prezydencką i delegacją polskich władz, w drodze na obchody 70. rocznicy zbrodni katyńskiej, udając się tam po raz pierwszy z zamiarem oddania hołdu stryjowi Franciszkowi, pochowanemu w katyńskim lesie. 19 kwietnia 2010 została pochowana z wojskowymi honorami na cmentarzu w Poroninie.
Odznaczenia.
Bronisława Orawiec-Löffler została odznaczana Srebrnym Krzyżem Zasługi, srebrną odznaką „Za zasługi dla Ziemi Krakowskiej” i odznaką honorową „Za wzorową pracę w służbie zdrowia”.
16 kwietnia 2010 została odznaczona pośmiertnie Krzyżem Kawalerskim Orderu Odrodzenia Polski.

</doc>
<doc id="1962253" url="https://pl.wikipedia.org/wiki?curid=1962253" title="Roquebilliere">
Roquebilliere



</doc>
<doc id="1962260" url="https://pl.wikipedia.org/wiki?curid=1962260" title="Odwzorowanie otwarte i odwzorowanie domknięte">
Odwzorowanie otwarte i odwzorowanie domknięte



</doc>
<doc id="1962261" url="https://pl.wikipedia.org/wiki?curid=1962261" title="Dulcis Iesu memoria">
Dulcis Iesu memoria

Dulcis Iesu memoria – średniowieczny hymn katolicki, którego tekst przypisywany jest św. Bernardowi z Clairvaux.
Autorstwo.
Autorstwo św. Bernarda jest ogólnie przyjmowane. Niektórzy autorzy przypisują autorstwo hymnu nieznanej z imienia ksieni, powołując się na istnienie tekstu w hymnarzach jedenastowiecznych datowanych na lata jeszcze przed narodzeniem Bernarda (święty urodził się w 1090).
Struktura hymnu.
Hymn został napisany w języku łacińskim. Liczba strof jest różna w różnych manuskryptach (od 42 do 53). Każda ze strof posiada cztery wersy.
Treść.
Podmiot liryczny wyraża swoje uwielbienie dla osoby Jezusa Chrystusa obecnej pod postaciami eucharystycznymi, którą uważa za ważniejszą niż jakiekolwiek inne dobro. Jest to odniesieniem do fragmentu Psalmu 34,9 ("Skosztujcie i zobaczcie, jak dobry jest Pan, szczęśliwy człowiek, który się do Niego ucieka.").
Użycie.
Trzy części hymnu używa się w liturgii godzin święta Najświętszego Imienia Jezus, obchodzonego w Kościele katolickim 3 stycznia (jako dowolne według "Mszału z rzymskiego" z 2002). Kolejne trzy części hymnu to: "Iesu dulcis memoria" (rozpoczynający nieszpory święta), "Iesu rex admirabilis" (rozpoczynający godzinę czytań) oraz "Iesu decus angelicum" (rozpoczyna jutrznię).
Hymn wykonywany jest także podczas wystawień Najświętszego Sakramentu jako pieśń uwielbienia przed lub po błogosławieństwie. Kompozytorzy w różnych epokach tworzyli utwory bazujące na melodii gregoriańskiej do hymnu "Jesu Dulcis Memoria". Powstały też pieśni do słów będących tłumaczeniami tekstu łacińskiego w różnych językach (np. "Jesus, Thou Joy of Loving Hearts" Raya Palmera z 1858 czy "Jesus, the Very Thought of Thee" Edwarda Caswalla z 1849 w języku angielskim).
Do hymnu nawiązał w swym przemówieniu w Manoppello 1 września 2006 papież Benedykt XVI.
Polskie tłumaczenia.
Znany jest parafrazowany przekład łacińskiego hymnu z "Kancjonału puławskiego" (k. LIVr–LXr) z 1 poł. XVI w.. Tekst ten został zamieszczony w "Śpiewniku kościelnym" ks. Jana Siedleckiego (pierwsze wydanie w 1870). W tym samym "Śpiewniku kościelnym" zamieszczony został fragment hymnu "Jezu Dulcis Memoria", zaczynający się od słów "Rex admirabilis..." w tłumaczeniu abpa Symeona z 1902.

</doc>
<doc id="1962262" url="https://pl.wikipedia.org/wiki?curid=1962262" title="Michaił Ippolitow-Iwanow">
Michaił Ippolitow-Iwanow

Michaił Michajłowicz Ippolitow-Iwanow () (ur. w Gatczynie koło Petersburga, zm. 28 stycznia 1935 w Moskwie) – rosyjski kompozytor i dyrygent.
Życiorys.
Urodził się w rodzinie rzemieślnika Michaiła Iwanowa. W roku 1881 dodał do swojego nazwiska nazwisko panieńskie matki, by odróżnić się od innego kompozytora noszącego także te same imiona i popularne nazwisko Iwanow. W latach 1872-1875 był członkiem chóru chłopięcego petersburskiego soboru św. Izaaka. W roku 1875 rozpoczął studium kompozycji w Konserwatorium Petersburskim u Nikołaja Rimskiego-Korsakowa, które ukończył pomyślne w roku 1882. W tym samym roku został dyrektorem szkoły muzycznej w Tbilisi, którą wkrótce przekształcił w konserwatorium. W roku 1893 został powołany na profesora Konserwatorium Moskiewskiego. W latach 1905-1922 pełnił funkcję dyrektora tej uczelni. W roku 1925 został dyrygentem teatru operowego Bolszoj. Zajmował się też muzykologią, m.in. gruzińskimi pieśniami ludowymi. Do jego uczniów zaliczał się m.in. Reinhold Glière.
Twórczość.
W twórczości Ippolitowa-Iwanowa widoczny jest wpływ Nikołaja Rimskiego-Korsakowa. Oprócz melodii folkloru rosyjskiego można zauważyć wpływ muzyki ludowej Gruzji – skutek jedenastoletniego pobytu w Tbilisi. Ippolitow-Iwanow pozostał niechętny awangardowym kierunkom w muzyce, nie sprzeciwiał się wymaganiom realizmu socjalistycznego. Oprócz dwóch symfonii, sześciu oper i kilku utworów kameralnych stworzył wiele popularnych utworów symfonicznych, przeważnie stanowiących opracowania melodii ludowych z różnych regionów ZSRR.

</doc>
<doc id="1962264" url="https://pl.wikipedia.org/wiki?curid=1962264" title="Emil Rappaport">
Emil Rappaport



</doc>
<doc id="1962297" url="https://pl.wikipedia.org/wiki?curid=1962297" title="Eliasz Koton">
Eliasz Koton

Eliasz Koton (ur. 21 czerwca 1915 w Wilnie, zm. 16 września 1979 w Warszawie) – pułkownik Ministerstwa Bezpieczeństwa Publicznego.
Życiorys.
Urodził się w rodzinie żydowskiego pochodzenia, jako syn Zygmunta i Zofii Kotoń. Skończył Wydział Ślusarsko-Mechaniczny Wileńskiej Szkoły Technicznej (1933). Absolwent kursu NKWD w Kujbyszewie. 17 sierpnia 1944 jako funkcjonariusz Resortu Bezpieczeństwa Publicznego PKWN został skierowany do dyspozycji szefa WUBP w Białymstoku i mianowany kierownikiem Sekcji I Kontrwywiadu tego urzędu. Od 12 stycznia 1945 r. szef Kontrwywiadu WUBP w Białymstoku, od 22 sierpnia 1945 zastępca szefa WUBP w Białymstoku, 1 października 1946 mianowano go zastępcą szefa WUBP w Krakowie, jednak rozkaz ten anulowano; od 20 marca 1947 zastępca szefa WUBP w Szczecinie, od 20 lipca 1948 zastępca szefa WUBP we Wrocławiu, od 6 lutego 1950 szef WUBP w Szczecinie, od 15 września 1956 szef WUdsBP w Gdańsku, od 16 listopada 1956 w dyspozycji szefa Komitetu ds Bezpieczeństwa Publicznego, 20 lutego 1957 zwolniony ze służby, jednak już następnego dnia mianowany starszym radcą Centralnego Archiwum MSW. Zwolniony 31 maja 1957.
16 lutego 1946 dowodził akcją zbrojną UB (wspólnie z NKWD i LWP) pod Orłowem przeciw oddziałom NZW Kazimierza Chmielowskiego „Rekina” i Romualda Rajsa „Burego”, które straciły 20 zabitych.
1 października 1946 na drodze z Zambrowa do Ostrowi Mazowieckiej został ciężko ranny w wybuchu miny założonej przez żołnierzy polskiego podziemia niepodległościowego pod jedną z tyczek, na których zawieszono transparent o treści antykomunistycznej; na polecenie szefa WUBP w Białymstoku Józefa Pluty Koton wraz z szoferem UB miał zdjąć transparent i w tym celu najpierw wyjął z ziemi tyczkę, co spowodowało wybuch (szofer UB, również ciężko ranny, wkrótce zmarł). Pochowany na cmentarzu Powązki Wojskowe w Warszawie (kwatera D12-1-5).
Nagrody i wyróżnienia.
Odznaczony Krzyżem Oficerskim (1954) i Kawalerskim (1945) Orderem Odrodzenia Polski, Medalem Zwycięstwa i Wolności 1945 (1945), Srebrnym Medalem Zasłużonym na Polu Chwały (1945) (za Lenino), Orderem Krzyża Grunwaldu III klasy (1946), Złotym (1947) i Srebrnym (1946) Krzyżem Zasługi, czechosłowackim Medalem „Za Odwagę” (1948), Odznaką „10 Lat w Służbie Narodu” i Medalem 10-lecia Polski Ludowej (1954).

</doc>
<doc id="1962300" url="https://pl.wikipedia.org/wiki?curid=1962300" title="Bronisława Orawiec-Loeffler">
Bronisława Orawiec-Loeffler



</doc>
<doc id="1962310" url="https://pl.wikipedia.org/wiki?curid=1962310" title="Fritziana ohausi">
Fritziana ohausi

Fritziana ohausi – gatunek południowoamerykańskiego płaza bezogonowego z rodziny Hemiphractidae.
Taksonomia.
Zwierzę było tradycyjnie zaliczane do rodziny rzekotkowatych. Frost i współpracownicy (2006) przenieśli je wraz z całym rodzajem "Flectonotus" do odrębnej rodziny Amphignathodontidae; Pyron i Wiens (2011) zsynonimizowali Amphignathodontidae z Hemiphractidae.
Występowanie, habitat i rozmnażanie.
Podobnie jak w przypadku niektórych innych gatunków tego samego rodzaju jedynym miejscem życia zwierzęcia jest południowy wschód Brazylii (Rio de Janeiro, São Paulo, Espirito Santo States). Obszar ten obejmuje kilka terenów chronionych. Osobniki spotyka się na wysokościach od 600 do 1200 metrów nad poziomem morza, nieraz też niżej. Siedlisko życia tego zwierzęcia to pierwotne lasy, w tym bambusowe. Płazy znajduje się na liściach. Płaz radzi sobie z pewnymi zmianami w środowisku dokonanymi przez człowieka, nie jest jednakże w stanie przetrwać na terenie całkowicie wylesionym i pozbawionym bambusa.
Rozmnażanie.
Jak u innych gatunków rodzaju "Fritziana" opieką nad jajami zajmuje się samica. Jednakże składa ona kijanki nie do zbiornika wodnego tworzonego przez ananasowate, jak to miało miejsce w ich przypadku, ale do łodygi bambusa. Dlatego też rośliny te są niezbędne dla przetrwania gatunku.
Status.
Liczebność utrzymuje się na stałym poziomie, chociaż na niektórych obszarach odnotowano spadek liczebności. Niemniej płaz ten występuje pospolicie. 
Obecnie nic nie stanowi zagrożenia dla istnienia gatunku.

</doc>
<doc id="1962321" url="https://pl.wikipedia.org/wiki?curid=1962321" title="Hattersheim am Main">
Hattersheim am Main

Hattersheim am Main − miasto w Niemczech, w kraju związkowym Hesja, w rejencji Darmstadt, w powiecie Main-Taunus, nad Menem. 30 czerwca 2015 miasto liczyło mieszkańców.

</doc>
<doc id="1962324" url="https://pl.wikipedia.org/wiki?curid=1962324" title="Alain Penz">
Alain Penz

Alain Penz (ur. 30 października 1947 w Sallanches) – francuski narciarz alpejski. Jego najlepszym występem na igrzyskach było 8. miejsce w slalomie na igrzyskach w Grenoble, na mistrzostwach świata najlepszym jego wynikiem było 5. miejsce w slalomie na mistrzostwach świata w Val Gardena. Najlepsze wyniki w Pucharze Świata osiągnął w sezonach 1968/1969 i 1969/1970 kiedy to zdobywał małą kryształową kulę w slalomie, a w klasyfikacji generalnej był piąty.

</doc>
<doc id="1962345" url="https://pl.wikipedia.org/wiki?curid=1962345" title="Stig Strand">
Stig Strand

Stig Strand (ur. 25 sierpnia 1956 r.) – szwedzki narciarz alpejski. Jego najlepszym występem na igrzyskach było 9. miejsce w slalomie na igrzyskach w Sarajewie, na mistrzostwach świata nie startował nigdy. Najlepsze wyniki w Pucharze Świata osiągnął w sezonie 1982/1983 kiedy to zdobył małą kryształową kulę w slalomie, a w klasyfikacji generalnej zajął 11. miejsce.

</doc>
<doc id="1962347" url="https://pl.wikipedia.org/wiki?curid=1962347" title="Piotr Michalczyk">
Piotr Michalczyk

Piotr Michalczyk (ur. w 1960 w Krakowie) – szopkarz krakowski. W konkursie szopek krakowskich uczestniczy nieprzerwanie od 1995; wielokrotnie zdobywał II i III nagrody w konkursie. W 2010 zdobył I nagrodę w kategorii szopek średnich. Jego dzieła znajdują się w kolekcji Muzeum Historycznego Miasta Krakowa i w licznych kolekcjach zagranicznych. Wykonał łącznie ponad 200 szopek.

</doc>
<doc id="1962367" url="https://pl.wikipedia.org/wiki?curid=1962367" title="Thomas Fogdö">
Thomas Fogdö

Thomas Fogdö (ur. 14 marca 1970 w Gällivare) – szwedzki narciarz alpejski. Jego najlepszym występem na igrzyskach było 5. miejsce w slalomie na igrzyskach w Albertville i igrzyskach w Lillehammer, na mistrzostwach świata najlepszym jego wynikiem było 5. miejsce w slalomie na mistrzostwach świata w Saalbach. Najlepsze wyniki w Pucharze Świata osiągnął w sezonie 1992/1993 kiedy to zdobył małą kryształową kulę w slalomie, a w klasyfikacji generalnej zajął 9. miejsce.

</doc>
<doc id="1962405" url="https://pl.wikipedia.org/wiki?curid=1962405" title="Toniak">
Toniak

Toniak ("Acilius") – rodzaj chrząszczy z rodziny pływakowatych. Obejmuje 13 opisanych gatunków. Zamieszkują Holarktykę. Bytują w różnych słodkich wodach stojących. W zapisie kopalnym znane są od oligocenu.
Morfologia.
Chrząszcze o ciele długości od 10 do 18,2 mm, u większości gatunków palearktycznych spłaszczonym i bardzo szerokim, u "A. duvergeri" i gatunków nearktycznych bardziej wydłużonym; samice są przeciętnie nieco większe od samców. Z wyjątkiem "A. duvergeri" wierzch i spód ciała gęsto pokrywają makroskopowe punkty o dwojakiej budowie – półksiężycowate z przednią krawędzią wykrojoną i okrągłe z przednią krawędzią prostą do wypukłej. Najlepiej punktowanie to zaznacza się na przedpleczu i pokrywach. Na przedpleczu i pokrywach występuje ponadto punktowanie mikroskopowe i mikrosiateczkowanie.
Głowa ma ubarwienie żółte do rudego z czarnym wzorem, na który składa się przepaska nasadowa, dwie kropki na czole wygradzające V-kształtny znak, często jeszcze dwie kropki, wskutek których znak ów staje się M-kształtny, a u trzech gatunków ponadto występuje jasny V-kształtny znak za nadustkiem. Czułki są żółte z przyciemnieniem zaczynającym się od czwartego, piątego lub szóstego członu i ciągnącym się do wierzchołka. Głaszczki są żółte z przyciemnionymi członami wierzchołkowymi.
Tło przedplecza i pokryw jest żółtawe do żółtobrunatnego, tylko u "A. sinensis" czerwone. Czarny wzór na nim zawsze obejmuje dwa pasy biegnące wzdłuż przedniej i tylnej krawędzi w pewnej odległości od nich. Pasy te często połączone są cienkimi paskami biegnącymi wzdłuż brzegów bocznych, tworząc razem wzór podobny do trapezu. Pasy te mogą się także zlewać pośrodkowo lub być połączone linią środkową. Tarczka bywa od ceglastożółtej po czarną. Brunatny do czarnego wzór na pokrywach obejmuje drobne, miejscami pozlewane plamki (irroracje), przy czym jest on zredukowany na linii nasadowej i liniach przyszwowych. U samców pokrywy są zawsze gładkie i bezwłose. U samic większości gatunków na każdej pokrywie występują cztery porośnięte półwzniesionymi włoskami bruzdy wydzielone przez niepunktowane lub niemal niepunktowane żeberka. U większości gatunków samice mają ponadto przednio-boczne krawędzie pokryw bardziej wyokrąglone niż samce.
Spód ciała miewa barwę od całkiem rudożółtej po całkiem czarną, przy czym u toniaka bruzdkowanego i "A. abbreviatus" występuje pod tym względem duża zmienność wewnątrzgatunkowa. Przedpiersie ma krótki i szeroko zaokrąglony na szczycie wyrostek międzybiodrowy. Skrzydełka zapiersia są wąskie, ku szczytom rozszerzone w płaty i mają zakrzywione krawędzie przednie. Biodra tylnej pary (zabiodrza) są duże. Wyrostki zabiodrzy są szeroko zaokrąglone. Linie zabiodrzy zanikają ku przodowi i nie dochodzą do zapiersia. Wzdłuż przednich brzegów płytek zabiodrzy oraz po bokach sternitów odwłoka punktowanie formuje zmarszczki.
Odnóża przedniej i środkowej pary wykazują silny dymorfizm płciowy. U samców uda i golenie przedniej pary są rozszerzone, a stopy przedniej pary mają człony od pierwszego do trzeciego rozbudowane w formę talerza, na którego spodzie znajdują się trzy duże przylgi i nawet setki przylg drobnych. Stopy pary środkowej mają człony od pierwszego do trzeciego słabiej rozbudowane, zwykle zaopatrzone w pęki pozakrzywianych szczecin na krawędziach tylno-brzusznych, a u części gatunków palearktycznych także w niewielkie przylgi w częściach przednio-brzusznych. U obu płci odnóża tylnej pary są wiosłowato rozszerzone, wyposażone w szeregi złocistych szczecin pływnych na goleniach i stopach, przy czym szczeciny pływne obecne również są na odnóżach pary środkowej. Stopy tylnej pary mają przedni pazurek o połowę krótszy od tylnego.
Genitalia samca mają paramery o zesklerotyzowanych podstawach, równomiernie zakrzywionych do falistych brzegach bocznych i błoniastych, zakrywających w widoku grzbietowym większość płata środkowego wierzchołkowych połowach. Płat środkowy edeagusa ma zesklerotyzowaną podstawę, linię środkową i wierzchołek, boki zaś błoniaste. Samice cechują się bardzo długimi i wiotkimi walwami.
Ekologia i występowanie.
Zasięg i siedlisko.
Przedstawiciele rodzaju zamieszkują krainy palearktyczną i nearktyczną, w Polsce będąc reprezentowanymi przez dwa gatunki – toniaka żeberkowanego i bruzdkowanego.
Zarówno larwy, jak i postacie dorosłe zasiedlają rozmaite wody stojące, preferując zbiorniki pozbawione ryb takie jak kałuże, bagna, torfowiska, stawki i glinianki. Nie mają preferencji względem roślinności, bytując zarówno w wodach gęsto zarośniętych, jak i pozbawionych roślin.
Cykl rozwojowy i zachowanie.
Cykl życiowy jest jednoroczny. Postacie dorosłe zimują w wodzie, także pod pokrywą lodu. Okres rozrodczy przypada na wiosnę i początek lata. Postacie dorosłe są dobrymi lotnikami i w tym okresie rozlatują się po różnych zbiornikach celem rozmnażania. Na czas kopulacji samiec przyczepia się do grzbietu samicy przyssawkami na stopach. Budowa pokryw samic większości gatunków ma mu za zadanie to utrudnić – samica w czasie kopulacji jest bardziej narażona na ataki drapieżników i w jej interesie jest, by akt ten trwał jak najkrócej.
Samice składają jaja ponad powierzchnią wody, ale w jej pobliżu, wybierając wilgotne zakamarki kory martwych pni i gałęzi, kępy mchów i szczeliny pod kamieniami.
Larwy klują się po około tygodniu i wracają do wody. Ich rozwój trwa około miesiąca i w tym czasie przechodzą dwie wylinki. Dobrze pływają za pomocą szybkich i jednostajnych ruchów wszystkich odnóży. Potrafią też zawisać w toni wodnej na dowolnej głębokości. Oddychają powietrzem atmosferycznym. W przypadku zagrożenia potrafią gwałtownie sprężać i rozprężać ciało, wykonując skoki nad powierzchnią wody. Przepoczwarczają się na lądzie, zakopane w glebie. Stadium poczwarki trwa od 16 do 28 dni i kończy się przed zimą.
Pokarm.
Zarówno larwa jak i imago są drapieżnikami, jednak w inny sposób przyjmują pokarm. Dorosłe osobniki zjadają swoją ofiarę, zaś larwa zabija zdobycz długimi sierpowatymi żuwaczkami, po czym wtryskuje do niej własne płyny trawienne, by po krótkim czasie z powrotem je wsysać razem z wnętrznościami.
Początkowe stadia larwalne żerują głównie na planktonowych skorupiakach, w tym wioślarkach, widłonogach i małżoraczkach, a w przypadku ich braku na młodych larwach komarowatych. Starsze larwy i osobniki dorosłe polują na większe larwy komarowatych i ochotkowatych, larwy jętek i ważek równoskrzydłych. Dorosłe chrząszcze ponadto polują na skąposzczety, larwy ważek różnoskrzydłych i kijanki. Żywią się także skrzekiem oraz padłymi rybami i płazami.
Taksonomia.
Takson ten wprowadzony został w 1817 roku przez Williama Elforda Leacha, który wówczas zaliczył doń tylko "Dytiscus sulcatus", opisanego w 1758 roku przez Karola Linneusza. Nazwa "Acilius" została już wcześniej, w 1815 roku użyta przez Constantine’a Samuela Rafinesque, jednak opinią Międzynarodowej Komisji Nomenklatury Zoologicznej ów starszy homonim został zduszony, a nazwa rodzajowa toniaka zachowana.
Do rodzaju tego zalicza się 13 opisanych gatunków:

</doc>
<doc id="1962427" url="https://pl.wikipedia.org/wiki?curid=1962427" title="Pegaso J4">
Pegaso J4

Pegaso J4 – samochód dostawczy produkowany przez hiszpańskie przedsiębiorstwa SAVA, a następnie Pegaso w latach 1965–1989. Dostępny był jako furgon, kombi, mikrobus oraz platforma. Do napędu używano silników Diesla R4 o pojemności 1,5 l i 1,8 l. Moc przenoszona była na oś tylną poprzez 4 (1,5 l) i 5-biegową (1,8 l) manualną skrzynię biegów. Pojazd występował pod nazwami SAVA J4, SAVA-Pegaso J4, a od 1980 roku jako Pegaso J4. Samochód produkowano w hiszpańskim Valladolid we wspólnocie autonomicznej Kastylia i León.
Dane techniczne.
"Źródło:"

</doc>
<doc id="1962429" url="https://pl.wikipedia.org/wiki?curid=1962429" title="SuperLiga (Ameryka Północna)">
SuperLiga (Ameryka Północna)

SuperLiga – nieistniejące już coroczne klubowe rozgrywki piłkarskie, toczone pomiędzy pierwszoligowymi zespołami z USA (ewentualnie z Kanady, gdyż obydwa kraje posiadają wspólną ligę) i Meksyku. SuperLiga była traktowana jako subregionalny puchar Ameryki Północnej, tak jak CFU Club Championship na Karaibach i Copa Interclubes UNCAF w Ameryce Środkowej. Do SuperLigi w 2007 zespoły były zaproszone do rozgrywek, a później występowały w niej najlepsze drużyny z ligi amerykańskiej, które nie zakwalifikowały się do Pucharu Mistrzów CONCACAF oraz najlepsze w danym sezonie meksykańskie zespoły.
System rozgrywek.
W SuperLidze brało udział 8 zespołów – 4 z Meksyku i 4 z USA. Rozgrywki były podzielone na 2 fazy – grupową i pucharową. W fazie grupowej drużyny były podzielone na grupy A i B. W każdej z grup znajdowały się 2 kluby z Meksyku i 2 z USA. Wszystkie zespoły rozgrywały w grupie 3 mecze. Z każdej grupy wychodziły 2 najlepsze zespoły, następnie spotykały się ze sobą w półfinałach, a dwaj zwycięzcy półfinałów w finale.
Logo i dewiza.
Logo SuperLigi przedstawiało dwa pióra - srebrne i złote - otaczające piłkę. Srebrne pióro symbolizuje USA i Kanadę, a złote Meksyk. Dewiza turnieju po angielsku brzmi "Pride. Honor. Victory.", a po hiszpańsku "Orgullo. Honor. Victoria." Obydwa zwroty w tłumaczeniu na język polski oznaczają "Duma. Honor. Zwycięstwo."

</doc>
<doc id="1962434" url="https://pl.wikipedia.org/wiki?curid=1962434" title="Limierczyki">
Limierczyki

Limierczyki – polana w Pieninach. Znajduje się przy żółtym szlaku turystycznym z Krościenka nad Dunajcem na przełęcz Szopka, powyżej Bajkowego Gronia i powyżej Pienińskiego Potoku, w miejscu, gdzie od szlaku tego odgałęzia się niebieski szlak na Zamkową Górę. Nazwa polany pochodzi od słowa "limierz" (inaczej "mielerz"), oznaczającego kopiec do wypalania węgla drzewnego. Od 1933 działało tutaj prywatne schronisko górala Orkisza. Spaliło się w 1937 roku.
Na skraju polany znajdują się ławki dla turystów. Z polany roztaczają się widoki na północ, na grzbiet Pieninek z Czerteżem.
Nie wszystkie mapy wyróżniają tę polanę. Na niektórych jest uważana za dolną część polany Wyrobek. Również stojąca poniżej polany tablica informacyjna Pienińskiego Parku Narodowego wymienia tylko polanę Wyrobek. Na tablicy jest informacja, że na polanie Wyrobek występuje 27 gatunków wpisanych na czerwoną listę roślin zagrożonych w Polsce. Aby zachować jej bioróżnorodność i nie dopuścić do zarośnięcia lasem, jest przez park narodowy koszona.
W 2016 r. znaleziono tu gatunki rzadkich mchów podlegających ochronie: miechera Bessera ("Neckera besseri"), miechera spłaszczona ("Neckera complanata"), miechera kędzierzawa ("Neckera crispa"). W latach 1987–1988 znaleziono bardzo rzadki, w Polsce wymierający gatunek porostu – brunatkę miseczkowatą "Buellia disciformis" oraz zagrożone wyginięciem porosty "Pseudoschismatomma rufescens" i przewiertnica grabowa "Porina aenea".
Polana znajduje się na obszarze Pienińskiego Parku Narodowego, w granicach Krościenka nad Dunajcem w województwie małopolskim, w powiecie nowotarskim.

</doc>
<doc id="1962436" url="https://pl.wikipedia.org/wiki?curid=1962436" title="Jerzy Michałowski (generał)">
Jerzy Michałowski (generał)

Jerzy Michałowski (ur. 28 stycznia 1956 w Łomży) – generał dywizji Wojska Polskiego w stanie spoczynku.
Służba w wojsku.
W latach 1974–1978 był słuchaczem Wyższej Szkoły Oficerskiej Wojsk Zmechanizowanych we Wrocławiu. Po ukończeniu szkoły przez siedem lata dowodził plutonem i kompanią w Ośrodku Szkolenia Wojsk Lądowych w Elblągu.
W 1990 roku został szefem sztabu 27 pułku zmechanizowanego w Braniewie. W 1993 roku objął stanowisko szefa sztabu 9 Brygady Kawalerii Pancernej. Rok później został szefem Wydziału Operacyjnego w sztabie 1 Dywizji Zmechanizowanej.
W latach 1996–2000 dowodził 1 Warszawską Brygadą Pancerną im. Tadeusza Kościuszki w Wesołej, a w latach 2004–2007 dowodził 2 Brygadą Zmechanizowaną Legionów im. Marszałka Józefa Piłsudskiego w Złocieńcu. W latach 2006–2007 dowodził 12 Szczecińską Dywizją Zmechanizowaną im. Bolesława Krzywoustego w Szczecinie. Do grudnia 2013 był szefem sztabu – zastępcą dowódcy Dowódcy Operacyjnego Sił Zbrojnych. Z dniem 1 stycznia 2014 roku został wyznaczony na stanowisko służbowe zastępcy dowódcy generalnego rodzajów sił zbrojnych. Z dniem 26 stycznia 2016 roku zakończył zawodową służbę wojskową i przeszedł w stan spoczynku.

</doc>
<doc id="1962437" url="https://pl.wikipedia.org/wiki?curid=1962437" title="Julianne Hough (album)">
Julianne Hough (album)

Julianne Hough – debiutancki album amerykańskiej tancerki Julianne Hough, wydany w 2008 roku nakładem Mercury Nashville. Album w zestawieniu Billboard 200 zajmował max. 3 miejsce.

</doc>
<doc id="1962443" url="https://pl.wikipedia.org/wiki?curid=1962443" title="Lech (gmina)">
Lech (gmina)

Lech – gmina w Austrii położona w kraju związkowym Vorarlberg, w powiecie Bludenz. Leży na granicy Alp Algawskich i pasma Lechquellengebirge. Jest znaną bazą narciarską i ośrodkiem sportowym. W skład gminy wchodzi łącznie 14 miejscowości. Liczy 1530 mieszkańców (1 stycznia 2015).
Współpraca.
Miejscowości partnerskie:

</doc>
<doc id="1962453" url="https://pl.wikipedia.org/wiki?curid=1962453" title="John Francis Wade">
John Francis Wade

Sir John Francis Wade (ur. ok. 1711 w Anglii lub w Douai we Francji, zm. 16 sierpnia 1786 w Douai) – angielski kompozytor, znany dzięki pierwszej publikacji hymnu bożonarodzeniowego "Adeste Fideles".
Życiorys.
Nie ma pewnych źródeł mogących wyjaśnić wątpliwości odnośnie do miejsca urodzin Wade'a. Przypuszcza się, iż kompozytor przyszedł na świat w Wielkiej Brytanii. Po II powstaniu jakobickim osiadł w Douai w regionie Nord-Pas-de-Calais. Będąc katolikiem musiał z innymi wiernymi Stolicy Apostolskiej szukać do końca życia schronienia we Francji. Wade uczył muzyki w szkole angielskiej w Douai. Tworzył muzykę kościelną. W 1751 opublikował zbiór pieśni "Cantus diversi", w którym znalazł się hymn "Adeste fideles".
Wade przyjaźnił się z innymi kompozytorami katolickimi, jak Thomas Arne czy Samuel Webbe.

</doc>
<doc id="1962454" url="https://pl.wikipedia.org/wiki?curid=1962454" title="Lamstedt">
Lamstedt

Lamstedt – miejscowość i gmina w Niemczech, w kraju związkowym Dolna Saksonia, w powiecie Cuxhaven, siedziba gminy zbiorowej Börde Lamstedt.

</doc>
<doc id="1962456" url="https://pl.wikipedia.org/wiki?curid=1962456" title="Barbara d’Urso">
Barbara d’Urso

Barbara d’Urso, właśc. Maria Carmela d’Urso (ur. 7 maja 1957 w Neapolu) – włoska prezenterka i aktorka filmowa.
Życiorys.
Na początku swojej kariery, w późnych latach siedemdziesiątych, pracowała jako statystka w Telemilano 58. Kanał kilka lat później zmienił nazwę na Canale 5. W latach 80. zaczęła karierę artystki. Zagrała w kilku filmach i serialach. Pracowała również jako dziennikarz w kilku miesięcznikach. Popularność zyskała dzięki prowadzeniu programu "Lo show dei record" na antenie telewizji Mediaset.
Filmografia.
Seriale
Programy telewizyjne

</doc>
<doc id="1962463" url="https://pl.wikipedia.org/wiki?curid=1962463" title="Nordleda">
Nordleda

Nordleda – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 była częścią gminy zbiorowej Hadeln. 

</doc>
<doc id="1962473" url="https://pl.wikipedia.org/wiki?curid=1962473" title="Osterbruch">
Osterbruch

Osterbruch (dolnoniem. "Osterbrook") – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 była częścią gminy zbiorowej Hadeln. 

</doc>
<doc id="1962475" url="https://pl.wikipedia.org/wiki?curid=1962475" title="Osterbrook">
Osterbrook



</doc>
<doc id="1962484" url="https://pl.wikipedia.org/wiki?curid=1962484" title="Neuenkirchen (powiat Cuxhaven)">
Neuenkirchen (powiat Cuxhaven)

Neuenkirchen (dolnoniem. "Neenkarken") – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 była częścią gminy zbiorowej Hadeln. 

</doc>
<doc id="1962488" url="https://pl.wikipedia.org/wiki?curid=1962488" title="Neenkarken">
Neenkarken



</doc>
<doc id="1962493" url="https://pl.wikipedia.org/wiki?curid=1962493" title="Veysonnaz">
Veysonnaz

Veysonnaz – szwajcarska miejscowość położona w kantonie Valais, w dystrykcie Sion, w Alpach Pennińskich. Jest bazą narciarską i częścią ośrodka narciarskiego Les 4 Vallées, jednego z największych w Alpach. Według ostatniego spisu ludności w mieście mieszka 558 osób.
W latach 90. XX wieku odbywały się tu zawody pucharu świata w narciarstwie alpejskim, a w XXI wieku w snowboardzie. 

</doc>
<doc id="1962496" url="https://pl.wikipedia.org/wiki?curid=1962496" title="Driftsethe">
Driftsethe

Driftsethe – dzielnica gminy samodzielnej Hagen im Bremischen w Niemczech, w kraju związkowym Dolna Saksonia, w powiecie Cuxhaven. Do 31 grudnia 2013 jako samodzielna gmina wchodziła w skład gminy zbiorowej Hagen.

</doc>
<doc id="1962500" url="https://pl.wikipedia.org/wiki?curid=1962500" title="Sandstedt">
Sandstedt

Sandstedt – dzielnica gminy samodzielnej Hagen im Bremischen w Niemczech, w kraju związkowym Dolna Saksonia, w powiecie Cuxhaven. Do 31 grudnia 2013 jako samodzielna gmina wchodziła w skład gminy zbiorowej Hagen.

</doc>
<doc id="1962504" url="https://pl.wikipedia.org/wiki?curid=1962504" title="Uthlede">
Uthlede

Uthlede – dzielnica gminy samodzielnej Hagen im Bremischen w Niemczech, w kraju związkowym Dolna Saksonia, w powiecie Cuxhaven. Do 31 grudnia 2013 jako samodzielna gmina wchodziła w skład gminy zbiorowej Hagen.

</doc>
<doc id="1962506" url="https://pl.wikipedia.org/wiki?curid=1962506" title="Saans">
Saans



</doc>
<doc id="1962510" url="https://pl.wikipedia.org/wiki?curid=1962510" title="Wymiarki (Pieniny)">
Wymiarki (Pieniny)

Wymiarki – niewielka polana w Pieninach. Znajduje się przy żółtym szlaku turystycznym z Krościenka na przełęcz Szopka, zaraz powyżej rozdroża na Bajkowym Groniu. Jest to polana dwuczęściowa; część po wschodniej stronie szlaku nosi nazwę Niżnie Wymiarki. Z polany ograniczone widoki na Pasmo Radziejowej. O tych okolicach pisał w 1939 Tadeusz Malicki: "„Otwierają się przed nami czarodziejskie polany pełne różnobarwnego kwiecia. Jak w najwspanialej pomyślanym parku porozrzucane są po nich kępy jasnych buków, ciemnych smreków, niebieskich jodeł i srebrnych brzóz”".
Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. Rosły na nich także liczne gatunki storczyków. Zmiana lub zaprzestanie ich użytkowania sprawiło, że zmniejszyła się ich różnorodność gatunkowa. W latach 1987–1988 na polanie Wymiarki zanotowano występowanie rzadkiego gatunku storczyka podkolan zielonawy ("Plantanthera chlorantha").
Polana znajduje się na obszarze Pienińskiego Parku Narodowego, w granicach Krościenka nad Dunajcem w województwie małopolskim, w powiecie nowotarskim.

</doc>
<doc id="1962521" url="https://pl.wikipedia.org/wiki?curid=1962521" title="Wulsbüttel">
Wulsbüttel

Wulsbüttel – dzielnica gminy samodzielnej Hagen im Bremischen w Niemczech, w kraju związkowym Dolna Saksonia, w powiecie Cuxhaven. Do 31 grudnia 2013 jako samodzielna gmina wchodziła w skład gminy zbiorowej Hagen.

</doc>
<doc id="1962524" url="https://pl.wikipedia.org/wiki?curid=1962524" title="Wulsbuettel">
Wulsbuettel



</doc>
<doc id="1962526" url="https://pl.wikipedia.org/wiki?curid=1962526" title="Stanley Black">
Stanley Black

Stanley Black (ur. 14 czerwca 1913 w Londynie, zm. 27 listopada 2002 tamże) – brytyjski dyrygent, pianista jazzowy, kompozytor i aranżer muzyki rozrywkowej.
W 1929 zainteresował się jazzem, stając się jednym z czołowych brytyjskich pianistów jazzowych.
Nagrywał m.in. z Colemanem Hawkinsem, Bennym Carterem i Louisem Armstrongiem.
W latach 1944-52 był kierownikiem orkiestry tanecznej BBC.
Napisał muzykę do kilkudziesięciu filmów.
Linki zewnętrzne.
Stanley Black - Dyskografia

</doc>
<doc id="1962534" url="https://pl.wikipedia.org/wiki?curid=1962534" title="Powrót do jaskini Batmana – przypadki Adama i Burta">
Powrót do jaskini Batmana – przypadki Adama i Burta

Powrót do jaskini Batmana – przypadki Adama i Burta (ang. "Return to the Batcave: The Misadventures of Adam and Burt") – amerykańska komedia sensacyjna z 2003 roku w reżyserii Paula A. Kaufmana.
Opis fabuły.
Adam West i Burt Ward, aktorzy grający w kultowym serialu o Batmanie i Robinie z 1966 roku, muszą rozwiązać zagadkę kradzieży oryginalnego Batmobila, który miał być ozdobą pewnej imprezy. Aby odnaleźć legendarny pojazd, wracają do szalonych czasów lat 60.

</doc>
<doc id="1962542" url="https://pl.wikipedia.org/wiki?curid=1962542" title="Rok Petrovič">
Rok Petrovič

Rok Petrovič (ur. 5 lutego 1966 w Lublanie, zm. 16 września 1993 niedaleko miejscowości Vela Luka) – słoweński narciarz alpejski reprezentujący Jugosławię.
Kariera.
Po raz pierwszy na arenie międzynarodowej pojawił się w 1982 roku, startując na mistrzostwach świata juniorów w Auron. Zajął tam czwarte miejsce w gigancie. Podczas rozgrywanych rok później mistrzostw świata juniorów w Sestriere zwyciężył w slalomie, a w gigancie zdobył brązowy medal.
W zawodach Pucharu Świata zadebiutował 10 grudnia 1984 roku w Sestriere, gdzie zajął 11. miejsce w slalomie. Tym samym zdobył pierwsze pucharowe punkty. Na podium zawodów tego cyklu pierwszy raz stanął 20 marca 1985 roku w Park City, kończąc rywalizację w slalomie na drugiej pozycji. W zawodach tych rozdzielił Marca Girardellego z Luksemburga i Paula Frommelta z Liechtensteinu. Łącznie dziewięciokrotnie stawał na podium, odnosząc przy tym pięć zwycięstw w slalomie: 1 grudnia 1985 roku w Sestriere, 21 grudnia 1985 roku w Kranjskiej Gorze, 2 lutego 1986 roku w Wengen, 25 lutego 1986 roku w Lillehammer i 11 marca 1986 roku w Heavenly Valley. W sezonie 1995/1996 był siódmy w klasyfikacji generalnej, a w klasyfikacji slalomu zdobył małą kryształową kulę.
Wystartował na igrzyskach olimpijskich w Calgary w 1988 roku, gdzie był dziewiąty w gigancie i jedenasty w slalomie. Był też między innymi siódmy w gigancie na mistrzostwach świata w Bormio w 1985 roku.
Zginął w wypadku podczas nurkowania u wybrzeży chorwackiej wyspy Korčula.

</doc>
<doc id="1962551" url="https://pl.wikipedia.org/wiki?curid=1962551" title="Bramstedt (Hagen im Bremischen)">
Bramstedt (Hagen im Bremischen)

Bramstedt – dzielnica gminy samodzielnej Hagen im Bremischen w Niemczech, w kraju związkowym Dolna Saksonia, w powiecie Cuxhaven. Do 31 grudnia 2013 jako samodzielna gmina wchodziła w skład gminy zbiorowej Hagen.

</doc>
<doc id="1962554" url="https://pl.wikipedia.org/wiki?curid=1962554" title="Mistrzostwa Świata w Łyżwiarstwie Szybkim w Wieloboju Kobiet 1992">
Mistrzostwa Świata w Łyżwiarstwie Szybkim w Wieloboju Kobiet 1992

50. mistrzostwa świata w łyżwiarstwie szybkim w wieloboju kobiet odbyły się w dniach 7 - 8 marca 1992 roku w holenderskim Heerenveen. Zawodniczki startowały na sztucznym torze na IJsstadion Thialf po raz drugi (wcześniej w 1974). Łyżwiarki startowały na czterech dystansach: 500 m, 1500 m, 3000 m, 5000 m. Najlepsza była łyżwiarka niemiecka Gunda Niemann-Kleemann. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 5000 m awansowała najlepsza 16-tka po 3 dystansach.
Uczestnicy.
W zawodach wzięło udział 32 łyżwiarek z 14 krajów. Sklasyfikowanych zostało 30.

</doc>
<doc id="1962558" url="https://pl.wikipedia.org/wiki?curid=1962558" title="Urs Räber">
Urs Räber

Urs Räber (ur. 28 listopada 1958 r.) – szwajcarski narciarz alpejski. Jego najlepszym występem na igrzyskach było 5. miejsce w zjeździe na igrzyskach w Sarajewie, na mistrzostwach świata nie startował nigdy. Najlepsze wyniki w Pucharze Świata osiągnął w sezonie 1983/1984 kiedy to zdobył małą kryształową kulę w zjeździe, a w klasyfikacji generalnej zajął 7. miejsce.

</doc>
<doc id="1962560" url="https://pl.wikipedia.org/wiki?curid=1962560" title="Bramstedt">
Bramstedt

Niemcy:
Osoby:

</doc>
<doc id="1962562" url="https://pl.wikipedia.org/wiki?curid=1962562" title="Siódemka Chriennikowa">
Siódemka Chriennikowa

Siódemka Chriennikowa – grupa siedmiorga kompozytorów radzieckich narodowości rosyjskiej, którzy stali się celem brutalnej krytyki na VI Zjeździe Związku Kompozytorów ZSRR w listopadzie 1979, zawartej w przemówieniu Tichona Chriennikowa.
Pretekstem do tej krytyki stało się włączenie utworów tych kompozytorów do programów festiwali muzycznych w Kolonii i Wenecji bez zgody kierownictwa Związku. Według opinii Chriennikowa utwory były "pozbawione myśli muzycznej, tonęły w potoku szalonych szumów, ostrych wrzasków i niezrozumiałego mamrotania". Przemówienie przypominało wystąpienie tegoż Chriennikowa na I Zjeździe Związku Kompozytorów ZSRR w roku 1948, w którym zaatakował dzieła Prokofiewa, Szostakowicza i Miaskowskiego. 
Celem ataku byli następujący kompozytorzy: 
Kompozytorzy ci znaleźli się na „czarnej liście” twórców pozbawionych możliwości publikacji i występów publicznych. W roku 1991 czworo z nich: Firsowa, Smirnow, Suslin i Gubajdulina wyjechało na stałe z ZSRR. Firsowa i Smirnow zamieszkali w Anglii, Gubajdulina i Suslin w Niemczech. Denisow opuścił Rosję w roku 1994 i zmarł w Paryżu w roku 1996.

</doc>
<doc id="1962576" url="https://pl.wikipedia.org/wiki?curid=1962576" title="Szykolenko">
Szykolenko



</doc>
<doc id="1962578" url="https://pl.wikipedia.org/wiki?curid=1962578" title="Nowe przygody Pippi Langstrumpf">
Nowe przygody Pippi Langstrumpf

Nowe przygody Pippi Langstrumpf (ang. "The New Adventures of Pippi Longstocking", 1988) – amerykańsko-szwedzki film familijny w reżyserii Kena Annakina. Oparty na książkach Astrid Lindgren o przygodach rudowłosej Pippi Langstrumpf.
Opis fabuły.
Rudowłosa Pippi Langstrumpf (Tami Erin) ma zawsze dobry humor i jest pełna energii. Osierocona wcześnie musiała nauczyć się radzić sobie sama. Teraz mieszka w małym miasteczku w Willi Śmiesznotce. Jej nieodłącznymi towarzyszami są koń Alfonso i psotna małpka, Pan Nillson.

</doc>
<doc id="1962580" url="https://pl.wikipedia.org/wiki?curid=1962580" title="Hadsten">
Hadsten

Hadsten − miasto w Danii, w regionie Jutlandia Środkowa, w Gminie Favrskov. W 2007 liczyło 7 720 mieszkańców.

</doc>
<doc id="1962584" url="https://pl.wikipedia.org/wiki?curid=1962584" title="Reginald Tyrwhitt">
Reginald Tyrwhitt

Sir Reginald Yorke Tyrwhitt, 1. baronet Terschelling i Oksfordu /ˈtɪrɪt/ GCB, DSO (ur. 10 maja 1870 w Ketelby w Wielkiej Brytanii, zm. 30 maja 1951 w Sandhurst) – brytyjski admirał, podczas I wojny światowej dowódca Harwich Force, zespołu lekkich okrętów floty operującego u wschodnich wybrzeży Anglii.
Życiorys.
Urodził się 10 maja 1870 roku jako piąty syn wielebnego Richarda St Johna Tyrwhitta a czwarty jego drugiej żony Caroline. Karierę w Royal Navy rozpoczął jako kadet na statku szkolnym HMS "Britannia" w Dartmouth w 1883 roku. W 1892 roku otrzymał awans na porucznika marynarki i rozpoczął służbę na śrubowej korwecie HMS "Cleopatra". W 1896 roku otrzymał pierwsze dowództwo okrętu: niszczyciela HMS "Hart". W 1903 roku otrzymał awans na komandora podporucznika. W tym samym roku ożenił się z Sarą Corbally, z którą miał troje dzieci: syna i dwie córki.
W 1908 roku Reginald Tyrwhitt został awansowany na komandora, zaś w 1912 roku otrzymał dowództwo 2. Flotylli Niszczycieli Home Fleet. W rok później został przełożonym całości sił niszczycieli Home Fleet a w 1914 roku awansował do stopnia komodora.
Po wybuchu I wojny światowej Reginald Tyrwhitt dowodził lekkimi siłami Royal Navy bazującymi w Harwich na wschodnim wybrzeżu Anglii, znanymi jako Harwich Force. Jako ich dowódca wziął czynny udział w bitwach koło Helgolandu w 1914 i na Dogger Bank w 1915 roku. W 1916 roku został odznaczony Distinguished Service Order. W tym samym roku otrzymał Order Łaźni, a rok później jego Krzyż Komandorski. W 1918 roku został awansowany do stopnia kontradmirała. Na mocy postanowień rozejmu w Compiègne przyjmował w Harwich poddające się niemieckie U-Booty.
Po zakończeniu I wojny światowej admirał Tyrwhitt otrzymał tytuł baroneta i przydział do Gibraltaru. Następnie dowodził między innymi dywizjonem krążowników na Morzu Śródziemnym oraz, już w stopniu wiceadmirała, China Station w latach 1926–1928. Podczas służby w Chinach został kawalerem Krzyża Wielkiego Orderu Łaźni. W 1934 roku został mianowany admirałem floty.
Po wybuchu II wojny światowej, pomimo podeszłego wieku, wstąpił do służby w Home Guard. Zmarł w posiadłości Ellenden w Sandhurst w hrabstwie Kent. Na jego cześć w 1918 roku otrzymał swą nazwę szczyt Mount Tyrwhitt (2874 m n.p.m.) w paśmie Canadian Rockies w kanadyjskiej prowincji Alberta.

</doc>
<doc id="1962596" url="https://pl.wikipedia.org/wiki?curid=1962596" title="Joël Gaspoz">
Joël Gaspoz

Joël Gaspoz (ur. 25 września 1962 r.) – szwajcarski narciarz alpejski. Jego najlepszym występem na igrzyskach było 7. miejsce w gigancie na igrzyskach w Lak Placid, na mistrzostwach świata najlepszym jego wynikiem było 4. miejsce w gigancie na mistrzostwach świata w Schladming. Najlepsze wyniki w Pucharze Świata osiągnął w sezonie 1986/1987 kiedy to zdobył małą kryształową kulę w gigancie, a w klasyfikacji generalnej zajął 4. miejsce. Małą kryształową kule w gigancie zdobył także w sezonie 1985/1986.

</doc>
<doc id="1962598" url="https://pl.wikipedia.org/wiki?curid=1962598" title="Sprawy inspektora Lynleya">
Sprawy inspektora Lynleya

Sprawy inspektora Lynleya (ang. "The Inspector Lynley Mysteries", 2001-2008) – brytyjski serial kryminalny nadawany przez stację BBC od 12 marca 2001 roku do 1 czerwca 2008 roku. W Polsce emitowany na kanale BBC Entertainment. Serial opiera się na serii powieści napisanych przez Elizabeth George.
Opis fabuły.
Arystokrata Thomas Lynley (Nathaniel Parker) zajmuje się rozwiązywaniem zagadek kryminalnych. W pracy pomaga mu Barbara Havers (Sharon Small). Oprócz skomplikowanych spraw zawodowych detektywi każdego dnia muszą sobie także radzić z problemami osobistymi.

</doc>
<doc id="1962609" url="https://pl.wikipedia.org/wiki?curid=1962609" title="Łukasz Witt-Michałowski">
Łukasz Witt-Michałowski

Łukasz Witt-Michałowski (ur. 8 października 1974 w Lublinie) – polski reżyser teatralny, a także aktor teatralny i filmowy, założyciel i dyrektor lubelskiej Sceny InVitro. 
Biografia.
W czasach licealnych był aktorem lubelskiego Teatru Panopticum. Absolwent Wydziału Aktorskiego Państwowej Wyższej Szkoły Teatralnej w Krakowie (1998), a także Wydziału Reżyserii Teatralnej w Hessische Theaterakademie we Frankfurcie nad Menem (2004). 
Jako aktor pracował w Teatrze Nowym w Łodzi oraz w Teatrze im. Stanisława Ignacego Witkiewicza w Zakopanem. 
W roku 2005 wystawiał jako reżyser spektakle w Teatrze im. Stanisława Ignacego Witkiewicza w Zakopanem oraz w Teatrze Polskim we Wrocławiu.
W roku 2006 zrealizował spektakl Kamienie w kieszeniach, za który otrzymał Grand Prix Publiczności na Festiwalu Kontrapunkt w Szczecinie i Anioła Publiczności na II Wiosennym Festiwalu Teatralnym w Bielsku-Białej. 
W grudniu 2007 utworzył w Lublinie Scenę Prapremier InVitro (obecnie Scena InVitro), której dyrektorem i reżyserem pozostaje do dziś.
Oprócz typowej pracy reżyserskiej angażuje się w projekty z pogranicza teatru i wychowania. Jest opiekunem teatru szkolnego zrzeszającego uczniów Gimnazjum i Liceum Paderewski w Lublinie. W ramach autorskiego pomysłu Teatr "Pod celą", w którym zrealizował spektakl "Lizystrata" pracował z osadzonymi w lubelskim areszcie śledczym, za co w roku 2009 otrzymał Złotą Odznakę Ministra Sprawiedliwości za zasługi w pracy penitencjarnej.
Stypendysta organizacji Carl zum aufgehenden Licht we Frankfurcie nad Menem, przyznającej stypendia studentom o wybitnych zdolnościach i osiągnięciach naukowych, stypendysta Ministra Kultury i Dziedzictwa Narodowego (2015), "Człowiek roku" w Plebiscycie Dziennika Wschodniego (2017). 

</doc>
<doc id="1962618" url="https://pl.wikipedia.org/wiki?curid=1962618" title="Robert Gaszyński">
Robert Gaszyński

Robert Jarosław Gaszyński (ur. 19 listopada 1961 w Białymstoku) – polski piłkarz, grający na pozycji bramkarza.
Karierę rozpoczynał w Gwardii Białystok, z której trafił do Wisły Kraków. W barwach krakowskiego zespołu grał przez 11 sezonów, w tym 8 w Ekstraklasie. Zagrał na tym szczeblu 42 spotkania. 
W 1980 roku z reprezentacją Polski U-18, zdobył wicemistrzostwo Europy.
Od 1 stycznia do 18 grudnia 2015 roku prezes zarządu Wisły Kraków S.A.

</doc>
<doc id="1962627" url="https://pl.wikipedia.org/wiki?curid=1962627" title="Santa Cruz de Mompox">
Santa Cruz de Mompox

Santa Cruz de Mompox − miasto w Kolumbii, w departamencie Bolívar. W 2005 liczyło 41 585 mieszkańców.

</doc>
<doc id="1962633" url="https://pl.wikipedia.org/wiki?curid=1962633" title="Ród Oettingen">
Ród Oettingen

Ród Oettingen – szwabska rodzina szlachecka której, pierwszymi znanymi przodkami są Karolingowie, pierwsza wzmianka na ich temat pochodzi z 987.
Geneza rodu.
Nazwa rodu pochodzi od jego pierwszej jego posiadłości zamku Oettingen. Początkowo głowę rodu tytułowano tytułem „margrabią panem na zamku” (wzmiankowany po raz pierwszy w 1147 r.) Ludwik de Oettingen lub jego brat Chuno de Oettingen. Od XII do XIV wieku rodzina zdobyła ogromne terytoria we wschodniej Szwabii. Hrabiowie Oettingen posiadali również cesarskie miasto Nördlingen w dzisiejszej Bawarii i Badenii-Wirtembergii. W roku 1806 teren hrabstwa obejmował obszar około 850 km² i miał ok. 60 000 mieszkańców.
Podziały.
W 1418 roku doszło do pierwszego podziału ziem rodowych kolejne odbyły się w latach 1442 i 1485.
W 1522 roku doszło do podziału rodu na dwie linie:
Linia Oettingen-Wallerstein w latach 1623/1694 podzieliła się na trzy linie:

</doc>
<doc id="1962651" url="https://pl.wikipedia.org/wiki?curid=1962651" title="Adoro te devote">
Adoro te devote

Adoro te devote (łac. „Kłaniam Ci się nabożnie”) – jeden z łacińskich średniowiecznych hymnów eucharystycznych przypisywany św. Tomaszowi z Akwinu.
Tradycja przypisuje autorstwo Akwinacie. Teolog miał go napisać przed uroczystością Bożego Ciała 1264 na prośbę papieża Urbana IV. Pierwsze źródła pisane potwierdzające autorstwo Doktora anielskiego datowane są jednak na półwiecze po śmierci świętego.
Hymn został włączony do tekstu Mszału Rzymskiego papieża Piusa V opublikowanego 14 lipca 1570. Cytuje go również Katechizm Kościoła Katolickiego (hasło 1381). Hymn "Adoro te devote" śpiewany jest podczas adoracji eucharystycznych i podczas dziękczynienia po Komunii św. w czasie obrzędów mszy św.
Polskie przekłady.
Znanych jest kilka przekładów hymnu:

</doc>
<doc id="1962654" url="https://pl.wikipedia.org/wiki?curid=1962654" title="Santa Fe de Antioquia">
Santa Fe de Antioquia

Santa Fe de Antioquia − miasto w Kolumbii, w departamencie Antioquia. W 2002 roku liczyło 22 764 mieszkańców. Siedziba rzymskokatolickiej archidiecezji.

</doc>
<doc id="1962661" url="https://pl.wikipedia.org/wiki?curid=1962661" title="Helmut Höflehner">
Helmut Höflehner

Helmut Höflehner (ur. 24 listopada 1959 r.) – austriacki narciarz alpejski. Jego najlepszym występem na igrzyskach było 5. miejsce w zjeździe na igrzyskach w Sarajewie, na mistrzostwach świata najlepszym jego wynikiem było 7. miejsce w zjeździe na mistrzostwach świata w Bormio oraz 7. miejsce w tej samej konkurencji na mistrzostwach świata w Vail. Najlepsze wyniki w Pucharze Świata osiągnął w sezonie 1989/1990 kiedy to zdobył małą kryształową kulę w zjeździe, a w klasyfikacji generalnej zajął 5. miejsce.

</doc>
<doc id="1962662" url="https://pl.wikipedia.org/wiki?curid=1962662" title="II liga polska w piłce siatkowej mężczyzn 2009/2010 (grupa I)">
II liga polska w piłce siatkowej mężczyzn 2009/2010 (grupa I)



</doc>
<doc id="1962663" url="https://pl.wikipedia.org/wiki?curid=1962663" title="II liga polska w piłce siatkowej mężczyzn 2009/2010 (grupa II)">
II liga polska w piłce siatkowej mężczyzn 2009/2010 (grupa II)



</doc>
<doc id="1962664" url="https://pl.wikipedia.org/wiki?curid=1962664" title="II liga polska w piłce siatkowej mężczyzn 2009/2010 (grupa III)">
II liga polska w piłce siatkowej mężczyzn 2009/2010 (grupa III)



</doc>
<doc id="1962665" url="https://pl.wikipedia.org/wiki?curid=1962665" title="II liga polska w piłce siatkowej mężczyzn 2009/2010 (grupa IV)">
II liga polska w piłce siatkowej mężczyzn 2009/2010 (grupa IV)



</doc>
<doc id="1962666" url="https://pl.wikipedia.org/wiki?curid=1962666" title="Pływak szerokobrzeżek">
Pływak szerokobrzeżek

Pływak szerokobrzeżek ("Dytiscus latissimus") – gatunek dużego chrząszcza wodnego z rodziny pływakowatych.
Wygląd.
Pływak szerokobrzeżek to jeden z największych europejskich chrząszczy wodnych. Osiąga 40 mm długości. Gatunek ten łatwo rozpoznać. Jego pancerz jest czarny z pomarańczowawym obrzeżeniem. Jak jego nazwa wskazuje ma szerokie pokrywy skrzydeł, co odróżnia go od pływaka żółtobrzeżka. Ma opływowy kształt ciała i długie tylne odnóża. Bardzo szybko pływa. Samca łatwo rozpoznać po gładkich pokrywach skrzydeł i przyssawkach na przednich odnóżach. Samice nie mają przyssawek ale posiadają "rowkowate" pokrywy skrzydeł.
Występowanie i biotop.
Gatunek występuje w Europie, głównie środkowej i północnej. Jest bardzo rzadki. Zamieszkuje duże i czyste zbiorniki wodne takie jak jeziora, stawy rybne, rozlewiska rzek.
Pożywienie.
Jak wszystkie pływakowate pływak szerokobrzeżek jest drapieżnikiem, poluje na owady wodne, skorupiaki, mięczaki, narybek, słabe ryby, kijanki i małe żabki.
Rozmnażanie.
Gatunek ten rozmnaża się podobnie jak inne pływaki. Po kopulacji z samcem samica składa jaja do tkanek roślin wodnych. Jaja przez mniej więcej tydzień przebywają w roślinach. Później wylęgają się małe larwy. Rosną i zmieniają wygląd. Dojrzałe larwy osiągają nawet 8 cm długości i posiadają duże żuwaczki. Ofiary rozpuszczają sokami trawiennymi. Larwy oddychają wystawiając odwłok na powierzchnię wody. Po około 4–6 miesiącach, duża larwa wychodzi na brzeg zbiornika i zakopuje się w ziemi, by następnie przepoczwarzyć się. Dorosły osobnik wyłania się z ziemi po kilku dniach.
Ochrona i zasięg występowania w Polsce.
Zagrożenia dla gatunku.
Największym zagrożeniem dla tego gatunku jest zanieczyszczanie czystych wód w których on występuje. Jest bardzo rzadki i wymierający, ściśle chroniony.
Ochrona.
Gatunek w Polsce znajduje się pod ścisłą ochroną gatunkową. Został wpisany do Polskiej Czerwonej Księgi zwierząt z kategorią VU.
Zasięg występowania.
W Polsce gatunek ten występuje na nizinach, nie spotykany w górach. Spotykany był w zachodnich Sudetach, na Mazurach, w Pomorzu, Wielkopolsce, Puszczy Białowieskiej, Mazowszu, Górnym i Dolnym Śląsku, Wzgórzach Trzebnickich i Wyżynie Krakowsko-Wieluńskiej. Może występować w całej Polsce, oprócz gór.
Populacja.
Populacja jest trudna do oznaczenia, jest to bardzo rzadki chrząszcz, bliski wymarcia.

</doc>
<doc id="1962679" url="https://pl.wikipedia.org/wiki?curid=1962679" title="Wilkołaz (stacja kolejowa)">
Wilkołaz (stacja kolejowa)

Wilkołaz – stacja kolejowa w Wilkołazie-Stacji Kolejowej, na południe od wsi Wilkołaz w powiecie kraśnickim, w województwie lubelskim. Została nazwana "Wilkołaz" ze względu na bliskość siedziby gminy. Bezpośrednio na północ od stacji (w Wilkołazie) znajduje się przystanek osobowy Wilkołaz Wieś.
W roku 2017 stacja obsługiwała 50–99 pasażerów na dobę.
Stacja powstała w 1914 roku w miejscowości Wilkołaz. Po ukończeniu prostowania linii między Niedrzwicą Kościelną a Pułankowicami, w roku 1926 przeniesiona została do miejscowości Zdrapy. Stacja posiadała dwie nastawnie: dysponującą "Wi" (od strony Kraśnika) oraz wykonawczą "Wi1" (od strony Niedrzwicy); obie posiadały mechaniczne urządzenia scentralizowane. Z nastawni dysponującej sterowano niegdyś także rogatkami na przejeździe kolejowo-drogowym od strony Kraśnika. W roku 1990 zmieniono semafory kształtowe na świetlne. Stacja została zamknięta dla potrzeb technicznych 19 sierpnia 1999, przy czym w obrębie przejazdu kolejowo-drogowego rozebrano dwa dodatkowe tory. Wskutek tego zamknięcia powstał 24-kilometrowy szlak Niedrzwica – Kraśnik, spowodowany również wcześniejszym zamknięciem i likwidacją stacji Leśniczówka. Odtąd stacja posiadała status ładowni, jednak praktycznie pełniła funkcję jedynie przystanku osobowego. W 2012 r. dokonano przebudowy układu torowego w Wilkołazie, podczas której wybudowano krótszy peron wyspowy; wcześniej zamiast niego była usypana ziemia. Zlikwidowano zbędne i nieużywane tory boczne, przebudowano obie głowice rozjazdowe i zamontowano nowe semafory świetlne. Pozostawiono jedynie podstawowy układ torowy - 3 tory główne i jeden ładunkowy. Stacja jest sterowana z Lokalnego Centrum Sterowania w Niedrzwicy (od 14 kwietnia 2015). Przed przebudową stacji wyremontowano częściowo budynek dworca; obecnie jednak jest zamknięty.
Wiosną 2018 roku przeprowadzono na stacji kolejne prace, polegające na elektryfikacji i wymianie podrozjazdnic.

</doc>
<doc id="1962681" url="https://pl.wikipedia.org/wiki?curid=1962681" title="Zatopieni (film 2000)">
Zatopieni (film 2000)

Zatopieni (tytuł oryg. "Submerged") − amerykański film akcji z 2000 roku w reżyserii Freda Olena Raya.

</doc>
<doc id="1962686" url="https://pl.wikipedia.org/wiki?curid=1962686" title="Kamienny Wierch">
Kamienny Wierch

Kamienny Wierch (776 m n.p.m.) – zalesiony szczyt górski w południowo-zachodniej części Beskidu Niskiego, należący do tzw. Hańczowskich Gór Rusztowych. Jego zachodnie zbocze opada w dół doliny Białej. Przez szczyt nie przebiega żaden oznakowany szlak turystyczny.

</doc>
<doc id="1962693" url="https://pl.wikipedia.org/wiki?curid=1962693" title="Zofia Opacka-Matera">
Zofia Opacka-Matera

Zofia Opacka-Matera (ur. 10 marca 1916 w Malejowcach koło Kamieńca Podolskiego, zm. 25 lutego 1985 w Rabce), zasłużona pielęgniarka polska.
Ukończyła Gimnazjum Żeńskie Sióstr Urszulanek w Kołomyi. Była dyplomowaną pielęgniarką i położną. W 1952 rozpoczęła pracę w Rabce, obejmując funkcję dyrektora Ośrodka Szkolenia Pielęgniarek Polskiego Czerwonego Krzyża. Później była pielęgniarką w Śląskim Ośrodku Rehabilitacji Dzieci i w pogotowiu ratunkowym. 
Zmarła 25 lutego 1985 w Rabce, pochowana została na miejscowym cmentarzu parafialnym przy ulicy Orkana. Jako zasłużona dla rozwoju służby zdrowia w Polsce pielęgniarka została patronką Studium Medycznego w Rabce, a w gmachu szkoły wmurowano poświęconą jej tablicę pamiątkową.

</doc>
<doc id="1962694" url="https://pl.wikipedia.org/wiki?curid=1962694" title="Chênois Genève Volleyball">
Chênois Genève Volleyball

Chênois Genève Volleyball – szwajcarski męski klub siatkarski z Genewy. Obecnie występuje w najwyższej klasie rozgrywkowej (LNA).
Sukcesy.
Puchar Szwajcarii: 
Mistrzostwo Szwajcarii:
Superpuchar Szwajcarii: 

</doc>
<doc id="1962702" url="https://pl.wikipedia.org/wiki?curid=1962702" title="Toki (powiat przasnyski)">
Toki (powiat przasnyski)

Toki – wieś w Polsce położona w województwie mazowieckim, w powiecie przasnyskim, w gminie Czernice Borowe.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1962714" url="https://pl.wikipedia.org/wiki?curid=1962714" title="Werner Franz">
Werner Franz

Werner Franz (ur. 8 marca 1972 w Weißbriach) – austriacki narciarz alpejski. Nigdy nie startował na igrzyskach olimpijskich. Na mistrzostwach świata najlepszym jego wynikiem było 6. miejsce w zjeździe na mistrzostwach świata w Vail oraz 6. miejsce w supergigancie na mistrzostwach świata w St. Anton. Najlepsze wyniki w Pucharze Świata osiągnął w sezonie 1998/1999 kiedy to zajął 9. miejsce w klasyfikacji generalnej, a w klasyfikacjach kombinacji i zjazdu był trzeci. W sezonie 1997/1998 zdobył małą kryształową kulę w kombinacji.

</doc>
<doc id="1962717" url="https://pl.wikipedia.org/wiki?curid=1962717" title="Rabanal del Camino">
Rabanal del Camino

Rabanal del Camino – miejscowość leżąca na terenie Hiszpanii, w prowincji León, znajdującej się we wspólnocie autonomicznej Kastylia i León.
W bezpośredniej okolicy leży miasto Astorga, słynące z wyrobów czekoladowych oraz Pałacu Biskupiego autorstwa Antonia Gaudiego. Przez Rabanal del Camino przebiega szlak pielgrzymkowy Droga św. Jakuba (z hiszp. "Camino de Santiago") do Santiago de Compostela.

</doc>
<doc id="1962724" url="https://pl.wikipedia.org/wiki?curid=1962724" title="Juliusz Ross">
Juliusz Ross

Juliusz Ross (ur. 30 grudnia 1920 w Radziechowie, zm. 30 grudnia 1976 w Krośnie) – polski historyk sztuki, publicysta, popularyzator wiedzy o zabytkach sztuki regionu.
Już będąc maturzystą w 1939 był autorem publikacji krajoznawczych o okolicach Lwowa, gdzie wówczas mieszkał. Od 1944 mieszkał w Rymanowie, gdzie pomagał przy zabezpieczaniu dzieł sztuki, a następnie pracował jako pomocnik konserwatora zabytków w Krośnie. W 1945 rozpoczął studia na wydziale historii sztuki Uniwersytetu Jagiellońskiego, po ich ukończeniu został pracownikiem naukowym. Od 1951 rozpoczął równolegle pracę wykładowcy na Wydziale Konserwacji Akademii Sztuk Pięknych, w 1955 otrzymał tytuł doktora nauk humanistycznych. W 1961 zakończył współpracę z Uniwersytetem Jagiellońskim, kontynuując pracę na ASP.
Prace badawcze Juliusza Rossa skupiały się na terenach Polski południowo-wschodniej oraz pogranicza polsko-czeskiego i polsko-słowackiego, a także związków kulturowych tych terenów. Liczne prace dotyczyły Podkarpacia, pionierskie były prace dotyczące XIX wiecznej architektury uzdrowisk karpackich. Pozostawił liczne prace i opracowania dotyczące ochrony i konserwacji zabytków oraz przeszłości artystycznej i kulturowej Podkarpacia, dawnych Kresów. Zasłynął obroną drewnianej architektury Iwonicza-Zdroju, której groziła zagłada. Współuczestniczył organizacji Muzeum Regionalnego w Krośnie, prowadził wykłady, prelekcje i pogadanki na tematy związane ze spuścizną architektoniczną i kulturową regionu. W 1957 i 1965 przeprowadził wstępną inwentaryzację obiektów zabytkowych w Krośnie. Zasługi dla miasta zostały zwieńczone przyznaniem w lipcu 1976 tytułu Honorowego Obywatela miasta Krosna.

</doc>
<doc id="1962727" url="https://pl.wikipedia.org/wiki?curid=1962727" title="Verheugen">
Verheugen



</doc>
<doc id="1962737" url="https://pl.wikipedia.org/wiki?curid=1962737" title="Andrzej de Tchorzewski">
Andrzej de Tchorzewski

Andrzej Michał Tomasz de Tchorzewski (ur. 22 września 1943 w Chełmnie) – polski pedagog i teoretyk wychowania. Ukończył studia na Wydziale Humanistycznym Wyższej Szkoły Pedagogicznej w Gdańsku, uzyskując dyplom magistra pedagogiki w roku 1969. W 1974 roku obronił pracę doktorską, a w roku 1986 uzyskał stopień naukowy doktora habilitowanego nauk humanistycznych na Wydziale Humanistycznym Uniwersytetu Gdańskiego. W 1996 roku prezydent RP nadał mu tytuł naukowy profesora nauk humanistycznych.
W latach 1969–1975 pracował w Wyższej Szkole Nauczycielskiej/Pedagogicznej w Olsztynie. Od roku 1975 do 2003 związany był z Wyższą Szkołą Pedagogiczną/Akademią Bydgoską im. Kazimierza Wielkiego w Bydgoszczy, gdzie jako adiunkt pełnił funkcje kierownika Zakładu Teorii i Historii Wychowania (1976–1987), jako docent – kierownika Zakładu Teorii Wychowania (1987–1990) i jako profesor kierownika Katedry Teorii Wychowania i Deontologii Nauczycielskiej (1990–2003). Ponadto był w latach 1998–2001 dyrektorem Instytutu Pedagogiki.
W latach 1987–1990 był prorektorem ds. nauczania, zaś w latach 1990–1996 oraz 1999–2002 pełnił funkcję rektora Wyższej Szkoły Pedagogicznej/Akademii Bydgoskiej im. Kazimierza Wielkiego.
W latach 2003–2005 jako profesor zwyczajny kierował Katedrą Teorii Wychowania, Deontologii Nauczycielskiej i Aksjologii Pedagogicznej w Akademii Pedagogicznej im. Komisji Edukacji Narodowej w Krakowie.
W latach 2005–2013 był profesorem zwyczajnym Akademii Wychowania Fizycznego im. Bronisława Czecha w Krakowie, gdzie kierował Zakładem Pedagogiki, a w latach 2005–2008 pełnił funkcję wicedyrektora ds. naukowych w Instytucie Nauk Humanistycznych. W 2009 roku zorganizował Katedrą Pedagogiki Ogólnej i Historii Myśli Pedagogicznej w Wyższej Szkole Pedagogicznej TWP w Warszawie. Od 2013 roku jest profesorem zwyczajnym w Akademii Ignatianum w Krakowie, gdzie kieruje Katedrą Pedagogiki Ogólnej i Teorii Wychowania.
Opublikował 28 prac autorskich, współautorskich, redakcyjnych oraz 195 artykułów i studiów w czasopismach krajowych i zagranicznych. Wygłosił ponad 100 referatów na konferencjach i seminariach w Polsce i za granicą. Odbył staże naukowe w Niemczech, Szwajcarii, Danii, Rosji, Czechach i na Słowacji.
Jest/był członkiem kolegium redakcyjnego Ars Educandi, Episteme, Rocznika Pedagogiki Rodziny, Chowanny, Wersu, Innowacji w Edukacji Akademickiej, Łódzkich Studiach Pedagogicznych, Studia Paedagogica Ignatiana.
Zainteresowania badawcze koncentruje wokół zagadnień teorii wychowania, aksjologii pedagogicznej, etyki i deontologii nauczycielskiej, pedeutologii, filozofii wychowania.
Wypromował 85 licencjatów, 435 magistrów i 13 doktorów. Recenzował i opiniował 29 prac doktorskich, habilitacyjnych i wniosków o nadanie tytułu profesora.

</doc>
<doc id="1962740" url="https://pl.wikipedia.org/wiki?curid=1962740" title="MOK Zagrzeb">
MOK Zagrzeb

MOK Zagrzeb – chorwacki męski klub siatkarski z Zagrzebiu. Mistrz Chorwacji (2009) i finalista Pucharu Chorwacji (2007).
Historia.
Klub powstał w 1976 roku jako OK Novi Zagreb. Od początku istnienia rozgrywek w niepodległej Chorwacji (tj. od sezonu 1991/1992) klub występował w najwyższej klasie rozgrywkowej. W sezonie 1992/1993 OK Novi Zagreb zajął 3. miejsce w 1. lidze. Po raz ostatni OK Novi Zagreb w 1. lidze wystąpił w sezonie 1997/1998, zajmując 4. miejsce.
Po przekształceniu klubu w MOK Zagrzeb od sezonu 2001/2002 męski zespół ponownie występował w 1. lidze. W sezonach 2008/2009 i 2009/2010 występował w lidze środkowoeuropejskiej, zajmując dwukrotnie 9. miejsce.
MOK Zagrzeb w najwyższej klasie rozgrywkowej po raz ostatni zagrał w sezonie 2012/2013.

</doc>
<doc id="1962765" url="https://pl.wikipedia.org/wiki?curid=1962765" title="Port lotniczy Þórshöfn">
Port lotniczy Þórshöfn

Port lotniczy Þórshöfn (isl. "Þórshafnarflugvöllur", IATA: THO, ICAO: BITN) – islandzki port lotniczy w zlokalizowany w miejscowości Þórshöfn.

</doc>
<doc id="1962774" url="https://pl.wikipedia.org/wiki?curid=1962774" title="Ignacy Marceli Komorowski">
Ignacy Marceli Komorowski



</doc>
<doc id="1962782" url="https://pl.wikipedia.org/wiki?curid=1962782" title="Port lotniczy Soroki">
Port lotniczy Soroki

Port lotniczy Soroki (rum. Aeroportul İnternatıonal Soroca, kod ICAO:LUSR) – port lotniczy zlokalizowany w mieście Soroki, w Mołdawii.

</doc>
<doc id="1962790" url="https://pl.wikipedia.org/wiki?curid=1962790" title="Regina Sackl">
Regina Sackl

Regina Sackl (ur. 21 sierpnia 1959 w Hartbergu) – austriacka narciarka alpejska, zdobywczyni Małej Kryształowej Kuli Pucharu Świata.
Kariera.
W zawodach Pucharu Świata zadebiutowała 24 stycznia 1974 roku w Badgastein, gdzie zajęła jedenaste miejsce w slalomie. Pierwsze punkty (do końca sezonu 1977/1978 punkty zdobywało 10 najlepszych zawodniczek) wywalczyła 8 marca 1974 roku w Wysokich Tatrach, gdzie zajęła ósme miejsce w tej samej konkurencji. Na podium zawodów tego cyklu pierwszy raz stanęła 26 stycznia 1976 roku w Kranjskiej Gorze, kończąc rywalizację w slalomie na trzeciej pozycji. W zawodach tych wyprzedziły ją jedynie Szwajcarka Lise-Marie Morerod oraz Rosi Mittermaier z RFN. W kolejnych startach jeszcze pięć razy stawała na podium: 26 lutego 1977 roku w Furano wygrała slalom, 7 i 8 stycznia 1979 roku w Les Gets była kolejno trzecia w gigancie i najlepsza w slalomie, 19 stycznia 1979 roku w Meiringen ponownie była najlepsza w slalomie, a 3 lutego 1979 roku w Pfronten w tej samej konkurencji zajęła trzecie miejsce. W sezonie 1978/1979 zajęła siódme miejsce w klasyfikacji generalnej, a w klasyfikacji slalomu zwyciężyła.
Wystartowała na igrzyskach olimpijskich w Innsbrucku w 1976 roku, gdzie zajęła 19. miejsce w gigancie, a slalomu nie ukończyła. Podczas rozgrywanych cztery lata później igrzysk w Lake Placid wzięła udział w gigancie i slalomie, ale obu konkurencji nie ukończyła. Nigdy nie startowała na mistrzostwach świata.

</doc>
<doc id="1962793" url="https://pl.wikipedia.org/wiki?curid=1962793" title="Driver 76">
Driver 76

Driver 76 – prequel gry ', akcja gry toczy się w Nowym Jorku, pierwsza część z serii przeznaczona na konsole PSP. Akcja gry toczy się dwa lata przed rozpoczęciem fabuły ', jest to rok 1976. W grze wykorzystano utwory muzyczne z lat 70. XX wieku.

</doc>
<doc id="1962797" url="https://pl.wikipedia.org/wiki?curid=1962797" title="II liga polska w piłce siatkowej mężczyzn 2009/2010">
II liga polska w piłce siatkowej mężczyzn 2009/2010



</doc>
<doc id="1962802" url="https://pl.wikipedia.org/wiki?curid=1962802" title="Port lotniczy Ceadîr-Lunga">
Port lotniczy Ceadîr-Lunga

Port lotniczy Ceadîr-Lunga (rum. Aeroportul Ceadîr-Lunga, kod ICAO:LUCL) – port lotniczy zlokalizowany w mieście Ceadîr-Lunga, w Mołdawii.

</doc>
<doc id="1962811" url="https://pl.wikipedia.org/wiki?curid=1962811" title="National Bureau of Economic Research">
National Bureau of Economic Research

National Bureau of Economic Research (NBER) – działająca w Stanach Zjednoczonych prywatna organizacja typu non-profit zajmująca się badaniami w dziedzinie ekonomii, skupiając się zwłaszcza na ekonomii Stanów Zjednoczonych. Organizacja kładzie duży nacisk na badania empiryczne. NBER jest zlokalizowany w Cambridge w Massachusetts z biurami w Palo Alto w Kalifornii i Nowym Jorku.
NBER została założona w 1920 roku. Jednym z fundatorów i pierwszym szefem badań był Wesley Clair Mitchell. Dla tej instytucji pracował również Simon Kuznets, kiedy został poproszony o stworzenie systemu narodowej księgowości w 1930 roku, co uznaje się za początek pomiarów PKB i innych związanych z nim wskaźników aktywności ekonomicznej. Ze względu na działalność związaną z rachunkowością narodową i cyklem koniunkturalnym NBER jest znany z podawania dat początku i zakończenia recesji w Stanach Zjednoczonych.
NBER jest największą ekonomiczną organizacją badawczą w Stanach Zjednoczonych. Szesnastu spośród trzydziestu jeden amerykańskich laureatów Nagrody Nobla w dziedzinie Ekonomii było związanych z tą instytucją.
Znaczniki recesji.
NBER używa szerszej od powszechnie przyjętej definicji recesji. Wedle zwykłej definicji, recesja występuje, gdy mamy do czynienia z dwoma kolejnymi kwartałami spadku realnego Produktu Krajowego Brutto (PKB). Z kolei NBER definiuje recesję jako „znaczący spadek aktywności ekonomicznej, trwający dłużej niż kilka miesięcy, widoczny w realnym PKB, realnym dochodzie, zatrudnieniu, produkcji przemysłowej i sprzedaży detalicznej”. Data rozpoczęcia recesji wyznaczana jest na podstawie wyznaczenia początku spadku PKB aż do pierwszego znaczącego odbicia. Czas pomiędzy tymi dwoma momentami nazywany jest recesją. Okres wzrostu definiowany jest analogicznie.

</doc>
<doc id="1962823" url="https://pl.wikipedia.org/wiki?curid=1962823" title="Maccabi Tel Awiw (piłka siatkowa)">
Maccabi Tel Awiw (piłka siatkowa)

Maccabi Tel-Awiw – izraelski męski klub siatkarski z Tel-Awiwu. Obecnie występuje w najwyższej klasie rozgrywkowej.
Osiągnięcia.
 Mistrzostwa Izraela:
 Puchar Izraela:
 Puchar Challenge:
Kadra.
Sezon 2013/2014

</doc>
<doc id="1962827" url="https://pl.wikipedia.org/wiki?curid=1962827" title="Riwiera Włoska">
Riwiera Włoska

Riwiera Włoska ("La Riviera") to wybrzeże Morza Liguryjskiego we Włoszech, przedłużenie Riwiery Francuskiej (Lazurowego wybrzeża). Ciągnie się od granicy z Francją do miasta La Spezia.
Powierzchnia pagórkowata i skalista, mnogie, małe zatoki. Łagodny klimat podzwrotnikowy (średnia temperatura stycznia – 7 stopni C, a lipca – 22 stopnie C), gęsta flora śródziemnomorska. 
Riwiera Włoska dzieli się na:

</doc>
<doc id="1962829" url="https://pl.wikipedia.org/wiki?curid=1962829" title="Issyk-kul (jezioro)">
Issyk-kul (jezioro)



</doc>
<doc id="1962831" url="https://pl.wikipedia.org/wiki?curid=1962831" title="Port lotniczy Valjevo">
Port lotniczy Valjevo

Port lotniczy Valjevo (IATA: QWV, ICAO: LYVA) – port lotniczy położony w miejscowości Valjevo, w Serbii.

</doc>
<doc id="1962832" url="https://pl.wikipedia.org/wiki?curid=1962832" title="Roswita Steiner">
Roswita Steiner



</doc>
<doc id="1962834" url="https://pl.wikipedia.org/wiki?curid=1962834" title="Yusuke Minato">
Yusuke Minato



</doc>
<doc id="1962835" url="https://pl.wikipedia.org/wiki?curid=1962835" title="Alenia Aermacchi M-346">
Alenia Aermacchi M-346

Alenia Aermacchi M-346 Master – włoski samolot szkolno-treningowy, dostępna jest również uzbrojona wersja M-346FA. Produkowany przez włoskie konsorcjum Alenia Aermacchi, dzisiaj Leonardo.
Historia.
Geneza.
MAKO.
Korzenie samolotu M-346 sięgają lat 80. ubiegłego wieku, gdy w ramach europejskiego programu badawczego New Technology Trainer (NTT) rozpoczęto prace badawczo-rozwojowe, mające na celu zaprojektowanie i zbudowanie nowego, wojskowego samolotu szkolnego-treningowego. W projekt, obok niemieckiego Dorniera i DASA (Deutsche Aerospace) oraz francuskiego Dassault Aviation zaangażowana została również włoska Aermacchi. W 1985 roku zawarto porozumienie o współpracy, którego efektem była studyjna koncepcja jednosilnikowego samolotu treningowego o masie rzędu 4500 kg. Cztery lata później, w 1989 roku wykorzystując doświadczenia zebrane podczas trwania programu NTT rozpoczęto kolejny projekt, znany jako Advanced Trainer AT-2000 (Advanced Trainer 2000) (AT-2000). W projekcie AT-2000 uczestniczyły firmy Diehl Aerospace, Saab Group, Hellenic Aerospace Industry, Dassault Aviation oraz Aermacchi. W ramach AT-2000, włoscy inżynierowie przedstawili projekt niewielkiej maszyny o prędkości poddźwiękowe napędzanej dwoma silnikami odrzutowymi bez dopalaczy. Ich koncepcja nie zyskała jednak uznania i wspólnym efektem prac w ramach AT-2000 był projekt samolotu szkolno-treningowego znany jako MAKO/High Energy Advanced Trainer (MAKO/HEAT). MAKO miał być dwumiejscowym samolotem szkolno-treningowym o masie własnej około 6 ton, zdolnym do osiągania prędkości naddźwiękowej, napędzanej pojedynczym silnikiem turbowentylatorowym General Electric F414M o ciągu 55,6 kN wyposażonym w dopalacz (z dopalaniem 75,5 kN). Obok wersji treningowej, projektowana była również lekka jednomiejscowa wersja bojowa MAKO LCA (Light Combat Aircraft). W przypadku znalezienia odbiorców samolotu i uruchomienia jego produkcji seryjnej, Aermacchi miała być odpowiedzialna za budowę skrzydeł i części kadłuba MAKO. Rozbieżności pomiędzy koncepcją, która zwyciężyła w programie AT-2000 a wizją nowego samolotu szkolno-treningowego jaka powstała w Aermacchi były na tyle duże, że w listopadzie 1992 roku włoska wytwórnia zrezygnowała z udziału w dalszych pracach nad MAKO. Po odejściu jednego z głównych kooperantów AT-2000, cały program znacząco spowolnił i ostatecznie w 2009 roku, z powodu wciąż wzrastających kosztów został anulowany, a MAKO pozostał jedynie w formie pełnowymiarowej makiety.
Jak-130.
Jeszcze w trakcie udziału w programie AT-2000, w maju 1993 roku, Aermacchi zawarła porozumienie z rosyjskim biurem konstrukcyjnym im. A.S. Jakowlewa i słowackim producentem silników lotniczych Považské Strojárne Letecké Motory. Porozumienie zakładało współpracę przy budowie nowego, dwusilnikowego samolotu szkolno-treningowego, oznaczonego jako Jak-130 (po stronie rosyjskiej) i AEM-130 (po stronie włoskiej). Włoski partner miał początkowo odpowiadać za wyposażenie i budowę kabiny nowego samolotu oraz jego awionikę, zapożyczoną z najnowszego wówczas MB-339FN. Udział słowackiego przedsiębiorstwa wynikał z początkowego założenia, iż samolot będzie napędzany dwoma silnikami turboodrzutowymi DV-2S słowackiej produkcji. Projekt miał bazować na wywodzącej się z 1990 roku konstrukcji UTS-Jak. Była to maszyna, którą biuro Jakowlewa zaprojektowała na potrzeby Sił Powietrznych Federacji Rosyjskiej, które poszukiwały samolotu przeznaczonego do szkolenia podstawowego i zaawansowanego, mającej zastąpić używane masowo czechosłowackiej produkcji samoloty Aero L-39 Albatros i Aero L-29 Delfín. Do konkursu przystąpiły wytwórnie Suchoj z projektem S-54, Miasiszczew z M-200, MiG z samolotem MiG-AT i Jakowlew z projektem UTS-Jak. W lipcu 1992 roku odrzucono projekty M-200 i S-54. Jakowlew był zdeterminowany by podjąć współpracę z włoskim producentem. Po rozpadzie Związku Radzieckiego zapaść ekonomiczna jaka ogarnęła kraj, postawiła pod dużym znakiem zapytania możliwości dalszego finansowania programu. Z drugiej strony, w samej Rosji istniała konkurencja dla konstrukcji Jakowlewa w postaci samolotu MiG-AT produkcji MiG-a. W lipcu 1992 roku podjęto decyzje o przeprowadzeniu prób porównawczych pomiędzy obydwoma samolotami. Pomimo tego, że w maju 1994 roku z rywalizacji zwycięsko wyszedł płatowiec Jakowlewa, wątpliwości co do tego, która z maszyn będzie produkowana, pozostały. Udział włoskiego przedsiębiorstwa, z perspektywy Rosjan, miał zapewnić potrzebny zastrzyk gotówki, który umożliwiłby dalsze prace. Korzyścią dla Aermacchi było wejście do programu na etapie gotowego, latającego samolotu bazowego, UTS-Jak, o dużym potencjale rozwojowym. Tym samym włoska wytwórnia uniknęła poniesienia dużych kosztów związanych z wstępnymi pracami nad projektem.
Udział włoskich konstruktorów miał swoje konsekwencje. Zmieniono konfiguracje aerodynamiczną płatowca oraz jego wewnętrzną konstrukcję kadłuba, polepszając tą drogą jego możliwości manewrowe i zwiększając prędkość. Zmniejszono długość samolotu o 41 cm oraz jego rozpiętość o 94 cm. Zmiany zostały zaakceptowane przez obydwie strony w lutym 1995 roku i przystąpiono do budowy głęboko zmodyfikowanego prototypu. Prototyp oraz pierwsze samoloty seryjne miały otrzymać słowackie silniki DV-2S o ciągu 24,5 kN każdy, tym niemniej, dzięki staraniom włoskich inżynierów i ich modyfikacjom, konstrukcja płatowca była również przystosowana do użycia silników zachodniego pochodzenia, takich jak Honeywell/ITEC F124 o ciągu 25 kN każdy lub Rolls-Royce Turbomeca Adour o ciągu 27 kN każdy. Aermacchi planowała również możliwość zastosowania nowoczesnych, zachodnioeuropejskich lub amerykańskich systemów, instalacji i awioniki. Podyktowane to było myślą o potencjalnych, zachodnich odbiorcach samolotu i w takim też świetle włoska wytwórnia widziała AEM/Jak-130D.
Zaplanowano budowę czterech egzemplarzy prototypowych, pierwszy z nich, oznaczony jako Jak-130D (Demonstrator) wzbił się do swojego pierwszego lotu 25 kwietnia 1996 roku. W latach 1996–1999 samolot wykonał 452 loty na terenie Rosji i we Włoszech, spędzając w powietrzu łącznie 300,4 godzin. Samolot zebrał dobre recenzje, w powietrzu zachowywał się poprawnie i nie odnotowano większych problemów. Zebrane podczas prób w locie doświadczenia zaowocowała głównie zmianami w konfiguracji aerodynamicznej płatowca. Między innymi usunięto niewielkie winglety znajdujące się na końcach skrzydeł. Okazało się, że powodują one wpadanie maszyny w niekontrolowane drgania. Dalsze plany, które zamierzano zrealizować już w docelowej, seryjnej konfiguracji, zakładały obniżenie dziobu samolotu w celu poprawy widoczności z kabiny, zmodernizowanie podwozia samolotu, osłonięcie pomocniczej jednostki napędowej ogniotrwałą przegrodą. Zmodyfikowanie krawędzi natarcia płatów, na skrzydłach, w części między napływami przykadłubowymi a płatem głównym, zamierzano zainstalować kierownice strug powietrza. Niewielkim modyfikacjom miała również ulec część ogonowa samolotu. Wprowadzone zmiany miały w rezultacie spowodować zmniejszenie wymiarów całej konstrukcji.
Do wspólnej realizacji dalszych planów nie doszło. W 1999 roku strony zakończyły współpracę. Oficjalnym powodem były zasadnicze różnice co do dalszej wizji rozwoju i wprowadzanych zmian w samolocie. Aermacchi postrzegała maszynę przede wszystkim jako produkt eksportowy. Stąd forsowanie otwartej architektury konstrukcji, podatnej na modyfikacje i zastosowanie różnych systemów w zależności od potrzeb potencjalnych nabywców. Nacisk na użycie awioniki i elementów wyposażenia zachodnioeuropejskiej lub amerykańskiej produkcji, droższych, ale cieszących się w tamtym okresie większym zaufaniem niż systemy radzieckiego lub rosyjskiego pochodzenia. Z kolei strona rosyjska widziała w samolocie przede wszystkim produkt skierowany na rynek krajowy, dla własnych sił powietrznych. Tym samym dążyła do zachowania dotychczasowej konfiguracji, samolot pierwotnie powstał pod kątem specyficznych wymagań Sił Powietrznych Federacji Rosyjskiej, różniących się od wizji jego rozwoju jaką miała wobec niego włoska wytwórnia. Porozumienie kończące współpracę umożliwiło Aermacchi odkupienie za sumę 77 mln USD całej dokumentacji technicznej jaka do tego momentu powstała. Z kolei Jakowlew liczył, że za uzyskane w ten sposób fundusze, uda mu się dokończyć projekt zgodnie z wymaganiami stawianymi przez rosyjskie siły powietrzne.
M-346.
Na podstawie posiadanej dokumentacji Aermacchi (w 2006 przekształcona w Alenia Aermacchi, dzisiaj Leonardo) opracowała własną wersję maszyny, modyfikując płatowiec, instalując swoje wyposażenie i wprowadzając zmiany związane z instalacją silników Honeywell.
Gotowy prototyp o numerze 001-X615 po raz pierwszy uruchomił silniki 13 kwietnia 2004 roku. Dwa tygodnie później, 28 kwietnia, maszyna z powodzeniem przeszła pierwsze, próbne kołowanie po płycie lotniska w Venegono Superiore. Oblot samolotu o oznaczeniu M-346 nastąpił 15 lipca 2004. W grudniu 2010 roku dwa pierwsze komercyjne egzemplarze maszyny (przeznaczone dla Włoskich Sił Powietrznych) zeszły z linii montażowej. W dniach 13–17 listopada 2011 roku, w wystawie Dubai Airshow uczestniczyły dwa włoskie Mastery. Jeden z nich T-346A, będący pierwszą maszyną zamówioną przez Włoskie Siły Powietrzne, był prezentowany na wystawie statycznej. Drugi z samolotów, M-346-001, pierwszy latający prototyp Mastera uczestniczył w pokazach w locie. 18 listopada, tuż po zakończeniu wystawy obydwa samoloty wystartowały w drogę powrotną do Włoch. Prototyp M-346-001 zaraz po starcie z lotniska w Dubaju, w wyniku awarii spadł do morza. W 2011 roku trwały intensywne badania zachowania się samolotu w warunkach bardzo wysokich temperatur powietrza. W tym celu Master został przebazowany do Kuwejtu, gdzie podczas trzytygodniowych badań, samolot wykonywał trzy loty dziennie w temperaturze powietrza przekraczającej +50 °C. Testowano również działanie systemów samolotu w trakcie prób naziemnych, kiedy to wnętrze nieosłoniętej kabiny maszyny nagrzewało się na słońcu do temperatury dochodzącej do +70 °C. Testy przebiegły pomyślnie i zgodnie z oczekiwaniami producenta. 11 maja 2013 roku w wyniku katastrofy utracono kolejną maszynę. Przedseryjny egzemplarz C.P.X617, za sterami którego siedział pilot Matteo Maurizio rozbił się niedaleko Piana Crixia w północnych Włoszech. Pilot zdołał się bezpiecznie katapultować, jednak doznał obrażeń podczas lądowania na spadochronie. Po katastrofie zawieszono loty M-346 na trzy miesiące. 
M-346FT.
Podczas odbywającego się w dniach 11–15 lipca 2016 roku Farnborough International Airshow zaprezentowano publicznie nową wersję samolotu, M-346FT ("Fighter Trainer"), zdolną do przenoszenia szerokiego wachlarza uzbrojenia. Fazę testów przeszły pociski IRIS-T, AIM-9L, bomby kierowane GBU-12, GBU-49, GBU-38 JDAM, GBU-39 SDB, zasobniki strzelecki. Z maszyną zintegrowano zasobnik celowniczy RecceLite. W dalszej kolejności producent przewiduje zastosowanie wyrzutnika flar/folii, łącza wymiany danych, szerokozakresowej radiostacji przeznaczonej do kodowanej łączności, urządzenia ostrzegającego załogę o opromieniowaniu radarem. Producent zaznacza, że państwa posiadające wersję szkolną AJT, będą mogły zmodernizować swoje samoloty do wersji uzbrojonej. Prowadzone są również prace mające na celu obniżenie skutecznej powierzchni odbicia radiolokacyjnego do poniżej 1 m². Aby uzyskać zakładany rezultat testowane są między innymi specjalne nakładki na zewnętrzne elementy samolotu, wkładki do wlotów powietrza i pokrycie owiewki kabiny warstwą złota.
M-346FA.
Kolejną wersją samolotu jest zaprezentowany po raz pierwszy publicznie podczas Międzynarodowego Salonu Lotniczego w Paryżu w dniach 19–25 czerwca 2017 roku, M-346FA (Fighter Attack). Jest to ewolucyjna wersja modelu M-346FT dedykowana specjalnie działaniom bojowym. Producent przewiduje zamontowanie pracującego w paśmie X radiolokatora Grifo-346 ze zmodyfikowaną anteną szczelinową. Radar ma być zdolny do pracy w kilku trybach, między innymi trybie SAR i ISAR (Inverse Synthetic-Aperture Radar). System samoobrony Praetorian DASS. Siedem węzłów podwieszeń umożliwi przenoszenie 3000 kg uzbrojenia. Samolot ma być zdolny do przenoszenia pocisków rakietowych klasy powietrze-powietrze IRIS-T, AIM-9 L/X. Klasy powietrze-ziemia Brimstone, przeciwokrętowych Marte-ER jak również szerokiego wachlarza bomb kierowanych i swobodnie spadających. Maszyna standardowo będzie przystosowana do tankowania w powietrzu. Pomimo zdecydowanie ofensywnego przeznaczenia, samolot ma zachować możliwość wykorzystania go w celach szkoleniowych, w tym symulacji systemu celowniczo-nawigacyjnego i uzbrojenia. 15 grudnia 2017 roku producent poinformował o zakończonym sukcesem pierwszym odpaleniu pocisku AIM-9L z pokładu Mastera. Do odpalenia doszło na poligonie Salto del Quirra koło Sardynii. Maszyna leciała z prędkością 0,8 Ma i znajdowała się na wysokości 2000 metrów. 30 lipca 2019 roku, podczas konferencji podsumowującej wyniki finansowe firmy, dyrektor generalny koncernu Leonardo Alessandro Profumo ogłosił, iż w tym samym miesiącu udało się zawrzeć kontrakt na dostawę sześciu maszyn typy M-346FA z nieokreślonym z nazwy odbiorcą zagranicznym. 
M-346LFFA.
13 lipca 2020 roku, na przyfabrycznym lotnisku Venegono Superiore, po raz pierwszy w powietrze wzbił się M-346 LFFA. Wersja LFFA (Light Fighter Family of Aircraft) jest ostateczną konfiguracją modelu M-346 FA. Oblatany samolot o numerach seryjnych CPX625 wyposażony został w nowy, impulsowo-doplerowski radar Leonardo Grifo-m-346. Nowy system samoobrony Pretorian DASS, System łączności umożliwiający działania na sieciocentrycznym polu walki. Samolot przystosowany jest do przenoszenia szerokiej gamy uzbrojenia. Od zasobników strzeleckich, rozpoznawczych, walki radioelektronicznej, do amunicji precyzyjnej, pocisków powietrze-powietrze i powietrze-ziemia. Według danych producenta, pozyskał on już pierwszego klienta zagranicznego. Według nieoficjalnych informacji jest nim Turkmenistan.

</doc>
<doc id="1962848" url="https://pl.wikipedia.org/wiki?curid=1962848" title="Hagen im Bremischen">
Hagen im Bremischen

Hagen im Bremischen – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Cuxhaven. Do 31 grudnia 2013 siedziba gminy zbiorowej Hagen.
1 stycznia 2014 do gminy przyłączono pięć gmin: Bramstedt, Driftsethe, Sandstedt, Uthlede oraz Wulsbüttel, które stały się jej dzielnicami.

</doc>
<doc id="1962861" url="https://pl.wikipedia.org/wiki?curid=1962861" title="Sabine Egger">
Sabine Egger

Sabine Egger (ur. 22 kwietnia 1977 w Klagenfurt am Wörthersee) – austriacka narciarka alpejska, brązowa medalista mistrzostw świata juniorów oraz zdobywczyni Małej Kryształowej Kuli w klasyfikacji slalomu.
Kariera.
Po raz pierwszy na arenie międzynarodowej pojawiła się w 1994 roku, startując na mistrzostwach świata juniorów w Lake Placid. Zajęła tam 24. miejsce w supergigancie. Podczas rozgrywanych dwa lata później mistrzostw świata juniorów w Schwyz wywalczyła brązowy medal w slalomie, a w gigancie była czwarta.
W zawodach Pucharu Świata zadebiutowała 27 listopada 1994 roku w Park City, gdzie nie ukończyła pierwszego przejazdu slalomu. Pierwsze pucharowe punkty wywalczyła 18 grudnia 1994 roku w Sestriere, zajmując czwarte miejsce w slalomie. Na podium zawodów PŚ po raz pierwszy stanęła 7 marca 1997 roku w Mammoth Mountain, kończąc slalom na drugiej pozycji. W zawodach tych rozdzieliła Pernillę Wiberg ze Szwecji i Włoszkę Larę Magoni. W kolejnych startach jeszcze siedem razy stanęła na podium, odnosząc przy tym dwa zwycięstwa: 8 stycznia 1999 roku w Berchtesgaden i 29 grudnia 1999 roku w Lienzu była najlepsza w slalomie. W sezonie 1998/1999 zajęła 17. miejsce w klasyfikacji generalnej, a w klasyfikacji slalomu była najlepsza.
Wystartowała w slalomie na igrzyskach olimpijskich w Nagano w 1998 roku, zajmując piąte miejsce. Był to jej jedyny start olimpijski. W swej koronnej konkurencji była też czwarta podczas mistrzostw świata w St. Anton w 2001 roku i dziewiąta na mistrzostwach świata w Sankt Moritz dwa lata później.
W 2005 roku zakończyła karierę. Po zakończeniu czynnej kariery została fizjoterapeutą.

</doc>
<doc id="1962870" url="https://pl.wikipedia.org/wiki?curid=1962870" title="Hechthausen">
Hechthausen

Hechthausen – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Hemmoor.
Współpraca.
Miejscowość partnerska gminy:

</doc>
<doc id="1962885" url="https://pl.wikipedia.org/wiki?curid=1962885" title="Christa Zechmeister">
Christa Zechmeister

Christa Zechmeister (ur. 4 maja 1957 w Berchtesgaden) – niemiecka narciarka alpejska reprezentująca RFN.
Kariera.
W zawodach Pucharu Świata zadebiutowała 7 grudnia 1972 roku w Val d’Isère, zajmując 53. miejsce w zjeździe. Pierwsze punkty wywalczyła dwa dni później w tej samej miejscowości, kiedy zajęła dziesiąte miejsce w slalomie. Na podium zawodów tego cyklu pierwszy raz stanęła 22 marca 1973 roku w Heavenly Valley, kończąc rywalizację w slalomie na trzeciej pozycji. W zawodach tych wyprzedziły ją jedynie dwie Francuzki: Patricia Emonet i Fabienne Serrat. W kolejnych startach jeszcze 11 razy stawała na podium, odnosząc przy tym sześć zwycięstw, wszystkie w slalomie: 7 grudnia 1973 roku w Val d’Isère, 8 stycznia 1974 roku w Les Gets, 16 stycznia 1974 roku w Les Diablerets, 24 stycznia 1974 roku w Bad Gastein, 16 stycznia 1975 roku w Schruns i 17 stycznia 1976 roku w Berchtesgaden. W sezonie 1973/1974 zajęła czwarte miejsce w klasyfikacji generalnej, a w klasyfikacji slalomu zwyciężyła. Ponadto w sezonie 1974/1975 zajęła trzecie miejsce w klasyfikacji slalomu (w klasyfikacji generalnej była dziesiąta).
Wystartowała na igrzyskach olimpijskich w Innsbrucku w 1976 roku, gdzie była siódma w slalomie. Był to jej jedyny start olimpijski. Zajęła też między innymi dziewiąte miejsce w slalomie i dziesiąte w gigancie podczas mistrzostw świata w Garmisch-Partenkirchen w 1978 roku.
Jej siostra, Marianne, także została narciarką alpejską.

</doc>
<doc id="1962887" url="https://pl.wikipedia.org/wiki?curid=1962887" title="WLP-50">
WLP-50



</doc>
<doc id="1962896" url="https://pl.wikipedia.org/wiki?curid=1962896" title="Enterocelia">
Enterocelia



</doc>
<doc id="1962903" url="https://pl.wikipedia.org/wiki?curid=1962903" title="Regina Häusl">
Regina Häusl

Regina Häusl (ur. 17 grudnia 1973 w Bad Reichenhall) – niemiecka narciarka alpejska, dwukrotna mistrzyni świata juniorów oraz zdobywczyni Małej Kryształowej Kuli Pucharu Świata.
Kariera.
Po raz pierwszy na arenie międzynarodowej pojawiła się w 1990 roku, startując na mistrzostwach świata juniorów w Zinal. Zajęła tam ósme miejsce w supergigancie. Jeszcze dwukrotnie startowała na imprezach tego cyklu, zdobywając złote medale w gigancie i supergigancie podczas mistrzostw świata juniorów w Mariborze w 1992 roku.
W zawodach Pucharu Świata zadebiutowała 7 grudnia 1991 roku w Santa Caterina, gdzie zajęła 15. miejsce w supergigancie. Tym samym już w debiucie zdobyła pierwsze pucharowe punkty. Na podium zawodów PŚ po raz pierwszy stanęła 20 grudnia 1992 roku w Lake Louise, kończąc supergiganta na trzeciej pozycji. W zawodach tych wyprzedziły ją jedynie jej rodaczka, Katja Seizinger i Rosjanka Tatjana Lebiediewa. W kolejnych startach jeszcze dwanaście razy stanęła na podium, odnosząc przy tym jedno zwycięstwo: 9 stycznia 1993 roku w Cortina d’Ampezzo była najlepsza w zjeździe. W sezonie 1992/1993 zajęła 10. miejsce w klasyfikacji generalnej, a w klasyfikacji zjazdu była druga. Ponadto w sezonie 1999/2000 zwyciężyła w klasyfikacji zjazdu.
Wystartowała na igrzyskach olimpijskich w Albertville w 1992 roku, gdzie nie ukończyła kombinacji. Na rozgrywanych sześć lat później igrzyskach w Nagano była czwarta w supergigancie, przegrywając walkę o podium z Austriaczką Alexandrą Meissnitzer o 0,18 sekundy. Brała również udział w igrzyskach olimpijskich w Salt Lake City w 2002 roku, gdzie była dziesiąta w zjeździe, a supergiganta nie ukończyła. Była też między innymi piąta w zjeździe podczas mistrzostw świata w Vail/Beaver Creek w 1999 roku.
W 2005 roku zakończyła karierę.

</doc>
<doc id="1962905" url="https://pl.wikipedia.org/wiki?curid=1962905" title="Dorwać byłą">
Dorwać byłą

Dorwać byłą (tytuł oryg. "The Bounty Hunter") – amerykańska komedia romantyczna z 2010 roku w reżyserii Andy’ego Tennanta.

</doc>
<doc id="1962906" url="https://pl.wikipedia.org/wiki?curid=1962906" title="Wiwera malabarska">
Wiwera malabarska

Wiwera malabarska, cyweta malabarska ("Viverra civettina") – gatunek drapieżnego ssaka z podrodziny wiwer (Viverrinae) w obrębie rodziny wiwerowatych (Viverridae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1862 roku brytyjski zoolog Edward Blyth nadając mu nazwę "Viverra civettina". Holotyp pochodził z południowej części Malabaru, w Indiach. 
We wcześniejszych ujęciach systematycznych uznawany za podgatunek "V. megaspila". Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Wiwera malabarska występuje endemicznie w Ghatach Zachodnich w południowo-wschodnich Indiach; spotykany wyłącznie między Kanyakumariin w stanie Tamilnadu na południu i Honnavar w stanie Karnataka na północy.
Morfologia.
Długość ciała (bez ogona) 76–85 cm, długość ogona 30–40 cm, długość tylnej stopy 13–15 cm; masa ciała 6,6–8 kg. 
Ekologia.
Niewiele wiadomo na temat biologii i ekologii wiwery malabarskiej. Według indyjskich naukowców w przeszłości gatunek ten zamieszkiwał nizinne nadrzeczne lasy i tereny podmokłe u podnóży Ghatów Zachodnich, jednak obecnie występuje głównie na obszarach plantacji nanercza zachodniego i w zdegradowanych lasach stanu Kerala.
Status zagrożenia i ochrona.
Wiwera malabarska w Czerwonej księdze gatunków zagrożonych Międzynarodowej Unii Ochrony Przyrody i Jej Zasobów została zaliczona do kategorii CR (krytycznie zagrożony). Ze względu na brak dokładnych informacji na temat liczebności i zasięgu występowania tego gatunku konieczne są badania nad biologią, ekologią i rozmieszczeniem wiwery malabarskiej. W latach 60. XX wieku gatunek był uznawany za bliski wymarcia. Od 1950 do 1990 roku były tylko 2 prawdopodobne stwierdzenia tego gatunku – ze stanów Karnataka i Kerala. Po uznaniu gatunku za prawdopodobnie wymarły w Elayur w dystrykcie Malappuram znaleziono skóry niedawno zabitych osobników wiwery malabarskiej. Głównym zagrożeniem dla tego gatunku jest niszczenie środowiska. Większość siedlisk została zniszczona pod uprawy nanercza zachodniego – z drugiej strony plantacje te stanowią pewnego rodzaju substytut środowiska naturalnego dla wiwery malabarskiej, gdyż na tych terenach nie usuwa się podszytu. W przeszłości wiwery malabarskie były jednym ze źródeł piżma. Obecnie osobniki tego gatunku są często tępione przez ludzi, którzy oskarżają je o zabijanie drobiu.

</doc>
<doc id="1962918" url="https://pl.wikipedia.org/wiki?curid=1962918" title="Marie-Cécile Gros-Gaudenier">
Marie-Cécile Gros-Gaudenier

Marie-Cécile Gros-Gaudenier (ur. 18 czerwca 1960 w Scionzier) – francuska narciarka alpejska.
Kariera.
W zawodach Pucharu Świata zadebiutowała 6 stycznia 1978 roku w Pfronten, gdzie zajęła 45. miejsce w zjeździe. Pierwsze punkty wywalczyła 26 stycznia 1979 roku w Schruns, gdzie zajęła ósme miejsce w kombinacji. Na podium zawodów tego cyklu pierwszy raz stanęła 18 grudnia 1981 roku w Saalbach-Hinterglemm, wygrywając rywalizację w zjedzie. W zawodach tych wyprzedziła Doris de Agostini ze Szwajcarii i Austriaczkę Sigrid Wolf. W kolejnych startach jeszcze dwa razy stawała na podium, w obu przypadkach w zjeździe: 19 grudnia 1981 roku w Saalbach-Hinterglemm i 13 stycznia 1982 roku w Grindelwald zajmowała drugie miejsce. W sezonie 1981/1982 zajęła piętnaste miejsce w klasyfikacji generalnej, a w klasyfikacji zjazdu była najlepsza.
Wystartowała na mistrzostwach świata w Schladming w 1982 roku, gdzie zajęła jedenaste miejsce w zjeździe. Na rozgrywanych trzy lata później mistrzostwach świata w Bormio w tej samej konkurencji była czternasta. Nigdy nie wystartowała na igrzyskach olimpijskich.

</doc>
<doc id="1962926" url="https://pl.wikipedia.org/wiki?curid=1962926" title="Jendry Pitoy">
Jendry Pitoy

Jendry Christian Pitoy (ur. 15 stycznia 1981 w Tomohon) – piłkarz indonezyjski grający na pozycji bramkarza.
Kariera klubowa.
Karierę piłkarską Pitoy rozpoczął w klubie Persmin Minahasa. W 1997 roku zadebiutował w jego barwach w indonezyjskiej pierwszej lidze. Zawodnikiem Persminu był do końca 1999 roku, a na początku 2000 roku odszedł do Persmy Manado. W Persmie grał do końca 2001 roku. Na początku 2002 roku ponownie zmienił klub i został piłkarzem Persikoty Tangerang. Z kolei w 2005 roku podpisał kontrakt z Persipurą Jayapura. W tamtym roku wywalczył z nią mistrzostwo kraju, swoje pierwsze w karierze. W latach 2009-2010 grał w Perseman Manokwari. W 2010 został zawodnikiem Persiji Dżakarta, a w 2011 - Persib Bandung. W latach 2012-2013 grał w klubie Persiram Raja Ampat, a w 2014 przeszedł do klubu Persebaya Surabaya.
Kariera reprezentacyjna.
W reprezentacji Indonezji Pitoy zadebiutował 26 września 2003 roku w zremisowanym 1:1 towarzyskim spotkaniu z Malezją. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 2 spotkania: z Bahrajnem (2:1) i z Arabią Saudyjską (1:2).

</doc>
<doc id="1962934" url="https://pl.wikipedia.org/wiki?curid=1962934" title="Corinne Schmidhauser">
Corinne Schmidhauser

Corinne Schmidhauser (ur. 30 maja 1964 w Zollikofen) – szwajcarska narciarka alpejska i polityk.
Kariera.
W zawodach Pucharu Świata pierwsze punkty zdobyła 9 grudnia 1984 roku w Davos, gdzie zajęła siódme miejsce w slalomie. Na podium zawodów PŚ pierwszy raz stanęła 20 stycznia 1985 roku w St. Gervais, kończąc kombinację na drugiej pozycji. W zawodach tych rozdzieliła swą rodaczkę, Monikę Hess i Austriaczkę Anitę Wachter. W kolejnych startach jeszcze siedem razy stanęła na podium, odnosząc przy tym cztery zwycięstwa: 9 lutego 1986 roku w Wysokich Tatrach, 30 listopada 1986 roku w Park City, 15 lutego 1987 roku we Flühli i 28 lutego 1987 roku w Zwiesel była najlepsza w slalomie. W sezonie 1986/1987 zajęła dwunaste miejsce w klasyfikacji generalnej, a w klasyfikacji slalomu była najlepsza.
Startowała na igrzyskach olimpijskich w Calgary w 1988 roku, gdzie nie ukończyła slalomu i giganta. Była też między innymi ósma w slalomie na mistrzostwach świata w Bormio w 1985 roku.
Karierę zakończyła w 1989 roku. Ukończyła studia prawnicze i została politykiem. Jest członkinią Radykalno-Demokratycznej Partii Szwajcarii.

</doc>
<doc id="1962952" url="https://pl.wikipedia.org/wiki?curid=1962952" title="Ylva Nowén">
Ylva Nowén

Ylva Hjördis Sofia Nowén (ur. 5 stycznia 1970 w Östersund) – szwedzka narciarka alpejska.
Kariera.
Po raz pierwszy na arenie międzynarodowej pojawiła się w 1987 roku, startując na mistrzostwach świata juniorów w Sälen/Hemsedal. Zajęła tam 17. miejsce w slalomie i 19. miejsce w gigancie. Jeszcze dwukrotnie startowała na imprezach tego cyklu, zajmując między innymi czwarte miejsce w kombinacji i piąte w slalomie podczas mistrzostw świata juniorów w Madonna di Campiglio w 1988 roku.
W zawodach Pucharu Świata zadebiutowała 14 marca 1990 roku w Klövsjö, gdzie zajęła 12. miejsce w gigancie. Tym samym już w debiucie zdobyła pierwsze pucharowe punkty. Na podium zawodów PŚ po raz pierwszy stanęła 24 października 1997 roku w Tignes, kończąc slalom równoległy na drugiej pozycji. W zawodach tych rozdzieliła Francuzkę Leïlę Piccard i Austriaczkę Alexandrę Meissnitzer. W kolejnych startach jeszcze jedenaście razy stanęła na podium, odnosząc przy tym cztery zwycięstwa, wszystkie w slalomie: 20 grudnia 1997 roku w Val d’Isère, 27 i 28 grudnia 1997 roku w Lienzu oraz 5 stycznia 1998 roku w Bormio. W sezonie 1997/1998 zajęła szóste miejsce w klasyfikacji generalnej, a w klasyfikacji slalomu była najlepsza.
Wystartowała na igrzyskach olimpijskich w Albertville w 1992 roku, gdzie zajęła 21. miejsce w slalomie i nie ukończyła giganta. Podczas igrzysk w Lillehammer w 1994 roku wystąpiła tylko w gigancie, ale ponownie nie ukończyła rywalizacji. Na rozgrywanych cztery lata później igrzyskach olimpijskich w Nagano była dwunasta w slalomie, ponownie nie kończąc giganta. Brała również udział w igrzyskach olimpijskich w Salt Lake City w 2002 roku, gdzie była czwarta w slalomie, przegrywając walkę o medal ze swą rodaczką, Anją Pärson o 0,09 sekundy. Na tej samej imprezie zajęła siódme miejsce w gigancie. Była też między innymi piętnasta w slalomie podczas mistrzostw świata w Sierra Nevada w 1996 roku.

</doc>
<doc id="1962973" url="https://pl.wikipedia.org/wiki?curid=1962973" title="Claude Meylan">
Claude Meylan

Claude Meylan – firma zajmująca się produkcją luksusowych zegarków. Mieści się w Vallée de Joux.
Marka Claude Meylan odwołuje się do tradycji zegarmistrzowskiej rodu Meylan, której początki sięgają I połowy XVIII wieku. Wśród przedstawicieli tej rodziny byli: Samuel-Olivier Meylan (1721–1755) – pierwszy producent zegarków w Vallée de Joux oraz Philippe-Samuel Meylan. W ofercie firmy znajdują się chronografy oraz bogata kolekcja zegarków szkieletowych.
Samuel-Olivier Meylan był pierwszym z rodu Meylan, który poświęcił się sztuce zegarmistrzowskiej. Prawdopodobnie wywodził się z rodziny kowali. W 1740 roku opuścił Vallée de Joux aby poznać tajniki zegarmistrzostwa, został uczniem Mathieu Biaudet w miejscowości Rolle, szybko jednak zdobył wiedzę i usamodzielnił się. Tytuł mistrza zegarmistrzostwa uzyskał w 1748 roku, powrócił do Vallée de Joux i został pierwszym producentem zegarków w tym regionie. Jest także twórcą pierwszego zegarka kieszonkowego, wyposażonego w mechanizm pozytywki tarczowej. Śladami pierwszego mistrza z rodu Meylan poszli również Pierre-Henri Golay oraz Abraham-Samuel Meylan de l’Orient, którzy zdobywali doświadczenie w sztuce zegarmistrzowskiej w miejscowości Fleurier.
Philippe-Samuel Meylan (1772–1845), syn ślusarza, specjalizował się w mechanice precyzyjnej. Tworzył unikatowe czasomierze, również szkieletowe z transparentnym deklem, zdobione grawerowanymi kwiatami. Jest także twórcą pierwszego bardzo płaskiego mechanizmu odwróconego, nazwanego „bagnolet” oraz zegarka z budzikiem, umieszczonego w oczku pierścionka „montre-bague à réveil”, w którym o odpowiedniej porze wysuwa się dźwignia, drażniąc palec właściciela. Jako pierwszy wyposażył też zegarek z pozytywką w sprężyste języczki, których odpowiednie rozmieszczenie na walcu pozwala uzyskiwać określone melodie. W 1811 roku wspólnie z Issakiem Piguet założył w Genewie manufakturę Piguet et Meylan, specjalizującą się w zegarkach z naciągiem automatycznym i z pozytywką. Większość produktów stanowiły luksusowe czasomierze wykonane ze złota, wysadzane perłami, przeznaczone na eksport. W 1828 wspólnicy rozstali się. Philippe-Samuel Meylan współpracował również z Charles-Augustem Piguet, który umożliwil mu osiedlenie się w Vallée de Joux i był również założycielem manufaktury Louis Audemars, która dała początek firmie Audemars-Piguet, zajmującej się produkcją luksusowych zegarków.

</doc>
<doc id="1962977" url="https://pl.wikipedia.org/wiki?curid=1962977" title="Telemilano 58">
Telemilano 58



</doc>
<doc id="1962979" url="https://pl.wikipedia.org/wiki?curid=1962979" title="Austriacka okupacja Spisza i Podhala">
Austriacka okupacja Spisza i Podhala

Austriacka okupacja Spisza i Podhala – wiosną 1769 oddział konfederatów barskich, dowodzony przez Józefa Bierzyńskiego podjął nieudaną próbę opanowania zamku w Starej Lubowli, pozostającego w rękach Kazimierza Poniatowskiego. Ten poprosił wówczas Austriaków o zajęcie starostwa spiskiego.
Trwająca od 1769 okupacja terenów starostwa spiskiego przez Austrię, oficjalnie prowadzona była pod pretekstem utrzymywania kordonu sanitarnego chroniącego Królestwo Węgier przed epidemią dżumy. Od 1770 obejmowała także starostwa nowotarskie, czorsztyńskie i sądeckie. Aż do 1772 i I rozbioru Polski, gdy włączono je do państwa Habsburgów (do węgierskiej części), tereny te oficjalnie pozostawały częścią Korony Królestwa Polskiego.

</doc>
<doc id="1962982" url="https://pl.wikipedia.org/wiki?curid=1962982" title="Sweet Gwendoline">
Sweet Gwendoline

Sweet Gwendoline − główna żeńska bohaterka utworów (przede wszystkim komiksów) autorstwa artysty Johna Willie'go, poruszającego w swej twórczości tematykę bondage'ową. Dzieła połączone jej postacią publikowane były na przestrzeni lat 50. i 60. XX wieku, a Sweet Gwendoline uchodzi za drugą pod względem popularności ikonę bondage, po Bettie Page.
W kulturze masowej w 1984 roku spopularyzowana została za sprawą filmu "Gwendoline" w reżyserii Justa Jaeckina, gdzie rolę tytułową odegrała amerykańska aktorka Tawny Kitaen. Ponadto niemiecki zespół pop punkowy Die Ärzte nagrał utwór pt. "Sweet, Sweet Gwendoline".

</doc>
<doc id="1962983" url="https://pl.wikipedia.org/wiki?curid=1962983" title="Cabo de Santo Agostinho">
Cabo de Santo Agostinho

Cabo de Santo Agostinho – miasto i gmina w Brazylii, w stanie Pernambuco. W 2009 liczyło 171 583 mieszkańców.

</doc>
<doc id="1962984" url="https://pl.wikipedia.org/wiki?curid=1962984" title="Špela Pretnar">
Špela Pretnar

Špela Pretnar (ur. 5 marca 1973 w Bledzie) – słoweńska narciarka alpejska, dwukrotna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się w 1991 roku, startując na mistrzostwach świata juniorów w Geilo. Zajęła tam dziewiąte miejsce w zjeździe i szesnaste miejsce w slalomie. Podczas rozgrywanych rok później mistrzostw świata juniorów w Mariborze zdobyła srebrny medal w gigancie i brązowy w kombinacji.
W zawodach Pucharu Świata zadebiutowała 27 stycznia 1992 roku w Morzine, gdzie zajęła 17. miejsce w gigancie. Tym samym zdobyła pierwsze pucharowe punkty. Na podium zawodów tego cyklu pierwszy raz stanęła 10 stycznia 1995 roku we Flachau, kończąc rywalizację w supergigancie na trzeciej pozycji. W zawodach tych wyprzedziły ją jedynie Austriaczka Renate Götschl i Niemka Katja Seizinger. Łącznie 13 razy stawała na podium, odnosząc przy tym sześć zwycięstw: 18 marca 1995 roku w Bormio była najlepsza w gigancie, a 23 lutego 1999 roku w Åre, 20 listopada 1999 roku w Copper Mountain, 9 stycznia 2000 roku w Berchtesgaden, 12 lutego 2000 roku w Santa Caterina i 20 lutego 2000 roku w Åre zwyciężała w slalomach. W sezonie 1999/2000 zdobyła Małą Kryształową Kulę w klasyfikacji slalomu, a w sezonie 1994/1995 była trzecia w klasyfikacji giganta. W obu tych sezonach zajmowała siódme miejsce w klasyfikacji generalnej.
Wystartowała w supergigancie i gigancie na igrzyskach olimpijskich w Albertville w 1992 roku, jednak obu konkurencji nie ukończyła. Podczas igrzysk w Lillehammer w 1994 roku była między innymi jedenasta w slalomie i dwunasta w gigancie. Na rozgrywanych cztery lata później igrzyskach olimpijskich w Nagano startowała w obu tych konkurencjach, jednak żadnej nie ukończyła. Brała także udział w igrzyskach w Salt Lake City w 2002 roku, zajmując dwudzieste miejsce w gigancie i slalomie. Była też między innymi szósta w gigancie i siódma w supergigancie na mistrzostwach świata w Morioce w 1993 roku.

</doc>
<doc id="1962987" url="https://pl.wikipedia.org/wiki?curid=1962987" title="Ylva Nowen">
Ylva Nowen



</doc>
<doc id="1962996" url="https://pl.wikipedia.org/wiki?curid=1962996" title="Osten (Dolna Saksonia)">
Osten (Dolna Saksonia)

Osten – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Hemmoor.

</doc>
<doc id="1962999" url="https://pl.wikipedia.org/wiki?curid=1962999" title="Ołeksij Raczyba">
Ołeksij Raczyba

Ołeksij Iwanowycz Raczyba, ukr. Олексій Іванович Рачиба (ur. 24 grudnia 1979) – ukraiński piłkarz, grający na pozycji pomocnika, a wcześniej napastnika.
Kariera piłkarska.
Kariera klubowa.
W 1997 rozpoczął karierę piłkarską w drugiej drużynie Dnipra Dniepropetrowsk. 26 maja 1998 w składzie pierwszej drużyny debiutował w Wyższej lidze. W rundzie jesiennej sezonu 2002/03 został wypożyczony do Zorii Ługańsk. Na początku 2003 przeszedł do Spartaka Iwano-Frankiwsk. Latem 2003 został piłkarzem klubu Krymtepłycia Mołodiżne. Wiosną 2006 przeniósł się do IhroSerwisu Symferopol. W rundzie wiosennej sezonu 2007/08 bronił barw Komunalnyka Ługańsk, ale latem klub został rozwiązany i piłkarz otrzymał status wolnego agenta. Potem występował w amatorskich zespołach, m.in. Hwardijeć Hwardijśke oraz Foros Jałta.

</doc>
<doc id="1963004" url="https://pl.wikipedia.org/wiki?curid=1963004" title="Columbus (Teksas)">
Columbus (Teksas)

Columbus – miasto w Stanach Zjednoczonych, w południowej części stanu Teksas, w hrabstwie Colorado, nad rzeką Colorado. W 2000 liczyło 3916 mieszkańców.
Miasto leży w strefie klimatu wilgotnego, łagodnego, subtropikalnego, bez pory suchej i z gorącym latem, należącego według klasyfikacji Köppena do strefy "Cfa". Średnia temperatura roczna wynosi 19,9 °C

</doc>
<doc id="1963008" url="https://pl.wikipedia.org/wiki?curid=1963008" title="Osten">
Osten

Niemcy:
Osoby:
Inne:

</doc>
<doc id="1963020" url="https://pl.wikipedia.org/wiki?curid=1963020" title="Genet Yalew">
Genet Yalew

Genet Yalew (ur. 31 grudnia 1992) – etiopska lekkoatletka specjalizująca się w biegach długich.
Brązowa medalistka mistrzostw świata juniorów młodszych (2009) w biegu na 3000 metrów. W roku 2010 sięgnęła – wraz z koleżankami z reprezentacji – po srebro w klasyfikacji drużynowej juniorek przełajowych mistrzostw świata w Bydgoszczy (indywidualnie zajęła 5. miejsce). Szósta zawodniczka mistrzostw świata juniorów (bieg na 3000 m, Moncton 2010). Zdobyła dwa medale w gronie juniorek na przełajowym czempionacie w 2011. Trzecia zawodniczka mistrzostw Afryki juniorów (Gaborone 2011) w biegu na 5000 metrów. Srebrna medalistka mistrzostw świata w biegu na przełaj z 2013 w drużynie seniorek. W 2016 zdobyła srebro w rywalizacji drużynowej podczas mistrzostw świata w półmaratonie. Złota medalistka mistrzostw Etiopii.

</doc>
<doc id="1963024" url="https://pl.wikipedia.org/wiki?curid=1963024" title="Cheyne Rahme">
Cheyne Rahme

Cheyne Rahme (ur. 23 stycznia 1991) – południowoafrykański lekkoatleta, tyczkarz.
Osiągnięcia.
Rahme jest medalistą mistrzostw RPA w różnych kategoriach wiekowych (seniorzy, juniorzy, kadeci).

</doc>
<doc id="1963026" url="https://pl.wikipedia.org/wiki?curid=1963026" title="Puerto Iguazú">
Puerto Iguazú

Puerto Iguazú − miasto w Argentynie, w prowincji Misiones. W 2001 liczyło 31 515 mieszkańców.

</doc>
<doc id="1963029" url="https://pl.wikipedia.org/wiki?curid=1963029" title="Misselwarden">
Misselwarden

Misselwarden – dzielnica gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Land Wursten.

</doc>
<doc id="1963037" url="https://pl.wikipedia.org/wiki?curid=1963037" title="Padingbüttel">
Padingbüttel

Padingbüttel – dzielnica gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Land Wursten.

</doc>
<doc id="1963038" url="https://pl.wikipedia.org/wiki?curid=1963038" title="Padingbuettel">
Padingbuettel



</doc>
<doc id="1963040" url="https://pl.wikipedia.org/wiki?curid=1963040" title="San Juan del Puerto">
San Juan del Puerto

San Juan del Puerto – miasto w Hiszpanii, we wspólnocie autonomicznej Andaluzja, w prowincji Huelva. W 2009 liczyło 8049 mieszkańców.

</doc>
<doc id="1963048" url="https://pl.wikipedia.org/wiki?curid=1963048" title="Mistrzostwa Świata w Łyżwiarstwie Szybkim w Wieloboju 1992">
Mistrzostwa Świata w Łyżwiarstwie Szybkim w Wieloboju 1992

86. mistrzostwa świata w łyżwiarstwie szybkim w wieloboju odbyły się w dniach 21–22 marca 1992 roku w kanadyjskim Calgary. Zawodnicy startowali na sztucznym torze olimpijskim Olympic Oval. Łyżwiarze startowali na czterech dystansach: 500 m, 1500 m, 5000 m, 10 000 m. Najlepszy był Włoch Roberto Sighel, który pobił również rekordy świata w wieloboju. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza 16-tka po trzech dystansach.
Uczestnicy.
W zawodach wzięło udział 34 łyżwiarzy z 15 krajów. Sklasyfikowanych zostało 32.

</doc>
<doc id="1963049" url="https://pl.wikipedia.org/wiki?curid=1963049" title="Wremen">
Wremen

Wremen – dzielnica uzdrowiskowa gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Land Wursten.

</doc>
<doc id="1963059" url="https://pl.wikipedia.org/wiki?curid=1963059" title="Emebet Anteneh">
Emebet Anteneh

Emebet Anteneh (ur. 13 stycznia 1992 w Gojjam) – etiopska lekkoatletka specjalizująca się w biegach długich.
Trzykrotnie startowała w przełajowych mistrzostwach świata zdobywając trzy medale w rywalizacji drużyn juniorek (złoto w 2009 i w 2011 oraz srebro w 2010).
Rekord życiowy: bieg na 5000 metrów – 14:43,29 (9 czerwca 2011, Oslo).

</doc>
<doc id="1963063" url="https://pl.wikipedia.org/wiki?curid=1963063" title="Cappel (Wurster Nordseeküste)">
Cappel (Wurster Nordseeküste)

Cappel – dzielnica gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Land Wursten.

</doc>
<doc id="1963073" url="https://pl.wikipedia.org/wiki?curid=1963073" title="Julien Cools">
Julien Cools

Julien Cools (ur. 13 lutego 1947 w Retie) – belgijski piłkarz występujący na pozycji pomocnika.
Kariera klubowa.
Cools zawodową karierę rozpoczynał w 1969 roku w klubie KFC Beringen. W 1973 roku trafił do Club Brugge. Spędził tam 6 lat. W tym czasie zdobył z klubem trzy mistrzostwa Belgii (1976, 1977, 1978) oraz Puchar Belgii (1978). Ponadto w 1976 roku dotarł z zespołem do finału Pucharu UEFA, jednak Club Brugge przegrał tam 3:4 z Liverpoolem. W 1977 roku został laureatem belgijskiego Złotego Buta. W 1978 roku wystąpił z drużyną w finale Pucharu Mistrzów, ale uległa ona 0:1 Liverpoolowi. W 1979 roku Cools odszedł do Beerschot VAC. Potem był graczem klubów KFC Dessel Sport oraz KVC Westerlo, gdzie w 1986 roku zakończył karierę.
Kariera reprezentacyjna.
W reprezentacji Belgii Cools zadebiutował 1 czerwca 1974 w przegranym 1:2 towarzyskim meczu ze Szkocją. W 1980 roku został powołany do kadry na mistrzostwa Europy. Zagrał na nich we wszystkich czterech swojej drużyny – z Anglią (1:1), Hiszpanią (2:1), Włochami (0:0) oraz w finale z RFN (1:2). W spotkaniu z Hiszpanią strzelił także gola. Na tamtym turnieju Belgia zajęła ostatecznie 2. miejsce. W latach 1974–1980 w drużynie narodowej Cools rozegrał w sumie 35 spotkań i zdobył 2 bramki.

</doc>
<doc id="1963078" url="https://pl.wikipedia.org/wiki?curid=1963078" title="Cappel">
Cappel



</doc>
<doc id="1963079" url="https://pl.wikipedia.org/wiki?curid=1963079" title="Tkanka mezenchymatyczna">
Tkanka mezenchymatyczna



</doc>
<doc id="1963091" url="https://pl.wikipedia.org/wiki?curid=1963091" title="Santa Fe (Grenada)">
Santa Fe (Grenada)

Santa Fe – miasto w Hiszpanii, we wspólnocie autonomicznej Andaluzja, w prowincji Grenada. W 2009 liczyło 15 430 mieszkańców.
Na początku był to obóz wojskowy, który zajmował powierzchnię około 48 hektarów.

</doc>
<doc id="1963117" url="https://pl.wikipedia.org/wiki?curid=1963117" title="Afera Godfay">
Afera Godfay

Afera Godfay (ur. 25 września 1991) – etiopska lekkoatletka specjalizująca się w biegach długich.
W 2010 roku zajęła 8. miejsce w biegu juniorek oraz wraz z koleżankami z reprezentacji zdobyła srebrny medal w klasyfikacji drużynowej podczas przełajowych mistrzostw świata w Bydgoszczy.

</doc>
<doc id="1963128" url="https://pl.wikipedia.org/wiki?curid=1963128" title="Schemat wykonawczy">
Schemat wykonawczy



</doc>
<doc id="1963129" url="https://pl.wikipedia.org/wiki?curid=1963129" title="Sieć działań">
Sieć działań



</doc>
<doc id="1963142" url="https://pl.wikipedia.org/wiki?curid=1963142" title="KANK">
KANK



</doc>
<doc id="1963149" url="https://pl.wikipedia.org/wiki?curid=1963149" title="Futrzarstwo">
Futrzarstwo

Futrzarstwo – gałąź gospodarki, obejmująca pozyskiwanie skór futerkowych ze zwierząt futerkowych, upolowanych lub hodowanych, ocenę tych skór, obrót zakonserwowanymi skórami, wyprawianie futer i ich uszlachetnienie. Terminem tym w potocznym rozumieniu określane bywa także konfekcjonowanie futer na odzież i galanterię skórzaną (kuśnierstwo). Przedmiotem oceny, skupu i obrotu handlowego są skóry surowe konserwowane, tzn. poddane po oczyszczeniu z resztek mięsa i tłuszczu (mizdra), odpowiedniemu wysuszaniu, przetarciu w trocinach (dębowych, bukowych) lub soleniu. Ocena i klasyfikacja skór futerkowych ze względu na:
Skórki wiązane są po przesortowaniu, tzw. loty (np. norek po 100-120 sztuk, lisów po 20-25 sztuk), zakupowane są na pokrywanie potrzeb krajowych i na eksport. Obrót handlowy skupia się międzynarodowych targach, tzw. aukcjach futrzarskich, organizowanych raz lub dwa razy do roku w Nowym Jorku, Londynie, Helsinkach, Petersburgu, Lipsku, Sztokholmie, Oslo i w innych miastach. Dystrybucja odbywa się według ustalonego planu, na rzecz zakładów pracy oraz instytucji handlowych. Zakupione partie skór przekazywane są do dalszej obróbki, tzn. wyprawiania, barwienia oraz obróbki maszynowej (strzyżenie, czesanie, epilowanie i inne). Człowiek zaczął wcześniej używać na okrycia przed zimnem futer, niż tkanin, toteż pozyskiwanie skór futerkowych, ich wyprawianie oraz handel skórami sięga czasów starożytnych. 
Zwierzęta futerkowe.
Zwierzęta, z których najczęściej pozyskuje się futra to:
Futrzarstwo w Polsce.
W Królestwie Polskim w XVI wieku handel skórami futerkowymi koncentrował się w Poznaniu. , a dawni cechowi kuśnierze zajmowali się nie tylko szyciem futer, ale także wyprawianiem skór.
W 2015 roku eksport z Polski skór futerkowych surowych i garbowanych wyniósł ponad 1,6 mld zł, a cała branża wygenerowała ponad 2 mld zł dla budżetu, dając 50 tys. miejsc pracy, natomiast według ZUS liczba miejsc pracy wynosi poniżej 1000. Krajowa produkcja skór futerkowych w 2015 wyniosła ok. 10 mln szt. Polska jest drugim w Europie, po Danii, producentem naturalnych skór zwierząt futerkowych i trzecim na świecie.
Fermy zwierząt futerkowych.
Większość skór, które jest używane w futrzarstwie pochodzi od zwierząt futerkowych utrzymywanych w hodowli fermowej.
Kampanie antyfutrzarskie.
Kampanie antyfutrzarskie organizowane są na całym świecie, m.in. przez takie organizacje jak: PETA, czy fundacja Viva!. Mają one na celu zaprzestanie zabijaniu zwierząt na futra. Wiele znanych osobistości, takich jak Pamela Anderson, Kim Basinger, Stella McCartney, Sharon Osbourne, Sophie Ellis-Bextor, Jarosław Kaczyński, Zbigniew Zamachowski, Marcin Daniec popierają antyfutrzarskie kampanie.
Przepisy antyfutrzarskie.
Polska: w 2011 roku Koalicja dla Zwierząt, porozumienie kilkudziesięciu organizacji pro-zwierzęcych, złożyła w Sejmie projekt nowej ustawy o ochronie zwierząt, w którym ujęty został również zakaz chowu zwierząt futerkowych na futra (z okresem karencji). Projekt został złożony jako tzw. inicjatywa ludowa po zebraniu 224 736 podpisów. W lutym 2012 roku protestem pod Krajowym Pokazem Skór Futerkowych, rozpoczęła działalność Koalicja na Rzecz Zakazu Hodowli Zwierząt Futerkowych w Polsce.
W lutym 2016 r. grupa posłów partii Nowoczesna złożyła poselski projekt ustawy, który miał m.in. zabronić hodowli zwierząt futerkowych. Wywołało to falę krytyki. Miesiąc później wycofano cały projekt ustawy.
W 2020 roku uchwalono w Sejmie taki zakaz lecz po wniesieniu poprawek przez Senat pracę nad zakazem hodowli zwierząt na futro porzucono.
W październiku 2021 r. Małgorzata Tracz z partii Zieloni zapowiedziała złożenie w Sejmie do końca listopada projektu zakazu hodowli zwierząt na futra.
Raport Najwyższej Izby Kontroli.
Raport Najwyższej Izby Kontroli z 2011 roku, dotyczący działania 23 ferm zwierząt futerkowych w latach 2009–2010 na terenie województwa wielkopolskiego wskazuje na nierzetelność sprawowanego Nadzoru Weterynaryjnego. Według raportu w 87% sprawdzonych ferm nie przestrzegano wymagań dotyczących ochrony środowiska, natomiast w blisko połowie ferm działalność hodowlana była prowadzona w obiektach nielegalnie wybudowanych lub użytkowanych. Kolejny raport NIK z 2014 roku wykazał poprawę nad kontrolami ferm przemysłowych. W okresie 2011-2013 przeprowadzono przez Inspekcje Weterynaryjną kontrolę na prawie wszystkich legalnie działających fermach zwierząt futerkowych w Polsce.

</doc>
<doc id="1963153" url="https://pl.wikipedia.org/wiki?curid=1963153" title="Maurice Martens">
Maurice Martens

Maurice Martens (ur. 5 czerwca 1947 w Aalst) – belgijski piłkarz występujący na pozycji obrońcy.
Kariera klubowa.
Martens zawodową karierę rozpoczynał w 1967 roku w klubie RSC Anderlecht. W 1968 roku zdobył z nim mistrzostwo Belgii. W 1971 roku odszedł do klubu Royal Racing White. W 1973 roku ten klub połączył się z zespołem Daring Bruksela, przyjmując nazwę RWD Molenbeek. W tym samym roku Martens został laureatem belgijskiego Złotego Buta. W 1975 roku Martens zdobył z zespołem mistrzostwo Belgii. W 1983 roku zakończył karierę.
Kariera reprezentacyjna.
W 1970 roku Martens został powołany do kadry na mistrzostwa świata. Nie zagrał na nich ani razu, a Belgia odpadła z turnieju po fazie grupowej. 7 listopada 1971 w wygranym 1:0 towarzyskim meczu z Luksemburgiem Martens zadebiutował w reprezentacji Belgii. W 1972 roku znalazł się w kadrze na mistrzostwa Europy. Zagrał na nich w przegranym 1:2 meczu z RFN. Tamten turniej Belgia zakończyła na 3. miejscu. W 1980 roku Martensa powołano na mistrzostwa Europy. Nie rozegrał tam jednak żadnego spotkania, a Belgia zajęła 2. miejsce w turnieju. W latach 1971–1980 w drużynie narodowej Martens rozegrał w sumie 26 spotkań i zdobył 2 bramki.

</doc>
<doc id="1963161" url="https://pl.wikipedia.org/wiki?curid=1963161" title="Russ Haas">
Russ Haas

Thomas Russell „Russ” Haas (ur. 27 marca 1974 w Edmond, Oklahoma, zm. 15 grudnia 2001 w Cincinnati, Ohio) – amerykański wrestler, brat Charliego Haasa. CZW World Tag Team Champion oraz trzykrotny MCW Southern Tag Team Champion.
Kariera.
Karierę sportową zaczynał jako zawodnik zapasów uniwersyteckich na Seton Hall University. W 1998 zadebiutował jako wrestler i w tym samym roku sięgnął wraz ze swoim bratem Charliem Haasem (jako tag team The Haas Brothers) po Jersey All Pro Wrestling Tag Team Championship zdobywając to mistrzostwo ponownie rok później. W 2000 roku zdobyli Pennsylvania Championship Wrestling Tag Team Championship oraz ECWA Tag Team Championship w promocji East Coast Wrestling Association. Później obaj występowali w Maryland Championship Wrestling oraz World Xtreme Wrestling. W latach 1999–2000 występował wraz z bratem w Combat Zone Wrestling (CZW), gdzie również sięgnęli po tytuły tag teamowe CZW World Tag Team Championship.
7 sierpnia 2000 wystąpił w walce pokazowej w Madison Square Garden, a dzień później podpisał kontrakt z World Wrestling Federation (WWF). Wraz z bratem wystąpił w federacjach rozwojowych podległych WWF – m.in. Memphis Championship Wrestling (MCW) i Heartland Wrestling Association (HWA). Tylko w 2001 roku trzykrotnie sięgali po mistrzostwo MCW Southern Tag Team Championship.
Pośmiertnie, w dniu 17 grudnia 2001, komentatorzy wrestlingu Jim Ross i Jerry Lawler podczas odcinka "Raw" złożyli hołd zmarłemu wrestlerowi. | tytuł = w dniu 2 lutego 2002 federacja Jersey All Pro Wrestling przeprowadziła show poświęcone Haasowi o nazwie "Russ Haas Memorial Show". Podobnie w ramach uhonorowania Russa Haasa federacja Phoenix Championship Wrestling zorganizowała turniej tag teamowy pod nazwą "The Russ Haas Memorial Tag-Team Tournament", który odbył się pod koniec sierpnia 2002. W lipcu 2002 Ring of Honor Champion Low Ki zadedykował zdobycie swojego tytułu zmarłemu.
W 2004 został wprowadzony do galerii sław ECWA Hall of Fame wraz ze swoim bratem Charliem, jako tag team The Haas Brothers. Pod koniec października 2007 znalazł się wśród zawodników wprowadzonych do galerii sław JAPW Hall of Fame.
Życie osobiste.
Jego dziadek Hugh Devore był asystentem trenera futbolu amerykańskiego w drużynie Houston Oilers oraz głównym trenerem drużyny uniwersyteckiej Notre Dame Fighting Irish.
Pod koniec września 2001 przeszedł zawał serca. Zmarł 15 grudnia 2001 z powodu niewydolności serca podczas snu w wieku 27 lat. Został pochowany na Memorial Oaks Cemetery w Houston. Miał żonę imieniem Deedra.

</doc>
<doc id="1963165" url="https://pl.wikipedia.org/wiki?curid=1963165" title="Strumień gwiazd">
Strumień gwiazd

Strumień gwiazd – rozciągnięta w przestrzeni wokół galaktyki grupa gwiazd o podobnych właściwościach fizycznych lub poruszająca się w podobnym kierunku wobec galaktyki.
Strumienie gwiazd zostały utworzone z gwiazd pochodzących z karłowatych galaktyk satelitarnych lub gromad kulistych, rozerwanych przez oddziaływanie grawitacyjne większej galaktyki, albo też wyrwanych z macierzystych galaktyk wskutek tego samego oddziaływania. Strumienie gwiazd mogą też powstawać z wydłużonych chmur wodoru.
Znane strumienie gwiazd Drogi Mlecznej.
Wokół Drogi Mlecznej znanych jest kilkanaście strumieni gwiazd.
Kilka podobnych strumieni gwiazd odkryto również wokół innych galaktyk.
Strumienie gwiazd galaktyki Andromedy

</doc>
<doc id="1963168" url="https://pl.wikipedia.org/wiki?curid=1963168" title="Jialing Jiang">
Jialing Jiang

Jialing Jiang (chin. upr.: 嘉陵江; chin. trad.: 嘉陵江; pinyin: "Jīalíng Jiāng") – rzeka w Chinach, w prowincji Gansu, lewy dopływ Jangcy. Jej źródła znajdują się w górach Qin Ling. Długość rzeki wynosi ok. 1119 km, a powierzchnia jej dorzecza to 159,7 tys. km². Przepływa przez Nanchong i Chongqing.
W jej dorzeczu, między Nanchong i Hechuan, znajdują się złoża ropy naftowej.

</doc>
<doc id="1963169" url="https://pl.wikipedia.org/wiki?curid=1963169" title="Stanisław Krzysztof">
Stanisław Krzysztof

Stanisław Krzysztof (ur. 9 kwietnia 1907 w Grodźcu (dziś Będzin)) – działacz komunistyczny, Przodownik Pracy. Od 1930r w KPP, robotnik w Cementowni Grodziec oraz maszynista, mechanik maszyny wyciągowej w szybie Maria, Kopalni Grodziec, pierwszego szybu głębinowego tej kopalni. członek MO PR oraz Ligi Obrony Praw Człowieka i Obywatela wraz z Włodzimierzem Świderskim. Pod koniec 1945r utrwalacz władzy ludowej. Po wojnie członek ZBoWiD, I sekretarz w Cementowni Grodziec (jednej z pierwszych w Polsce) oraz I sekretarz KG PZPR. Jako mechanik oddelegowany do uruchamiania Cementowni w Groszowicach w zespole pod kierownictwem prof. Jerzego Grymka. Przez wiele lat był radnym Miejskiej Rady Narodowej w Będzinie oraz ławnikiem. Jego syn Tadeusz Krzysztof jest dyrektorem Domu Muzeum Rybackiego im. Klemensa Długiego w Rewie. Brat, wachmistrz Józef Krzysztof ułan Kresowy przeszedł cały szlak bojowy 2 Korpusu, uczestnik bitwy pod Monte Cassino. Przed wojną był komendantem strażnicy KOP w Batalionie Skałat.

</doc>
<doc id="1963170" url="https://pl.wikipedia.org/wiki?curid=1963170" title="Tablice rejestracyjne w Czarnogórze">
Tablice rejestracyjne w Czarnogórze

Biały szablon z czarnymi znakami. Posiadają również niebieski pasek z lewej strony, wykonany na wzór eurobandu, wykorzystywanego w państwach należących do Unii Europejskiej tylko bez gwiazdek, z kodem kraju MNE.
Układ: LL – LL CCC (L-litera, C-cyfra), gdzie dwie pierwsze litery oznaczają gminę, które od reszty oddziela nalepka legalizacyjna z godłem Czarnogóry. W starych tablicach zamiast niebieskiego paska jest godło Czarnogóry, dwa poziome paski na miejscu nalepki legalizacyjnej (niebieski wyżej, czerwony niżej), Dwa wyróżniki miasta rejestracji samochodu oraz układy z cyfr: Dwie cyfry i trzy cyfry po kresce.

</doc>
<doc id="1963173" url="https://pl.wikipedia.org/wiki?curid=1963173" title="Janusz Zaleski">
Janusz Zaleski



</doc>
<doc id="1963181" url="https://pl.wikipedia.org/wiki?curid=1963181" title="Chueca">
Chueca

Chueca – dzielnica Madrytu, usytuowana w dystrykcie Centro. Ulice Fuencarral, calle de Barquillo oraz Gran Vía stanowią jej granice. W latach 90. XX wieku przekształciła się w dzielnicę gejowską. Dzielnica ta ma charakter komercjalny ze sklepami, restauracjami, kawiarniami, barami, nocnymi lokalami. Licznie występują tutaj gejowskie sklepy z odzieżą i akcesoriami, sex shopy i inne.
Pochodzenie nazwy dzielnicy.
Na terenie dzielnicy znajduje się mały plac Chueca, którego nazwa bierze się od nazwiska znanego kompozytora zarzueli, Federico Chueca. Taką samą nazwę nosi stacja metra, która znajduje się na tymże placu.

</doc>
<doc id="1963184" url="https://pl.wikipedia.org/wiki?curid=1963184" title="Księga Napomnień Amenemope">
Księga Napomnień Amenemope



</doc>
<doc id="1963186" url="https://pl.wikipedia.org/wiki?curid=1963186" title="Katedra w Cefalù">
Katedra w Cefalù

Katedra w Cefalù () – katedra w Cefalù na Sycylii (Włochy) zbudowana w latach 1131–1240 i poświęcona w roku 1267.
Budowę rozpoczęto po tym, gdy na plaży w Cefalù wylądował król Sycylii Roger II, uratowawszy się ze sztormu. Obawiając się o własne życie, przysiągł wcześniej na morzu Świętemu Zbawicielowi, że jeśli przeżyje burzę, wybuduje katedrę. Prace nad katedrą kontynuowali w latach 1180–1240 Hohenstaufowie.
Podczas budowy katedry zostały zastosowane różne style architektoniczne. Nawa główna została zbudowana wzorując się na klasztorze w Cluny. Natomiast wpływy anglosaskie widoczne są w przejściach umożliwiających przemieszczanie się po wyższych częściach budowli. Z kolei przeplatające się łuki, tworzące dekoracje absyd i wyższej części transeptu zaczerpnięte zostały z architektury arabskiej. Również można tu odnaleźć elementy sztuki bizantyjskiej – przykładem są mozaiki pochodzące z 1148 roku.
W 2015 katedra została wpisana na listę Światowego Dziedzictwa UNESCO razem z zabytkami architektury normańsko-arabskiej w Palermo oraz z katedrą w Monreale.
Pantokrator.
Charakterystycznym elementem wnętrza jest bizantyjska mozaika przedstawiająca Chrystusa Pantokratora. Nad Pantokratorem widnieje napis w języku łacińskim: 
W księdze trzymanej przez Pantokratora jest dwujęzyczny napis (tu podany w łatwiejszej do odczytania pisowni), 
- w języku greckim: - i łacińskim Jest to cytat z Ewangelii według św. Jana (J 8,12): 

</doc>
<doc id="1963192" url="https://pl.wikipedia.org/wiki?curid=1963192" title="Napomnienia Amenemopeta">
Napomnienia Amenemopeta

Napomnienia Amenemopeta (lub Amenemope), inaczej "Mądrość Amenemopeta", jest dziełem literackim powstałym w starożytnym Egipcie, najprawdopodobniej w okresie Ramzesów (ok. 1300–1075 przed Chr.); na księgę składa się trzydzieści rozdziałów zapełnionych radami dotyczącymi szczęśliwego, spełnionego życia - najwyraźniej pozostawionymi przez pisarza Amenemope, syna Kanachta jako testament dla syna. Jest to charakterystyczne dzieło Nowego Państwa, “wieku osobistej pobożności”. Księga prowadzi refleksję na temat wewnętrznej wartości człowieka, jego postaw i zachowań prowadzących do szczęśliwego życia wobec narastających trudności życia społecznego i ekonomicznego. Jest uznana za jedno z arcydzieł literatury mądrościowej starożytnego Bliskiego Wschodu i cieszy się dziś szczególnym zainteresowaniem uczonych, ze względu na związki z biblijną Księgą Przysłów.

</doc>
<doc id="1963195" url="https://pl.wikipedia.org/wiki?curid=1963195" title="Midlum (Wurster Nordseeküste)">
Midlum (Wurster Nordseeküste)

Midlum – dzielnica gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Land Wursten.

</doc>
<doc id="1963210" url="https://pl.wikipedia.org/wiki?curid=1963210" title="Mulsum (Wurster Nordseeküste)">
Mulsum (Wurster Nordseeküste)

Mulsum – dzielnica gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, wchodząca w skład gminy zbiorowej Land Wursten.

</doc>
<doc id="1963216" url="https://pl.wikipedia.org/wiki?curid=1963216" title="Dmitrij Leluszenko">
Dmitrij Leluszenko

Dmitrij Daniłowicz Leluszenko (ukr. Дмитро Данилович Лелюшенко, ros. Дмитрий Данилович Лелюшенко, ur. w Nowokuźniecku, zm. 20 lipca 1987 w Moskwie) – radziecki dowódca wojskowy, generał armii, dwukrotny Bohater Związku Radzieckiego (1940, 1945) i Bohater Czechosłowackiej Republiki Socjalistycznej (1970).
Życiorys.
Urodził się i mieszkał w chutorze Nowokuźnieck w obwodzie rostowskim. Pochodził z ukraińskiej rodziny chłopskiej. Był najmłodszy z licznego rodzeństwa. Jego ojcem był Danił Iwanowicz Leluszenko. W 1912 roku ukończył wiejską szkołę parafialną.
W czasie wojny domowej w 1918 wstąpił do oddziału partyzanckiego Czerwonej Konnicy Borysa Dumenko walczącego przeciwko białym Kozakom. W 1919 wstąpił do Armii Czerwonej, gdzie w składzie 1 Armii Konnej walczył przeciwko wojskom gen. Antona Denikina, a później w wojnie polsko-bolszewickiej.
Po zakończeniu wojny domowej pozostał w wojsku, jako zawodowy oficer. W momencie rozpoczęcia w Armii Czerwonej tworzenia wojsk zmechanizowanych rozpoczął służbę w tych wojskach. W 1933 ukończył Akademię Wojenną im. M. Frunzego. Następnie był dowódcą batalionu a później pułku czołgów.
W czasie wojny zimowej w już w stopniu kombriga dowodził 29 Samodzielną Brygadą Czołgów. Wyróżnił się wtedy w walkach o przełamanie linii Mannerheima, za co 7 kwietnia 1940 został nagrodzony tytułem Bohatera Związku Radzieckiego.
W momencie rozpoczęcia agresji Niemiec na ZSRR dowodził 21 korpusem zmechanizowanym, walczącym nad rzeką Dźwiną. Jednak już w sierpniu 1941 został naczelnikiem ds. formowania wojsk pancernych w dowództwie wojsk pancernych.
W październiku 1941 został na rozkaz Józefa Stalina dowódcą utworzonego 1. Samodzielnego Gwardyjskiego Korpusu Strzeleckiego, którym dowodził w czasie bitwy pod Moskwą. Za zasługi w bitwie został mianowany dowódcą 5 Armii, która zajmowała pozycję obronne w rejonie Możajska. Funkcję tę pełnił jednak bardzo krótko, gdyż został ranny.
Po wyleczeniu z ran w listopadzie 1941 został dowódcą 30 Armii, która wchodziła w skład Frontu Zachodniego. Dowodząc tą armią wziął udział w kontrofensywie pod Moskwą w grudniu 1941, gdzie wyróżniła się ona w walkach o likwidację wybrzuszenia pod Klinem. Następnie brał udział w bitwie pod Rżewem w 1942 roku oraz w kontrofensywie pod Rżewem latem 1942.
W listopadzie 1942 został dowódcą 1 Gwardyjskiej Armii, którą dowodził w czasie kontrofensywy pod Stalingradem. 5 grudnia 1942 został dowódcą 3 Gwardyjskiej Armii, która powstała z przemianowania 1 Gwardyjskiej Armii. Wziął udział w bitwie o Dniepr zdobywając przyczółek pod Nikopolem.
W marcu 1944 został dowódcą 4 Armii Pancernej (17 marca 1945 została przemianowana na 4 Gwardyjską Armię Pancerną), którą dowodził do końca wojny. Dowodząc to armią wziął udział w oswobodzeniu prawobrzeżnej Ukrainy, operacji lwowsko-sandomierskiej, wschodniokarpackiej, wiślańsko-odrzańskiej, śląskiej i berlińskiej.
6 kwietnia 1945 został po raz drugi nagrodzony tytułem Bohatera Związku Radzieckiego.
5 maja 1945 dowodzona przez niego armia wzięła udział w operacji praskiej jako siły uderzeniowe 1 Frontu Ukraińskiego, które dotarły do Pragi 9 maja 1945 udzielając pomocy powstańcom.
Po zakończeniu II wojny światowej na kierowniczych stanowiskach w Armii Radzieckiej. Był kolejno dowódcą Zakarpackiego Okręgu Wojskowego (1953–1956), Zabajkalskiego Okręgu Wojskowego (1956–1958) i Uralskiego Okręgu Wojskowego (1958–1960). Następnie został przewodniczącym organizacji DOSAAF w latach 1960–1964. Później był w grupie generalnych inspektorów Ministerstwa Obrony ZSRR.
W życiu kierował się słowami ojca: "Toruj sobie drogę w życiu pracą, ucz się, nie pij i nie pal, bądź uczciwy". Udział w wojnie sprawił, że stracił wiarę w istnienie Boga. 
Napisał wspomnienia pt. "Москва-Сталинград-Берлин-Прага. Записки командарма" (pol. "Moskwa-Stalingrad-Berlin-Praga. Notatki dowódcy armii") (wyd. I 1970); w Polsce wydane pod tytułem "Pancernym szlakiem. Wspomnienia dowódcy armii", w tłumaczeniu Piotra Marciniszyna (wyd. I 1983, Wydawnictwo MON).
Zmarł w Moskwie i został pochowany na cmentarzu Nowodziewiczym.
Odznaczenia.
I inne.

</doc>
<doc id="1963221" url="https://pl.wikipedia.org/wiki?curid=1963221" title="Tablice rejestracyjne w Gruzji">
Tablice rejestracyjne w Gruzji

Białe tło z czarnymi literami i cyframi. Po lewej stronie umieszczona na jest flaga Gruzji, poniżej kod -GEO. Pierwsza litera to wyróżnik miasta następne litery to kod samochodu oraz oddzielone od nich myślnikiem cyfry (LLL - CCC).
Kody miast:

</doc>
<doc id="1963226" url="https://pl.wikipedia.org/wiki?curid=1963226" title="Fu Jiang">
Fu Jiang

Fu Jiang (chiń.: 涪江; pinyin: "Fú Jiāng") – rzeka w środkowowschodnich Chinach, główny prawy dopływ Jialing Jiang. Jej źródła znajdują się w Hengduan Shan. Długość rzeki wynosi 563 km. Używana do irygacji pól ryżowych i upraw bawełny.

</doc>
<doc id="1963228" url="https://pl.wikipedia.org/wiki?curid=1963228" title="Mulsum">
Mulsum

Niemcy:
Inne:

</doc>
<doc id="1963229" url="https://pl.wikipedia.org/wiki?curid=1963229" title="Różyczka (ścieżka dźwiękowa)">
Różyczka (ścieżka dźwiękowa)

Różyczka – ścieżka dźwiękowa do polskiego filmu fabularnego w reżyserii Jana Kidawy-Błońskiego z 2010 pt. "Różyczka" autorstwa Michała Lorenca.
Nagranie w Polsce uzyskało status złotej płyty.
Stylistyka utworów nawiązuje do jazzu lat 60. XX w., pojawiają się też tematy żydowskie.
Utwór "Wyjazd z Polski" był tematem przewodnim w czasie relacji z wydarzeń związanych z żałobą i ceremoniami pogrzebowymi po katastrofie polskiego Tu-154 w Smoleńsku w kwietniu 2010.

</doc>
<doc id="1963230" url="https://pl.wikipedia.org/wiki?curid=1963230" title="Język prowansalski">
Język prowansalski



</doc>
<doc id="1963237" url="https://pl.wikipedia.org/wiki?curid=1963237" title="Światowy Dzień Grafika">
Światowy Dzień Grafika

Światowy Dzień Grafika, ang. "World Graphics Day" - coroczne święto obchodzone 27 kwietnia, od 1995, w rocznicę powstania "Międzynarodowej Rady Stowarzyszeń Grafików Projektantów " (Icograda).
Jest to święto zawodu grafika i grafika komputerowego, oraz rysunku graficznego (m.in. grafiki użytkowej, wizerunku firmy), oraz komunikacji wizualnej, (dotyczących środków masowego przekazu i komunikacji społecznej).
Obchody święta mają na celu uznanie pracy grafika, projektowania komunikacji i informacji oraz uświadomienie ich roli w świecie. Projektanci mają nadzieję, że internet może przyczynić się do lepszego porozumienia między ludźmi i przyczynić się do budowania mostów, gdzie istnieją nierówności i podziały.

</doc>
<doc id="1963244" url="https://pl.wikipedia.org/wiki?curid=1963244" title="Lenore Zann">
Lenore Zann

Lenore Zann (ur. 22 listopada 1959 r. w Sydney) − australijsko-kanadyjska polityk, także aktorka filmowa, telewizyjna, sceniczna i głosowa.
Biogram.
W 1968 roku wyemigrowała z rodzicami do Nowej Szkocji. Uczęszczała do Cobequid Educational Centre (CEC), szkoły średniej w miejscowości Truro.
Karierę aktorską kontynuuje nieprzerwanie od roku 1979. Wśród filmów z jej udziałem znajdują się "Upiorne urodziny" ("Happy Birthday to Me", 1981), "Miłość pośród lasów" ("Personally Yours", 2000), "Próba sił" ("Teamster Boss: The Jackie Presser Story", 1992) i "Wróg naturalny" ("Natural Enemy", 1997). W latach 1992-'97 odgrywała głosową rolę Rogue w serialu "X-Men" ("X-Men: The Animated Series"). Udzielała też głosu w telewizyjnych animacjach "Wojowniczki z Krainy Marzeń" ("Majikku naito reiāsu", 1993-'95) i "Storm Hawks" (2007-'09).
8 kwietnia 2009 roku nowoszkocka partia socjaldemokratyczna NDP (Nova Scotia New Democratic Party) ogłosiła, że Zann będzie jej kandydatem w okręgu wyborczym Truro-Bible Hill. Tego samego dnia członek Nova Scotia Liberal Party udostępnił mediom fotografie topless Zann, wykonane przy okazji jej występu w serialu telewizyjnym "Słowo na L" ("The L Word"). 9 czerwca 2009 Zann zdobyła miejsce w wyborach.
Zann jest asystentem ministra w Departamencie Turystyki, Kultury i Dziedzictwa.

</doc>
<doc id="1963247" url="https://pl.wikipedia.org/wiki?curid=1963247" title="Dorum">
Dorum

Dorum – dzielnica uzdrowiskowa gminy Wurster Nordseeküste w Niemczech, w kraju związkowym Dolna Saksonia, w powiecie Cuxhaven. Do 31 grudnia 2014 gmina, siedziba gminy zbiorowej Land Wursten.

</doc>
<doc id="1963249" url="https://pl.wikipedia.org/wiki?curid=1963249" title="Bei Jiang">
Bei Jiang

Bei Jiang (chiń.: 北江; pinyin: "Běi Jiāng"; dosł. "Rzeka Północna") – rzeka w południowych Chinach, w prowincji Guangdong, razem z Xi Jiang i Dong Jiang tworzą Rzekę Perłową. Długość rzeki wynosi ok. 350 km.

</doc>
<doc id="1963255" url="https://pl.wikipedia.org/wiki?curid=1963255" title="M81 Woodland">
M81 Woodland

Woodland – kamuflaż używany m.in. przez amerykańskie siły zbrojne tj.: US Army, USMC, United States Air Force i United States Navy.
Kamuflaż został opracowany w roku 1981 i wdrożony wraz z mundurem typu BDU. Woodland jest w dużej mierze wzorowany na kamuflażu z czasów wojny wietnamskiej – ERDL.
W roku 2002 Marines zastąpiło Woodland nowszym kamuflażem – Marpat. Od 2004 stopniowo zastępowany także w US Army przez UCP. Z uwagi na swoje bardzo dobre właściwości maskujące "Woodland" stał się najpopularniejszym wzorem kamuflażu i został przyjęty przez wiele armii na świecie. Często spotykany również w kulturze masowej.
Na wyposażenie rosyjskiej armii w roku 1998 wprowadzono kamuflaż wzorowany na Woodlandzie – kamuflaż NATO.

</doc>
<doc id="1963265" url="https://pl.wikipedia.org/wiki?curid=1963265" title="Ihlienworth">
Ihlienworth

Ihlienworth (dolnoniem. "Helnnworth") – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 siedziba gminy zbiorowej Sietland, która w wyniku reformy administracyjnej została rozwiązana.

</doc>
<doc id="1963267" url="https://pl.wikipedia.org/wiki?curid=1963267" title="Hemiola">
Hemiola

Hemiola (z gr. ἡμιόλιος "hemiolios" „półtora”) – formuła rytmiczna, w której dwa takty w prostym metrum trójdzielnym (zwykle 3/8 lub 3/4) wykonywane są jak trzy takty w metrum prostym dwudzielnym.
Termin „hemiola” pochodzi od greckiego przymiotnika "ἡμιόλιος" ("hemiolios"), który w kontekście teoretyczno-muzycznym został użyty przez Arystoksenusa. Rzeczownik ἡμιολία ("hemiolia") był także przez Greków używany w odniesieniu do galery, którą napędzało półtora rzędu wioseł. W muzyce pierwotnie oznaczało proporcję 3:2, która tworzyła interwał kwinty czystej.
Około XV wieku „hemiola” zaczęła oznaczać trzy "brevis" w takcie, gdzie dominującym schematem metrycznym były dwie "brevis" z kropkami w takcie. To zastosowanie zostało później rozszerzone do dzisiejszego: dwa takty trójdzielne wykonywane (artykułowane, frazowane) tak, jakby były trzema taktami dwudzielnymi. Taka postać występowała w tańcach wirginalistów angielskich oraz kompozytorów baroku i klasycyzmu.

</doc>
<doc id="1963268" url="https://pl.wikipedia.org/wiki?curid=1963268" title="Helnnworth">
Helnnworth



</doc>
<doc id="1963272" url="https://pl.wikipedia.org/wiki?curid=1963272" title="Viverra civettina">
Viverra civettina



</doc>
<doc id="1963273" url="https://pl.wikipedia.org/wiki?curid=1963273" title="Ligarki">
Ligarki

Ligarki, Legarki – niewielka polana w Pieninach. Znajduje się na wysokości 730–750 m w Masywie Trzech Koron. Położona jest na grzbiecie porośniętym dzikim lasem jodłowo-świerkowym, który już Kazimierz Sosnowski uważał za las pierwotny. Ma powierzchnię 0,45 ha i z powodu niewielkich rozmiarów pozbawiona jest widoków, gdyż przesłania je las. Mimo niewielkich rozmiarów stwierdzono występowanie na niej ok. 100 gatunków roślin naczyniowych. Do 1980 polana była regularnie koszona, później zaprzestano koszenia, prowadzi się natomiast badania nad sukcesją wtórną.
Przez polanę Ligarki prowadzi szlak turystyczny, na polanie zakręca on o 90°. W Pieninach istnieją jeszcze jedne Ligarki – skalne żebra o wysokości ok. 240 m, opadające do Przełomu Dunajca z tego grzbietu, na którym znajduje się polana Ligarki.
Z rzadkich roślin m.in. stwierdzono tutaj występowanie tawuły średniej, kokoryczy żółtawej i ostrożnia głowacza.
Polana znajduje się na obszarze Pienińskiego Parku Narodowego, w granicach wsi Sromowce Niżne, w województwie małopolskim, w powiecie nowotarskim, w gminie Czorsztyn.

</doc>
<doc id="1963275" url="https://pl.wikipedia.org/wiki?curid=1963275" title="Hotan He">
Hotan He

Hotan He (chiń.: 和田河; pinyin: "Hétián Hé") – rzeka w zachodnich Chinach, w Kotlinie Kaszgarskiej, okresowy dopływ Tarymu. Powstaje ze złączenia Karakax He i Yurungkax He. Długość rzeki wynosi 644 km.

</doc>
<doc id="1963278" url="https://pl.wikipedia.org/wiki?curid=1963278" title="British Home Championship 1897">
British Home Championship 1897

British Home Championship 1897 – czternasta edycja turnieju piłki nożnej między reprezentacjami z Wielkiej Brytanii. Tytułu, z powodzeniem, broniła Szkocja.
Tabela.
SZKOCJA DZIEWIĄTY TYTUŁ
Strzelcy.
4 gole
3 gole
2 gole
1 gol

</doc>
<doc id="1963281" url="https://pl.wikipedia.org/wiki?curid=1963281" title="NBER">
NBER



</doc>
<doc id="1963282" url="https://pl.wikipedia.org/wiki?curid=1963282" title="Witalij Skysz">
Witalij Skysz

Witalij Wołodymyrowycz Skysz, ukr. Віталій Володимирович Скиш, ros. Виталий Владимирович Скиш, "Witalij Władimirowicz Skisz" (ur. 23 sierpnia 1971 w Kirowohradzie) – ukraiński piłkarz, grający na pozycji obrońcy, a wcześniej pomocnika.
Kariera piłkarska.
Kariera klubowa.
Wychowanek Internatu Sportowego w Charkowie. W latach 1990–1991 rozpoczął karierę piłkarską w drużynie rezerw Metalista Charków, a potem występował w drużynach Weres Równe i Zirka Kirowohrad. Na początku 1993 sezonu przeszedł do Czornomorca Odessa, w składzie którego 14 marca 1993 debiutował w Wyższej lidze. Występował również w farm klubie SK Odessa. W rundzie jesiennej sezonu 1995/96 bronił barw Prykarpattia Iwano-Frankowsk, po czym powrócił do Czornomorca. Latem 1996 podpisał 3 letni kontrakt z klubem Ałanija Władykaukaz, ale nieczęsto wychodził na boisko w podstawowym składzie, dlatego po roku powrócił do Ukrainy, gdzie został piłkarzem klubu Zirki Kirowohrad. Latem 1998 przeszedł do Metalista Charków, ale na wiosnę powrócił do Zirki. W rundzie jesiennej sezonu 1998/99 grał w Metałurh Zaporoże, po czym zakończył karierę piłkarską.

</doc>
<doc id="1963286" url="https://pl.wikipedia.org/wiki?curid=1963286" title="Katedra w Ferrarze">
Katedra w Ferrarze

Katedra w Ferrarze () – największy kościół w Ferrarze (Emilia-Romania, Włochy) poświęcony św. Jerzemu męczennikowi w roku 1135. Konsekracja głównego ołtarzy w roku 1177. W tej czasie romański chór był kończony. Zaś obecny chór jest renesansowy. Święty Jerzy jest również patronem miasta. Katedra zlokalizowana jest w centrum miasta, niedaleko od zamku Estense.
Nie należy mylić obecnej katedry z dawną katedrą pod takim samym wezwaniem, wciąż istniejącą po drugiej stronie Padu.
Budowla.
Pierwotny romański projekt katedry w Ferrarze szczególnie widoczny jest w zonie niższej fasady. Fasada katedry w Ferrarze ma ostrołuky, więc rożnia od fasadych katedrych w Modenie i Parmie. Wykonana w białym marmurze fasada zwieńczona jest trzema wierzchołkami, ozdobiona jest rzędami loggii oraz niedużych arkad, rozetowymi oknami, posągami oraz licznymi płaskorzeźbami. 
Ponad portalem romańskim s kruchtą jest lodżia gotycka s dwa reliefami Sądu Ostatecznego.
Po prawej stronie fasady znajduje się posąg miejscowego arystokraty Alberto d’Este, natomiast lewą stronę zdobi popiersie papieża Klemensa VIII.
Z południowej strony katedry dobudowano w latach 1451–1493 renesansową kampanilę, która do dziś pozostaje niedokończona. Jej projekt przypisuje się Leonowi Battiście Albertiemu.
Trzynawowe wnętrze katedry wykonano w stylu barokowym w XVII wieku po tym jak pożar zniszczył poprzedni wystrój.

</doc>
<doc id="1963289" url="https://pl.wikipedia.org/wiki?curid=1963289" title="Maria Kaczyńska (ujednoznacznienie)">
Maria Kaczyńska (ujednoznacznienie)

Zobacz też

</doc>
<doc id="1963290" url="https://pl.wikipedia.org/wiki?curid=1963290" title="George Arthur Akerlof">
George Arthur Akerlof



</doc>
<doc id="1963291" url="https://pl.wikipedia.org/wiki?curid=1963291" title="Odisheim">
Odisheim

Odisheim – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 wchodziła w skład gminy zbiorowej Sietland.

</doc>
<doc id="1963293" url="https://pl.wikipedia.org/wiki?curid=1963293" title="Trzej Bracia (Ryga)">
Trzej Bracia (Ryga)

Trzej Bracia (łot. "Trīs brãli") - kompleks trzech średniowiecznych domów mieszkalnych w Rydze przy ulicy Mazã Pils. Budynki zostały nazwane poprzez analogię do podobnych budynków w Tallinnie, które noszą nazwę Trzech Sióstr. 
Najstarszy budynek znajdujący się z prawej strony zbudowany został w XV wieku i nosi wyraźne cechy późnego gotyku. Jest nieznacznie cofnięty względem pozostałych dwóch. Jest najstarszym zachowanym budynkiem mieszkalnym w Rydze. Środkowy "Brat" został zbudowany w 1646 roku. Data zakończenia została oznaczona metalowymi cyframi na wysokości drugiego piętra. Został zbudowany w stylu charakterystycznym dla XVII wiecznej Rygi. Najmłodszym z "Braci" jest wąski budynek z lewej strony kompleksu. Został zbudowany w XVII wieku jako kamienica czynszowa. 
Budynki zostały odnowione w latach pięćdziesiątych XX wieku. Obecnie w kompleksie mieści się siedziba Muzeum Architektury Łotwy.

</doc>
<doc id="1963303" url="https://pl.wikipedia.org/wiki?curid=1963303" title="Zapalniczka (film)">
Zapalniczka (film)

Zapalniczka – polski film kryminalny z 1970 roku w reżyserii Krzysztofa Szmagiera.
Film kręcony w Warszawie (Rynek Starego Miasta, Lotnisko Chopina).
Treść.
Młody naukowiec Jacek dostaje zaproszenie na sympozjum naukowe w Wiedniu. Jeden z kolegów naukowców pożycza mu walizkę. Na miejscu okazuje się, że w walizce ukryto 10000 dolarów. Wkrótce potem właściciel walizki ginie w wypadku samochodowym. Na miejscu tego wypadku zostaje znaleziona zapalniczka.

</doc>
<doc id="1963304" url="https://pl.wikipedia.org/wiki?curid=1963304" title="Yalong Jiang">
Yalong Jiang

Yalong Jiang (chin. upr.: 雅砻江; chin. trad.: 雅礱江; pinyin: "Yǎlóng Jiāng"; tyb.: ཉག་ཆུ་, Wylie: "nyag chu") – rzeka w centralnej części Chin, lewy dopływ Jangcy. Jej źródła znajdują się w Kunlunie. Długość rzeki wynosi 1324 km, a powierzchnia jej dorzecza to 144 tys. km².

</doc>
<doc id="1963307" url="https://pl.wikipedia.org/wiki?curid=1963307" title="Steinau (Dolna Saksonia)">
Steinau (Dolna Saksonia)

Steinau – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 wchodziła w skład gminy zbiorowej Sietland.

</doc>
<doc id="1963308" url="https://pl.wikipedia.org/wiki?curid=1963308" title="Nicola Zingaretti">
Nicola Zingaretti

Nicola Zingaretti (ur. 11 października 1965 w Rzymie) – włoski polityk i samorządowiec, poseł do Parlamentu Europejskiego, prezydent prowincji Rzym oraz regionu Lacjum, od 2019 do 2021 sekretarz Partii Demokratycznej.
Życiorys.
Brat aktora Luki Zingarettiego. Ukończył szkołę średnią, w 1984 uzyskał dyplom technika dentystycznego. Krótko studiował literaturoznawstwo na Uniwersytecie Rzymskim „La Sapienza”. W latach 1991–1993 wykonywał mandat radnego Rzymu. Był etatowym działaczem partyjnym, m.in. od 1991 do 1995 pełnił funkcję krajowego sekretarza organizacji młodzieżowej postkomunistów z Demokratycznej Partii Lewicy. W okresie 1995–1997 kierował Międzynarodową Unią Młodych Socjalistów, później zajmował stanowisko partyjnego rzecznika ds. kontaktów zewnętrznych.
W wyborach w 2004 uzyskał mandat posła do Parlamentu Europejskiego z ramienia Drzewa Oliwnego (jako kandydat powstałych na bazie PDS Demokratów Lewicy). Był m.in. członkiem Grupy Socjalistycznej, Komisji Prawnej oraz Komisji Rynku Wewnętrznego i Ochrony Konsumentów.
W 2006 został sekretarzem regionalnym DS w Lacjum, a w latach 2007–2009 pełnił tożsame stanowisko w nowo utworzonej Partii Demokratycznej. Z PE odszedł w 2008 w związku z wyborem na urząd prezydenta prowincji Rzym, funkcję tę pełnił do 2012.
W przedterminowych wyborach w 2013 Nicola Zingaretti jako kandydat centrolewicy z powodzeniem ubiegał się o urząd prezydenta Lacjum, wygrywając z poparciem blisko 41% głosujących. W 2018 utrzymał to stanowisko na drugą kadencję.
W marcu 2019 Nicola Zingaretti został wybrany na nowego sekretarza Partii Demokratycznej. Zrezygnował z tej funkcji w marcu 2021. W wyborach w 2022 uzyskał mandat posła do Izby Deputowanych XIX kadencji, przechodząc do pracy we włoskim parlamencie. W związku z tym zrezygnował z prezydentury Lacjum ze skutkiem od listopada 2022.

</doc>
<doc id="1963316" url="https://pl.wikipedia.org/wiki?curid=1963316" title="Lisa Langlois">
Lisa Langlois

Lisa Langlois (ur. 15 marca 1959 w North Bay w prowincji Ontario) – kanadyjska aktorka filmowa, telewizyjna i teatralna.
Życiorys.
Dzieciństwo spędziła w Hamilton w prowincji Ontario, gdzie uczęszczała do francuskojęzycznej szkoły, w rezultacie biegle włada językiem francuskim. W 1974 roku zdobyła tytuł Nastoletniej Wicemiss Kanady. Jest absolwentką McMaster University (Mac) w Hamilton.
Jako aktorka debiutowała w 1975 roku, występując w odcinkach policyjnego serialu CBC Television "Sidestreet". Pierwszą poważną rolę – przerażonej szokującym odkryciem masowego mordu Amelii – odegrała w horrorze "Upiorne urodziny" ("Happy Birthday to Me", 1981), następnie pojawiła się jako Patsy w thrillerze akcji "Klasa 1984" ("Class of 1984", 1982) z młodym Michaelem J. Foksem.
Od 1994 roku była żoną kanadyjskiego dźwiękowca Roberta Ulricha, lecz związek ten zakończył się rozwodem. Ulrichowi urodziła syna, Emersona.

</doc>
<doc id="1963320" url="https://pl.wikipedia.org/wiki?curid=1963320" title="Steinau">
Steinau

Niemcy:
Dawne nazwy w Polsce:
Osoby:

</doc>
<doc id="1963329" url="https://pl.wikipedia.org/wiki?curid=1963329" title="Wanna (gmina)">
Wanna (gmina)

Wanna – miejscowość i gmina w Niemczech, w kraju związkowym Dolna Saksonia, w powiecie Cuxhaven, wchodzi w skład gminy zbiorowej Land Hadeln. Do 31 grudnia 2010 wchodziła w skład gminy zbiorowej Sietland.

</doc>
<doc id="1963347" url="https://pl.wikipedia.org/wiki?curid=1963347" title="Wanna (ujednoznacznienie)">
Wanna (ujednoznacznienie)

Niemcy:
Zobacz też:

</doc>
<doc id="1963348" url="https://pl.wikipedia.org/wiki?curid=1963348" title="KV 299">
KV 299



</doc>
<doc id="1963349" url="https://pl.wikipedia.org/wiki?curid=1963349" title="Kv 299">
Kv 299



</doc>
<doc id="1963350" url="https://pl.wikipedia.org/wiki?curid=1963350" title="Komorze Góry">
Komorze Góry

Komorze Góry (do 1945 niem. "Kammer Berge") – zalesione pasmo wydm śródlądowych o wysokości do 41 m n.p.m. na Równinie Wkrzańskiej. Wydmy są porośnięte borem sosnowym Puszczy Wkrzańskiej pomiędzy Starym Leśnem a Tanowem, po wschodniej stronie drogi Pilchowo-Tanowo. Do 1945 r. przy tej drodze funkcjonowała leśniczówka "Vorheide Försterei". Przez Komorze Góry prowadzi turystyczny pieszy szlak czarny Leśno Górne – Tanowo.
Nazwę "Komorze Góry" wprowadzono urzędowo rozporządzeniem w 1949 roku.

</doc>
<doc id="1963352" url="https://pl.wikipedia.org/wiki?curid=1963352" title="Patafizyka">
Patafizyka



</doc>
<doc id="1963356" url="https://pl.wikipedia.org/wiki?curid=1963356" title="KV 525">
KV 525



</doc>
<doc id="1963382" url="https://pl.wikipedia.org/wiki?curid=1963382" title="Volkswagendeutsche">
Volkswagendeutsche

Volkswagendeutsche – pejoratywne określenie nadawane w Polsce obywatelom polskim (pochodzącym najczęściej z Górnego Śląska i tzw. Ziem Odzyskanych), którzy w czasach PRL emigrowali z przyczyn ekonomicznych do Niemiec Zachodnich, powołując się przy tym na prawdziwe lub rzekome niemieckie korzenie. Określenie "Volkswagendeutsche" pojawiło się po raz pierwszy w latach 70., kiedy to na mocy zawartej w 1975 r. umowy z Niemcami dotyczącej pożyczki dewizowej, władze komunistyczne zezwoliły osobom pochodzenia niemieckiego na wyjazdy lub emigrację do RFN. Nawiązywało ono do Volkslisty z czasów II wojny światowej, oraz do samochodów marki Volkswagen stanowiących wówczas w Polsce synonim panującego w Niemczech Zachodnich dobrobytu.

</doc>
<doc id="1963386" url="https://pl.wikipedia.org/wiki?curid=1963386" title="Peter Gade">
Peter Gade

Peter Høeg Gade (ur. 14 grudnia 1976 w Aalborgu) – duński badmintonista, pięciokrotny medalista mistrzostw świata, pięciokrotny mistrz Europy.
Największym jego sukcesem jest srebrny medal mistrzostw świata w 2001 roku (przegrał w finale z reprezentantem Indonezji Hendrawanem). Jest również czterokrotnym brązowym medalistą − w roku 1999 w Kopenhadze, w 2005 w Anaheim, w 2010 w Paryżu oraz w 2011 w Londynie. 
Pięciokrotnie zdobywał mistrzostwo Europy w grze pojedynczej, co jest absolutnym rekordem. Złote medale mistrzostw Starego Kontynentu zdobył w 1998, 2000, 2004, 2006 i 2010 roku.
Trzykrotnie występował w igrzyskach olimpijskich. W 2000 roku, w Sydney zajął 4. miejsce, przegrywając brązowy medal z chińskim zawodnikiem Xia Xuanze, natomiast w trzech kolejnych igrzyskach (2004, 2008, 2012) przegrał swoje ćwierćfinałowe spotkania.

</doc>
<doc id="1963395" url="https://pl.wikipedia.org/wiki?curid=1963395" title="Giuseppe Castiglione (polityk)">
Giuseppe Castiglione (polityk)

Giuseppe Castiglione (ur. 5 października 1963 w Bronte) – włoski polityk i prawnik, w latach 2004–2008 poseł do Parlamentu Europejskiego, od 2008 do 2012 prezydent prowincji Katania.
Życiorys.
Ukończył studia prawnicze na Università degli Studi di Catania. Pracował zawodowo jako księgowy i dziennikarz. W drugiej połowie lat 80. był członkiem władz dzielnicowych, zasiadał też w radzie miasta Bronte. Uzyskiwał mandat deputowanego do Sycylijskiego Zgromadzenia Regionalnego. W latach 1996–1999 był członkiem egzekutywy regionu ds. przemysłu, a w latach 2001–2004 asesorem ds. rolnictwa i zastępcą prezydenta Sycylii. Wchodził w skład władz krajowych organizacji samorządowych.
Został skazany w pierwszej instancji na karę 10 miesięcy pozbawienia wolności za wpływanie na przetargi, uniewinniono go natomiast od zarzutów współpracy z mafią.
W wyborach w 2004 z listy Forza Italia został wybrany w skład Parlamentu Europejskiego. Zasiadał we frakcji Europejskiej Partii Ludowej – Europejskich Demokratów, a także m.in. w Komisji Rolnictwa i Rozwoju Wsi oraz Komisji Wolności Obywatelskich, Sprawiedliwości i Spraw Wewnętrznych.
W 2008 przystąpił wraz z FI do nowo utworzonego Ludu Wolności. W tym samym roku odszedł z PE w związku z wyborem na urząd prezydenta Katanii. Zrezygnował z tej funkcji w 2012. W 2013 wybrany do Izby Deputowanych XVII kadencji, w której zasiadał do 2018. Również w 2013 objął urząd podsekretarza stanu w resorcie rolnictwa (sprawował go do czerwca 2018), przystąpił też do partii Nowa Centroprawica, a w 2017 został działaczem powstałej na jej bazie formacji Alternativa Popolare. Później związany z reaktywowaną partią FI. W 2022 przystąpił do stronnictwa Azione, w tym samym roku powrócił do niższej izby włoskiego parlamentu.

</doc>
<doc id="1963398" url="https://pl.wikipedia.org/wiki?curid=1963398" title="Dynemund">
Dynemund



</doc>
<doc id="1963400" url="https://pl.wikipedia.org/wiki?curid=1963400" title="Giuseppe Castiglione">
Giuseppe Castiglione



</doc>
<doc id="1963410" url="https://pl.wikipedia.org/wiki?curid=1963410" title="Lista dzieł Jana Kochanowskiego">
Lista dzieł Jana Kochanowskiego

Lista dzieł Jana Kochanowskiego obejmuje kilkaset utworów, w znacznej części wierszowanych, pisanych w języku polskim i po łacinie. Poeta czarnoleski jest autorem: 301 fraszek, 59 pieśni (w tym "Pieśni świętojańskiej o Sobótce", składającej się z 12 wierszy), wierszowanych tragedii "Odprawa posłów greckich" i niedokończonej "Alcestis męża od śmierci zastąpiła", przekładu 150 psalmów (wydanych w zbiorze "Psałterz Dawidowy") oraz 7 psalmów opublikowanych jako "Siedm psalmów pokutnych", cyklu wzorów osobowych "Wzór pań mężnych", poematu heroikomicznego "Szachy", poematu satyryczno-politycznego "Satyr albo Dziki mąż", licznych epicediów i epitalamiów, hodoeporikonu "Jezda do Moskwy", cyklu "Trenów" poświęconych zmarłej córce, poematu "Zuzanna" i "Proporzec albo hołd pruski", anegdot i facecji ("Apoftegmata"), listu poetyckiego "Marszałek", przekładu fragmentu księgi III "Iliady" Homera ("Monomachija Parysowa z Menelausem"), traktatów "Ortographia polska" i "O Czechu i Lechu historyja naganiona" oraz prozatorskiego dialogu "Wróżki".
W języku łacińskim stworzył ody (wydane w zbiorze "Lyricorum libellus"), liczne elegie ("Elegiarum libri duo" i "Elegiarum libri IV" – zbiory obejmujące kilkadziesiąt utworów), 123 epigramaty (wydane pod tytułem" Foricoenia"); jest także autorem panegiryczno-dworskiej sielanki ("Dryas Zamchana polonice et latine. Pan Zamchanus latine"), łacińskiego epilogu do "Odprawy posłów greckich" pt. "Orpheus Sarmaticus" oraz satyry politycznej "Gallo crocitanti A’MOIBE’". Do dzisiejszych czasów zachował się jeden autograf napisany przez Kochanowskiego w języku łacińskim, jest to rękopis utworu "Dryas Zamchana...". Obecnie znajduje się w zbiorach Biblioteki Narodowej, a jego zdigitalizowaną wersję można obejrzeć w Cyfrowej Bibliotece Narodowej Polona.
Znaczną część swojej twórczości Kochanowski wydał drukiem w Drukarni Łazarzowej, ale korzystał także z usług Andrzeja Piotrowczyka, Mateusza Siebeneychera, Mikołaja Szarffenbergera i Macieja Wirzbięty. Po śmierci niewydaną spuściznę literacką poety opublikował jego przyjaciel, drukarz Jan Januszowski.
Twórczość Kochanowskiego była wielokrotnie wznawiana, zarówno w zbiorach, jak i w osobnych wydaniach. W latach 1884-1897 po raz pierwszy opublikowano zbiór wszystkich zachowanych tekstów poety ("Jana Kochanowskiego dzieła wszystkie", pod red. Romana Plenkiewicza).
W języku polskim.
Wydania pośmiertne.
Po śmierci Kochanowskiego jego przyjaciel, drukarz Jan Januszowski, opublikował zbiorowe wydanie dzieł poety, część z nich po raz pierwszy. Edycja ta nosiła tytuł "Jan Kochanowski", a jej uzupełnieniem były "Fragmenta albo pozostałe pisma". Zbiór wielokrotnie wznawiano w XVI i XVII wieku, zmieniając za każdym razem jego zawartość. Najstarsze wydanie ukazało się na przełomie 1585 i 1586 roku. Niektóre z dzieł poety Januszowski opublikował osobno.
Fraszki.
Kochanowski pisał fraszki przez całe życie (większa ich część powstała w okresie dworskim, reszta – w okresie czarnoleskim, a więc po 1566). Po raz pierwszy ukazały się drukiem w Drukarni Łazarzowej w 1584 roku, kiedy to poeta ostatecznie ukończył ich redakcję. Jest to więc wydanie zgodne z intencją autorską. Wkrótce po śmierci Kochanowskiego Jan Januszowski (wydawca większości jego dzieł) opublikował wznowienia fraszek, ale – jak ujawniły współczesne badania – z pewnymi zmianami. Ustalono, że w wiekach XVI i XVII funkcjonowały w obiegu trzy odmiany zbioru tych tekstów – dwie z nich nie były zgodne z wolą pisarza. Drukarz wyłączył bowiem z pierwotnego układu wierszy dziewięć fraszek, następnie jednej z nich ("O księdzu") nie opublikował, a pozostałe osiem wydzielił w dodatku, któremu nadał tytuł "Dobrym towarzyszom gwoli". W trzecim z kolei wariancie "Fraszek" także i te wydzielone fraszki nie zostały wydrukowane.
Niewielka liczba fraszek została wydana osobno, jako dodatek do innych dzieł. Fraszki "Na Słownik Jana Mączyńskiego" i "Inny na toż" zostały włączone do zbioru wierszy okolicznościowych Jana Mączyńskiego "Lexicon Latino-Polonicum..." (Królewiec, 1564). Natomiast do dzieł "Jana Kochanowskiego O Czechu i Lechu Historyjej naganionej. Ktemu o Cnocie i O sposności pijaństwa" dodano trzy fraszki pod zbiorowym tytułem "O pijaństwie": "Źle dopijać się przyjaciela", "Pełna prze zdrowie" i "Przymówka chłopska". Z kolei wierszyk dedykacyjny "Na herb Tarnowskich „Leliwa”" opublikowano po raz pierwszy we wczesnych wydaniach "Szachów". Wszystkie te teksty zostały zebrane i opublikowane pod wspólnym tytułem "Fraszki dodane" w "Dziełach wszystkich" Jana Kochanowskiego (Warszawa 1884). Znalazł się tam także utwór "Nagrobek Stanisławowi Grzepskiemu" (w "Księdze trzeciej" pod numerem 85) błędnie przypisywany Kochanowskiemu, chociaż w rzeczywistości jego autorem jest Malcher Pudłowski (również renesansowy autor fraszek).
Pieśni.
Pieśni kilka.
Zbiór "Pieśni kilka" został opublikowany w 1590 r. przez Jana Januszowskiego (Kraków, Drukarnia Łazarzowa) po śmierci poety jako wyodrębniony cykl tomu "Fragmenta albo pozostałe pisma". Składał się z 11 pieśni wcześniej niewydanych. We "Fragmentach" znalazły się także dwie dodatkowe pieśni: "Kolęda" i "Pieśń żałobna", jednak umieszczono je wyraźnie poza cyklem "Pieśni kilka".

</doc>
<doc id="1963438" url="https://pl.wikipedia.org/wiki?curid=1963438" title="Benedykt z Anianu">
Benedykt z Anianu

Benedykt z Anianu, właśc. nazwisko rodowe "Witiza", fr. "Benoît d'Aniane" (ur. 747 w Langwedocji, zm. 11 lutego 821 w opactwie Kornelimünster, obecnie dzielnica Akwizgranu) – francuski mnich benedyktyński, reformator monastycyzmu, nazywany czasami "Benedyktem Drugim" obok Benedykta z Nursji, święty Kościoła katolickiego.
Żywot świętego.
Benedykt urodził się w Septymanii w szlacheckim wizygockim rodzie Witiza. Był dworzaninem Pepina Krótkiego i Karola Wielkiego oraz doradcą jego syna Ludwika Pobożnego (od 814 cesarz rzymski). W 774 schronił się do klasztoru benedyktyńskiego Saint-Seine w którym po kilka latach został opatem. Niespełnione oczekiwania, jakimi były dla niego surowość reguł wschodnich przedkładana ponad dyscyplinę benedyktyńską i rygoryzm, które chciał zaprowadzić, przyczyniły się do założenia w 779 własnego klasztoru w Aniane. Zaangażował się w krzewienie reguły zakonu benedyktyńskiego we Francji. Pozyskawszy wsparcie Ludwika, który mianował go opatem generalnym całego królestwa Franków, Benedykt rozszerzał działalność zakonną na całe imperium Karolingów.
W 813 roku brał udział w synodzie, na którym przeprowadził uchwałę o upowszechnieniu reguły benedyktyńskiej w klasztorach cesarstwa. Z polecenia Ludwika w 814 został opatem klasztoru w Maursmünster (obecnie Marmoutier) i pierwszym opatem ufundowanego przez nowego cesarza klasztoru w Inden ("Indensis", obecnie dzielnica Kornelimünster w Akwizgranie). W 817 przewodniczył zjazdowi opatów w Akwizgranie (niem. "Aachen"), który odzwierciedlał dość ścisłą centralizację zakonów w tym czasie. Po śmierci Benedykta centralizacja nie utrzymała się długo, wywarła jednak wpływ na późniejszą reformę kluniacką opactwa w Cluny, poczynając od opactwa w Saint-Savin, w którym Benedykt zaczął swoją posługę.
Dzieła.
Benedykt z Anianu w swojej zakonnej pracy zebrał ówczesne łacińskie reguły w dwóch dziełach: "Codex Regularum" (zawierający teksty reguł) i "Concordia Regularum" (fragmenty różnych dzieł w porządku tematycznym). "Codex Regularum" św. Benedykta zawiera anonimową "Regułę Mistrza" która, jak sądzono, jest rozbudowaniem reguły św. Benedykta z Nursji, ale na Kongresie Opatów w Rzymie w 1938 roku wysunięto tezę, że "Reguła Mistrza" jest wcześniejsza i stanowiła wzór dla św. Benedykta z Nursji.
Kult.
Wspomnienie liturgiczne obchodzone jest w Kościele katolickim 12 lutego, natomiast w Akwizgranie oraz zakonach cystersów, trapistów i benedyktynów 11 lutego.
Bibliografia.
Źródła internetowe:

</doc>
<doc id="1963457" url="https://pl.wikipedia.org/wiki?curid=1963457" title="W sieci">
W sieci



</doc>
<doc id="1963462" url="https://pl.wikipedia.org/wiki?curid=1963462" title="Szpital MSWiA w Poznaniu">
Szpital MSWiA w Poznaniu

Szpital Ministerstwa Spraw Wewnętrznych i Administracji w Poznaniu – modernistyczny kompleks szpitalny w formie punktowca, zlokalizowany w Poznaniu przy ul. Adama Wrzoska (adres: ul. Dojazd 34), na Winiarach.
Historia i architektura.
W końcu lat 60. XX wieku projektowano jedynie rozbudowę szpitala MO przy ul. Łąkowej. Henryk Marcinkowski zaproponował jednak budowę nowego obiektu od podstaw na terenach Winiar (ul. Dojazd) zarezerwowanych pod rozwój poznańskiego szpitalnictwa. Koncepcja, początkowo skrytykowana przez Komisję Oceny Projektów Inwestycyjnych Ministerstwa Spraw Wewnętrznych w Warszawie, została ostatecznie zaaprobowana 10 kwietnia 1968 przez gen. bryg. Ryszarda Dobieszaka. Obiekt wybudowano w latach 1972-1976 według projektu Henryka Marcinkowskiego (współpraca: Piotr Namysł, Tadeusz Biegański i Maria Waschko), jako owoc szerszej koncepcji rozwoju szpitalnictwa w Poznaniu z 1963 roku. Stanowi dobry przykład architektury szpitalnej. Zadbano o właściwe doświetlenie sal dla pacjentów, poprzez charakterystyczne, ząbkowane rozwiązanie elewacji. Szpital jest zaprojektowany bardzo lekko, z rzeźbiarskim podejściem do materii architektonicznej. W latach 90. XX wieku obiekt rozbudowano i zmodernizowano, m.in. dobudowano kaplicę, rozbudowano pracownię RTG, utworzono stację pogotowia ratunkowego i otwarto aptekę. Kaplica, otwarta w 1989, była pierwszą w Polsce uruchomioną w szpitalu dla służb mundurowych. W latach 2004-2005 ocieplono elewację i wymieniono stolarkę okienno-drzwiową.
Obiekt składa się z trzech części:
Szpital otoczony jest rozległym parkiem z niewielkim amfiteatrem. Obok znajdują się nieco późniejsze bloki dla personelu, a także Szpital Wojewódzki przy ul. Juraszów.
Dojazd.
Dojazd zapewniają autobusy linii 183 do pętli zajazdowej "Szpital MSW". Dawniej kończyła tu bieg linia przyspieszona 401.

</doc>
<doc id="1963464" url="https://pl.wikipedia.org/wiki?curid=1963464" title="Govind Perumal">
Govind Perumal

Govind Perumal (ur. 25 września 1925, zm. 17 września 2002) – indyjski hokeista na trawie. Dwukrotny złoty medalista olimpijski.
Brał udział w dwóch igrzyskach (IO 52, IO 56), na obu zdobywając złote medale.

</doc>
<doc id="1963471" url="https://pl.wikipedia.org/wiki?curid=1963471" title="Mistrzostwa Europy Juniorów w Lekkoatletyce 2001">
Mistrzostwa Europy Juniorów w Lekkoatletyce 2001

16. Mistrzostwa Europy Juniorów w Lekkoatletyce – zawody lekkoatletyczne, które odbyły się we włoskim mieście Grosseto między 19 i 22 lipca 2001 roku. Areną zmagań sportowców był Stadio Olimpico Comunale.

</doc>
<doc id="1963478" url="https://pl.wikipedia.org/wiki?curid=1963478" title="Strumień NGC 5466">
Strumień NGC 5466

Strumień NGC 5466 – strumień gwiazd znajdujący się w odległości około 76 000 lat świetlnych od Ziemi. Został odkryty w 2006 roku przez Carla Grillmaira z Caltech.
Strumień ten ma swoje źródło w gromadzie kulistej NGC 5466 i rozciąga się za i przed gromadą na jej orbicie wokół centrum Drogi Mlecznej. Wykrycie strumienia było możliwe dzięki statystycznej analizie barw i jasności ponad 9 milionów gwiazd z bazy Sloan Digital Sky Survey. Badano również prawdopodobieństwo pochodzenia poszczególnych gwiazd z gromady kulistej NGC 5466. Badanie pozycji i ruchów gwiazd należących do strumienia może pomóc w zrozumieniu rozmieszczenia ciemnej materii w naszej Galaktyce.
Strumień NGC 5466 rozciąga się na niebie od obszaru dyszla Wielkiego Wozu do okolicy w pobliżu gwiazdy Arktur w konstelacji Woźnicy. Jednak ze względu na zbyt słabą jasność poszczególnych gwiazd strumienia nie jest on widoczny gołym okiem. Ponieważ strumień NGC 5466 rozciąga się na niebie przez co najmniej 45°, bywa nazywany "Strumieniem pływowym 45 stopni".

</doc>
<doc id="1963482" url="https://pl.wikipedia.org/wiki?curid=1963482" title="Shuttle Radar Topography Mission">
Shuttle Radar Topography Mission

Shuttle Radar Topography Mission (SRTM) – międzynarodowa misja przeprowadzona przez agencje kosmiczne Stanów Zjednoczonych (NASA), Niemiec (DLR) oraz Włoch (ASI), której celem było zebranie z pokładu promu kosmicznego "Endeavour" danych do opracowania numerycznych modeli terenu (NMT) lądow znajdujących się pomiędzy 56° szerokości geograficznej południowej a 60° równoleżnikiem szerokości geograficznej północnej. Rezultatem tej misji jest sukcesywnie publikowany od 2001 do 2004 NMT, powszechnie znanych jako SRTM. Była to pierwsza tego typu misja, która dostarczyła tak szczegółowy i jednorodny pod względem dokładności NMT dla niemalże 80% lądów Ziemi. Misja SRTM była pierwszym przypadkiem wykorzystania metody interferometrii radarowej, jednoprzebiegowej w celu pozyskania NMT z orbity okołoziemskiej.
Przebieg misji.
Początki interferometrii SAR w kosmosie.
Pozyskiwanie danych radarowych za pomocą metody Synthetic Aperture Radar (SAR) z orbity okołoziemskiej po raz pierwszy podjęto podczas amerykańskiej misji SEASAT w 1978 roku. Od tego czasu na orbicie pojawiało się szereg podobnych programów kosmicznych takich jak np. kanadyjski Radarsat, europejskie ERS-1 i ERS-2 czy japoński JERS-1). Zbierane przez nie dane wykorzystywano m.in. do opracowywania NMT Do tego celu wykorzystywano technologię interferometrii dwuprzebiegowej, która charakteryzuje się niższa dokładnością.
Systemy przeznaczone do zbierania danych interferometrycznych z kosmosu rozwijane były głównie przez NASA. Już w 1981 roku na pokładzie promu kosmicznego zainstalowano testowy radar SIR-A (ang. "Shuttle Imaging Radar") działający w paśmie L (długość fali 23,5 cm) promieniowania mikrofalowego. Kolejnym etapem ewolucji kosmicznych systemów radarowych było umieszczenie w 1986 roku na pokładzie promu kosmicznego Challenger radaru SIR-B. Innowacją w tym przypadku była emisja spolaryzowanego sygnału, a także składana antena, mogąca kierować fale radarowe odchylone nawet do 60º od nadiru. Ostatnim etapem ewolucji był radar SIR-C zwany później SIR-C/X-SAR. Został on opracowany wspólnie przez NASA i JPL (Jet Propulsion Laboratory), a także DLR ("Deutsches Zentrum für Luft- und Raumfahrt") oraz ASI ("Agenzia Spaziale Italiana"). Radar ten wykorzystywał dwa pasma mikrofalowe – X (3.1cm) oraz C (5.6cm). Instrument ten zainstalowano na pokładzie promu kosmicznego dwukrotnie – w kwietniu i październiku 1996 roku. Okazał się na tyle sprawny, że został on zaadaptowany do misji SRTM.
Przygotowania do misji.
Bezpośrednie przygotowania do misji SRTM rozpoczęły się już w sierpniu 1996 roku. W pracach brały udział agencje kosmiczne Stanów Zjednoczonych (NASA), Niemiec (DLR) oraz Włoch (ASI). W ramach NASA większość prac realizowano w JPL. W projekcie brała ponadto udział amerykańska Narodowa Agencja Wywiadu Geoprzestrzennego (NGA). Przystępując do szczegółowego planowania misji SRTM, wyżej wymienione instytucje jako główny cel określiły pozyskanie jednolitego numerycznego modelu terenu o rozdzielczości terenowej 1˝ dla obszarów lądowych znajdujących się pomiędzy równoleżnikami 60ºN i 56ºS. Założono, że wynikowy NMT miał charakteryzować się błędem wysokości nie przekraczającym +/- 16 metrów (na poziomie 90% ufności). Jak pokazały doświadczenia przeprowadzane na systemie SIR-C, wykorzystanie interferometrii dwuprzebiegowej nie pozwoliłoby sprostać tym wymaganiom. Dlatego zdecydowano się wykorzystać interferometrię jednoprzebiegową. W tym celu prom kosmiczny "Endeavour" wyposażono w ramię o długości 60 metrów, na którego końcu zainstalowano anteny odbiorcze dla obu pasm X i C. Na pokładzie promu znalazły się natomiast anteny zarówno nadawcze i odbiorcze.
Zbieranie danych.
Najważniejszą i jednocześnie najtrudniejszą częścią projektu SRTM było samo zebranie danych wysokościowych. Zadanie to powierzono sześciu astronautom na pokładzie amerykańskiego promu kosmicznego "Endeavour" w ramach misji STS-99. Lot rozpoczął się na Florydzie 11 lutego 2000 roku o godzinie 12:44 czasu lokalnego. Po starcie prom ustawiony został na orbicie o inklinacji 57º na wysokości 233 km na Ziemią. Zbieranie danych wymagało od załogi bardzo dużej precyzji i ostrożności, gdyż misja została zaplanowana w najmniejszych szczegółach, tak że w razie błędu maszyny lub człowieka nie było możliwości jej wydłużenia w celu ponownego zebrania danych.
Pierwsze 12 godzin na orbicie przeznaczono na rozłożenie masztu oraz przygotowanie systemu do zbierania danych. Samo zbieranie trwało 10 dni i wymagało 149 okrążeń Ziemi. Dane zapisywane były z prędkością 45 Mb/s na specjalnych nośnikach pamięci. Równocześnie położenie promu było precyzyjnie monitorowane z pięciu stacji naziemnych położonych w Stanach Zjednoczonych (3) oraz Australii i Niemczech (po jednej). Razem, w czasie całej misji STS-99, zebrano ponad 12 terabajtów danych. Dane pokrywały 99,94% zakładanego obszaru, przy czym 94,59% tego obszaru zobrazowano przynajmniej 2 razy, zaś 50% przynajmniej 3 razy. 0,06% niezobrazowanego obszaru położone było w Stanach Zjednoczonych i zostało później uzupełnione innymi danymi.
Prom "Endeavour" powrócił na Ziemię 22 lutego 2000 roku o godzinie 6:22. Zaraz po zakończeniu misji STS-99 wszystkie taśmy (łącznie ponad 300 nośników) zostały przekazane do skomplikowanej i wieloetapowej obróbki. Przetwarzanie danych trwało 18 miesięcy, co pozwoliło na ogłoszenie w sierpniu 2001 roku zakończenia misji SRTM i umieszczenie w internecie danych z pasma C.
Druga wersja danych.
Choć wynikowe dane charakteryzowały się z reguły dość dobrą dokładnością, to na obszarach zbiorników wodnych i terenach górzystych ich jakość była wyraźnie niższa. Aby poprawić ten stan rzeczy, krótko po opublikowaniu danych NASA zleciła opracowanie drugiej wersji modelu SRTM, który udostępniono w lipcu 2004 roku na tych samych warunkach, co wersję pierwszą. Zmiany w wersji drugiej to:
Produkty misji.
Ogólna charakterystyka.
Wysokości w SRTM-C odniesione są do geoidy EGM-96, natomiast położenie pikseli zapisane jest względem elipsoidy WGS 84. Wysokości w SRTM-X odniesione są do elipsoidy WGS 84. Pliki posegregowane są w folderach według kontynentów, a ich nazwa odnosi się do współrzędnych geograficznych południowo-zachodniego rogu danego rastra. Przykładowo, współrzędne dla pliku n52e20.hgt to 52°N i 20°E.
Charakterystyka danych SRTM.
Według oficjalnej specyfikacji misji na poziomie prawdopodobieństwa 90% na obszarze Europy dane wysokościowe SRTM-1 charakteryzuje dokładność pionowa 6,2 metra dla wysokości bezwzględnej oraz 8,7 metra dla wysokości względnej. Błąd geolokacji jest na poziomie 8,8 metra. Badania stwierdziły także istnienie błędu długofalowego (tj. stałego na obszarze pokrytego przez przynajmniej jeden plik). Dla Europy wynosi on + 2,6 metra, co oznacza, że dane SRTM na ogół nieznacznie zawyżają wysokości. Wymienione wartości różnią się w zależności od kontynentu, ale wszędzie są wyraźnie niższe niż zakładane NASA normy (+/- 16 metrów). Powyższe obliczenia nie dotyczą terenów zalesionych i zabudowanych. Jako że model SRTM uwzględnia pokrywę roślinną i zabudowę, dokładność danych na tego typu obszarach może okazać się wyraźnie niższa.
Badania nad jakością i dokładnością danych SRTM przeprowadzane w Polsce i za granicą wykazały ponadto, że:
Wykorzystanie danych SRTM.
Numeryczne modele terenu SRTM są podstawowym źródłem danych wysokościowych dla aplikacji Google Earth oraz NASA World Wind. Umożliwiają one m.in. wyświetlanie rzeźby w widoku trójwymiarowym. Są także często wykorzystywane do generowania cieniowania terenu. Przykładem takiego zastosowania mogą być m.in. spore fragmenty danych Google Maps, Yahoo Maps czy OpenStreetMap (także dla obszaru Polski). Modele SRTM są także szeroko wykorzystywane do badań naukowych. Przykładem mogą być m.in.:

</doc>
<doc id="1963484" url="https://pl.wikipedia.org/wiki?curid=1963484" title="Jan Konstanty Dąbrowski">
Jan Konstanty Dąbrowski



</doc>
<doc id="1963486" url="https://pl.wikipedia.org/wiki?curid=1963486" title="Amir Kumar">
Amir Kumar

Amir Chand Kumar (ur. 10 sierpnia 1923, zm. 25 stycznia 1980) – indyjski hokeista na trawie. Dwukrotny złoty medalista olimpijski.
Brał udział w dwóch igrzyskach na przestrzeni ośmiu lat (IO 48, IO 56), na obu zdobywając złote medale.

</doc>
<doc id="1963487" url="https://pl.wikipedia.org/wiki?curid=1963487" title="Ambroise Guellec">
Ambroise Guellec

Ambroise Guellec (ur. 26 marca 1941 w Peumérit) – francuski polityk, deputowany do Zgromadzenia Narodowego i europoseł. Kawaler Legii Honorowej.
Życiorys.
Absolwent nauk rolniczych na "Institut national agronomique Paris-Grignon". W latach 70. był radnym Peumérit. Od 1979 do 2008 nieprzerwanie sprawował urząd mera Pouldreuzic. Był radnym regionu Bretania (1982–1986) i ponownie 2004–2010, a także wiceprezydentem rady regionalnej (1992–2004). Od 1998 do 1997 reprezentował Unię na rzecz Demokracji Francuskiej w Zgromadzeniu Narodowym.
W wyborach w 2004 został wybrany do Parlamentu Europejskiego z listy Unii na rzecz Ruchu Ludowego. Wchodził w skład grupy EPP-ED, a także Komisji Rozwoju Regionalnego. W 2009 nie ubiegał się o reelekcję.

</doc>
<doc id="1963488" url="https://pl.wikipedia.org/wiki?curid=1963488" title="Jaśniejsza od gwiazd">
Jaśniejsza od gwiazd

Jaśniejsza od gwiazd (ang. "Bright Star") – dramat, produkcji brytyjsko-australijsko-francuskiej z 2009 roku, w reżyserii Jane Campion.
Opis fabuły.
Fanny Brawne ma 18 lat, jest olśniewająco piękną i ciekawą świata dziewczyną. Powściągliwa matka dołożyła wszelkich starań by córka wyrosła na rozważną i dobrze wychowaną pannę. Każdy dzień Fanny wypełniony jest konwencjonalnymi zajęciami jak szydełkowanie, bale i długie spacery zawsze w towarzystwie przyzwoitki. Niewinne spotkanie z czarującym młodzieńcem przerodzi się w pierwszą prawdziwą miłość. To nieznane uczucie do niepoprawnego romantyka sprawi, że dziewczyna zrzuci gorset konwenansów i złamie panujące zasady.
Obsada.
i inni

</doc>
<doc id="1963491" url="https://pl.wikipedia.org/wiki?curid=1963491" title="Aleksander Dąbrowski">
Aleksander Dąbrowski



</doc>
<doc id="1963498" url="https://pl.wikipedia.org/wiki?curid=1963498" title="Bitwa pod Kius">
Bitwa pod Kius

Bitwa pod Kius – starcie zbrojne, które miało miejsce w roku 194 n.e. między wojskami Septymiusza Sewera i Pescenniusza Nigra.
Miesiąc po bitwie pod Kyzikos, w styczniu 194 r. n.e. doszło do kolejnej bitwy pomiędzy armiami Sewera oraz Nigra w pobliżu miejscowości Kius (Kios) w Bitynii. Początek bitwy należał do sił Septymiusza Sewera, które uzyskały przewagę. Po dotarciu na miejsce bitwy dodatkowych oddziałów Pesceniusza Nigra, szala zwycięstwa przechyliła się jednak na stronę tego ostatniego. W tym momencie dowodzący wojskami Sewera, Tyberiusz Klaudiusz Kandydus wykonał kontratak, który przełamał szyki przeciwnika. Dzięki szybko zapadającym ciemnościom, armia Nigra uchroniła się od klęski, wycofując się z pola walki. Straty wojsk Nigra były olbrzymie i mogły wynieść nawet połowę stanu początkowego sił biorących udział w bitwie. Po klęsce Niger wycofał się z resztą wojsk do Antiochii, gdzie odbudował armię, dokonując nowych zaciągów wśród mieszkańców Antiochii.

</doc>
<doc id="1963499" url="https://pl.wikipedia.org/wiki?curid=1963499" title="Wielki Bukowiec (szczyt)">
Wielki Bukowiec (szczyt)

Wielki Bukowiec, znany także pod nazwą "Pasika", 848 m n.p.m. – zalesiony szczyt wznoszący się w tzw. Paśmie Granicznym, we wschodniej części Beskidu Niskiego, na granicy polsko-słowackiej. Szczyt znajduje się w granicach rezerwatu przyrody „Źródliska Jasiołki” zlokalizowanego w Jaśliskim Parku Krajobrazowym.
Na szczycie góry wznosi się stalowa wieża obserwacyjna, zbudowana pod koniec lat 30. XX w., z której jeszcze ok. roku 2000 rozciągała się prawie dookolna panorama Beskidu Niskiego, Bieszczadów oraz przyległych grup górskich Słowacji. Aktualnie (2015 r.) rosnące na szczycie drzewa zasłaniają już praktycznie cały horyzont.

</doc>
<doc id="1963507" url="https://pl.wikipedia.org/wiki?curid=1963507" title="SRTM">
SRTM



</doc>
<doc id="1963522" url="https://pl.wikipedia.org/wiki?curid=1963522" title="Hari Pal Kaushik">
Hari Pal Kaushik

Hari Pal Kaushik (ur. 2 lutego 1934, zm. 25 stycznia 2018 w Dźalandharze) – indyjski hokeista na trawie. Dwukrotny złoty medalista olimpijski.
Brał udział w dwóch igrzyskach na przestrzeni ośmiu lat (IO 56, IO 64), na obu zdobywając złote medale. Był zastępcą kapitana na drugiej z tych imprez, a także na igrzyskach azjatyckich w 1966 (złoty medal). Później pracował jako trener, a także komentator telewizyjny.
W roku 1999 został laureatem nagrody Arjuna Award.

</doc>
<doc id="1963528" url="https://pl.wikipedia.org/wiki?curid=1963528" title="C.O.P. The Recruit">
C.O.P. The Recruit

C.O.P. The Recruit – gra akcji przeznaczona na konsole Nintendo DS, zaprezentowana na E3 2009. W pełni trójwymiarowy klon "Grand Theft Auto". W grze gracz wciela się w początkującego, nieokrzesanego policjanta Dana. Pierwotnie gra nosiła tytuł "Driver: The Recruit".
Gra posiada w pełni trójwymiarową oprawę graficzną, którą gracz podziwia zza pleców głównego bohatera. Gra została wyprodukowana przez francuskie studio Ubisoft Studios.
Odbiór gry.
Gra otrzymała mieszane opinie, zdobyła dwie nagrody E3 Awards.

</doc>
<doc id="1963537" url="https://pl.wikipedia.org/wiki?curid=1963537" title="Robert P. George">
Robert P. George

Robert Peter George (ur. 10 lipca 1955 w Morgantown) – amerykański profesor nauk prawnych na Princeton University, gdzie wykłada prawo konstytucyjne, prawa i wolności obywatelskie, filozofię prawa.
Wykształcenie.
Stopień bakałarza uzyskał w Swarthmore College, stopień doktora nauk prawnych uzyskał w Harvard Law School, z kolei stopień doktora filozofii (DPhil) zawdzięcza University of Oxford, gdzie pobierał nauki u tak znanych profesorów współczesnej filozofii jak John Finnis i Joseph Raz.
Dorobek naukowy.
W 1999 uzyskał niezwykle prestiżowy tytuł profesorski: „Princeton's McCormick Chair of Jurisprudence”. Profesurę tę wcześniej otrzymywali m.in. prezydent USA Woodrow Wilson, Edward S. Corwin, Alpheus T. Mason i Walter F. Murphy.
W 2000 założył Princeton's James Madison Program in American Ideals and Institutions, którego nadal jest dyrektorem. Program ten okazał się pionierskim dla projektów edukacji obywatelskiej, takich jak Daniel Webster Program w Dartmouth College, Alexander Hamilton Program w NYU i Tocqueville Forum w Georgetown University.
George cieszy się ogromną popularnością w świecie naukowym USA, zarówno wśród naukowców, jak i studentów. Na wiosnę 2007 dołączył do grona profesorów z Uniwersytetu Princeton, skupionych wokół Cornela Westa, głównego intelektualisty amerykańskiej lewicy, aby poprowadzić wspólnie seminarium zatytułowane „Wielkie dzieła: Idee i spory”. Do omawianych dzieł należały m.in. "Antygona" Sofoklesa, "Gorgiasz" Platona, "Wyznania" św. Augustyna, "Manifest komunistyczny" Marksa i Engelsa, "Dusze czarnego ludu" Du Bois, "Droga do zniewolenia" von Hayka, "Dzienniki więzienne" Gramsciego, "Prawo naturalne w świetle historii" Straussa oraz "List z Więzienia Birmingham" Martina L. Kinga. Echa tego projektu pobrzmiewały nie tylko na Princeton University, ale w całym akademickim świecie USA. Podaje się go jako przykład współpracy ponad ideologicznymi różnicami, który ma służyć podniesieniu poziomu edukacji.

</doc>
<doc id="1963543" url="https://pl.wikipedia.org/wiki?curid=1963543" title="Altenmarkt im Pongau">
Altenmarkt im Pongau

Altenmarkt im Pongau – gmina targowa w Austrii, położona w kraju związkowym Salzburg, w powiecie St. Johann im Pongau, na granicy Alp Salzburskich i pasma Radstädter Tauern. Jest znaną bazą narciarską i ośrodek sportowy. Leży około 65 km na południowy wschód od Salzburga. Liczy 3897 mieszkańców (1 stycznia 2015) na obszarze 48,63 km2.
Historia.
Już w pierwszych mapach drogowych Altenmarkt było zaznaczone pod pierwotną nazwą Ani jako osada rzymska. Miejscowość ta leżała nad rzeką Aniza (niem. "Enns").
Pierwsza wzmianka o miejscowości pojawiła się w archiwach około 1074 roku, kiedy to arcybiskup Gebhard w akcie darowizny dostał te tereny. Do XIII wieku miejscowość ta była nazywana "Rastat".
Polityka.
Rada miejska gminy składa się z 21 członków z trzech partii.
Sport.
Altenmarkt jest członkiem Ski amadé, który jest jednym z największych kompleksów narciarskich w Europie, obejmujący 28 stacji narciarskich. Położone są one w kraju związkowym Salzburg i Styrii. Ma do zaoferowania około 860 kilometrów tras narciarskich, w tym 690 km sztucznie naśnieżanych, obsługiwanych przez ponad 200 wyciągów narciarskich.
Wydarzenia.
Altenmarkt co roku organizuje wiele imprez sportowych takich jak:
Gospodarka i infrastruktura.
Altenmarkt zarabia na siebie głównie z narciarstwa ale i także z rolnictwa i agroturystyki. Cała stacja narciarska w gminie posiada:
Gospodarka.
W gminie działa prężnie producent nart Atomic, który posiada tutaj główną siedzibę i zatrudnia 1000 osób
Transport.
Najszybciej z Salzburga do Altenmarkt można dojechać za pomocą autostrady A10, lub drogami krajowymi B99 i B320.

</doc>
<doc id="1963544" url="https://pl.wikipedia.org/wiki?curid=1963544" title="Zauchensee">
Zauchensee



</doc>
<doc id="1963547" url="https://pl.wikipedia.org/wiki?curid=1963547" title="Pas Goulda">
Pas Goulda

Pas Goulda – pierścień gwiazd złożony z gwiazd typów widmowych O i B znajdujący się w otoczeniu kilkuset parseków od Ziemi. Pas ten jest znany już od XIX wieku. Nachylenie Pasa Goulda względem płaszczyzny dysku Drogi Mlecznej wynosi około 20°. Takiego nachylenia nie wykazują gwiazdy późniejszych typów widmowych. Pas Goulda może stanowić lokalne spiralne ramię Drogi Mlecznej do której obecnie należy Słońce. Słońce znajduje się około 325 lat świetlnych od centrum ramienia. Pas Goulda w Galaktyce ciągle stanowi zagadkę dla astronomów. Być może w jej rozwiązaniu pomoże misja kosmiczna Gaia.
Nazwa tego pierścienia gwiazd pochodzi od Benjamina Goulda, który zidentyfikował go w 1879 roku.
Według nowej teorii Pas Goulda uformował się około 30 milionów lat temu, kiedy bąbel ciemnej materii zderzył się z obłokiem molekularnym w naszym regionie.
Są też dowody na istnienie podobnych pasów Goulda w sąsiednich galaktykach. W 2001 hiszpański astronom Fernando Camerón przeanalizował dane z teleskopu VLT dotyczące galaktyki M83, odległej od Słońca o około 12 milionów lat świetlnych. W dysku tej galaktyki znajduje się struktura wyraźnie oddzielona od ramienia spiralnego, mająca rozmiar kilkuset parseków i złożona z kilkudziesięciu punktowych źródeł. Astronom sugeruje, że może to być odpowiednik pasa Goulda. Również w 2001 zespół astronomów Serona Larsena zbadał strukturę w odległej o 21 milionów lat świetlnych galaktyce NGC 6946. Naukowcy znaleźli w niej strukturę, która również może być odpowiednikiem pasa Goulda.
Wiele gwiazd należących do pasa Goulda można zobaczyć na niebie gołym okiem. Są to między innymi obiekty w gwiazdozbiorach Oriona, Perseusza i Orła.

</doc>
<doc id="1963562" url="https://pl.wikipedia.org/wiki?curid=1963562" title="Selenographia (Jan Heweliusz)">
Selenographia (Jan Heweliusz)

Selenographia: sive Lunae Descriptio (Selenografia: lub Opisanie Księżyca) – praca autorstwa Jana Heweliusza, wydana w 1647 roku.
"Selenographia" zawierała trzy duże mapy Księżyca o średnicy 30 cm, atlas faz Księżyca (40 rycin) i opis jego powierzchni, stanowiące wynik prowadzonych przez Heweliusza systematycznych obserwacji w latach 1643–1645 z założonego przez siebie w 1641 roku, obserwatorium astronomicznego w Gdańsku. Zawiera też opis zjawiska libracji Księżyca. Publikacja ta była przez 150 lat jednym z podstawowych materiałów do studiów nad powierzchnią Księżyca, razem z mapą Grimaldiego w "Almagestum novum" Ricciolego i mapą Cassiniego z Obserwatorium Paryskiego, dopóki w połowie XVIII wieku Tobias Mayer nie wprowadził nowego, precyzyjniejszego sposobu rysowania map Księżyca z użyciem pomiarów mikrometrycznych. Jan Heweliusz rozpoczął nadawanie formacjom księżycowym nazw geograficznych spotykanych w geografii świata antycznego, ale większość jego propozycji ostatecznie nie została zaakceptowana przez selenografów. Ostatecznie z blisko 300 zaproponowanych przez Heweliusza nazw na współczesnych mapach Księżyca pozostało 10 (np. Alpy i Apeniny), w tym tylko 4 w miejscach przez niego wskazanych. Poza tym w "Selenografii" opisano obserwacje Słońca przeprowadzone przez Heweliusza w latach 1642–1644.

</doc>
<doc id="1963566" url="https://pl.wikipedia.org/wiki?curid=1963566" title="Juan Velasco">
Juan Velasco



</doc>
<doc id="1963574" url="https://pl.wikipedia.org/wiki?curid=1963574" title="Środowisko naturalne Kłodzka">
Środowisko naturalne Kłodzka

Środowisko naturalne Kłodzka – składa się na nie całość zagadnień dotyczących geografii i geologii, hydrologii, gleboznawstwa i klimatologii miasta Kłodzka.
Geografia.
Położenie geograficzne.
Kłodzko leży w południowo-zachodniej Polsce, w południowej części woj. dolnośląskiego, w północno-wschodniej części powiatu kłodzkiego, tworząc osobną gminę miejską.
Miasto położone jest w Sudetach, w północno-wschodniej części Kotliny Kłodzkiej, u południowo-zachodnich podnóży Gór Bardzkich. Położenie centrum miasta (rynku) wyznaczają współrzędne geograficzne . Miasto obejmuje obszar 24,84 km². Najniższy punkt jest położony niedaleko ujścia Ścinawki do Nysy Kłodzkiej, na północy Ustronia, na wysokości ok. 280 m n.p.m., a najwyższym wzgórze Szyndzielnia, którego wysokość sięga 431 m n.p.m. w północno-wschodniej części miasta.
Granice administracyjne miasta wyznaczają:
Warunki naturalne.
Rozciągłość zabudowań miejskich w kierunku południkowym wynosi ok. 7,6 km, a w kierunku równoleżnikowym ok. 6,4 km. Oś całego zespołu miejskiego wyznacza Nysa Kłodzka wraz z dopływami. W samym mieście od Nysy oddziela się Młynówka, obejmująca dużą wyspę, na której leży dawne Przedmieście Piasek oraz osiedle Nysa.
Przebieg procesów tektonicznych na obszarze północno-wschodniej ziemi kłodzkiej przyczynił się do tego, że lekko na północny wschód od centrum Kotliny Kłodzkiej zbiegają się doliny wszystkich ważniejszych rzek regionu, zasilanych z okolicznych gór. Już w południowo-zachodniej części miasta do Nysy Kłodzkiej uchodzi Bystrzyca Dusznicka, zaś przed samym Kłodzkiem – Biała Lądecka. W samym mieście do rzeki dołączają niewielkie potoki.
Budowa geologiczna.
Paleozoik i mezozoik.
Współczesny krajobraz Kłodzka jest następstwem wielokrotnie powtarzających się i zróżnicowanych procesów zachodzących w tym miejscu w skorupie ziemskiej, które miały ścisły związek z obszarem całych Sudetów. Ustalenia dotyczące najstarszych dziejów geologicznych Kotliny Kłodzkiej, dotyczą początku paleozoiku (570–500 mln lat). Rozciągało się tu wtedy morze o charakterze geosynkliny, które cechowało się dużym zróżnicowaniem w jego poszczególnych częściach. Między kambrem a ordowikiem (500–440 mln) doszło do ruchów górotwórczych, w wyniku których starsze osady z dna kotliny zostały intensywnie przefałdowane wraz ze znacznie starszymi skałami krystalicznymi podłoża. W czasie kończących się ruchów kalcedońskich dało się zauważyć spłycenie basenów morskich i częściowa regresja zalewu. Początek karbonu (240–285 mln lat) przyniósł ze sobą początek wielkich zmian w tym rejonie Sudetów, w wyniku których doszło do rozwoju niecki śródsudeckiej na północny zachód od Kłodzka. W okresie permu teren Kłodzka był zrównany i lekko falisty, co spowodowało, że na teren ten wkroczył zalew morza cechsztyńskiego. Era mezozoiczna (240–67 mln lat) była przeważnie sucha.
Kenozoik.
Obecna era geologiczna – kenozoiczna (od 67 mln lat) przyniosła wiele wydarzeń, które w sposób bezpośredni rzutują na obecne stosunki geologiczne. Nastąpiły silne ruchy górotwórcze: ortogeneza saksońska i alpejska. Około 26 mln lat temu średnie temperatury na tym terenie wynosiły ok. 20° przy opadach 1200–1800 mm. Następnie panowały warunki klimatyczne zbliżone do obecnej sawanny afrykańskiej. W tym czasie (ok. 25–10 mln lat) pra-Nysa Kłodzka rzeźbiła w podłożu liczne meandry na północ od obecnego Kłodzka. Ortogeneza młodosaksońska przyniosła wypiętrzenie się Masywu Śnieżnika oraz wycięcie dookolnymi uskokami tektonicznymi Kotliny Kłodzkiej. Z kolei plejstocen przyniósł ogólne zlodowacenie, które zostało zakończone 430–240 tys. lat temu, w tym czasie Nysa Kłodzka odtwarzając swój bieg nie trafiła na stare koryto, które poprzednio wyrzeźbiła na zachód od Fortecznej Góry na odcinku: Książek – most kolejowy na Ścinawce przez Mikowice i Leszczyny. W związku z tym wraz z wodami roztopowymi wytworzyły nową dolinę w jej obecnym przebiegu przez centrum Kłodzka.
Klimat.
Kłodzko podobnie jak pozostałe części Sudetów leży na klimatycznej strefie przejściowej, z niewielką przewagą klimatu kontynentalnego. Średnia temperatura roku ustalona na podstawie badań z lat 1881–1930 wynosi 7,4 °C, z kolei roczna amplituda sięga 19,3°. Najcieplejszym miesiącem w roku jest lipiec z temperaturą 16,9 °C, a najzimniejszy jest styczeń ze średnią –2,4 °C. Przedwiośnie z temperaturami przekraczającymi 0 °C zaczyna się w Kłodzku między 26 a 28 lutego, wiosna z temperaturami powyżej 5 °C zaczyna się w okresie 31 marca-5 kwietnia. Lato trwa tylko 15–17 tygodni, licząc temperaturę powyżej 15 °C. Równie krótka jest zima: 1–12 tygodni, przy czym opady śniegu występują przez 186 dni w ciągu roku. Opady atmosferyczne zamykają się w granicach 600–700 m.
Warunki hydrologiczne.
Kłodzko rozwinęło się nad Nysą Kłodzką, będącą największą rzeką ziemi kłodzkiej i stanowiąca dopływ Odry I rzędu. W obrębie miasta uchodzą do niej tylko małe cieki o charakterze potoków, wśród których wyróżnia się Jodłownik, zaliczany do II rzędu. Powyżej niego do Nysy Kłodzkiej wpływa Bystrzyca Dusznicka i Jaszkówkę. Przed samym Kłodzkiem zasilana jest ona jeszcze przez Białą Lądecką, a poza terytorium miasta na północy przez Ścinawkę.
Specyfika położenia Kłodzka oraz zbieg kilku ważniejszych cieków przyczynia się czasem do znacznych szkód na skutek spiętrzenia wód Nysy Kłodzkiej. Do największych powodzi należały te z lat: 1310, 1938 i 1997. W samym mieście rzeka ma umocnione brzegi, których obmurowanie z kamienia sięga w centrum 4 m wysokości. Nysa tworzy tu także Młynówkę, zasilającą kiedyś dwa młyny i wydzielającą Wyspę Piasek.
Gleby.
Zmienność substratu, z którego utworzone zostały gleby położone w okolicy Kłodzka, jest stosunkowo niewielka. W przeważającej mierze dominują żyzne utwory lessowe. Poza tym występują jeszcze pseudobielice, położone w okolicy Boguszyna. W dolinach rzecznych występują mady. W użytkowaniu gruntów rolnych dominuje kierunek orny, obejmujący ok. 65% powierzchni.

</doc>
<doc id="1963581" url="https://pl.wikipedia.org/wiki?curid=1963581" title="Ulica Rokicińska w Łodzi">
Ulica Rokicińska w Łodzi

Ulica Rokicińska - jedna z głównych ulic w Łodzi, część trasy W-Z oraz drogi wojewódzkiej nr 713, łączącej Łódź z Januszewicami.
Jest ważną arterią komunikacyjną dla łódzkich osiedli: Widzewa Wschodu, Olechowa i Andrzejowa. Do skrzyżowania z aleją Józefiaka jest dwujezdniowa, natomiast do al. Hetmańskiej posiada torowisko tramwajowe poprowadzone pasem zieleni rozgraniczającym obydwie jezdnie.
Historia.
Ulica Rokicińska dawniej była podłódzką częścią Szosy Rokicińskiej (która to rozpoczynała się przy ul. Targowej). Tym właśnie szlakiem dostarczane były z Rokicin surowce do łódzkich fabryk. Po II wojnie światowej odcinek ten był sukcesywnie włączany w granice administracyjne miasta.
Inwestycje.
Planowana jest przebudowa ostatniego odcinka ul. Rokicińskiej od alei Józefiaka aż do granic miasta. Dodatkowo, w związku z przedłużeniem linii tramwajowej na Olechów, ul. Rokicińska pomiędzy ul. Augustów a al. Hetmańską zyskała torowisko tramwajowe w pasie zieleni rozgraniczającym jezdnie
Komunikacja miejska.
Ulicą Rokicińską kursują następujące linie MPK Łódź.

</doc>
<doc id="1963584" url="https://pl.wikipedia.org/wiki?curid=1963584" title="Bystrycia Nadwórna">
Bystrycia Nadwórna



</doc>
<doc id="1963585" url="https://pl.wikipedia.org/wiki?curid=1963585" title="The Island Warrior">
The Island Warrior



</doc>
<doc id="1963586" url="https://pl.wikipedia.org/wiki?curid=1963586" title="Eric Tinkler">
Eric Tinkler

Eric Tinkler (ur. 30 lipca 1970 w Roodepoorcie) – południowoafrykański piłkarz występujący na pozycji pomocnika.
Kariera klubowa.
Jest wychowankiem klubu Bidvest Wits. Grał w nim do 1992 roku. Wtedy to podpisał kontrakt z portugalską Vitórią Setúbal. W sezonie 1995/1996 jego zespół zajął 2. miejsce w drugiej lidze portugalskiej, co dało awans do pierwszej ligi. Tam jednak Tinkler nie zagrał, gdyż od następnego sezonu reprezentował barwy włoskiego Cagliari Calcio. W tym zespole grał jednak tylko jeden sezon. W Serie A rozegrał 20 spotkań. W 1997 roku podpisał kontrakt z angielskim klubem Barnsley FC. W Football League One rozegrał blisko 100 spotkań i strzelił 9 bramek. W 2005 roku przeszedł do drużyny Caldas SC. Swą profesjonalną karierę piłkarską kończył w swoim pierwszym klubie – Bidvest Wits. Uczynił to w 2007 roku.
Kariera reprezentacyjna.
Eric Tinkler w reprezentacji RPA zadebiutował w 1994 roku. Grał w niej przez 8 lat. W tym czasie rozegrał 45 spotkań, w których strzelił 1 bramkę. Był także powołany na Puchar Konfederacji 1997 oraz 3-krotnie na Puchar Narodów Afryki: w latach 1996 (gdzie jego zespół zwyciężył jako gospodarz), 2000 (gdzie RPA zajęła 3. pozycję) i 2002.

</doc>
<doc id="1963590" url="https://pl.wikipedia.org/wiki?curid=1963590" title="4 Pułk Artylerii Przeciwpancernej">
4 Pułk Artylerii Przeciwpancernej



</doc>
<doc id="1963592" url="https://pl.wikipedia.org/wiki?curid=1963592" title="Taury Schladmińskie">
Taury Schladmińskie



</doc>
<doc id="1963596" url="https://pl.wikipedia.org/wiki?curid=1963596" title="Alpy Enntalskie">
Alpy Enntalskie



</doc>
<doc id="1963597" url="https://pl.wikipedia.org/wiki?curid=1963597" title="Mistrzostwa Świata w Lekkoatletyce 2005 – rzut oszczepem mężczyzn">
Mistrzostwa Świata w Lekkoatletyce 2005 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas 10. Mistrzostw Świata w Lekkoatletyce w roku 2005 na stadionie olimpijskim w Helsinkach
Eliminacje rzutu oszczepem rozegrano we wtorek 9 sierpnia: grupa A rozpoczęła rywalizację o 11:45, a grupa B o 13:20. Finał konkurencji odbył się dzień później o godzinie 20:20. Konkurs wygrał reprezentant Estonii Andrus Värnik zdobywając pierwszy w historii startów Estonii na lekkoatletycznych mistrzostwach świata złoty medal.
Rekordy.
Tabela przedstawia najlepsze w historii wyniki uzyskane na poszczególnych kontynentach oraz podczas mistrzostw świata według stanu przed zawodami.
Eliminacje.
Do zawodów przystąpiło 31 oszczepników. Sportowcy w rundzie eliminacyjnej zostali podzieleni na 2 grupy. Aby dostać się do finału, w którym startowało 12 zawodników, należało rzucić co najmniej 81,00 m (Q). W przypadku gdyby rezultat ten osiągnęła mniejsza liczba oszczepników lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących (q). Sportowców podzielono na dwie grupy kwalifikacyjne: A i B.
Finał.
Poniższa tabela prezentuje wyniki finałowego konkursu rzutu oszczepem, który odbył się na stadionie w Helsinkach 10 sierpnia 2005 roku.

</doc>
<doc id="1963601" url="https://pl.wikipedia.org/wiki?curid=1963601" title="British Home Championship 1898">
British Home Championship 1898

British Home Championship 1898 – piętnasta edycja turnieju piłki nożnej między reprezentacjami z Wielkiej Brytanii. Tytułu broniła Szkocja, jednak porażka w meczu z Anglią zdecydowała o tym, że to ich południowi sąsiedzi przejęli Mistrzostwo Brytyjskie.
Tabela.
ANGLIA ÓSMY TYTUŁ
Strzelcy.
3 gole
2 gole
1 gol

</doc>
<doc id="1963602" url="https://pl.wikipedia.org/wiki?curid=1963602" title="Element najmniejszy i największy">
Element najmniejszy i największy



</doc>
<doc id="1963604" url="https://pl.wikipedia.org/wiki?curid=1963604" title="Andrzej Kretek">
Andrzej Kretek

Andrzej Kretek (ur. 27 maja 1963 w Pabianicach) – piłkarz grający na pozycji bramkarza, obecnie trener.
Kariera klubowa.
Kretek swoją karierę rozpoczynał, ucząc się bramkarskiego fachu w zespole Włókniarza Pabianice. Następnie przeniósł się do Śląska Wrocław, gdzie odsłużył zasadniczą służbę wojskową. Po jej zakończeniu został bramkarzem Piasta Nowa Ruda. Dopiero w czwartym z kolei klubie – GKS-ie Jastrzębie udało mu się zadebiutować w I lidze. Zagrał tam w 19 meczach ligowych, a GKS zajął 14. miejsce w lidze i po przegranych barażach z bydgoskim Zawiszą pożegnał się z najwyższą klasą rozgrywkową. Jego postawa została zauważona przez działaczy łódzkiego Widzewa, dokąd został sprowadzony w następnym sezonie.
W Widzewie Kretek zadebiutował 2 sierpnia 1989 w meczu z Ruchem Chorzów (0:3). Zagrał tam w 14 meczach w I lidze, a Widzew zajął 15. miejsce w tabeli końcowej i spadł do II ligi. Przez kolejne 3,5 roku zagrał tylko w 17 meczach ligowych Widzewa.
Na rundę jesienną sezonu 1994/95 przeszedł do WKS Wieluń. Na wiosnę został już sprowadzony do I-ligowego Rakowa Częstochowa. Zadebiutował w nim 4 marca 1995 w meczu z Olimpią Poznań (1:0). Przez 3,5 roku spędzonych w Częstochowie Kretek rozegrał 35 meczów w I lidze.
W sezonie 1998/99 zaliczył krótki epizod w GKS-ie Bełchatów. Zagrał tam w jednym meczu – z Górnikiem Zabrze (3:1). Na kolejne dwa sezony przeniósł się do RKS Radomsko, gdzie zakończył karierę piłkarską. Łącznie w I lidze polskiej Kretek rozegrał 76 meczów.
Kariera trenerska.
Po ukończeniu kariery sportowej Kretek zajął się pracą trenerską. W sezonie 2003/04 objął drużynę Widzewa. Prowadził ją w trzech meczach – ze Świtem Nowy Dwór (2:2), GKS-em Katowice (1:2) i Odrą Wodzisław (0:1), po czym zastąpił go Tomasz Łapiński. W następnych latach Kretek prowadził zespoły: RKS Radomsko, KKS Koluszki, Włókniarz Konstantynów Łódzki] oraz zespół Młodej Ekstraklasy w GKS-ie Bełchatów. Od 2009 roku współpracował z fundacją "Widzew Łódź Akademia Futbolu", gdzie pełnił funkcję trenera i koordynatora grup młodzieżowych. W 2010 roku ponownie przejął drużynę łódzkiego Widzewa. Poprowadził ją w 13 spotkaniach w Ekstraklasie (3 zwycięstwa – 6 remisów – 4 porażki).
W sezonie 2011/12 Kretek trenował drużynę Widzewa występującą w Młodej Ekstraklasie, z którą zajął 9. miejsce w tabeli końcowej (przez pewien czas Widzew był nawet liderem tabeli). Po jego zakończeniu klub postanowił nie przedłużać umowy, a miejsce Kretka zajął Tomasz Kmiecik.
We wrześniu 2014 przejął obowiązki I trenera piłkarzy ŁKS-u Łódź. Pod koniec roku władze klubu podjęły decyzję o nieprzedłużaniu z nim umowy.

</doc>
<doc id="1963605" url="https://pl.wikipedia.org/wiki?curid=1963605" title="Porównanie topologii">
Porównanie topologii

Porównanie topologii – badanie relacji między dwiema topologiami w danym zbiorze. Jeżeli "X" jest zbiorem, to rodzina formula_1 wszystkich topologii jest częściowo uporządkowana przez relację zawierania. Dwie topologie formula_2 są więc
W szczególności, jeżeli topologie formula_9 i formula_10 są porównywalne, to mówi się, że formula_10 jest silniejsza, bogatsza bądź większa od formula_12 a formula_9 jest słabsza, uboższa bądź mniejsza od formula_14 gdy
Własności.
Jeżeliformula_16 to słuszne są następujące stwierdzenia:
W szczególności, jeżeli formula_25 są topologiami w zbiorze "Y" oraz funkcja formula_26 jest ciągła, to jest również ciągła jako funkcja
Rodzina formula_1 wszystkich topologii w zbiorze "X" uporządkowana przez relację zawierania ma element najmniejszy (jest nim topologia trywialna/antydyskretna) i największy (topologia dyskretna).
Przykład.
Jeżeli "X" jest przestrzenią unormowaną, to w jej przestrzeni sprzężonej można wprowadzić co najmniej trzy różne topologie:
Zachodzi między nimi następujący związek:
Ogólniej, jeżeli formula_38 jest parą dualną, to każda topologia liniowa w "Y" zgodna z dualnością jest mocniejsza od słabej topologii (w sensie dualności formula_38).
Krata topologii.
Rodzina formula_40 wszystkich topologii w zbiorze formula_41 tworzy kratę zupełną z działaniami
dla formula_44
Krata ta na ogół nie jest komplementarna.

</doc>
<doc id="1963607" url="https://pl.wikipedia.org/wiki?curid=1963607" title="Ołeksij Chramcow">
Ołeksij Chramcow

Ołeksij Wołodymyrowycz Chramcow (ukr. Олексій Володимирович Храмцов; ur. 8 listopada 1975 w Symferopolu) – ukraiński piłkarz, grający na pozycji obrońcy.
Kariera piłkarska.
Kariera klubowa.
W 1996 rozpoczął karierę piłkarską w MFK Mikołajów. Następnie występował w drugiej drużynie Krywbas Krzywy Róg. W 1999 bronił barw Prykarpattia Iwano-Frankowsk. Latem 2002 został piłkarzem Tawrii Symferopol. W rundzie jesiennej sezonu 2005/06 występował w Stali Ałczewsk, po czym przeszedł do Zorii Ługańsk, w składzie której występował 4 lata, często pełniąc funkcje kapitana drużyny. Jesienią 2009 klub anulował kontrakt z piłkarzem. Na początku 2010 wyjechał do Uzbekistanu, gdzie podpisał kontrakt z klubem Navbahor Namangan, gdzie również został obrany na kapitana drużyny.

</doc>
<doc id="1963608" url="https://pl.wikipedia.org/wiki?curid=1963608" title="UNAMSIL">
UNAMSIL

UNAMSIL (pełna nazwa United Nations Mission In Sierra Leone) – misja pokojowa Organizacji Narodów Zjednoczonych w Sierra Leone z siedzibą we Freetown. Została ustanowiona mocą rezolucji S/RES/1270 Rady Bezpieczeństwa ONZ z 22 października 1999. Zastąpiła dotychczasową misję obserwacyjną (UNOMSIL). Celem misji było pomóc we wprowadzeniu w życie porozumienia pokojowego z Lome, pomiędzy stroną rządową a Zjednoczonym Frontem Rewolucyjnym (RUF). Misja została zakończona w grudniu 2005. W jej miejsce powołano Zintegrowane Biuro Narodów Zjednoczonych dla Sierra Leone (UNIOSIL).
Wojna domowa w Sierra Leone.
Misja powołana została w celu egzekwowania porozumienia pokojowego pomiędzy rządem Sierra Leone a rebeliantami, usuniętymi ze stolicy oraz zmuszonymi do negocjacji w wyniku działań międzynarodowego korpusu wojskowego ECOMOG składającego się głównie z sił Nigeryjskich i Gwinejskich.
Przebieg misji.
Pierwsze oddziały ONZ przybyły do Freetown 30 listopada 1999. Jednocześnie rozpoczęto wycofywanie oddziałów ECOMOG, co doprowadziło do aktów przemocy wobec „niebieskich hełmów”. Po całkowitym wycofaniu sił ECOMOG które nastąpiło 2 maja 2000. Brytyjscy komandosi musieli osłaniać ewakuację personelu międzynarodowego z Freetown. Pod koniec maja pojawienie się dodatkowych jednostek nigeryjskich zapobiegło eskalacji konfliktu, oraz zwiększyło liczebność sił pokojowych do 13 000. 18 VII 2000 siły międzynarodowe odblokowały otoczoną od kilku miesięcy bazę UNAMSIL w Kailahun. Sekretarz Generalny ONZ Kofi Annan apelował pod koniec 2000 roku do społeczności międzynarodowej o zwiększenie obecności wojskowej w pogrążonym w chaosie kraju do 20 000 ludzi, co jednak spotkało się z odmowną reakcją mocarstw takich jak USA, Wielka Brytania czy Indie.
19 stycznia 2002 roku prezydent Sierra Leone Ahmad Tejan Kabbah ogłosił zakończenie procesu rozbrajania rebeliantów, a w grudniu 2005 roku wygasł mandat misji UNAMSIL.
Siły i straty.
W misji uczestniczyły siły 37 państw: , , , , , , , , , , , , , , , , , , , , , , , , , , , , , , , , , , .
W czasie trwania misji śmierć poniosło 164 żołnierzy, 2 obserwatorów militarnych oraz 22 inne osoby.

</doc>
<doc id="1963613" url="https://pl.wikipedia.org/wiki?curid=1963613" title="Reiteralm">
Reiteralm

Reiteralm – austriacki ośrodek narciarski w kraju związkowym Styria, w powiecie Liezen. Leży w dolinie Anizy, na granicy Alp Salzburskich i pasma Radstädter Tauern, tuż przy granicy z krajem związkowym Salzburg. Ośrodek znajduje się na wysokości 1741 m. Należy do gminy Pichl-Preunegg. 

</doc>
<doc id="1963614" url="https://pl.wikipedia.org/wiki?curid=1963614" title="Pinus succinifera">
Pinus succinifera



</doc>
<doc id="1963618" url="https://pl.wikipedia.org/wiki?curid=1963618" title="Haus (Styria)">
Haus (Styria)

Haus (hist. "Haus im Ennstal") – gmina targowa w środkowej Austrii, w kraju związkowym Styria, w powiecie Liezen, wchodzi w skład ekspozytury politycznej Gröbming. Liczy 2398 mieszkańców (1 stycznia 2015). Baza narciarska i ośrodek sportowy.
Odbywają się tu zawody Pucharu Świata w narciarstwie alpejskim. Łączna długość tras narciarskich wynosi 115 km, obsługiwane są przez 52 wyciągi.

</doc>
<doc id="1963621" url="https://pl.wikipedia.org/wiki?curid=1963621" title="32 Pułk Artylerii Lekkiej">
32 Pułk Artylerii Lekkiej



</doc>
<doc id="1963624" url="https://pl.wikipedia.org/wiki?curid=1963624" title="Bernard Krawczyk">
Bernard Krawczyk

Bernard Krawczyk (ur. 20 maja 1931 w Podłężu Szlacheckim, zm. 11 sierpnia 2018 w Katowicach) – polski aktor teatralny, filmowy i telewizyjny.
Życiorys.
Ukończył Studium Dramatyczne przy Teatrze Śląskim im. Stanisława Wyspiańskiego w Katowicach. Debiutował podczas nauki w nim – 6 listopada 1952 – w przedstawieniach wspomnianego teatru. Zagrał m.in. Edwina w „Odludkach o poecie”, Oktawa w „Nie igra się z miłością”, Gustawa w „Ślubach panieńskich”. W latach 1972–1982 występował w Teatrze Zagłębia w Sosnowcu, biorąc udział w spektaklach „Trzy siostry”, „Lęki poranne”, „Balladyna”.
W 1982 ponownie został aktorem Teatru Śląskiego w Katowicach. Najważniejsze role teatralne to Bohater w „Kartotece”, Żadow w „Intratnej posadzie”, Zbigniew w „Mazepie”, Alojzy Bąbel w „Niezwykłej przygodzie Pana Kleksa” czy tytułowa w „Weselu Figara” oraz Kreona w „Antygonie” J. Anouilha, za którą to rolę otrzymał Złotą Maskę. W swej działalności otrzymał w sumie 4 Złote i 2 Srebrne Maski. Inne kreacje to np. Estragon w „Czekając na Godota”, Król Ignacy w „Iwonie, księżniczce Burgunda”, Wiktor w „Biografii”, Major w „Damach i huzarach”.
Był też aktorem filmowym i telewizyjnym. Zagrał m.in. w „Soli ziemi czarnej” oraz „Perle w koronie”. Dużą popularność przyniosła mu rola Franciszka Pytloka w emitowanym w latach 90 XX w. serialu TVP Katowice „Sobota w Bytkowie”. Gościnnie występował i występuje również z zespołem „Antyki” (który to zespół wykonywał piosenki w tym serialu).
Współpracował z Gliwickim Teatrem Muzycznym.
Zmarł 11 sierpnia 2018. Został pochowany 17 sierpnia 2018 na Cmentarzu Komunalnym przy ul. Panewnickiej w Katowicach. W październiku tego samego roku został patronem Sceny Kameralnej Teatru Śląskiego w Katowicach.
Teatr Telewizji.
Źródło:.
Role teatralne.
Źródło:.

</doc>
<doc id="1963625" url="https://pl.wikipedia.org/wiki?curid=1963625" title="Bad Kleinkirchheim">
Bad Kleinkirchheim

Bad Kleinkirchheim – gmina uzdrowiskowa w Austrii, w kraju związkowym Karyntia, w powiecie Spittal an der Drau. Leży w Alpach Gurktalskich. Jest znaną bazą narciarską i ośrodkiem sportowym. Liczy 1670 mieszkańców (1 stycznia 2015). W Bad Kleinkirchheim znajduje się kościół pw. św. Katarzyny "(St. Katharina)" wybudowany około 1492 r.
Często odbywają się tu zawody Pucharu Świata w narciarstwie alpejskim. Łączna długość tras narciarskich wynosi 185 km.

</doc>
<doc id="1963626" url="https://pl.wikipedia.org/wiki?curid=1963626" title="Bad Kleinkirchen">
Bad Kleinkirchen



</doc>
<doc id="1963627" url="https://pl.wikipedia.org/wiki?curid=1963627" title="East Coast hip-hop">
East Coast hip-hop

East Coast hip-hop również hip-hop ze wschodniego wybrzeża – podgatunek muzyki hip-hop powstały na początku lat 70. XX wieku w nowojorskim Bronksie. Gatunek ten stał się popularny w połowie lat osiemdziesiątych i chociaż jego popularność zmalała z początkiem XXI wieku, to trwa do dzisiaj.
Styl muzyczny.
W przeciwieństwie do prostych rymów, jakie miały miejsce w Old school hip hop, w East Coast hip hop duży nacisk kładzie się na „sprawność tekstową”. Gatunek charakteryzuje się złożonością rymów, grą słów i używaniem metafor. Chociaż East Coast hip hop nie posiada jednolitego brzmienia i stylu to wyróżnić można główne element, jakim są agresywne beaty, a to za sprawą soulowych sampli z lat 50., 60. i 70. Grupy, które przyczyniły się do rozpowszechnienia gatunku są EPMD, Public Enemy, Wu-Tang Clan, Eric B. &amp; Rakim, Boogie Down Productions, Big Daddy Kane i Slick Rick. Tematyka w całej historii East Coast hip hopu waha się od nauki pięcioprocentowców do mafijnych porachunków. Ten drugi z czasem przekształcił się w osobny gatunek zwany mafioso rap, a jego głównymi przedstawicielami są Raekwon i Kool G Rap.
Historia.
Początki gatunku (1970–1980).
East Coast hip hop czasami określany również jako "New York Rap" ze względu na pochodzenie i rozwój w Nowym Jorku na początku lat 70. Pionierami tego stylu byli DJ Kool Herc, Grandmaster Flash, Afrika Bambaataa, Sugarhill Gang, Kurtis Blow, Grandmaster Jay i Run-D.M.C. Głównym tematem przewodnim artystów był Afrocentryzm.
East Coast Renesans.
Na początku lat 90. chociaż East Coast hip-hop był już popularny, to w USA ciągle dominował West Coast hip-hop, dzięki takim artystom jak Dr. Dre, Eazy-E czy Ice Cube.
Za "East Coast Renesans" uważa się debiuty takich artystów jak Nas płytą "Illmatic", Wu-Tang Clan albumem "Enter the Wu-Tang (36 Chambers)" i Gang Starr – "Hard to Earn". Ten okres określa się jako Złota Era hip hopu.

</doc>
<doc id="1963628" url="https://pl.wikipedia.org/wiki?curid=1963628" title="Centrum Dizengoffa (Tel Awiw)">
Centrum Dizengoffa (Tel Awiw)

Centrum Dizengoffa (hebr. דיזנגוף סנטר) – centrum handlowe w mieście Tel Awiw, w Izraelu. Znajduje się w nim około 420 sklepów, które w dni powszednie odwiedza 20 tys. klientów, a w piątki do 45 tys. ludzi. Centrum jest zarządzane przez firmę "Dizengoff Center", której właścicielami jest rodzina Piltz oraz biznesmen Samuel Plato Szaron. W centrum znajdują się ambasady Republiki Południowej Afryki, Słowenii i Cypru.
Położenie.
Centrum jest usytuowane u zbiegu ulic Dizengoffa i King George, w osiedlu Centrum Tel Awiwu w Tel Awiwie. Na północ od centrum znajduje się plac Dizengoff.
Historia.
Początkowo w miejscu tym istniało osiedle mieszkaniowe Nordija (hebr. נורדיה), które powstało w latach 20. XX wieku. Mieszkało w nim kilkuset żydowskich imigrantów, którzy w maju 1921 uciekli z Jafy przed arabskimi zamieszkami. Pomocy udzieliła im Agencja Żydowska. W ten sposób zakupiono ziemię i wybudowano pierwsze niewielkie domy. W 1922 osiedle nazwano Nordija, na cześć znanego działacza ruchu syjonistycznego, Max Nordau. W 1923 osiedle przyłączono do Tel Awiwu.
Wielu najbiedniejszych imigrantów nie mogło sobie pozwolić na kupno domu, i mieszkało w drewnianych chatach lub szałasach. Niektórzy z nich pracowali w winnicy bogatej arabskiej rodziny Hinawi. Z tego powodu, przez pewien czas istniały dwie nazwy tego osiedla, Nordija i Hinawi. Gdy w latach 30. realizowano projekt Patricka Geddes'a dotyczący rozbudowy Tel Awiwu, w rejonie tym poprowadzono trzy ważne ulice: Dizengoffa, King George’a i Bograshova.
W 1958 powstał projekt budowy nowoczesnego centrum handlowego. Plan koncepcyjny przewidywał stworzenie „miasta w mieście”. Centrum Dizengoffa miało obejmować nie tylko sklepy, ale w jego skład miały wchodzić ulice, wiszące ogrody oraz domy mieszkalne. Prace budowlane przeprowadził w latach 1972–1977 izraelski przedsiębiorca budowlany Arie Piltz, który musiał także sfinansować ewakuację wszystkich mieszkańców z tego terenu. Pierwszy sklep otworzono w 1977. Kolejne były otwierane systematycznie do 1983. W
W maju 2001 w północnym holu doszło do pożaru, którego przyczyną było zwarcie elektryczne. Po renowacji hol został ponownie otworzony.
Zamachy terrorystyczne.
Przy centrum handlowym doszło do jednego zamachu terrorystycznego zorganizowanego przez palestyńskich terrorystów-samobójców:
Architektura.
Centrum Dizengoffa rozciąga się po obu stronach ulicy Dizengoffa i jest połączone przejściami podziemnymi oraz chodnikami nadziemnymi. W centrum znajdują się dwa kina, około 420 sklepów, restauracje, kawiarnie, parking, na dachu umieszczono basen kąpielowy oraz siłownię.
W centrum wybudowano dwa wieżowce: we wschodniej części Dizengoff Tower (wysokość 93 metrów) i w zachodniej części Migdal Al.

</doc>
<doc id="1963630" url="https://pl.wikipedia.org/wiki?curid=1963630" title="Werner Spalteholz">
Werner Spalteholz

Karl Werner Spalteholz (ur. 21 lutego 1861 w Dreźnie, zm. 12 stycznia 1940 w Lipsku) – niemiecki anatom.
Jego ojciec Carl Julius Spalteholz był kupcem. Uczęszczał do Heiligen Kreuz Gymnasium w Dreźnie od 1873 do 1880. Następnie studiował na Uniwersytecie w Lipsku, od 1880 do 1885, w lutym 1885 ukończył studia, 27 marca 1886 otrzymał tytuł doktora medycyny. W 1891 habilitował się. Od 1892 pracował w zakładzie anatomii macierzystej uczelni jako drugi prosektor. Od 1905 do 1929 zajmował stanowisko pierwszego prosektora.
Spalteholz opracował nowe techniki sporządzania preparatów anatomicznych, m.in. preparatów korozyjnych. Niektóre z nich zostały zaprezentowane szerszej publiczności na 1. Międzynarodowej Wystawie Higienicznej w Dreźnie w 1911 roku. Jego głównym dziełem był trzytomowy atlas anatomii prawidłowej "Handatlas der Anatomie des Menschen" wydany po raz pierwszy w Lipsku między 1895 a 1903, od tej pory wielokrotnie wznawiany i tłumaczony na inne języki.
W 1893 ożenił się z Emmą z domu Voelcker. W 1929 przeszedł na emeryturę.
Jego spuścizna znajduje się w drezdeńskim Hauptstaatsarchiv; większa część preparatów anatomicznych Spalteholza uległa zniszczeniu podczas II wojny światowej. Podobnie, zniszczone lub zagubione zostały oryginały ilustracji z atlasu.

</doc>
<doc id="1963632" url="https://pl.wikipedia.org/wiki?curid=1963632" title="Feature">
Feature

Feature – gatunek radia "non-fiction", który obok słuchowiska wyłonił się po 1945 roku w programach kulturalnych rozgłośni radiowych różnych krajów europejskich. Radiowy feature łączy w sobie m.in. elementy słuchowiska, dokumentu i reportażu. Jako samodzielny gatunek został spopularyzowany pod koniec lat 30. XX wieku, początkowo w Wielkiej Brytanii.
Rozgraniczenie pomiędzy radiowym feature a innymi pokrewnymi gatunkami, tj. słuchowiskiem czy reportażem nie jest jednoznaczne. W uproszczeniu można powiedzieć, że feature odnosi się tak do słuchowiska, jak film dokumentalny do filmu fabularnego. W gatunku feature przeważa zazwyczaj charakter dokumentacyjny treści, forma jest jednak artystyczna, niekiedy również eksperymentalna.
Historia.
W roku 1937 został wprowadzony w BBC tzw. "Experimental Hour". Choć poszczególne programy z tego cyklu formalnie nie były powiązane treściowo, przeważały audycje o charakterze dokumentacyjnym. Za pierwszy uznaje się feature "Kaleidoscope" Lance'a Sievekinga
Wyłoniła się nowa forma prezentacji, dla której od 1939 roku używano terminu „feature”. Po zakończeniu drugiej wojny światowej, wraz z okupacją wojsk brytyjskich, ten nowy gatunek radiowy przybył do Niemiec.
Axel Eggebrecht ustalił w listopadzie 1945 przez ogłoszenie w „Talks and Feature” w niemieckiej rozgłośni radiowej NWDR (dziś NDR i WDR), w dziesięciu punktach, co o feature powinni wiedzieć autorzy i redaktorzy. Eggebrecht jest również autorem pierwszego niemieckojęzycznego radiowego feature pt.: „Co by było, gdyby... Przegląd przyszłości świata“, wyemitowanego po raz pierwszy 9 marca 1947. Eggebrecht, Peter von Zahn, Ernst Schnabel i Alfred Andersch to czterej najważniejsi autorzy gatunku feature w pierwszych trzech latach po wojnie.
W roku 1945 rozgłośnia SFB (dziś RBB) przejęła berlińskie studio radia NWDR. Od końca lat 60. XX wieku Peter Leonhard Braun rozwijał tu tzw. „pisemny” feature w kierunku „akustycznego” feature. Proces stereo i praca z oryginalnymi nagraniami dźwięku znacząco kształtowały ten rozwój.
Podczas gdy w Niemczech Zachodnich od 1945 r. feature zaliczany był do stałych elementów programu radiowego, w Radio NRD preferowano początkowo określenie „dokumentacja radiowa” (Georg Dannenberg). Dopiero w styczniu 1963 został założony w Berlinie (Wschodnim) samodzielny dział feature, który istniał aż do przekształcenia byłej rozgłośni NRD w grudniu 1991.
Obok produkcji w rozgłośniach radiowych obserwuje się od końca lat 90. tendencję do samodzielnych produkcji. Tendencja ta znacząco wpłynęła na estetykę radiowego feature ostatnich lat. Autorzy przejmują rolę reżysera, realizatora dźwięku, a czasem też spikera.
Liczne feature opublikowano w ostatnich latach w formie książki na CD. „Wierzymy, że feature z jego niezwykłymi możliwościami nie może zabraknąć w żadnym repertuarze książek audio”, mówi Katrin Machulik – lektorka wydawnictwa audio. „Wybierane zagadnienia muszą charakteryzować się pewną ponadczasowością, dlatego szczególnie nadają się ku temu portrety audio znanych osobowości współczesnej historii”.

</doc>
<doc id="1963633" url="https://pl.wikipedia.org/wiki?curid=1963633" title="Paweł Robert Kowal">
Paweł Robert Kowal



</doc>
<doc id="1963634" url="https://pl.wikipedia.org/wiki?curid=1963634" title="Jerzy Andrzej Janiszewski">
Jerzy Andrzej Janiszewski



</doc>
<doc id="1963635" url="https://pl.wikipedia.org/wiki?curid=1963635" title="Berliner Ärzte-Orchester">
Berliner Ärzte-Orchester

Berliner Ärzte-Orchester – orkiestra symfoniczna lekarzy berlińskich. Trzecia najstarsza w Europie orkiestra lekarska. 
Została założona w 1911 roku m.in. przez Bernharda Pollacka, berlińskiego okulistę i jej pierwszego dyrygenta. Obecnie (2010) liczy około 65 członków.

</doc>
<doc id="1963636" url="https://pl.wikipedia.org/wiki?curid=1963636" title="Mitrofan Niedielin">
Mitrofan Niedielin

Mitrofan Iwanowicz Niedielin (; ur. w Borisoglebsku, zm. 24 października 1960 w Bajkonurze) – radziecki dowódca wojskowy, główny marszałek artylerii ZSRR, dowódca artylerii Armii Radzieckiej (1950–1952 i 1953–1955), głównodowodzący Wojskami Rakietowymi Przeznaczenia Strategicznego ZSRR i zastępca ministra obrony ZSRR, deputowany do Rady Najwyższej ZSRR 4. i 5. kadencji (1954–1962), Bohater Związku Radzieckiego (1945).
Życiorys.
Urodził się Borisoglebsku w guberni woroneskiej (obecnie w obwodzie woroneskim) w rodzinie robotniczej. Wczesną edukację zakończył na etapie siedmiu klas. W czasie wojny domowej w 1920 wstąpił do Armii Czerwonej i walczył w składzie 12. Armii Frontu Południowo-Zachodniego. W latach 1921–1922 uczestniczył w tłumieniu powstania tambowskiego, a później brał udział w walkach na terenie Turkiestanu z basmaczami.
W 1923 ukończył wojskowy kurs dla oficerów politycznych i do 1928 był instruktorem a następnie oficerem politycznym w baterii. W 1929 ukończył uzupełniający kurs oficerów artylerii i kolejno był dowódcą baterii i dywizjonu.
W 1937 wyjechał jako ochotnik do Hiszpanii, skąd wrócił w 1939. Po powrocie do ZSRR został dowódcą pułku artylerii, a następnie szefem artylerii dywizji strzeleckiej. Uczestniczył w wojnie zimowej przeciwko Finlandii.
W 1941 ukończył kurs wyższych dowódców artylerii w Akademii Artyleryjskiej im. Dzierżyńskiego i w kwietniu 1941 został dowódcą 4. Brygady Artylerii Przeciwpancernej.
W momencie rozpoczęcia agresji Niemiec na ZSRR nadal dowodził brygadą artylerii na Froncie Południowym. Następnie był kolejno: zastępcą szefa artylerii 18. Armii, szefem artylerii 37. i 56. Armii, zastępcą dowódcy artylerii Frontu Północno-Kaukaskiego i dowódcą 5. Korpusu Artylerii.
W lipcu 1943 został dowódcą artylerii Frontu Południowo-Zachodniego, a od października 1943 był dowódcą artylerii 3. Frontu Ukraińskiego.
24 kwietnia 1945 został wyróżniony tytułem honorowym Bohatera Związku Radzieckiego za wybitne zasługi w dowodzeniu artylerią 3. Frontu Ukraińskiego.
Po zakończeniu wojny od lipca 1945 do kwietnia 1946 był dowódcą artylerii Południowej Grupy Wojsk Armii Radzieckiej. W tym czasie ukończył Akademię Artylerii im. Feliksa Dzierżyńskiego. Później był szefem sztabu artylerii Armii Radzieckiej (1946–1948), szefem Głównego Zarządu Artylerii Armii Radzieckiej (1948–1950), dowódcą artylerii Armii Radzieckiej (1950–1952 i 1953–1955), zastępcą ministra obrony ZSRR ds. uzbrojenia (1952–1953). 4 sierpnia 1953 został mianowany marszałkiem artylerii.
Następnie ponownie został zastępcą ministra obrony ZSRR ds. uzbrojenia (1955–1959). 8 maja 1959 został mianowany głównym marszałkiem artylerii. W grudniu 1959 został głównodowodzącym Wojsk Rakietowych Przeznaczenia Strategicznego ZSRR, będąc jednocześnie zastępcą ministra obrony ZSRR.
Od 1952 kandydat na członka Komitetu Centralnego KPZR, deputowany do Rady Najwyższej ZSRR 4. i 5. kadencji (1954–1962).
Zginął 24 października 1960 w katastrofie jaka miała miejsce na Bajkonurze w czasie prób z rakietą R-16. Został pochowany przy murze Kremlowskim na Placu Czerwonym w Moskwie.

</doc>
<doc id="1963637" url="https://pl.wikipedia.org/wiki?curid=1963637" title="Jazz rap">
Jazz rap



</doc>
<doc id="1963638" url="https://pl.wikipedia.org/wiki?curid=1963638" title="Teodor Bursze">
Teodor Bursze



</doc>
<doc id="1963639" url="https://pl.wikipedia.org/wiki?curid=1963639" title="Czwarty stopień">
Czwarty stopień

Czwarty stopień (ang. "The Fourth Kind") – amerykański thriller science-fiction, stylizowany na paradokument, z 2009 w reżyserii i według scenariusza Olatunde Osunsanmi. Tytuł filmu jest nawiązaniem do słynnej klasyfikacji "bliskich spotkań z kosmitami" amerykańskiego naukowca J. A. Hyneka.
Film przedstawia wydarzenia mające miejsce w (istniejącym faktycznie) małym miasteczku na Alasce, Nome w którym dochodziło do tajemniczych zniknięć mieszkańców przez ostatnie 40 lat. Pomimo licznych zapewnień i sugestii zawartych w treści filmu, nie jest on oparty na faktach.
W weekend otwierający emisję w Stanach Zjednoczonych wpływy ze sprzedaży biletów wyniosły 12 231 160 dolarów australijskich.
Opis fabuły.
Usiłująca poradzić sobie ze śmiercią męża, dr Abigail Tyler wyrusza do miasteczka Nome na Alasce, gdzie postanawia kontynuować jego badania równocześnie zajmując się swoją pracą i rodziną – w tym niewidomą od śmierci Willa córką, Ashley. Prowadząc sesje z pacjentami, odkrywa wiele szczegółów łączących ich historie. Wkrótce dochodzi do dziwnych zachowań oraz zabójstw i samobójstw wśród jej pacjentów, a jej córka znika w zagadkowych okolicznościach. Przypadkiem odkrywa, że także i ją wiele łączy z historiami jej pacjentów.

</doc>
<doc id="1963640" url="https://pl.wikipedia.org/wiki?curid=1963640" title="The Fourth Kind">
The Fourth Kind



</doc>
<doc id="1963643" url="https://pl.wikipedia.org/wiki?curid=1963643" title="Gnejusz Flawiusz">
Gnejusz Flawiusz

Gnejusz Flawiusz, "Gnaeus Flavius" (przełom IV i III wieku p.n.e.) – rzymski polityk i prawnik, autor rozpraw prawniczych, reformator prawa. Jako pierwszy ujawnił publicznie formuły aktów prawnych, skarg procesowych oraz kalendarz religijny, dotychczas znane tylko pontyfikom, przyczyniając się do demokratyzacji prawa w starożytnym Rzymie i przyspieszając jego rozwój.
Był synem wyzwoleńca. Sprawował funkcję sekretarza cenzora Appiusza Klaudiusza Ślepego, co pozwoliło mu poznać procedury prawne.
Prawo starorzymskie ("ius civile", "ius Quiritium") charakteryzowało się ścisłym formalizmem postępowania procesowego. Dla wniesienia, utrzymania skargi i obrony przed nią konieczne było zastosowanie wymaganych słów ("certa verba") i wykonanie przy tym określonych rytuałów (gestów). Błędy powodowały przegranie procesu czy nawet niemożność jego rozpoczęcia. Znajomość formuł i działań, dającą im wyłączność interpretacji działań prawnych i decydowania o ich skuteczności, posiadali i starali się utrzymać w tajemnicy pontyfikowie (najwyżsi kapłani) wywodzący się wówczas wyłącznie z patrycjuszy, co pozwalało utrzymać patrycjuszom przewagę nad plebejuszami w walce o wpływ na rządy w państwie. Gnejusz Flawiusz (prawdopodobnie w 304 r. p.n.e.) opublikował poznaną przez siebie wiedzę dotyczącą prawa i jego procedur w dziele, które znane było później jako "ius Flavianum".
Nie mniej znaczącym posunięciem Flawiusza było upublicznienie (ogłosił go na forum) religijnego kalendarza (prawdopodobnie ze wsparciem Appiusza Klaudiusza), również trzymanego w tajemnicy przez pontyfików. Pozwoliło to poznać ludowi rzymskiemu "dies fasti" czyli dni, w których można było dokonywać czynności procesowych.
Działania Flawiusza spowodowały jego ogromną popularność wśród plebejuszy i uzyskanie wysokich publicznych urzędów, pomimo niechęci patrycjuszy oraz niskiego urodzenia. W 304 r. p.n.e. był edylem kurulnym. Według legendy, jako sprawujący wówczas nadzór nad robotami publicznymi i odpowiedzialny za budynki publiczne, policzył gwoździe wbijane corocznie w jedną z kolumn Świątyni Jowisza, ustalając tym samym jej wiek.

</doc>
<doc id="1963678" url="https://pl.wikipedia.org/wiki?curid=1963678" title="Hambuehren">
Hambuehren



</doc>
<doc id="1963680" url="https://pl.wikipedia.org/wiki?curid=1963680" title="Most Kingi">
Most Kingi



</doc>
<doc id="1963682" url="https://pl.wikipedia.org/wiki?curid=1963682" title="Most św. Kingi">
Most św. Kingi



</doc>
<doc id="1963689" url="https://pl.wikipedia.org/wiki?curid=1963689" title="Most świętej Kingi">
Most świętej Kingi



</doc>
<doc id="1963692" url="https://pl.wikipedia.org/wiki?curid=1963692" title="Most im. Kingi">
Most im. Kingi



</doc>
<doc id="1963700" url="https://pl.wikipedia.org/wiki?curid=1963700" title="Faßberg">
Faßberg

Faßberg – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Celle. Gmina rozciąga się na obszarze 102,00 km² i w 2008 r. liczyła 6 921 mieszkańców.

</doc>
<doc id="1963701" url="https://pl.wikipedia.org/wiki?curid=1963701" title="Fassberg">
Fassberg



</doc>
<doc id="1963712" url="https://pl.wikipedia.org/wiki?curid=1963712" title="Dizengoff Tower">
Dizengoff Tower

Dizengoff Tower (hebr. מגדל דיזנגוף) – wieżowiec w osiedlu mieszkaniowym Centrum Tel Awiwu, w mieście Tel Awiw w Izraelu.
Wieżowiec został wybudowany w 1985 w ramach projektu budowy centrum handlowego Centrum Dizengoffa.
Dane techniczne.
Budynek ma 28 kondygnacji i wysokość 93 metrów.
Wieżowiec wybudowano w stylu architektonicznym określanym jako brutalizm. Wzniesiono go z betonu. Elewacja jest w kolorach czarnym i białym. Budynek jest połączony pomostem z kompleksem handlowym położonym na drugiej stronie ulicy Dizengoffa.
W dolnej części wieżowca znajduje się centrum handlowe "Centrum Dizengoffa". W budynku swoją siedzibę ma także firma: "ESL - Eng. S. Lustig Consulting Engineers Ltd.".

</doc>
<doc id="1963715" url="https://pl.wikipedia.org/wiki?curid=1963715" title="Hermannsburg (Südheide)">
Hermannsburg (Südheide)

Hermannsburg (dolnoniem. "Harmsborg") – dzielnica gminy Südheide w Niemczech, w kraju związkowym Dolna Saksonia, w powiecie Celle. Gmina liczyła w 2008 r. 8287 mieszkańców i rozciąga się na obszarze 118,63 km². Do 31 grudnia 2014 gmina samodzielna (niem. "Einheitsgemeinde").
Współpraca.
Miejscowość partnerska:

</doc>
<doc id="1963725" url="https://pl.wikipedia.org/wiki?curid=1963725" title="Hermannsburg">
Hermannsburg



</doc>
<doc id="1963742" url="https://pl.wikipedia.org/wiki?curid=1963742" title="Migdal Al (Tel Awiw)">
Migdal Al (Tel Awiw)

Migdal Al (hebr. מגדל על) – wieżowiec w osiedlu mieszkaniowym Centrum Tel Awiwu, w mieście Tel Awiw w Izraelu. W wieżowcu znajdują się ambasady Republiki Południowej Afryki, Słowenii i Cypru.
Wieżowiec został wybudowany w 1998 w ramach projektu budowy centrum handlowego Centrum Dizengoffa.
Dane techniczne.
Budynek ma 17 kondygnacji i wysokość 64 metrów.
Wieżowiec wybudowano w stylu modernistycznym. Wzniesiono go z betonu, natomiast elewację z aluminium i szkła. Budynek jest połączony pomostem z kompleksem handlowym położonym na drugiej stronie ulicy Dizengoffa.
Do budynku nie ma bezpośredniego wejścia z ulicy. Można do niego wejść przez główny hol położony na górnym piętrze centrum handlowego.
W dolnej części wieżowca znajduje się centrum handlowe Centrum Dizengoffa.

</doc>
<doc id="1963747" url="https://pl.wikipedia.org/wiki?curid=1963747" title="Unterlüß">
Unterlüß

Unterlüß – dzielnica gminy Südheide w Niemczech, w kraju związkowym Dolna Saksonia, w powiecie Celle. Do 31 grudnia 2014 gmina samodzielna (niem. "Einheitsgemeinde").

</doc>
<doc id="1963748" url="https://pl.wikipedia.org/wiki?curid=1963748" title="Unterluess">
Unterluess



</doc>
<doc id="1963754" url="https://pl.wikipedia.org/wiki?curid=1963754" title="Most im. świętej Kingi">
Most im. świętej Kingi



</doc>
<doc id="1963759" url="https://pl.wikipedia.org/wiki?curid=1963759" title="Collegium Musicum">
Collegium Musicum



</doc>
<doc id="1963760" url="https://pl.wikipedia.org/wiki?curid=1963760" title="Wietze (Dolna Saksonia)">
Wietze (Dolna Saksonia)

Wietze – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Celle.

</doc>
<doc id="1963769" url="https://pl.wikipedia.org/wiki?curid=1963769" title="Wietze">
Wietze

Niemcy:

</doc>
<doc id="1963775" url="https://pl.wikipedia.org/wiki?curid=1963775" title="Berliner Aerzte Orchester">
Berliner Aerzte Orchester



</doc>
<doc id="1963786" url="https://pl.wikipedia.org/wiki?curid=1963786" title="Gmina zbiorowa Eschede">
Gmina zbiorowa Eschede

Gmina zbiorowa Eschede (niem. "Samtgemeinde Eschede") – dawna gmina zbiorowa położona w niemieckim kraju związkowym Dolna Saksonia, w powiecie Celle. Siedziba administracji gminy zbiorowej znajdowała się w miejscowości Eschede.
Podział administracyjny.
Do gminy zbiorowej Eschede należały cztery gminy:
Historia.
1 stycznia 2014 gmina zbiorowa została rozwiązana. Utworzono gminę samodzielną (niem. "Einheitsgemeinde") Eschede. Pozostałe trzy gminy stały się jej dzielnicami.

</doc>
<doc id="1963799" url="https://pl.wikipedia.org/wiki?curid=1963799" title="Muhammad Ridwan">
Muhammad Ridwan

Muhammad Ridwan (ur. 8 lipca 1980) - piłkarz indonezyjski grający na pozycji bocznego obrońcy.
Kariera klubowa.
Karierę piłkarską Ridwan rozpoczął w klubie PSIS Semarang. W 1999 roku zadebiutował w jego barwach w indonezyjskiej drugiej lidze. W 2001 roku awansował z nim do pierwszej ligi. W 2003 roku odszedł do drużyny Pelita Jaya, gdzie grał przez rok. Z kolei w 2004 roku występował w Persegi Gianyar. W 2005 roku wrócił do PSIS Semarang, którego zawodnikiem był do końca 2007 roku. Na początku 2008 roku ponownie trafił do Pelity Jaya. W latach 2010-2012 grał w klubie Sriwijaya FC. W 2012 przeszedł do klubu Persib Bandung.
Kariera reprezentacyjna.
W reprezentacji Indonezji Ridwan zadebiutował w 2006 roku. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 3 spotkania: z Bahrajnem (2:1), z Arabią Saudyjską (1:2) i z Koreą Południową (0:1).

</doc>
<doc id="1963807" url="https://pl.wikipedia.org/wiki?curid=1963807" title="Zamieszki w Watts">
Zamieszki w Watts

Zamieszki w Watts – miały miejsce w sierpniu 1965 roku w dzielnicy Watts miasta Los Angeles. Trwały z dużym natężeniem przez 5 dni. 34 osoby zginęły, było 2032 rannych, aresztowano 3952 osoby. Były najpoważniejszymi zaburzeniami w Los Angeles do czasu "powstania Rodneya Kinga" w 1992 roku. W 1965 roku przyczyną były liczne przypadki brutalności ze strony policji i innego rodzaju niesprawiedliwość rasowa, jaką cierpieli czarnoskórzy mieszkańcy Los Angeles, np. dyskryminacja w pracy i w sferze mieszkaniowej.

</doc>
<doc id="1963819" url="https://pl.wikipedia.org/wiki?curid=1963819" title="Most im. św. Kingi">
Most im. św. Kingi

Most im. św. Kingi – most drogowy przez Dunajec w ciągu obwodnicy Starego Sącza, będący częścią drogi wojewódzkiej nr 969. Most jest nazwany imieniem św. Kingi, która była kanonizowana przez Jana Pawła II w Starym Sączu.
Most projektu Tadeusza Wojciechowskiego wybudowany został przez firmę Mosty Chrzanów w latach 2006–2008. Jest to podwieszony, trójprzęsłowy most belkowy z czterema pylonami na podporach pośrednich. Wanty podtrzymujące przęsła tworzą dwie płaszczyzny podwieszenia w układzie wachlarzowym.
Most podwieszony o tego typu konstrukcji (beton sprężony oraz wprowadzenie kabli sprężających powyżej poziomu mostu) wybudowany został w Polsce po raz pierwszy.
Obiekt zdobył I miejsce w Konkursie Dzieło Mostowe Roku 2008.

</doc>
<doc id="1963830" url="https://pl.wikipedia.org/wiki?curid=1963830" title="Zamieszki w Detroit (1967)">
Zamieszki w Detroit (1967)

Zamieszki w Detroit w 1967 roku – zamieszki rasowe w mieście Detroit (stan Michigan). Zaczęły się rankiem w niedzielę 23 lipca 1967 roku, po policyjnym nalocie na nielegalny nocny bar na rogu 12. Ulicy i Clairmount, w zachodniej części miasta. Starcia policji z klientami baru i ulicznymi gapiami przerodziły się w jedne z najbardziej krwawych i niszczycielskich zamieszek w historii USA. Trwały przez 5 dni, przewyższyły pod względem stopnia przemocy i zniszczeń mienia zamieszki rasowe w Detroit z 1943 roku.
Dla stłumienia "rebelii" gubernator George W. Romney nakazał wejść do Detroit Gwardii Narodowej stanu Michigan, a prezydent Lyndon B. Johnson wysłał tam oddziały armii USA. Bilans to 43 zabitych, 467 rannych, ponad 7200 aresztowań i ponad 2000 spalonych budynków. Większe były tylko zamieszki w Los Angeles w 1992 roku. W 1967 roku media relacjonowały obszernie przebieg wydarzeń, telewizja nadawała z Detroit na żywo. Gazeta "Detroit Free Press" zdobyła nagrodę Pulitzera za swoje materiały.

</doc>
<doc id="1963832" url="https://pl.wikipedia.org/wiki?curid=1963832" title="Adam Ewald Felkerzamb">
Adam Ewald Felkerzamb

Adam Ewald Felkerzamb (Fölkersahm, Felkierzamb, Felkersamb) herbu własnego (ur. 25 maja 1734 – zm. 23 lutego 1794) – wojewoda inflancki 1790-1794, kasztelan witebski 1787-1790, szambelan Stanisława Augusta Poniatowskiego.
Był członkiem konfederacji Sejmu Czteroletniego. Był posłem na Sejm Czteroletni w 1790 roku z województwa poznańskiego. Wybrany z Senatu sędzią Sejmu Czteroletniego w 1788 roku.
W 1789 roku odznaczony Orderem Orła Białego, w 1784 kawaler Orderu Świętego Stanisława.

</doc>
<doc id="1963834" url="https://pl.wikipedia.org/wiki?curid=1963834" title="Adam Ewald Fölkersahm">
Adam Ewald Fölkersahm



</doc>
<doc id="1963837" url="https://pl.wikipedia.org/wiki?curid=1963837" title="Gmina zbiorowa Flotwedel">
Gmina zbiorowa Flotwedel

Gmina zbiorowa Flotwedel (niem. "Samtgemeinde Flotwedel") – gmina zbiorowa położona w niemieckim kraju związkowym Dolna Saksonia, w powiecie Celle. Siedziba administracji gminy zbiorowej znajduje się w miejscowości Wienhausen.
Podział administracyjny.
Do gminy zbiorowej Flotwedel należą cztery gminy:

</doc>
<doc id="1963839" url="https://pl.wikipedia.org/wiki?curid=1963839" title="Adam Ewald Felkersamb">
Adam Ewald Felkersamb



</doc>
<doc id="1963841" url="https://pl.wikipedia.org/wiki?curid=1963841" title="Adam Ewald Felkierzamb">
Adam Ewald Felkierzamb



</doc>
<doc id="1963855" url="https://pl.wikipedia.org/wiki?curid=1963855" title="Gmina zbiorowa Lachendorf">
Gmina zbiorowa Lachendorf

Gmina zbiorowa Lachendorf (niem. "Samtgemeinde Lachendorf") – gmina zbiorowa położona w niemieckim kraju związkowym Dolna Saksonia, w powiecie Celle. Siedziba administracji gminy zbiorowej znajduje się w miejscowości Lachendorf.
Podział administracyjny.
Do gminy zbiorowej Lachendorf należy pięć gmin:

</doc>
<doc id="1963864" url="https://pl.wikipedia.org/wiki?curid=1963864" title="Gmina zbiorowa Wathlingen">
Gmina zbiorowa Wathlingen

Gmina zbiorowa Wathlingen (niem. "Samtgemeinde Wathlingen") – gmina zbiorowa położona w niemieckim kraju związkowym Dolna Saksonia, w powiecie Celle. Siedziba administracji gminy zbiorowej znajduje się w miejscowości Wathlingen.
Podział administracyjny.
Do gminy zbiorowej Wathlingen należą trzy gminy:

</doc>
<doc id="1963865" url="https://pl.wikipedia.org/wiki?curid=1963865" title="Cammeray">
Cammeray

Cammeray – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1963868" url="https://pl.wikipedia.org/wiki?curid=1963868" title="Flotwedel">
Flotwedel



</doc>
<doc id="1963876" url="https://pl.wikipedia.org/wiki?curid=1963876" title="Lasy we Wrocławiu">
Lasy we Wrocławiu

Lasy we Wrocławiu – według danych na 2006 rok zajmowały obszar około 2286,21 ha, co daje wskaźnik lesistości na poziomie 7,7% (w 2003 roku: 2381,1 ha, wskaźnik lesistości 8,1%). Wskaźnik ten dla Wrocławia jest niższy niż wskaźniki lesistości w większości innych, największych miastach Polski. Wskaźnik powierzchni lasu przypadający na 1 mieszkańca wynosi około 0,3 ara. Największe obszary leśne położone są wzdłuż wrocławskich rzek, w obszarach peryferyjnych miasta, oraz w zachodniej części miasta. Niektóre z obszarów leśnych stanowią naturalną kontynuację lasów ciągnących się także na obszarach już poza granicą administracyjną miasta (np. Las Zakrzowski, Las Mokrzański, Las Rędziński, Las Ratyński). Różna jest również struktura własności wrocławskich lasów. Pod względem powierzchni dominują lasy państwowe i lasy komunalne, niewiele jest lasów należących do osób prywatnych bądź osób prawnych. Lasy we Wrocławiu oceniane są jako cenne ekologicznie i przyrodniczo, stanowią podstawowy składnik ciągów przyrodniczych w mieście, tworzą większe ekosystemy razem z innymi obszarami zieleni, takimi jak parki, cmentarze, ogrody, ogródki działkowe, łąki itp.
Nazewnictwo.
Największym lasom oraz kompleksom leśnym mającym określone walory rekreacyjne, turystyczne i przyrodnicze, nadano oficjalne nazwy. Pochodzą one od nazwy osiedla, przy którym położony jest dany las. Mniejsze lasy często posiadają nazwy zwyczajowe stosowane przez mieszkańców, które z czasem, również zostają przyjęte za oficjalne. Stosowana jest tu podobna zasada tworzenia nazw: "las" lub czasem "lasek", bierze swoją nazwę od nazwy osiedla, np. "Lasek Oporowski" lub "Las Oporowski", rzadziej od innego obiektu, np. zakładu – "Lasek Dolmelowski", "Lasek Polarowski", ulicy – "Lasek Bogedaina" (nazywany też od nazwy osiedla "Lasek Tarnogajski", obecnie Park Tarnogajski), itp. Istnieje także szereg obszarów o charakterze lasu bez określonej nazwy (np. las na Wyspie Opatowickiej, lasy nad Widawą w rejonie osiedla Świniary, lasy nad Odrą i Bystrzycą w rejonie Nowej Karczmy i Janówka, obszary ochronne o charakterze leśnym przy porcie lotniczym i na terenach wodonośnych Świątniki, obszary w rejonie Alei Ignacego Paderewskiego na osiedlu Zalesie i inne).
Oficjalne nazwy wybranym lasom nadała Rada Miejska Wrocławia uchwałą nr LXXI/454/93 z dnia 9 października 1993 r., ogłoszoną w Biuletynie Urzędowym RMW z 15 października 1993 r. Nr 11, poz.101, uchwalona na podstawie art. 18 ust 2 pkt 13 ustawy z dnia 8 marca 1990 roku o samorządzie terytorialnym (Dz. U. Nr 16, poz. 95, ze zmianami).
Struktura własności.
Jak wyżej zaznaczono, w strukturze własności lasów na obszarze miasta Wrocławia, dominują lasy państwowe, następnie lasy komunalne, udział własności innych osób fizycznych bądź prawnych jest znikomy. Obrazuje to poniższe zestawienie.
Lasy państwowe.
Lasy Państwowe w obszarze miasta Wrocławia podlegają jednemu z czterech nadleśnictw. Największą powierzchnię mają lasy podlegające nadleśnictwu Miękinia. Są to lasy położone w zachodniej części miasta. Obrazuje to poniższa tabela.
Lasy komunalne.
Lasy komunale to 25 kompleksów leśnych. Obszary tych lasów pozostają pod opieką Zarządu Zieleni Miejskiej Urzędu Miejskiego Wrocławia. Obecnie zajmują obszar 910,45 ha, co jest wynikiem sukcesywnego zwiększania powierzchni tych obszarów: w 1990 roku lasy komunalne zajmowały 674,00 ha, w 1993 roku było to 793,3 ha, od 1995 roku 868,00 ha, a od 1999 roku ponad 900 ha.
Wrocławskie lasy.
Jak wyżej zaznaczono części kompleksom leśnym w obrębie miasta nadano nazwy własne stosowną uchwałą Rady Miejskiej Wrocławia. Poniżej przedstawiono zestawienie tych lasów.
Drzewostan.
Według danych z 2006 roku dominującym wśród wrocławskich lasów jest drzewostan z udziałem dębu – 57%, następnie sosny – 17%, i dalej odpowiednio: jesion – 6%, olsza – 5%, brzoza – 5%, świerk – 4%, grab – 2%, klon – 1%, topola – 1%. Przeciętny wiek drzewostanów wynosi 74 lata. Rozkład powierzchni lasu pod względem wieku drzewostanu jest dość równomierny. Pod względem rodzajów siedlisk leśnych dominują: las mieszany świeży, las świeży oraz las wilgotny. W zakresie zgodności gatunkowego drzewostanu z siedliskiem 10% wykazuje zgodność, 31% częściową zgodność, 59% brak zgodności.
Funkcje i walory lasów.
Lasy w obrębie tak dużego miasta jak Wrocław, czwartego pod względem wielkości w Polsce, winny spełniać wiele dodatkowych funkcji, znacznie szerszych niż lasy ukierunkowane na optymalną produkcję drewna. Wrocławski lasy należą do II strefy zagrożeń przemysłowych. Szereg z tych funkcji, zwłaszcza w odniesieniu do lasów komunalnych oraz szeregu kompleksów leśnych w obszarze których zlokalizowane są cenne stanowiska archeologiczne, obiekty historyczne oraz pomniki przyrody, są wręcz znacznie ważniejsze, dominujące, w stosunku do produkcji drewna, która w tym przypadku stanowi jedynie efekt uboczny prawidłowej, choć zmodyfikowanej, gospodarki leśnej. Do najważniejszych funkcji lasów we Wrocławiu (a w szerszym kontekście także w całej aglomeracji wrocławskiej), należą funkcje:
Wśród walorów kulturowych, które znajdują się w obszarach wrocławskich lasów wymienić można między innymi:
Lasy w obrębie miasta w zakresie możliwości wykorzystania dla wypoczynku, rekreacji i turystyki zostały podzielone na trzy strefy atrakcyjności: od I najbardziej atrakcyjnej (około 20% powierzchni lasów) poprzez II strefę (około 57% powierzchni lasów), do III najmniej atrakcyjnych obszarów pod względem dostępności (około 23% powierzchni lasów).

</doc>
<doc id="1963878" url="https://pl.wikipedia.org/wiki?curid=1963878" title="Lohheide">
Lohheide

Lohheide – okręg wolny administracyjnie "(gemeindefreier Bezirk)" w Niemczech w kraju związkowym Dolna Saksonia, w powiecie Celle. Obszar zamieszkują 802 osoby. 

</doc>
<doc id="1963881" url="https://pl.wikipedia.org/wiki?curid=1963881" title="Cremorne">
Cremorne

Cremorne – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1963902" url="https://pl.wikipedia.org/wiki?curid=1963902" title="Cremorne Point">
Cremorne Point

Cremorne Point – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1963938" url="https://pl.wikipedia.org/wiki?curid=1963938" title="Ricardo Salampessy">
Ricardo Salampessy

Ricardo Salampessy (ur. 18 lutego 1984 w Ambonie) – indonezyjski piłkarz grający na pozycji obrońcy.
Kariera klubowa.
Karierę piłkarską Salampessy rozpoczął w klubie Persiwa Wamena. W 2004 roku zadebiutował w jego barwach w indonezyjskiej pierwszej lidze. W Persiwie grał do końca 2005 roku, a na początku 2006 roku przeszedł do Persipury Jayapura.
Kariera reprezentacyjna.
W reprezentacji Indonezji Salampessy zadebiutował w 2006 roku. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 3 spotkania: z Bahrajnem (2:1), z Arabią Saudyjską (1:2) i z Koreą Południową (0:1).

</doc>
<doc id="1963958" url="https://pl.wikipedia.org/wiki?curid=1963958" title="Crows Nest">
Crows Nest

Crows Nest – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1963960" url="https://pl.wikipedia.org/wiki?curid=1963960" title="Piechy (Miłoszewiec)">
Piechy (Miłoszewiec)

Piechy – kolonia wsi Miłoszewiec w Polsce, położona w województwie mazowieckim, w powiecie przasnyskim, w gminie Czernice Borowe.
W latach 1975–1998 kolonia administracyjnie należała do województwa ciechanowskiego.

</doc>
<doc id="1963962" url="https://pl.wikipedia.org/wiki?curid=1963962" title="Habighorst">
Habighorst

Habighorst – dzielnica gminy samodzielnej Eschede w Niemczech, w kraju związkowym Dolna Saksonia, w powiecie Celle. Do 31 grudnia 2013 jako samodzielna gmina wchodziła w skład gminy zbiorowej Eschede.

</doc>
<doc id="1963963" url="https://pl.wikipedia.org/wiki?curid=1963963" title="Kirribilli">
Kirribilli

Kirribilli – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1963965" url="https://pl.wikipedia.org/wiki?curid=1963965" title="Höfer (Eschede)">
Höfer (Eschede)

Höfer – dzielnica gminy samodzielnej Eschede w Niemczech, w kraju związkowym Dolna Saksonia, w powiecie Celle. Do 31 grudnia 2013 jako samodzielna gmina wchodziła w skład gminy zbiorowej Eschede.

</doc>
<doc id="1963966" url="https://pl.wikipedia.org/wiki?curid=1963966" title="Wyderka">
Wyderka

Wyderka – kolonia wsi Chrostowo Wielkie w Polsce, położona w województwie mazowieckim, w powiecie przasnyskim, w gminie Czernice Borowe.
W latach 1975–1998 kolonia administracyjnie należała do województwa ciechanowskiego.
Wierni kościoła rzymskokatolickiego należą do rzymskokatolickiej parafii św. Stanisława BM w Czernicach Borowych.

</doc>
<doc id="1963970" url="https://pl.wikipedia.org/wiki?curid=1963970" title="Lavender Bay">
Lavender Bay

Lavender Bay – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1963972" url="https://pl.wikipedia.org/wiki?curid=1963972" title="Witkula">
Witkula

Witkula (736 m) – wierzchołek o wysokości w Małych Pieninach w ich grzbiecie głównym. Znajduje się w tym grzbiecie w odległości ok. 300 m na południowy wschód od Szafranówki, oddzielony od niej niewielką i trawiastą przełęczą. Witkula tworzy wąską i skalistą grań zalesioną krzewami (głównie leszczyną) i karłowatymi drzewami. Przez grań tę przebiega granica polsko-słowacka. Wierzchołek Witkuli jest skalisty, ale bez widoków, zasłonięty jest bowiem krzakami. Po wschodniej stronie grań Witkuli opada do przełęczy zwanej Danielką, z której rozciągają się widoki na Jarmutę i Szczawnicę.

</doc>
<doc id="1963973" url="https://pl.wikipedia.org/wiki?curid=1963973" title="Lagonda 3-Litre">
Lagonda 3-Litre

Lagonda 3-Litre – luksusowy samochód osobowy produkowany przez brytyjską firmę Lagonda w latach 1953–1958. Dostępny jako 2-drzwiowy kabriolet lub 4-drzwiowy sedan. Następca modelu 2.6 Litre. Do napędu użyto silnika R6 o pojemności 2,9 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model Lagonda Rapide. Wyprodukowano 270 egzemplarzy modelu 3-Litre

</doc>
<doc id="1963974" url="https://pl.wikipedia.org/wiki?curid=1963974" title="Hospitales (stacja metra w Buenos Aires)">
Hospitales (stacja metra w Buenos Aires)

Hospitales – stacja metra w Buenos Aires, na linii H. Znajduje się za planowaną stacją Sáenz, a planowaną stacją Caseros. Otwarcie stacji w 2010.

</doc>
<doc id="1963979" url="https://pl.wikipedia.org/wiki?curid=1963979" title="Lagonda 2.6-Litre">
Lagonda 2.6-Litre

Lagonda 2.6-Litre – luksusowy samochód osobowy produkowany przez brytyjską firmę Lagonda w latach 1948–1953. Dostępny jako 2-drzwiowy kabriolet lub 4-drzwiowy sedan. Do napędu użyto silnika R6 o pojemności 2,6 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model 3-Litre. Wyprodukowano 510 egzemplarzy modelu 2.6-Litre

</doc>
<doc id="1963980" url="https://pl.wikipedia.org/wiki?curid=1963980" title="Höfer">
Höfer

Niemcy:
Osoby:
Zobacz też:

</doc>
<doc id="1963983" url="https://pl.wikipedia.org/wiki?curid=1963983" title="Aston Martin 2-Litre Sports">
Aston Martin 2-Litre Sports

Aston Martin 2-Litre Sports – sportowy samochód osobowy produkowany przez brytyjską firmę Aston Martin w latach 1948–1950. Dostępny jako 2-drzwiowy roadster. Do napędu użyto silnika R4 o pojemności dwóch litrów. Moc przenoszona była na oś tylną poprzez 4-biegową manualną skrzynię biegów. Następcą pojazdu został model DB2.

</doc>
<doc id="1963985" url="https://pl.wikipedia.org/wiki?curid=1963985" title="Frankfurt-Eschersheim (przystanek kolejowy)">
Frankfurt-Eschersheim (przystanek kolejowy)

Frankfurt-Eschersheim - przystanek kolejowy we Frankfurcie nad Menem, w kraju związkowym Hesja, w Niemczech, na linii Main-Weser-Bahn. Według klasyfikacji Deutsche Bahn posiada kategorię 4.
Historia.
Budynek dworca z 1877/1913 został zbudowany w stylu neoklasycystycznym. Cechą charakterystyczną jest jego położenie na bardzo pochyłym terenie. Wyjście z budynku na perony znajduje się na poziome drugiego piętra. Budynek dworca obecnie jest zamknięty i zarastający roślinnością, sprawia wrażenie zaniedbanego.

</doc>
<doc id="1963986" url="https://pl.wikipedia.org/wiki?curid=1963986" title="Aston Martin DB1">
Aston Martin DB1



</doc>
<doc id="1963988" url="https://pl.wikipedia.org/wiki?curid=1963988" title="Hoefer">
Hoefer

Osoby:
Zobacz też:

</doc>
<doc id="1963989" url="https://pl.wikipedia.org/wiki?curid=1963989" title="Iwan Wasiljewicz Bołdin">
Iwan Wasiljewicz Bołdin



</doc>
<doc id="1963992" url="https://pl.wikipedia.org/wiki?curid=1963992" title="Piechy">
Piechy



</doc>
<doc id="1963993" url="https://pl.wikipedia.org/wiki?curid=1963993" title="Lew Dowator">
Lew Dowator

Lew Michajłowicz Dowator (ros. Лев Михайлович Доватор; ur. w Chotino, zm. 19 grudnia 1941 w Polaszkino) – radziecki wojskowy, Bohater Związku Radzieckiego, generał-major, Białorusin.
Życiorys.
Urodził się we wsi Chotino w obwodzie witebskim w rodzinie chłopskiej.
W 1924 roku wstąpił na ochotnika do Armii Czerwonej. W 1926 roku ukończył szkołę oficerską kawalerii, następnie pełnił funkcję dowódcy plutonu, instruktora politycznego i komisarza szwadronu kawalerii. Uczestniczył w realizacji filmu Aleksander Newski jako konsultant i kaskader w scenie pojedynku na lodzie. W 1939 roku ukończył Akademię Wojskową im. M. Frunzego, a następnie był szefem sztabu pułku i brygady kawalerii.
Podczas agresji Niemiec na ZSRR był w dyspozycji sztabu Frontu Zachodniego. W sierpniu 1941 roku został dowódcą Grupy Kawalerii składającej się z dwóch dywizji – 50 i 53 Dywizji Kawalerii, w skład których wchodziły pułki Kozaków. Na czele tej grupy dokonał rajdu na tyły wojsk niemieckich atakujących na kierunku moskiewskim, przebywając odległość 100 km na tyłach wojsk niemieckich.
Po powrocie zza linii frontu walczył na kierunku wołokołamskim w składzie 16 Armii. W dniu 20 listopada 1941 roku został dowódcą 3 Korpusu Kawalerii utworzonego na bazie jego Grupy Kawalerii. Już w dniu 27 listopada korpus został przemianowany na 2 Gwardyjski Korpus Kawalerii.
W dniu 11 grudnia 1941 roku dowodzony przez niego korpus został przerzucony w rejon Kubinki, powtórnie przeszedł linię frontu i rozpoczął rajd na tyłach wojsk niemieckich.
Poległ w dniu 19 grudnia 1941 roku w czasie ataku na wieś Polaszkino, broniącej przeprawy przez rzekę Ruza.
W dniu 21 grudnia 1941 roku został pośmiertnie wyróżniony tytułem Bohaterem Związku Radzieckiego.
Został pochowany na cmentarzu Nowodziewiczym.
W literaturze.
W latach 1952-1953 Wydawnictwo MON opublikowało przekład dwutomowej radzieckiej książki Pawła Fiodorowa "Generał Dowator".

</doc>
<doc id="1963994" url="https://pl.wikipedia.org/wiki?curid=1963994" title="Scharnhorst (Eschede)">
Scharnhorst (Eschede)

Scharnhorst – dzielnica gminy samodzielnej Eschede w Niemczech, w kraju związkowym Dolna Saksonia, w powiecie Celle. Do 31 grudnia 2013 jako samodzielna gmina wchodziła w skład gminy zbiorowej Eschede.

</doc>
<doc id="1963995" url="https://pl.wikipedia.org/wiki?curid=1963995" title="Port lotniczy Maiduguri">
Port lotniczy Maiduguri

Port lotniczy Maiduguri (IATA: MIU, ICAO: DNMA) – port lotniczy położony w Maiduguri, w stanie Borno, w Nigerii. 

</doc>
<doc id="1963998" url="https://pl.wikipedia.org/wiki?curid=1963998" title="Marcin Świerczyński">
Marcin Świerczyński



</doc>
<doc id="1963999" url="https://pl.wikipedia.org/wiki?curid=1963999" title="Melchior Adam">
Melchior Adam

Melchior Adam (ur. ok. 1575 r. w Grodkowie, zm. 23 marca (lub 26 grudnia) 1622 r. w Heidelbergu.) – biograf, pedagog, leksykograf i historyk literatury.
Pierwsze nauki pobierał w Brzegu; dalsze studia odbywał w Heidelbergu, gdzie w 1601 roku został wykładowcą uniwersyteckim. Zapisał się w pamięci potomnych jako biograf (praca pisana w języku łacińskim) głównie niemieckich i holenderskich poetów, filozofów, teologów, prawników, matematyków, fizyków, lekarzy, humanistów i polityków z okresu 1420 - 1620. Stworzył monografię na temat życia i odkryć naukowych Mikołaja Kopernika.
Melchior Adam zmarł, jak się przypuszcza, z wyczerpania wytężoną pracą.

</doc>
<doc id="1964000" url="https://pl.wikipedia.org/wiki?curid=1964000" title="Catesby Jones">
Catesby Jones

Catesby ap Roger Jones - amerykański oficer, kapitan Confederate States Navy podczas wojny secesyjnej («ap» w jego nazwisku to patronimik, walijski odpowiednik przyrostka «-son» w językach skandynawskich lub «-icz» we wschodniosłowiańskich).

</doc>
<doc id="1964001" url="https://pl.wikipedia.org/wiki?curid=1964001" title="Bröckel">
Bröckel

Bröckel – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Flotwedel.

</doc>
<doc id="1964002" url="https://pl.wikipedia.org/wiki?curid=1964002" title="Broeckel">
Broeckel



</doc>
<doc id="1964005" url="https://pl.wikipedia.org/wiki?curid=1964005" title="S-Bahn Rhein-Neckar">
S-Bahn Rhein-Neckar

S-Bahn Rhein-Neckar – system kolei aglomeracyjnej ("S-Bahn"), stanowiący trzon miejskiego transportu kolejowego na terenie regionu Ren-Neckar, w tym miast Mannheim, Ludwigshafen am Rhein i Heidelberg.
Sieć S-Bahn składa się z 5 linii o łącznej długości 290 km, na terenie landów Nadrenia-Palatynat i Badenia-Wirtembergia, a na krótkich odcinkach w kraju Saary i Hesji. Na sieć składa się 77 stacji obsługiwanych przez 40 EZT typu 425.

</doc>
<doc id="1964006" url="https://pl.wikipedia.org/wiki?curid=1964006" title="Bronisław Gostomski">
Bronisław Gostomski

Bronisław Gostomski (ur. 9 listopada 1948 w Sierpcu, zm. 10 kwietnia 2010 w Smoleńsku) – polski ksiądz katolicki, od 2003 prałat, kapelan prezydenta Ryszarda Kaczorowskiego i duszpasterz londyńskiego środowiska Rodzin Katyńskich.
Życiorys.
Ukończył liceum ogólnokształcące. Od 1966 kształcił się w Wyższym Seminarium Duchownym w Płocku. Posługę kapłańską pełnił od 18 czerwca 1972, przyjmując święcenia w katedrze w Płocku; następnie pracował jako wikariusz w Wyszogrodzie i w Płocku. Od 1974 do 1979 studiował na Wydziale Nauk Humanistycznych Katolickiego Uniwersytetu Lubelskiego, uzyskując tytuł magistra historii. Od 1979 pracował w Wielkiej Brytanii, posługiwał w parafii NMP Matki Kościoła w londyńskiej dzielnicy Ealing, od 1982 był proboszczem w Peterborough, a następnie od czerwca 1990 w Bradford. W marcu 2003 został mianowany przez papieża Jana Pawła II prałatem jego Świątobliwości, a od września 2003 pracował jako proboszcz parafii św. Andrzeja Boboli w Londynie. Pełnił funkcję kapelana Stowarzyszenia Polskich Kombatantów.
Honorowy kanonik kapituły katedralnej w Płocku. „Człowiek Roku Dziennika Polskiego” w 2007.
Zginął 10 kwietnia 2010 w wyniku katastrofy polskiego Tu-154 w Smoleńsku w drodze na obchody 70. rocznicy zbrodni katyńskiej. Pochowano go 22 kwietnia 2010 na cmentarzu w Sierpcu po nabożeństwie w sierpeckim sanktuarium, któremu przewodniczył biskup diecezji płockiej Piotr Libera.
10 kwietnia 2011 odsłonięto poświęconą mu tablicę pamiątkową w kościele św. Andrzeja Boboli w Londynie.
Pośmiertnie został odznaczony Krzyżem Komandorskim Orderu Odrodzenia Polski.

</doc>
<doc id="1964007" url="https://pl.wikipedia.org/wiki?curid=1964007" title="Eicklingen">
Eicklingen

Eicklingen – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Flotwedel.

</doc>
<doc id="1964010" url="https://pl.wikipedia.org/wiki?curid=1964010" title="Langlingen">
Langlingen

Langlingen – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Flotwedel.
Współpraca.
Miejscowość partnerska:

</doc>
<doc id="1964011" url="https://pl.wikipedia.org/wiki?curid=1964011" title="Linia kolejowa Erfurt – Leipzig/Halle">
Linia kolejowa Erfurt – Leipzig/Halle

Kolej dużych prędkości Erfurt – Leipzig/Halle (niem. "Neubaustrecke Erfurt–Leipzig/Halle") – niemiecka linia kolejowa dużych prędkości o długości 123 km, między Erfurtem i Lipskiem/Halle (Saale). Stanowi fragment korytarza transportowego Berlin – Monachium. Łączy się na północy z linią Berlin – Halle i na południu z linią dużych prędkości Nürnberg – Erfurt. Wybudowana w ramach programu infrastrukturalnego Verkehrsprojekte Deutsche Einheit (VDE 8.2) linia dużych prędkości jest przystosowana do obsługi wielu typów pociągów: zarówno towarowych, jak i ICE.

</doc>
<doc id="1964014" url="https://pl.wikipedia.org/wiki?curid=1964014" title="Jugend debattiert international">
Jugend debattiert international

Jugend debattiert international – konkurs odbywający się po niemiecku w 12 krajach Europy Środkowo-Wschodniej: w Polsce, Czechach, Estonii, na Łotwie, Litwie, w Rosji, na Ukrainie, na Węgrzech a od 2016 roku w Słowenii i na Słowacji.
Za realizację projektu odpowiadają Goethe-Institut, Fundacja „Pamięć, Odpowiedzialność, Przyszłość” (niem.: "Stiftung „Erinnerung, Verantwortung und Zukunft“"), Fundacja Hertie (niem.: "Gemeinnützige Hertie-Stiftung") oraz Centralny Ośrodek ds. Szkolnictwa Zagranicznego (niem.: "Zentralstelle für das Auslandschulwesen"). Ponadto konkurs wspierają organizacje lokalne; w Polsce jest to Fundacja Współpracy Polsko-Niemieckiej, w Czechach Niemiecko-Czeski Fundusz Przyszłości (cz.: "Česko-Německý Fond Budoucnosti"), a na Litwie Litewskie Centrum Informacji i Twórczości Technicznej Uczniów (lit.: "Lietuvos Mokinių Informavimo Ir Techninės Kūrybos Centras").
"Jugend debattiert international" jest dotychczas jedynym międzynarodowym konkursem debatanckim dla uczniów w języku niemieckim. Uczy młodych ludzi z Europy Środkowo-Wschodniej przedstawiania swoich poglądów i prezentowania własnego stanowiska w przekonujący sposób, w oparciu o merytoryczne argumenty. Propaguje także niemiecki jako język debaty. Poza doskonaleniem biegłości w posługiwaniu się językiem niemieckim projekt, wspierając rozwój umiejętności prowadzenia dyskursu, przyczynia się także do lepszego zrozumienia idei demokracji. Przez kształtowanie kompetencji w sferze polityczno-społecznej i rozwijanie umiejętności prowadzenia dialogu i sporów projekt nie tylko stosuje demokrację w praktyce, ale także przyczynia się do wykształcenia młodej międzynarodowej elity i przyszłych decydentów.
Przedmiotem konkursu jest debatowanie po niemiecku na tematy dotyczące życia codziennego w szkole, podstawowych praw obywatelskich oraz praw człowieka, historii (szczególnie w kontekście doznanych w przeszłości krzywd) i Europy.
Projekt adresowany jest do uczniów szkół średnich, którzy znają język niemiecki przynajmniej na poziomie B2 według Europejskiego Systemu Opisu Biegłości Językowej.
Konkurs.
W roku szkolnym 2015/2016 w konkursie bierze udział ponad 2300 uczniów z ponad 157 szkół. W tych szkołach projekt stanowi integralną część zajęć lekcyjnych. Specjalnie wyszkoleni nauczyciele pokazują uczniom, jak debatować, i przeprowadzają debaty. Najlepsi uczniowie rywalizują ze sobą najpierw na szczeblu szkoły i regionu, potem na szczeblu krajowym, a na końcu w ramach międzynarodowych finałów, w których udział biorą zdobywcy pierwszych i drugich miejsc w finałach krajowych w Niemczech oraz w krajach Europy Środkowo-Wschodniej.
Przebieg i ocena debaty.
Czworo uczniów, po dwoje „za” i „przeciw”, debatuje przez 24 minuty po niemiecku na temat istotny z punktu widzenia polityki społecznej (np. „Czy Turcja powinna zostać członkiem Unii Europejskiej?”). Ramy debaty są ściśle określone: Wszyscy uczestnicy debaty mają na początku po dwie minuty czasu, podczas których, bez przerywania ze strony innych uczestników, mogą przedstawić swoje stanowisko i argumenty. Następnie ma miejsce dwunastominutowa swobodna wypowiedź, która jest właściwą „fazą sporu”. Na zakończenie każdy z uczestników ma jedną minutę czasu na wypowiedź końcową podsumowującą przeprowadzoną debatę. Debata toczy się bez osoby moderującej jej przebieg. Tematy debat dotyczą szkoły (trening), polityki, podstawowych praw obywatelskich oraz praw człowieka, historii (w szczególnie w kontekście doznanych w przeszłości krzywd) i Europy.
Debatę ocenia jury liczące od trzech do pięciu osób. Jurorzy dokonują oceny w oparciu o skalę punktową. Wystąpienie każdego uczestnika debaty oceniane jest według czterech kryteriów: przygotowanie merytoryczne, środki wyrazu, umiejętność prowadzenia rozmowy, siła przekonywania. Stopień biegłości w posługiwaniu się językiem niemieckim nie podlega ocenie.
Historia.
W 2005 r. konkurs "Jugend debattiert international" odbył się w Polsce i w Czechach. Od 2006 r. uczestniczą w nim także szkoły z Estonii, Łotwy, Litwy i Ukrainy. Po dwuletniej fazie pilotażowej w 2009 r. w do projektu dołączyły szkoły w Moskwie i Sankt Petersburgu.
JDI-Finały

</doc>
<doc id="1964015" url="https://pl.wikipedia.org/wiki?curid=1964015" title="ICE S">
ICE S

ICE S – niemiecki pociąg używany do testów na liniach dużych prędkości. "S" oznacza "Schnellfahrtzug" – pociąg dużych prędkości. Zastąpił on pociąg InterCityExperimental (ICE V).

</doc>
<doc id="1964018" url="https://pl.wikipedia.org/wiki?curid=1964018" title="Wienhausen">
Wienhausen

Wienhausen – miejscowość i gmina w Niemczech, w kraju związkowym Dolna Saksonia, w powiecie Celle, siedziba gminy zbiorowej Flotwedel.
Współpraca.
Miejscowości partnerskie:

</doc>
<doc id="1964020" url="https://pl.wikipedia.org/wiki?curid=1964020" title="Lachendorf">
Lachendorf

Lachendorf – miejscowość i gmina w Niemczech, w kraju związkowym Dolna Saksonia, w powiecie Celle, siedziba gminy zbiorowej Lachendorf.
Współpraca.
Miejscowość partnerska:

</doc>
<doc id="1964021" url="https://pl.wikipedia.org/wiki?curid=1964021" title="Briviesca">
Briviesca

Briviesca — gmina i miasto w Hiszpanii, we wspólnocie autonomicznej Kastylia i León, w prowincji Burgos. W 2009 liczyło 7937 mieszkańców. Znajduje się tu stacja kolejowa dla pociągów Regional Exprés i Diurno.

</doc>
<doc id="1964022" url="https://pl.wikipedia.org/wiki?curid=1964022" title="Ahnsbeck">
Ahnsbeck

Ahnsbeck – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Lachendorf.

</doc>
<doc id="1964027" url="https://pl.wikipedia.org/wiki?curid=1964027" title="Santo Domingo (Chile)">
Santo Domingo (Chile)

Santo Domingo − miasto w Chile, w regionie Valparaíso, nad Oceanem Spokojnym. W 2002 liczyło 7 418 mieszkańców.
Linki zewnętrzne.
Strona miasta

</doc>
<doc id="1964028" url="https://pl.wikipedia.org/wiki?curid=1964028" title="Beedenbostel">
Beedenbostel

Beedenbostel – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Lachendorf.

</doc>
<doc id="1964030" url="https://pl.wikipedia.org/wiki?curid=1964030" title="Priscilianus">
Priscilianus



</doc>
<doc id="1964031" url="https://pl.wikipedia.org/wiki?curid=1964031" title="Posoltega">
Posoltega

Posoltega – miasto w Nikaragui, w departamencie Chinandega. W 2005 liczyło 16 771 mieszkańców.

</doc>
<doc id="1964033" url="https://pl.wikipedia.org/wiki?curid=1964033" title="Eldingen">
Eldingen

Eldingen – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Lachendorf.

</doc>
<doc id="1964034" url="https://pl.wikipedia.org/wiki?curid=1964034" title="Hohne">
Hohne

Hohne – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Lachendorf. 

</doc>
<doc id="1964035" url="https://pl.wikipedia.org/wiki?curid=1964035" title="Maćkówki">
Maćkówki

Maćkówki lub Maćkówka (689 m) – płaska i dość rozległa przełęcz w bocznej grani Małych Pienin, pomiędzy Palenicą (722 m) a Szafranówką (742 m). Jej zachodnie stoki opadają do Dunajca, spływa nimi Głęboki Potok. Przełęcz jest bezleśna, trawiasta i rozciągają się z niej efektowne widoki na Pieniny. Na stokach pod przełęczą znajdują się 3 czynne zimą wyciagi talerzykowe, wchodzące w skład Stacji Narciarskiej Palenica w Szczawnicy oraz czynna latem zjeżdżalnia wózkowa.

</doc>
<doc id="1964036" url="https://pl.wikipedia.org/wiki?curid=1964036" title="Adelheidsdorf">
Adelheidsdorf

Adelheidsdorf – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Wathlingen.

</doc>
<doc id="1964037" url="https://pl.wikipedia.org/wiki?curid=1964037" title="Bitwa pod Raszynem">
Bitwa pod Raszynem



</doc>
<doc id="1964039" url="https://pl.wikipedia.org/wiki?curid=1964039" title="Santo Domingo (ujednoznacznienie)">
Santo Domingo (ujednoznacznienie)



</doc>
<doc id="1964062" url="https://pl.wikipedia.org/wiki?curid=1964062" title="Nienhagen (Dolna Saksonia)">
Nienhagen (Dolna Saksonia)

Nienhagen – miejscowość i gmina w Niemczech, w kraju związkowym Dolna Saksonia, w powiecie Celle, wchodzi w skład gminy zbiorowej Wathlingen.
Współpraca.
Miejscowości partnerskie:

</doc>
<doc id="1964074" url="https://pl.wikipedia.org/wiki?curid=1964074" title="Oliva">
Oliva

Oliva – miasto w Hiszpanii, we wspólnocie autonomicznej Walencja, w prowincji Walencja. W 2009 liczyło 28 419 mieszkańców.

</doc>
<doc id="1964106" url="https://pl.wikipedia.org/wiki?curid=1964106" title="Duboizyna">
Duboizyna



</doc>
<doc id="1964110" url="https://pl.wikipedia.org/wiki?curid=1964110" title="Porażenie postępujące">
Porażenie postępujące



</doc>
<doc id="1964117" url="https://pl.wikipedia.org/wiki?curid=1964117" title="Le Roi est mort, vive le Roi!">
Le Roi est mort, vive le Roi!

Le Roi est mort, vive le Roi! – trzeci album studyjny zespołu Enigma, wydany w 1996; zawiera 12 utworów.
Album w Polsce osiągnął status złotej płyty.

</doc>
<doc id="1964135" url="https://pl.wikipedia.org/wiki?curid=1964135" title="Cmentarz farny we Wrześni">
Cmentarz farny we Wrześni



</doc>
<doc id="1964141" url="https://pl.wikipedia.org/wiki?curid=1964141" title="Blondynka w koszarach">
Blondynka w koszarach

Blondynka w koszarach ( lub ) − amerykański film komediowy z 2008 roku.

</doc>
<doc id="1964163" url="https://pl.wikipedia.org/wiki?curid=1964163" title="Rezerwat przyrody Zasolnica">
Rezerwat przyrody Zasolnica

Rezerwat przyrody Zasolnica (także Buczyna na Zasolnicy) – rezerwat przyrody położony w zachodniej części Beskidu Małego, na zboczach góry Zasolnicy (567 m n.p.m.) wchodzącej w skład Grupy Magurki Wilkowickiej. Rezerwat powstał w 1973 roku w celu ochrony naturalnego obszaru występowania buczyny karpackiej, obejmuje obszar 16,65 hektarów. Leży na terenie gminy Porąbka, w granicach Parku Krajobrazowego Beskidu Małego. Obszar rezerwatu podlega ochronie czynnej.

</doc>
<doc id="1964164" url="https://pl.wikipedia.org/wiki?curid=1964164" title="The Cross of Changes">
The Cross of Changes

The Cross of Changes – drugi album studyjny zespołu Enigma, wydany w 1993; zawiera 9 utworów (wersja podstawowa) lub 12 utworów (wersja rozszerzona).
Lista utworów.
"The Cross of Changes – Limited Edition".
"(Wydana w listopadzie 1994, zawiera dodatkowo 3 remiksy.)"

</doc>
<doc id="1964172" url="https://pl.wikipedia.org/wiki?curid=1964172" title="Château-Gaillard">
Château-Gaillard



</doc>
<doc id="1964177" url="https://pl.wikipedia.org/wiki?curid=1964177" title="Hinterstoder">
Hinterstoder

Hinterstoder – miejscowość i gmina w Austrii, położona w kraju związkowym Górna Austria, w powiecie Kirchdorf an der Krems, w paśmie górskim Totes Gebirge. Jest znaną bazą narciarską, ośrodkiem sportowym i turystycznym. Gmina składa się z czterech blisko położonych miejscowości: Hinterberg, Hinterstoder, Mitterstoder, Vordertambergau. Liczy 900 mieszkańców.
Czasem odbywają się tu zawody Pucharu Świata w narciarstwie alpejskim.

</doc>
<doc id="1964187" url="https://pl.wikipedia.org/wiki?curid=1964187" title="MTV 10">
MTV 10

MTV-10 – pierwszy tranzystorowy magnetowid szpulowy produkowany w Polsce od 1973 r. przez Zakłady Radiowe im. M. Kasprzaka w Warszawie na bazie magnetowidu Philips LDL 1001. Wzornictwo opracowano w Zakładach Artystyczno-Badawczych warszawskiej Akademii Sztuk Pięknych. Magnetowid MTV-10 umożliwiał zapis czarno-białego obrazu z telewizora lub z kamery telewizyjnej. Zapis sygnału wideo odbywał się na półcalowej taśmie szpulowej. W 1975 roku zaprzestano produkcji, zastępując modelem MTV-20 bazującym na standardzie Philips VCR, który pozwalał na zapis także w kolorze.
Na magnetowid opracowano także materiały dydaktyczne, m.in. pierwszy w Polsce Telewizyjny Kurs Informatyki.

</doc>
<doc id="1964192" url="https://pl.wikipedia.org/wiki?curid=1964192" title="MTV10">
MTV10



</doc>
<doc id="1964197" url="https://pl.wikipedia.org/wiki?curid=1964197" title="MTV-10">
MTV-10



</doc>
<doc id="1964217" url="https://pl.wikipedia.org/wiki?curid=1964217" title="Return to Innocence">
Return to Innocence

Return to Innocence – singel grupy Enigma z 1993 roku. Utwór napisał Michael Cretu, a zaśpiewał Angel X, czyli Andreas Harde. W piosence wykorzystano też sample szant śpiewanych przez Guo Yingnan i jego żonę – Guo Xiuzhu. Utwór ukazał się najpierw w 1993 roku na albumie "The Cross of Changes", następnie jako singel w 1994 roku. W utworze słychać próbkę utworu Vangelisa „Pinta. Nina Santa Maria (Into Eternity)” z płyty „”. Brzmienie perkusji zagranej przez Johna Bonhama zostało zsamplowane z utworu „When The Levee Breaks” zespołu Led Zeppelin. Utwór był numerem jeden na listach przebojów w 10 krajach i numerem trzy na brytyjskiej liście przebojów. Utwór ten pojawił się na napisach końcowych do filmu Walta Disneya "Pan domu" w reżyserii Steve’a Ora z 1995 roku z Chevy Chasem, Farrą Fawcett i Jonathanem Taylor Thomasem w rolach głównych. W 1996 roku utwór ten został wykorzystany do reklamy promującej Igrzyska Olimpijskie w Atlancie.
W teledysku do utworu zastosowano technikę wstecznej projekcji taśmy (od końca do początku), ilustrującej życie mężczyzny od śmierci do narodzin.
Lista ścieżek.
4-track CD single
5-track CD single

</doc>
<doc id="1964236" url="https://pl.wikipedia.org/wiki?curid=1964236" title="Dilbat">
Dilbat

Dilbat (obecne Tell Dulaihim lub Tell Muhattat w Iraku) – w II tys. p.n.e. ważne miasto w Mezopotamii nad zachodnią odnogą Eufratu, leżące nieco na południe od Borsippy.

</doc>
<doc id="1964243" url="https://pl.wikipedia.org/wiki?curid=1964243" title="Elwirka">
Elwirka

Elwirka – syntezator muzyczny ("keyboard"), produkowany przez Wrocławskie Zakłady Elektroniczne Mera-Elwro około 1982 roku, jedyny instrument muzyczny ich wyrobu. Obudowa została później zaadaptowana dla komputera Elwro 800 Junior, z zachowaniem podstawki na nuty. Miał klawiaturę na dwie i pół oktawy, przycisk, który włączał filtr dolnoprzepustowy i klawisz vibrato.

</doc>
<doc id="1964252" url="https://pl.wikipedia.org/wiki?curid=1964252" title="Malgum">
Malgum

Malgum, Malgium – w II tys. p.n.e. miasto w Babilonii, leżące nad Tygrysem, w okolicach ujścia Dijali, na południe od Esznunny, dokładna lokalizacja nieznana. Zniszczone w 1762 p.n.e. przez Hammurabiego podczas jego wyprawy przeciwko wrogiej koalicji państw w północnej Babilonii.

</doc>
<doc id="1964270" url="https://pl.wikipedia.org/wiki?curid=1964270" title="Jan (książę Lüneburga)">
Jan (książę Lüneburga)

Jan (ur. ok. 1242 r., zm. 13 grudnia 1277 r.) – książę Brunszwiku i Lüneburga wspólnie z bratem Albrechtem od 1252 r., po podziale w 1267 r. samodzielny książę Lüneburga, z dynastii Welfów.
Życiorys.
Jan był synem księcia Brunszwiku i Lüneburga Ottona I Dziecięcia oraz Matyldy, córki margrabiego Brandenburgii Albrechta II. Po śmierci ojca objął tron książęcy w jego państwie wraz z bratem Albrechtem. Początkowo małoletni, znajdował się pod opieką brata, do realnych współrządów został dopuszczony po uznaniu za dorosłego w 1257 r. W 1267 r. zażądał podziału księstwa, podczas którego otrzymał jego północną część z Lüneburgiem (gdzie już wcześniej koncentrował swoją działalność). Akt ten zapoczątkował trwały podział księstwa brunszwicko-lüneburskiego, a Jan uznawany jest za założyciela starego domu lüneburskiego dynastii Welfów.
W 1273 r. przyznał monopol handlu solą miastu Lüneburg, co stanowiło znaczący impuls dla jego rozwoju. Przyznawał też przywileje innym miastom, m.in. Hanowerowi. Pozyskał od hrabiów Schwerina ważne tereny z Uelzen, które pozwoliły mu powiększyć i skonsolidować terytorium swojego księstwa.
Jan był żonaty od 1265 r. z Liudgardą, córką hrabiego Holsztynu Gerarda I. Z małżeństwa tego pochodził syn i następca Jana, Otto II Surowy oraz cztery córki: Matylda, Elżbieta, Agnieszka i Helena.

</doc>
<doc id="1964281" url="https://pl.wikipedia.org/wiki?curid=1964281" title="Katedra św. Zenona w Pistoi">
Katedra św. Zenona w Pistoi

Katedra św. Zenona w Pistoi (wł.: "Cattedrale di San Zeno") – najważniejszy kościół rzymskokatolicki w Pistoi (Toskania, Włochy) poświęcony świętemu Zenonowi z Werony. Katedra zlokalizowana jest w centrum miasta, na placu "Piazza del Duomo".
Historia.
Obecny budynek katedry pochodzi prawdopodobnie z XII wieku. Po pożarze poprzedniej katedry w roku 1108 zbudowano na jego miejscu nowy, którego ołtarz poświęcono w 1145 roku. W roku 1202 katedra znów została zniszczona przez pożar, a w 1298 roku trzęsienie ziemi uszkodziło budynek.
Romańska fasada pochodzi z 1379-1440. Została ozdobiona trzema rzędami loggii i portykiem.
Przy kościele stoi kampanila.

</doc>
<doc id="1964288" url="https://pl.wikipedia.org/wiki?curid=1964288" title="Amir Hossein Sadeghi">
Amir Hossein Sadeghi



</doc>
<doc id="1964294" url="https://pl.wikipedia.org/wiki?curid=1964294" title="Ligeia Mare">
Ligeia Mare

Ligeia Mare – jezioro na Tytanie o współrzędnych 79,7°N; 247,9°W, wypełnione płynnymi węglowodorami, głównie metanem, mające średnicę ok. 500 km oraz powierzchnię ok. 126 000 km². Nazwa pochodzi od syreny Ligei z mitologii greckiej.
Proponowany lądownik.
Na rok 2020 planowano wysłanie misji TSSM (Titan Saturn System Mission), wyposażonej w lądownik, który osiadłby na powierzchni jeziora i przeprowadził badania "in situ", m.in. zrzucając sondę na dno jeziora. Początkowo proponowano wysłanie lądownika jako osobną misję TiME (Titan Mare Explorer). Żadna z tych misji nie wyszła jednak poza etap prac koncepcyjnych i nie została wybrana do realizacji.

</doc>
<doc id="1964308" url="https://pl.wikipedia.org/wiki?curid=1964308" title="Kraken Mare">
Kraken Mare

Kraken Mare – największe znane jezioro na Tytanie, największym księżycu Saturna, wypełnione płynnymi węglowodorami. Zostało odkryte w 2007 roku przez sondę Cassini i nazwane rok później imieniem Krakena, legendarnego morskiego potwora. Jego współrzędne to 68°N 310°W. Kraken Mare składa się z kilku basenów połączonych cieśninami; ich łączna powierzchnia jest podobna do ziemskiego Morza Kaspijskiego.
W 2009 roku zarejestrowano odbicia światła słonecznego (w zakresie podczerwieni) od tafli Kraken Mare i pobliskiego Jingpo Lacus. Obserwacje te stanowiły kluczowe dowody potwierdzające występowanie cieczy na powierzchni Tytana. Charakterystyka odbicia od Kraken Mare była nieoczekiwana, ze znacznymi, szybkimi zmianami intensywności. Do możliwych przyczyn tego zjawiska należą porywy wiatru przy powierzchni, fale o dużej długości (rzędu kilometra) lub chmury ponad jeziorem.

</doc>
<doc id="1964324" url="https://pl.wikipedia.org/wiki?curid=1964324" title="Panorama (Kanada)">
Panorama (Kanada)

Panorama Mountain Village – kanadyjski ośrodek narciarski i golfowy położony w Kolumbii Brytyjskiej, w Górach Purcell. Został założony w 1962 r. Najbliższą miejscowością jest położone około 18 km na południowy wschód miasteczko Invermere.
Czasami odbywają się tu zawody Pucharu Świata w narciarstwie alpejskim.

</doc>
<doc id="1964330" url="https://pl.wikipedia.org/wiki?curid=1964330" title="Muzeum Ziemi Pyzdrskiej w Pyzdrach">
Muzeum Ziemi Pyzdrskiej w Pyzdrach

Muzeum Ziemi Pyzdrskiej w Pyzdrach (dawniej "Muzeum Regionalne w Pyzdrach") – placówka muzealna zlokalizowana w Pyzdrach. Siedzibą muzeum od 1985 są zabudowania dawnego klasztoru franciszkańskiego, usytuowane na wysokiej skarpie nad rzeką Wartą. 
Placówka zajmuje dawny refektarz, kuchnię, piwnice oraz krużganki klasztoru wraz ze znajdującymi się w nich zespołem późnośredniowiecznych i barokowych fresków. 
Ekspozycja muzeum poświęcona jest dziejom Pyzdr i okolic. W zbiorach znajdują się zbiory ceramiki archeologicznej, dwa skarby monet srebrnych z XI i XV wieku, pergaminowe dokumenty królewskich przywilejów dla miejscowych cechów rzemieślniczych, judaika oraz militaria z okresu powstania styczniowego.

</doc>
<doc id="1964353" url="https://pl.wikipedia.org/wiki?curid=1964353" title="Mistrzostwa Świata w Łyżwiarstwie Szybkim w Wieloboju Kobiet 1993">
Mistrzostwa Świata w Łyżwiarstwie Szybkim w Wieloboju Kobiet 1993

51. mistrzostwa świata w łyżwiarstwie szybkim w wieloboju kobiet odbyły się w dniach 6–7 lutego 1993 roku w stolicy Niemiec, Berlinie. Zawodniczki startowały na sztucznym torze w hali Sportforum Hohenschönhausen. Łyżwiarki startowały na czterech dystansach: 500 m, 1500 m, 3000 m, 5000 m. Po raz trzeci z rzędu wygrała Niemka Gunda Niemann-Kleemann. O tym, które miejsca zajmowały zawodniczki decydowała mniejsza liczba punktów uzyskana z czterech biegów. Do biegu na 5000 m awansowała najlepsza 12-tka po 3 dystansach.
Uczestnicy.
W zawodach wzięło udział 31 łyżwiarek z 16 krajów. Sklasyfikowanych zostało 30.

</doc>
<doc id="1964356" url="https://pl.wikipedia.org/wiki?curid=1964356" title="Muzeum Regionalne im. Dzieci Wrzesińskich we Wrześni">
Muzeum Regionalne im. Dzieci Wrzesińskich we Wrześni

Muzeum Regionalne im. Dzieci Wrzesińskich we Wrześni – placówka muzealna we Wrześni, mieszcząca się w historycznym budynku Katolickiej Szkoły Ludowej, miejscu strajku dzieci wrzesińskich z 1901. 
Placówka poświęcona jest upamiętnieniu Wiosny Ludów (1848), strajku dzieci wrzesińskich (1901) oraz powstania wielkopolskiego (1918/1919). Położona jest przy ul. Dzieci Wrzesińskich 13, w zabytkowym budynku dawnej Katolickiej Szkoły Ludowej wybudowanej w 1790. W 1966 zostało założone w tym miejscu obecne muzeum. Muzeum eksponuje także zabytki archeologiczne dotyczące historii Wrześni i okolicy w pradziejach i wczesnym średniowieczu. Pokazane są również eksponaty z grodziska w pobliskim Grzybowie.

</doc>
<doc id="1964359" url="https://pl.wikipedia.org/wiki?curid=1964359" title="Walter Serno">
Walter Serno

Walter Serno (ur. 24 października 1902 w Britz, zm. ?) – zbrodniarz nazistowski, SS-Sturmscharführer i szef gestapo niemieckim obozie koncentracyjnym Buchenwald.
Po zakończeniu edukacji znalazł pracę w policji. Od listopada 1924 do stycznia 1936 pracował w policji pruskiej. Następnie czasowo znalazł zatrudnienie w pruskim Ministerstwie Spraw Wojskowych, po czym przeniósł się do Berlina, gdzie służył w miejscowym gestapo. Od początku kwietnia 1940 pełnił służbę w gestapo w Weimarze. W policji osiągnął stopień sekretarza kryminalnego ("Kriminalsekretär"). Należał również do SD.
Od 1942 do kwietnia 1945 kierował obozowym gestapo w Buchenwaldzie. Znęcał się nad więźniami polskimi i obywatelami radzieckimi, bijąc ich metalowym prętem. 29 marca 1943 został przez Heinricha Himmlera wydalony ze służby w SS. Powodem tego było, w opinii Himmlera, zachowanie niegodne członka SS, gdyż Serno po zakończeniu sprawy rozwodowej poślubił następnie kobietę o dziewięć lat starszą. Mimo to zachował on swoje stanowisko w policji. O jego powojennych losach nic nie wiadomo.

</doc>
<doc id="1964372" url="https://pl.wikipedia.org/wiki?curid=1964372" title="Simon Rhee">
Simon Rhee

Simon Rhee, właściwie Minhi Y. Rhee (ur. 28 października 1957 w San Jose) − amerykański aktor filmowy i kaskader.
Życiorys.
Urodzony w San Jose w stanie Kalifornia, znaczną część dzieciństwa spędził w Korei, gdzie intensywnie trenował wschodnie sztuki walki. Jego rodzice wierzyli, że treningi w tak młodym wieku pomogą mu w prawidłowym rozwoju. Brat Simona, Phillip, również pracuje w branży filmowej. 
Treningi od wczesnych lat dziecięcych przyczyniły się do uzyskania przez Rhee czarnych pasów w taekwondo oraz hapkido. Z czasem jego talenty zaczęli wykorzystywać amerykańscy filmowcy. Rhee zajmował się opracowywaniem choreografii scen akcji oraz koordynacją kaskaderską do filmów, a z czasem sam zaczął w nich grywać. 
Dzięki swym mistrzowskim znajomościom sztuk walki szkolił również wielu aktorów, wśród których znaleźli się między innymi Lorenzo Lamas, Faye Dunaway, Heather Locklear, Eric Roberts, Jack Black, Clint Eastwood, Arnold Schwarzenegger, Steve Austin, Sylvester Stallone, Jackie Chan i Adam Sandler.
Mieszka w Południowej Kalifornii wraz z żoną i dwójką synów.

</doc>
<doc id="1964394" url="https://pl.wikipedia.org/wiki?curid=1964394" title="Smutno jest w zoo">
Smutno jest w zoo



</doc>
<doc id="1964411" url="https://pl.wikipedia.org/wiki?curid=1964411" title="Operacja obronna">
Operacja obronna

Operacja obronna – zespół walk i bitew o różnym charakterze, połączonych wspólnym zamiarem, prowadzonych przez wojska na lądzie i w powietrzu, przy równoczesnym umiejętnym wykorzystaniu sprzyjających warunków terenu odpowiednio przygotowanego pod względem inżynieryjnym w celu załamania działań zaczepnych przeważających sił nieprzyjaciela i utrzymania bronionego obszaru, zyskania na czasie i stworzenia warunków przejścia do działań zaczepnych wojskom prowadzącym obronę lub siłom działającym na innym kierunku. Przy przejściu do o.o. podczas działań zaczepnych celem jej będzie utrzymanie ważnych z punktu widzenia operacyjnego lub strategicznego rejonów (obszarów), zyskanie czasu, zadanie maksymalnych strat nieprzyjacielowi, dokonanie niezbędnych przegrupowań, stworzenie sprzyjających warunków przejścia do operacji zaczepnej. Podstawą osiągnięcia celu w o.o. są uderzenia jądrowe, system ognia i szeroki manewr ogniem, siłami i środkami, stosowanie zapór inżynieryjnych, umiejętne wykorzystanie terenu oraz przeciwuderzenie i kontrataki nadające działaniom obronnym aktywny i zdecydowany charakter. Przy sprzyjających warunkach największe powodzenie można uzyskać w wyniki wykonania kontrprzygotowania i uderzenia przed przedni skraj obrony.

</doc>
<doc id="1964417" url="https://pl.wikipedia.org/wiki?curid=1964417" title="Adult-oriented rock">
Adult-oriented rock



</doc>
<doc id="1964419" url="https://pl.wikipedia.org/wiki?curid=1964419" title="Orivesi (miasto)">
Orivesi (miasto)

Orivesi − miasto w Finlandii, w prowincji Finlandia Zachodnia, w regionie Pirkanmaa. W 2010 liczyło 9 627 mieszkańców.

</doc>
<doc id="1964422" url="https://pl.wikipedia.org/wiki?curid=1964422" title="Patrick Nyarko">
Patrick Nyarko

Patrick Nyarko (ur. 15 stycznia 1986 w Kumasi) – ghański piłkarz występujący na pozycji napastnika.
Początki.
Pierwszym klubem 19-letniego wówczas napastnika był zespół juniorski ghańskiego Kaaseman F.C. Nyarko przybył do USA w 2005 roku i grał w uniwersyteckiej drużynie Virginia Tech Hokies.
Barwy tego zespołu reprezentował w latach 2005–2007 strzelając 31 bramek i zostając uważanym przez wiele osób najlepszym piłkarzem w historii Hokies. Trenował go wtedy Oliver Weiss, który po raz pierwszy spotkał Nyarko podczas swojej skautowskiej wycieczki do Ghany. Młody napastnik, dzięki swoim golom, zdobywał wiele nagród w sondażach oraz pomógł swojemu zespołowi zostać jednym z najlepszych w swojej lidze.
Kariera klubowa.
Zajmując 7. miejsce w MLS SuperDraft 2008 Ghańczyk dostał się do drużyny grającej w najwyższej lidze amerykańskiej Major League Soccer – Chicago Fire. W nowym zespole zadebiutował 15 czerwca 2008 w meczu z FC Dallas (0:1), wchodząc z ławki w 72 minucie jako zmiennik Justina Mappa. Pierwszą bramkę zdobył za to 2 sierpnia 2008 w spotkaniu z Chivas USA. W 2016 przeszedł do DC United.

</doc>
<doc id="1964431" url="https://pl.wikipedia.org/wiki?curid=1964431" title="John C. Broderick">
John C. Broderick

John C. Broderick (ur. 22 października 1942 w San Francisco, zm. 17 czerwca 2001 w Santa Monica) − amerykański producent filmowy, rzadziej reżyser, aktor, montażysta i scenarzysta.
2 kwietnia 1974 roku podczas 46. ceremonii wręczenia Oscarów wspólnie z Budem S. Smithem, Evanem A. Lottmanem i Normanem Gayem zdobył nominację do Nagrody Akademii Filmowej za montaż filmu "Egzorcysta" ("The Exorcist", 1973).
Swoją małżonkę, Eunice, poznał w trakcie kręcenia filmu "Dyktator z Paradoru" ("Moon Over Parador", 1988) w Brazylii. Mieszkali razem w Malibu w Kalifornii. Broderick zmarł w czerwcu 2001 roku w wyniku nefropatii.

</doc>
<doc id="1964434" url="https://pl.wikipedia.org/wiki?curid=1964434" title="Sosnowe (rośliny)">
Sosnowe (rośliny)

Sosnowe ("Pinoideae" Pilg.) – podrodzina roślin z rodziny sosnowatych ("Pinaceae"). Jej przedstawiciele występują na półkuli północnej. Wyjątekiem jest "Pinus merkusii" rosnąca na Sumatrze, pomiędzy 1° 40' a 2° 06' równoleżnikiem szerokości geograficznej południowej.
Systematyka.
Podrodzina obejmuje rodzaje:
Pierwotnie była ona monotypowa i znajdował się tu jedynie rodzaj sosna. Rodzaj "Cathaya" należał do podrodziny modrzewiowych a świerk do monotypowej podrodziny świerkowych.

</doc>
<doc id="1964436" url="https://pl.wikipedia.org/wiki?curid=1964436" title="Zamach na Jana Pawła II (1981)">
Zamach na Jana Pawła II (1981)

Zamach na papieża Jana Pawła II – wydarzenie, które miało miejsce 13 maja 1981, podczas audiencji generalnej na placu świętego Piotra w Rzymie o godzinie 17:19.
Okoliczności zamachu.
Jan Paweł II został postrzelony przez tureckiego zamachowca Mehmeta Ali Ağcę w brzuch oraz rękę. Jak ustalili śledczy, chwilę wcześniej Ağca celował w jego głowę. Jan Paweł II schylił się wtedy do małej dziewczynki Sary Bartoli i wziął ją na ręce. Ranny papież osunął się w ramiona stojącego za nim sekretarza Stanisława Dziwisza. Ochrona przewiozła Jana Pawła II do polikliniki Gemelli, gdzie poddano papieża sześciogodzinnej operacji. Do pełni zdrowia jednak nigdy nie wrócił. Papież wierzył, że swoje ocalenie zawdzięczał nie tylko szczęściu. Wyraził to słowami: Wierni dostrzegli pewien związek. Zamach miał miejsce 13 maja, podobnie jak pierwsze objawienie Matki Bożej w Fatimie w roku 1917. Jan Paweł II spędził na rehabilitacji w szpitalu 22 dni. Potem wielokrotnie cierpiał z powodu różnorodnych dolegliwości będących następstwem postrzału.
Po zamachu otoczenie papieża wprowadziło specjalne środki bezpieczeństwa (m.in. papamobile został odpowiednio opancerzony).
Podróż do Fatimy.
Rok po zamachu papież udał się do Fatimy w swą 11 podróż apostolską, chcąc złożyć Matce Boskiej hołd i podziękowanie za to, że ta według niego ocaliła mu życie. Wyjęty podczas operacji pocisk z pistoletu Mehmeta Ali Ağcy został przekazany jako wotum, a następnie umieszczono go wewnątrz korony figury Matki Bożej Fatimskiej. 13 maja 1982, podczas nabożeństwa, niezrównoważony mężczyzna Juan María Fernández y Krohn lekko ugodził papieża nożem. Ochrona szybko obezwładniła napastnika, a papież dokończył nabożeństwo pomimo krwawienia. Wydarzenie to nie było szerzej znane aż do roku 2008, kiedy do kin trafił film "Świadectwo".
Zleceniodawcy zamachu.
Istnieje wiele teorii na temat przyczyn zamachu. Sam zamachowiec Mehmet Ali Ağca podawał w czasie śledztwa wiele wzajemnie sprzecznych wersji. Jedną z nich był tzw. „ślad bułgarski”, sugerujący, że udział w spisku brały służby specjalne Ludowej Republiki Bułgarii, działające na zlecenie władz ZSRR. Aresztowano nawet Bułgara Sergeja Antonowa, jednak po długim śledztwie i procesie został on uwolniony z braku dowodów.
W 1985 w raporcie analitycznym CIA za najbardziej prawdopodobne uznała zaangażowanie ZSRR w zlecenie i organizację zamachu. Jednak podczas przesłuchań w Komisji ds. Wywiadu Senatu Stanów Zjednoczonych w 1991 były wysoki rangą funkcjonariusz CIA, Melvin Goodman, zeznał, że szef CIA Gates w roku 1985 osobiście zamówił u trzech analityków raport, którego wstępnym założeniem było udowodnienie, że radziecki wywiad był wplątany w sprawę zamachu na papieża. Według zeznań Goodmana, który był w CIA głównym specjalistą od stosunków Moskwy z Trzecim Światem, w roku 1983 jeden z czołowych analityków Agencji napisał notatkę służbową do ówczesnego jej szefa, Williama Caseya, w której stwierdził, że nie ma solidnych dowodów na to, iż Sowieci lub Bułgarzy brali udział w spisku.
Jako typową poszlakę należy uznać opublikowany w marcu 1995 przez włoski tygodnik "Toscana Oggi" rozkaz Komitetu Centralnego KPZR z 1979, nakazujący KGB "wykorzystanie wszelkich dostępnych możliwości, by zapobiec nowemu kierunkowi w polityce, zapoczątkowanemu przez polskiego papieża, a w razie konieczności – sięgnąć po środki wykraczające poza dezinformację i dyskredytację". Pod rozkazem podpisali się: Michaił Gorbaczow, Michaił Susłow oraz inni członkowie KC – Andriej Kirilenko, Konstantin Czernienko, Konstantin Rusakow, Boris Ponomariow, Iwan Kapitonow, Michaił Zimianin i Władimir Dołgich. Dokument był szeroko analizowany w 2008 przez amerykańskiego dziennikarza Johna O. Koehlera.
Według francuskiej dziennikarki bułgarskiego pochodzenia, Rumiany Ugarczinskiej, ślady zamachu w Turcji i we Włoszech prowadzą do tajnej struktury NATO o nazwie „Stay Behind”. Zdaniem Marco Ansaldo, watykanisty włoskiego dziennika "La Repubblica", za zamachem stała wyłącznie skrajna turecka organizacja terrorystyczna Szarych Wilków, której członkiem był Mehmet Ali Ağca.
Ağca zostawił w pensjonacie list, w którym napisał między innymi, że chce "pokazać światu imperialistyczne zbrodnie Związku Radzieckiego i Stanów Zjednoczonych". "Le Monde diplomatique" ustaliło, że zamach sfinansował Abdullah Çatlı za sumę 3 000 000 marek pochodzących z funduszy nacjonalistycznej organizacji Szarych Wilków.
30. rocznica zamachu.
W dzień 30. rocznicy zamachu na Jana Pawła II przypadającego 13 maja 2011 odprawiono uroczystą mszę dziękczynną w Fatimie, jako podziękowanie za dar beatyfikacji. W tym samym roku ukazała się w Polsce książka autorstwa dwóch włoskich sędziów: Ferdinando Imposimato i Sandro Provvisionato "Zamach na papieża", przedstawiająca bieg śledztwa w sprawie zamachu na papieża. Oprócz tego w książce została przedstawiona sprawa porwania córki watykańskiego urzędnika, Emanueli Orlandi oraz sprawa zabójstwa komendanta Gwardii Szwajcarskiej, Aloisa Estermanna i jego żony przez Cédrica Tornaya.

</doc>
<doc id="1964439" url="https://pl.wikipedia.org/wiki?curid=1964439" title="Kościół św. Jerzego w Wismarze">
Kościół św. Jerzego w Wismarze

Kościół św. Jerzego w Wismarze (niem. Georgenkirche) – jest jednym z trzech głównych kościołów parafialnych (niem. Hauptkirche) w Wismarze obok kościoła św. Mikołaja i kościoła Mariackiego. Jest on najmłodszym i zarazem największym, jeśli chodzi o rozmiary, spośród wymienionych budowli sakralnych tego hanzeatyckiego miasta. Był w przeszłości kościołem panów meklemburskich oraz cechu rzemieślników. Ciężko uszkodzony w czasie drugiej wojny światowej pozostawał w stanie ruiny przez cały czas istnienia NRD. Po 1990 rozpoczęła się jego odbudowa.
Kościół św. Jerzego stanowi część Starego Miasta w Wismarze, które w 2002 zostało wpisane na listę światowego dziedzictwa UNESCO.
Wierni należący do kościoła św. Jerzego tworzą obecnie wspólną parafię z parafią kościoła Mariackiego (niem. Ev.-Luth. Kirchgemeinde St. Marien/St. Georgen).
Historia i architektura.
Podobnie jak inne kościoły Wismaru, również i kościół św. Jerzego został wzniesiony w stylu północnoniemieckiego gotyku ceglanego, jednakże w przeciwieństwie do nich jego budowniczowie nie wzorowali się tak bardzo na przykładzie kościoła Mariackiego w Lubece. Jego budowę jako kościoła halowego rozpoczęto w 1295. W trakcie budowy zmieniono założenia na trzynawową bazylikę z bocznymi kaplicami, rozległym transeptem i niższym niż korpus główny prezbiterium, zakończonym płaskim zamknięciem.
Fasadę zachodnią stanowi rozpoczęta, lecz z powodów finansowych nigdy nieukończona wieża, której potężny korpus został wzniesiony na planie kwadratu i podciągnięty do wysokości dolnej krawędzi dachów. Pomimo że nieukończona,niska wieża stanowi wraz z potężną bryłą kościoła charakterystyczny akcent w sylwetce architektonicznej miasta, wznosząc się ponad dachami staromiejskich kamienic.
Tuż przed zakończeniem wojny, w nocy z 14 na 15 kwietnia 1945 budowla została mocno uszkodzona w wyniku brytyjskich bombardowań. Wnętrze wieży uległo całkowitemu a wnętrze kościoła częściowemu wypaleniu. Więźba dachowa, sklepienia i wieża runęły. Wytrzymały jedynie ściany kościoła. Po wojnie niezabezpieczona i pozostawiona własnemu losowi ruina kościoła niszczała coraz bardziej; również zachowane w niezłym stanie prezbiterium.
25 stycznia 1990 silny huragan spowodował zawalenie się szczytu północnego ramienia transeptu. Spadające odłamki muru zniszczyły dwa sąsiednie domy. Czas na działanie naglił. Był to wówczas okres pokojowej rewolucji w NRD oraz rozmów okrągłego stołu w samym Wismarze. Udało się zainteresować czynniki oficjalne sprawą ratowania kościoła św. Jerzego. Na apele o pomoc odpowiedziała strona zachodnioniemiecka udzielając szybkiego wsparcia, zaś lokalne przedsiębiorstwa zadeklarowały podjęcie się tego zadania. W efekcie został opracowany plan odbudowy kościoła św. Jerzego.
Odbudowa rozpoczęła się jeszcze w 1990 i ma się zakończyć w zasadniczej części w 2010. Pochłonęła ona jak dotychczas (pocz. 2010) 40 mln euro. Wsparcie i pomoc finansowa pochodzą z różnych źródeł, w tym z fundacji Deutschen Stiftung Denkmalschutz (15 mln). Odbudowa kościoła św. Jerzego była pierwszym tego rodzaju przedsięwzięciem o charakterze pomocowym na terenie byłej NRD a ze względu na rozmiary i zakres – największym.
Po zakończeniu zasadniczych prac rekonstrukcyjnych (maj 2010) planuje się wykorzystać kościół zarówno do celów religijno-kulturalnych (modlitwy, wycieczki po kościele, koncerty muzyki sakralnej, fora dyskusyjne) jak i czysto kulturalnych (wystawy, koncerty, kongresy). Inne prace będą kontynuowane; planuje się urządzenie platformy widokowej na wieży kościelnej. Roczne koszty utrzymania świątyni szacuje się na 400 000 euro
Wyposażenie.
Najważniejsze elementy wyposażenia udało się uratować pomimo ataków bombowych, jednak pod koniec wojny część zabezpieczonego wyposażenia zaginęła. Wymienić tu należy naturalnej wielkości figurę patrona kościoła, św. Jerzego, którą celowo zniszczono.
Ołtarz główny.
Głównym elementem wyposażenia była gotycka nastawa ołtarzowa pochodząca z 1430. Nastawa ta, wysoka na 4 m i szeroka na 10 m (z otwartymi skrzydłami) była największą tego rodzaju w całym basenie Morza Bałtyckiego. Rozbudowana struktura nastawy zawierała 42 figury świętych w części przedniej oraz 16 obrazów w tylnej. Uratowany z pożogi wojennej ołtarz został po odrestaurowaniu w 2008 wystawiony w południowej kaplicy kościoła św. Mikołaja. Jego renowacja została dokonana z datków w wysokości 750 000 euro zebranych za pośrednictwem Förderkreis St. Georgen zu Wismar e.V. (pol. Komitet Wspierania kościoła św. Jerzego w Wismarze; zał. w 1987).
Powstał jednak spór czy ołtarz po przeniesieniu go do kościoła św. Jerzego ma być ustawiony na swoim dawnym miejscu na osi środkowej kościoła (za czym optuje kościół lokalny Evangelisch-Lutherische Landeskirche Mecklenburgs oraz Komitet Wspierania) czy też ma stać z boku (co popiera burmistrzyni Rosemarie Wilcken oraz fundacja Deutsche Stiftung Denkmalschutz). Komitet Wspierania zebrał pod swoją inicjatywą ponad tysiąc podpisów mieszkańców miasta.
Obok ołtarza głównego przywrócone będą pozostałości zachowanego wyposażenia, m.in. średniowieczne stalle oraz krucyfiks triumfalny.

</doc>
<doc id="1964441" url="https://pl.wikipedia.org/wiki?curid=1964441" title="Vlčice (kraj ołomuniecki)">
Vlčice (kraj ołomuniecki)

Vlčice (niem. "Wildschütz") - wieś gminna w północnej części Czech, w kraju ołomunieckim, w powiecie Jesionik. Historycznie położona jest na Czeskim Śląsku, w jego dolnośląskiej części.
Historia.
Miejscowość założono w 1248 - biskup wrocławski darował rycerzowi Vracivojovi 40 łanów, na których mieli osiedlić się przybysze z Polski, ale na niemieckim prawie. Wkrótce wieś rozrosła się i prawdopodobnie powstał też kościół. W XV wieku stanęła tutaj huta szkła, a w następnym stuleciu dwór obronny, browar ze słodownią i być może także huta żelaza.
Pod koniec XVI wieku Vlčice stały się własnością rodu von Maltitz, który rozpoczął akcję kontrreformacyjną. W 1791 kolejnymi właścicielami miejscowości stali się Schaffgotschowie. W 1836 w 182 domach żyło 1341 osób. W sąsiednich osadach, od 1850 tworzących jedną miejscowość, liczba mieszkańców kształtowała się następująco: Vojtovice ("Woitzdorf") 278 osób w 41 domach, Nová Véska ("Neudörfel") 117 osób w 17 domostwach, Hřibová ("Pilzberg") 121 osób w 24 domach. W 1930 w całej gminie mieszkało 1661 ludzi, w tym 17 "Czechosłowaków" i 1629 Niemców. Niemal wszyscy byli rzymskimi katolikami.
Po 1945 majątki znacjonalizowano (Schaffgotschowie sprzedali swoje posiadłości w okresie międzywojennym, ostatnimi właścicielami m.in. dworu, gorzelni i fabryki marmolady była rodzina Schubert) a miejscowych Niemców wysiedlono do alianckich stref okupacyjnych, w związku z czym w okresie powojennym liczba mieszkańców skurczyła się o połowę. W latach 1985-1990 Vlčice były częścią gminy Javorník.
Spis z 2001 wykazał 459 osób, w tym 372 Czechów, Morawian i Ślązaków, 34 Słowaków, 23 Niemców i 1 Polaka.

</doc>
<doc id="1964453" url="https://pl.wikipedia.org/wiki?curid=1964453" title="Port lotniczy Ptuj">
Port lotniczy Ptuj

Port lotniczy Ptuj – port lotniczy w miejscowości Moškanjci, niedaleko miasta Ptuj (Słowenia). Obsługuje połączenia krajowe.

</doc>
<doc id="1964465" url="https://pl.wikipedia.org/wiki?curid=1964465" title="TOCA Race Driver 3">
TOCA Race Driver 3

TOCA Race Driver 3 (znana też jako ToCA Race Driver 3, a w Stanach Zjednoczonych znana jako TOCA Race Driver 2006) – wyścigowa gra komputerowa wyprodukowana i wydana w 2006 przez Codemasters. Jest to piąta część serii "ToCA".

</doc>
<doc id="1964468" url="https://pl.wikipedia.org/wiki?curid=1964468" title="David Stone (kolarz)">
David Stone (kolarz)

David Stone (ur. 30 kwietnia 1981) – brytyjski niepełnosprawny kolarz. Dwukrotny mistrz paraolimpijski z Pekinu w 2008 roku oraz mistrz paraolimpijski z Londynu w 2012 roku. Pięciokrotny mistrz świata.
Linki zewnętrzne.
 

</doc>
<doc id="1964469" url="https://pl.wikipedia.org/wiki?curid=1964469" title="Korányi">
Korányi

Korányi, Koranyi:

</doc>
<doc id="1964482" url="https://pl.wikipedia.org/wiki?curid=1964482" title="Album-oriented rock">
Album-oriented rock



</doc>
<doc id="1964493" url="https://pl.wikipedia.org/wiki?curid=1964493" title="Xbox LIVE">
Xbox LIVE



</doc>
<doc id="1964495" url="https://pl.wikipedia.org/wiki?curid=1964495" title="Barbara Weise">
Barbara Weise

Barbara Weise (ur. 4 stycznia 1965) – niemiecka niepełnosprawna kolarka. Wicemistrzyni paraolimpijska z Pekinu w 2008 roku.

</doc>
<doc id="1964498" url="https://pl.wikipedia.org/wiki?curid=1964498" title="Mont-Sainte-Anne">
Mont-Sainte-Anne

Mont-Sainte-Anne – kanadyjski ośrodek narciarski położony w prowincji Quebec. Administracyjnie jest częścią miejscowości Sainte-Anne-de-Beaupré. Leży 40 km na północny wschód od Québecu, na wysokości od 175 do 800 m n.p.m. Trasy obsługiwane są przez 6 wyrwirączek, wyciągów krzesełkowych i jedną kolejkę gondolową. Znajduje się tutaj 65 tras narciarskich, z czego 23% o łatwym stopniu, 45% o średnim stopniu i 18% o trudniejszym i 14% o bardzo trudnym stopniu trudności.
W 1979 r. odbyły się tutaj pierwsze Mistrzostwa świata juniorów w narciarstwie klasycznym.

</doc>
<doc id="1964500" url="https://pl.wikipedia.org/wiki?curid=1964500" title="Mont Sainte-Anne">
Mont Sainte-Anne



</doc>
<doc id="1964510" url="https://pl.wikipedia.org/wiki?curid=1964510" title="Maman Abdurahman">
Maman Abdurahman

Maman Abdurahman (ur. 12 maja 1982 w Dżakarcie) – piłkarz indonezyjski grający na pozycji obrońcy.
Kariera klubowa.
Karierę piłkarską Abdurahman rozpoczął w klubie PS PAM Jaya, a następnie był zawodnikiem Persijatim Junior. W 2001 roku odszedł do Sriwijaya FC, znanego wówczas pod nazwą Persijatim Sriwijaya. W jego barwach zadebiutował w indonezyjskiej pierwszej lidze. W 2005 roku odszedł do zespołu PSIS Semarang. W 2006 roku jako zawodnik tego klubu został uznany Piłkarzem Sezonu w lidze indonezyjskiej. Latem 2008 roku przeszedł z PSIS do Persibu Bandung. W latach 2013–2014 ponownie był zawodnikiem Sriwijaya FC. W 2015 przeszedł do klubu Persita Tangerang.
Kariera reprezentacyjna.
W reprezentacji Indonezji Abdurahman zadebiutował w 2006 roku. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 3 spotkania: z Bahrajnem (2:1), z Arabią Saudyjską (1:2) i z Koreą Południową (0:1).

</doc>
<doc id="1964515" url="https://pl.wikipedia.org/wiki?curid=1964515" title="Wasilij Korż">
Wasilij Korż

Wasilij (Wasyl) Zacharowicz Korż (biał. Васіль Захаравіч Корж; ros. Василий Захарович Корж) ps. „Komarow”, (ur. w Chorostowie, zm. 5 maja 1967 w Mińsku) – radziecki partyzant, funkcjonariusz NKWD, Bohater Związku Radzieckiego, generał major, Białorusin. Uważany za pierwszego radzieckiego partyzanta tzw. Wielkiej Wojny Ojczyźnianej.
Życiorys.
Urodził się we wsi Chorostow w obwodzie mińskim, rejonie soligorskim w rodzinie chłopskiej.
W latach 1921–1924 walczył w oddziale partyzanckim K. Orłowskiego na terenie zachodniej Białorusi przyznanych Polsce na podstawie traktatu ryskiego. W 1925 roku przekroczył granicę polsko-radziecką. Został wtedy przewodniczącym kołchozu w obwodzie mińskim.
W latach 1931–1936 pracował w GPU, a później w NKWD Białoruskiej SRR. W 1936 roku z ramienia NKWD wyjeżdża jako doradca wojsk republikańskich do Hiszpanii, w związku z trwającą wojną domową. Dowodzi tam międzynarodowym oddziałem partyzanckim działającym na tyłach wojsk frankistowskich. Po klęsce republikanów wraca do ZSRR.
W latach 1939–1940 pracuje jako dyrektor sowchozu w kraju krasnodarskim, a następnie w sowchozie w rejonie dobruskim obwodu homelskiego. W 1940 roku został sekretarzem ds. finansowych Pińskiego Obwodu KP (b).
Po agresji Niemiec na ZSRR w dniu 26 czerwca 1941 roku, jeszcze przed zajęciem Pińska przez wojska niemieckie utworzył 60-osobowy Piński Oddział Partyzancki. Już 28 czerwca doszło do pierwszej walki z oddziałami niemieckimi, gdy w zasadzkę zorganizowaną przez partyzantów wjechał zwiad 293 Dywizji Piechoty. Z czasem oddział ten został przekształcony Pińskie Zgrupowanie Partyzanckie składające się z 7 brygad i kilku samodzielnych oddziałów partyzanckich.
Niemcy kilkakrotnie próbowali zniszczyć zgrupowanie partyzanckie, do największej próby doszło w lutym 1943 roku, gdzie w walce użyto regularnych jednostek wojskowych z artylerią, czołgami i samolotami. Zgrupowanie okrążone w dniu 15 lutego rozerwało pierścień okrążenia a samym atakiem osobiście dowodził Korż. Po wyjściu z okrążenia zgrupowanie dokonało ataku na silny niemiecki garnizon we wsi Święta Wola.
W dniu 16 września 1943 roku za zasługi w formowaniu i dowodzeniu oddziałami partyzanckimi został mianowany na stopień generała majora.
W 1944 roku dowodzone przez niego oddziały wzięły udział w niszczeniu transportu kolejowego i drogowego, w walkach z wycofującymi się oddziałami niemieckimi. 
W dniu 15 sierpnia 1944 roku został nagrodzony tytułem Bohatera Związku Radzieckiego za wzorowe wykonywanie działań i bohaterstwo na tyłach wroga.
W 1946 roku ukończył Akademię Sztabu Generalnego, a następnie został przeniesiony do rezerwy z powodu choroby.
Po przeniesieniu do rezerwy w latach 1949 – 1953 był zastępcą Ministra Leśnictwa Białoruskiej SRR. W latach 1953 – 1963 był przewodniczącym kołchozu "Partyzancki Kraj" w rejonie soligorskim.
Ostatnie lata życia spędził w Mińsku, gdzie zmarł. Został pochowany na cmentarzu wschodnim (Moskiewskim) w Mińsku.

</doc>
<doc id="1964516" url="https://pl.wikipedia.org/wiki?curid=1964516" title="Płatki gryczane">
Płatki gryczane

Płatki gryczane – spożywczy produkt zbożowy otrzymywany z gniecionych, całych (nieratyfikowanych) ziaren gryki zwyczajnej. 
Wykorzystanie w kuchni.
Nadają się do spożycia po ugotowaniu w wodzie lub w mleku. Spożywane są samodzielnie lub w mieszance z innymi rodzajami płatków zbożowych, jako dodatek do musli, ciast lub deserów. Dodaje się je również do potraw mięsnych, np. kotletów lub zup. Na bazie płatków gryczanych przygotowywać można również gryczany chleb.
W handlu spotykanych jest kilka rodzajów płatków gryczanych:
Wartości odżywcze i energetyczne.
Skład płatków gryczanych jest identyczny ze składem naturalnych, całych ziaren gryki, czyli kaszy gryczanej pod warunkiem, że nie zawierają technicznych zanieczyszczeń poprodukcyjnych. Głównym ich składnikiem są węglowodany pod postacią skrobi, w mniejszej ilości błonnika i cukrów prostych. Zawierają również białka i tłuszcze roślinne – w 100 g płatków znajduje się około 70-81 g węglowodanów, 9-12 g białek i 3 g tłuszczów. Wartość energetyczna 100 g wynosi ok. 356-387 kcal.
Dla organizmu są źródłem mikroelementów: magnezu, żelaza, siarki, kobaltu oraz witamin E i tych z grupy B (B1 i B2), a w mniejszych ilościach niklu, wapnia, fosforu, miedzi, cynku, boru i jodu. Zawierają lizynę i leucynę. W odróżnieniu od innych płatków zbożowych i kasz, te produkowane z gryki posiadają lepiej zbilansowany skład białkowy ze względu na zwiększoną zawartość lizyny. Ponadto rodzaj białek w płatkach gryczanych pozwala na ich spożywanie przez osoby będące na diecie bezglutenowej.

</doc>
<doc id="1964519" url="https://pl.wikipedia.org/wiki?curid=1964519" title="Markéta Macková">
Markéta Macková

Markéta Macková (ur. 1983) - czeska niepełnosprawna kolarka. Brązowa medalistka z Pekinu w 2008 roku.

</doc>
<doc id="1964529" url="https://pl.wikipedia.org/wiki?curid=1964529" title="Breitenwang">
Breitenwang

Breitenwang – gmina w Austrii, w kraju związkowym Tyrol i powiecie Reutte. Zlokalizowana w Alpach Algawskich. Ośrodek narciarski. Liczy 1454 mieszkańców (1 stycznia 2017).
W 1994 odbyły się tutaj Mistrzostwa Świata Juniorów w Narciarstwie Klasycznym.W latach 80 i 90. XX wieku kilkakrotnie rozgrywano tutaj zawody Pucharu Świata w kombinacji norweskiej.

</doc>
<doc id="1964530" url="https://pl.wikipedia.org/wiki?curid=1964530" title="Riaan Nel">
Riaan Nel

Riaan Nel – południowoafrykański niepełnosprawny kolarz. Wicemistrz paraolimpijski z Pekinu w 2008 roku.

</doc>
<doc id="1964534" url="https://pl.wikipedia.org/wiki?curid=1964534" title="Kenneth Jonassen">
Kenneth Jonassen

Kenneth Jonassen (ur. 3 lipca 1974 w Herning) – duński badmintonista, mistrz Europy, dwukrotny mistrz Danii w grze pojedynczej.
Największym jego sukcesem jest złoty medal mistrzostw Europy w 2008 roku (pokonał w finale rodaka Joachim Perssona) w Herning. Czterokrotnie zdobył srebrny medal mistrzostw Starego Kontynentu (1998, 2002, 2004, 2006), a w 2000 roku zdobył brązowy medal.
Trzykrotnie występował w igrzyskach olimpijskich. W 2000 roku, w Sydney zajął 9. miejsce, natomiast w dwóch kolejnych igrzyskach (2004, 2008) nie osiągnął większych sukcesów.
Dwukrotny mistrz Danii (2004, 2008).

</doc>
<doc id="1964539" url="https://pl.wikipedia.org/wiki?curid=1964539" title="Galle (krater księżycowy)">
Galle (krater księżycowy)

Galle – księżycowy krater uderzeniowy leżący na Mare Frigoris, na północny wschód od krateru Arystoteles. Jest prawie dokładnie okrągły i ma ostre krawędzie. Wpływy erozji są niewielkie. Istnieje kilka wgłębień w krawędź po stronie północnej i północno-zachodniej krateru, jednak ogólnie ma on symetryczny kształt.

</doc>
<doc id="1964550" url="https://pl.wikipedia.org/wiki?curid=1964550" title="Electronic Entertainment Expo 2009">
Electronic Entertainment Expo 2009

Electronic Entertainment Expo 2009 – 15. edycja targów poświęconych grom komputerowym – Electronic Entertainment Expo, która odbyła się w dniach 2 – 4 czerwca 2009 w hali Los Angeles Convention Center w Los Angeles. Targi odbywały się pod patronatem organizacji Entertainment Software Association (ESA).
Lista poszczególnych wydawców gier.
Oprócz powyższych wydawnictw, uczestniczyć miał także inny wydawca gier – Atari, korporacja ta zrezygnowała w ostatniej chwili. Przyczyna nie była jasna.

</doc>
<doc id="1964551" url="https://pl.wikipedia.org/wiki?curid=1964551" title="E3 2009">
E3 2009



</doc>
<doc id="1964556" url="https://pl.wikipedia.org/wiki?curid=1964556" title="Galle (ujednoznacznienie)">
Galle (ujednoznacznienie)



</doc>
<doc id="1964558" url="https://pl.wikipedia.org/wiki?curid=1964558" title="In paradisum">
In paradisum

In paradisum („Do raju”) – antyfona w tradycyjnej łacińskiej liturgii pogrzebowej Kościoła rzymskokatolickiego. Śpiewana jest podczas wynoszenia trumny ze świątyni w procesji. Tekst "In paradisum", czasami wraz z melodią gregoriańską (napisaną w skali miksolidyjskiej), bywa zawarty w muzycznych opracowaniach mszy requiem – m.in. u Gabriela Fauré, mimo że liturgicznie przynależy do pogrzebu, a nie mszy za zmarłych.
Tekst.
Spolonizowana wersja tej pieśni brzmi:
Oryginalny tekst nie wspomina o Jezusie, a Łazarzu żebraku, a zamiast „krainy życia wiecznego” jest „Święte Jeruzalem”. Miksolidyjska melodia zawiera dwa charakterystyczne dla skali momenty użycia obniżonego siódmego stopnia: w kadencjach na słowach "Chorus Angelorum" oraz "quondam paupere". Kulminacja melodyczna następuje na słowie Łazarz ("Lazaro").

</doc>
<doc id="1964564" url="https://pl.wikipedia.org/wiki?curid=1964564" title="British Home Championship 1899">
British Home Championship 1899

British Home Championship 1899 – szesnasta edycja turnieju piłki nożnej między reprezentacjami z Wielkiej Brytanii. Tytułu z powodzeniem broniła Anglia.
Tabela.
ANGLIA DZIEWIĄTY TYTUŁ
Strzelcy.
6 goli
5 goli
4 gole
3 gole
2 gole
1 gol

</doc>
<doc id="1964568" url="https://pl.wikipedia.org/wiki?curid=1964568" title="Giorgio Farroni">
Giorgio Farroni

Giorgio Farroni (ur. 28 września 1976) – włoski niepełnosprawny kolarz. Brązowy medalista paraolimpijski z Pekinu w 2008 roku oraz srebrny medalista z Londynu w 2012 roku.

</doc>
<doc id="1964570" url="https://pl.wikipedia.org/wiki?curid=1964570" title="Charis Yulianto">
Charis Yulianto

Charis Yulianto (ur. 11 lipca 1978 w Blitarze) - piłkarz indonezyjski grający na pozycji środkowego obrońcy.
Kariera klubowa.
Karierę piłkarską Yulianto rozpoczął w klubie PSBI Blitar, a następnie był zawodnikiem młodzieżowej drużyny Persebaya Surabaya. W 1997 roku odszedł do Aremy Malang. W jego barwach zadebiutował w indonezyjskiej pierwszej lidze. W Aremie grał do 2002 roku i w połowie tamtego roku odszedł do zespołu PSM Makassar. W 2003 i 2004 roku dwukrotnie z rzędu wywalczył z nim wicemistrzostwo Indonezji. Pierwszą połowę 2005 roku spędził grając w Persiji Dżakarta (wicemistrzostwo kraju), a w drugiej połowie został zawodnikiem Persibu Bandung.
Na początku 2007 roku Yulianto odszedł do klubu Sriwijaya FC wywodzącego się z miasta Palembang. W 2008 roku został mistrzem kraju i zdobywcą Pucharu Indonezji. Puchar ten zdobył też w 2009 roku. W Sriwijayi pełnił funkcję kapitana zespołu. Następnie grał w Persela Lamongan, a karierę zakończył w 2013 roku w Arema Malang.
Kariera reprezentacyjna.
W reprezentacji Indonezji Yulianto zadebiutował 12 października 2004 roku w przegranym 1:3 meczu eliminacji do Mistrzostw Świata w Niemczech z Arabią Saudyjską. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 3 spotkania: z Bahrajnem (2:1), z Arabią Saudyjską (1:2) i z Koreą Południową (0:1).

</doc>
<doc id="1964572" url="https://pl.wikipedia.org/wiki?curid=1964572" title="Żółw (film)">
Żółw (film)

Żółw – polski, obyczajowy film krótkometrażowy z 1973 roku w reżyserii Andrzeja Kotkowskiego, na podstawie opowiadania Marka Nowakowskiego.
Treść.
Treścią filmu są losy głównego bohatera, który zostaje niesłusznie oskarżony o strącenie żółwia z balkonu. Mimo że jest niewinny, sam się oskarża, gdyż nie wytrzymuje presji otoczenia przekonanego o jego winie.

</doc>
<doc id="1964574" url="https://pl.wikipedia.org/wiki?curid=1964574" title="Nikołaj Kulczycki">
Nikołaj Kulczycki



</doc>
<doc id="1964576" url="https://pl.wikipedia.org/wiki?curid=1964576" title="Port lotniczy Segedyn">
Port lotniczy Segedyn

Port lotniczy Segedyn (IATA: QZD, ICAO: LHUD) – port lotniczy położony w Segedynie na Węgrzech.

</doc>
<doc id="1964586" url="https://pl.wikipedia.org/wiki?curid=1964586" title="Enjoy the Silence 04">
Enjoy the Silence 04



</doc>
<doc id="1964588" url="https://pl.wikipedia.org/wiki?curid=1964588" title="Port lotniczy Spilve">
Port lotniczy Spilve

Port lotniczy Spilve – port lotniczy zlokalizowany w mieście Ryga, na Łotwie.

</doc>
<doc id="1964607" url="https://pl.wikipedia.org/wiki?curid=1964607" title="Heliport Andorra la Vella">
Heliport Andorra la Vella

Heliport Andorra la Vella – heliport zlokalizowany w mieście Andora, w Andorze.

</doc>
<doc id="1964610" url="https://pl.wikipedia.org/wiki?curid=1964610" title="Cyweta malabarska">
Cyweta malabarska



</doc>
<doc id="1964613" url="https://pl.wikipedia.org/wiki?curid=1964613" title="Tablice rejestracyjne w Egipcie">
Tablice rejestracyjne w Egipcie

Egipskie tablice rejestracyjne, ich obecny wygląd stosowany jest od sierpnia 2008 roku. Egipskie tablice rejestracyjne wykonane są z aluminium, są prostokątne, a ich rozmiar zbliżony jest do tablic z USA (rozmiar 17x35 cm).
W górnej części, po lewej stronie znajduje się napis "Egipt" w języku angielskim, zaś z prawej w arabskim. Poniżej znajduje się właściwy numer pojazdu.
Sposób rejestracji.
Samochody otrzymują różne kolory górnej części tablic (przy napisie Egipt), ze względu na rodzaj pojazdu:

</doc>
<doc id="1964620" url="https://pl.wikipedia.org/wiki?curid=1964620" title="Żydzi polscy">
Żydzi polscy



</doc>
<doc id="1964625" url="https://pl.wikipedia.org/wiki?curid=1964625" title="Poul-Erik Høyer Larsen">
Poul-Erik Høyer Larsen

Poul-Erik Høyer Larsen (ur. 20 września 1965 w Herning) – duński badmintonista, mistrz olimpijski, trzykrotny brązowy medalista mistrzostw świata, trzykrotny mistrz Europy, dwukrotny mistrz Danii w grze pojedynczej.
Trzykrotnie występował w igrzyskach olimpijskich. W 1996 roku, w Atlancie zdobył złoty medal, pokonując w finale Chińczyka Dong Jionga. Cztery lata wcześniej (1992) w Barcelonie zajął 5. miejsce, natomiast w 2000 w Sydney przegrał w drugiej rundzie i zajął dalsze miejsce. Trzykrotny brązowy medalista mistrzostw świata (1995, 1997, 1999).
Trzykrotnie zdobył złoty medal mistrzostw Starego Kontynentu (1992, 1994, 1996), w 2000 roku zdobył srebrny, a w 1990 i 1998 roku brązowy medal.
Od roku 2010 d8 2014 pełnił funkcję szefa Badminton Europe, obecnie jest prezydentem Międzynarodowej Federacji Badmintona.

</doc>
<doc id="1964626" url="https://pl.wikipedia.org/wiki?curid=1964626" title="Uniwersytet w Innsbrucku">
Uniwersytet w Innsbrucku



</doc>
<doc id="1964630" url="https://pl.wikipedia.org/wiki?curid=1964630" title="Adilabad (dystrykt)">
Adilabad (dystrykt)

Adilabad – jeden z dziesięciu dystryktów indyjskiego stanu Telangana, o powierzchni 16 100 km². Populacja tego dystryktu wynosi 2 489 312 osób (2004). Stolicą dystryktu jest Adilabad. 
Do 2 czerwca 2014 r. dystrykt wchodził w skład stanu Andhra Pradesh.
Położenie.
Jest najdalej położonym na północ dystryktem tego stanu. Graniczy tam od zachodu, północy i wschodu ze stanem Maharashtra. Na południu granica z dystryktami Nizamabad i Karimnagar przebiega na rzece Godavari.

</doc>
<doc id="1964639" url="https://pl.wikipedia.org/wiki?curid=1964639" title="Hay-on-Wye">
Hay-on-Wye

Hay-on-Wye (wal. "Y Gelli Gandryll") – miasteczko w Wielkiej Brytanii, we wschodniej Walii, w hrabstwie Powys, położone na wschodnim brzegu rzeki Wye, przy granicy angielsko-walijskiej. W 2001 roku liczba mieszkańców Hay-on-Wye wynosiła 1846.
Miasteczko znane jest z licznych antykwariatów i księgarni oraz odbywającego się w nim co roku festiwalu literackiego, dzięki czemu zyskało miano „miasta książek” ("the town of books").

</doc>
<doc id="1964644" url="https://pl.wikipedia.org/wiki?curid=1964644" title="Galeria Program">
Galeria Program

Galeria Program / Fundacja Promocji Sztuki Współczesnej – galeria sztuki współczesnej, z siedzibą w Warszawie, przy ulicy Gen. Andersa 13; istniejąca od 2002 r. Dyrektorami są Aneta Marcinkowska-Muszyńska i Marcin Muszyński.
Cele.
Galeria Program prowadzi aktywną działalność wystawienniczą kładąc akcent na projekty społeczne umacniające znaczenie sztuki dla współczesności. Zorganizowała ponad 60 wystaw indywidualnych i problemowych oraz innych realizacji wystawienniczych. Współpracuje z artystami młodego i średniego pokolenia.
Uczestnictwo w projektach.
W ramach Fundacji Promocji Sztuki Współczesnej, Galeria współpracuje przy następujących projektach:

</doc>
<doc id="1964647" url="https://pl.wikipedia.org/wiki?curid=1964647" title="British Home Championship 1900">
British Home Championship 1900

British Home Championship 1900 – siedemnasta edycja turnieju piłki nożnej między reprezentacjami z Wielkiej Brytanii. Tytułu broniła Anglia, ale straciła go na rzecz swojego odwiecznego rywala, Szkocji. Królami strzelców turnieju zostali Bob McColl oraz Alex Smith strzelając trzy bramki.
Tabela.
SZKOCJA DZIESIĄTY TYTUŁ
Strzelcy.
3 gole
2 gole
1 gol

</doc>
<doc id="1964649" url="https://pl.wikipedia.org/wiki?curid=1964649" title="Charles Allston Collins">
Charles Allston Collins

Charles Allston Collins (ur. 1828 w Hampstead, zm. 9 kwietnia 1873 w Londynie) – angielski malarz i pisarz związany z prerafaelitami.
Urodził się w londyńskiej dzielnicy Hampstead, w rodzinie malarza Williama Collinsa (1788–1847), twórcy pejzaży i scen rodzajowych. Jego starszy brat, Wilkie Collins, był powieściopisarzem. Charles studiował w Royal Academy Schools w Londynie. Początkowo uprawiał malarstwo akademickie i znajdował się pod wpływem Williama Etty. W 1850 zaprzyjaźnił się z Johnem Everettem Millais’m, który zainteresował go twórczością prerafaelitów. Pomimo poparcia Millais’go, inni członkowie Bractwa nie wyrazili zgody na przyjęcie go w swoje szeregi. Niemniej młody artysta przez pewien czas współpracował z Millais’m i Williamem Huntem. Był zakochany bez wzajemności w siostrze Rossettiego, Marii Francesce. Jego twórczość z tego okresu była bardziej ascetyczna i surowa, niż pozostałych członków Bractwa. Collins był człowiekiem znerwicowanym i zakompleksionym, istnieją wzmianki, że stale miał problemy emocjonalne. Ciężko przeżywał krytykę, do sztuki zniechęciło go m.in. złe przyjęcie obrazu "Convent Thoughts", który był wystawiony w Royal Academy w 1851.
W latach 50. XIX wieku Charles Collins porzucił malarstwo i zajął się literaturą. Jego najbardziej znanym dziełem był zbiór esejów "The Eye Witness" z 1860. Napisał też trzy powieści "Strathcairn" (1864), "The Bar Sinister" (1864) i "At The Bar" (1866).
W 1860 artysta ożenił się z córką Karola Dickensa, Kate. Małżeństwo było nieudane i bezdzietne, Kate chciała uzyskać separację, jednak pod wpływem ojca zrezygnowała. Collins zmarł na raka żołądka w 1873, został pochowany na Brompton Cemetery w Londynie.

</doc>
<doc id="1964651" url="https://pl.wikipedia.org/wiki?curid=1964651" title="Apogon czarnopłetwy">
Apogon czarnopłetwy

Apogon czarnopłetwy ("Apogonichthyoides nigripinnis") – gatunek ryby z rodziny apogonowatych (Apogonidae).
Występowanie.
Występuje w Oceanie Indyjskim od Morza Czerwonego na północy po zatokę Maputo w Mozambiku na południu. Na wschodzie spotykany w Morzu Arafura. Przez Kanał Sueski przedostał się do Morza Śródziemnego.
Żyje na rafach koralowych w pobliżu brzegu oraz na rafach śródmorskich na głębokości 1–50 m. Spotykany również wśród wodorostów.
Cechy morfologiczne.
Dorasta do 10 cm długości. 24–27 łusek wzdłuż linii bocznej. Na pierwszym łuku skrzelowym 16–18 wyrostków filtracyjnych (13–14 na górnej stronie i 3–4 na dolnej). Płetwa grzbietowa dwudzielna, pierwsza z 8 kolcami, druga z 8–9 miękkimi promieniami. W płetwie odbytowej 2 kolce i 7–8 miękkich promieni. W płetwach piersiowych po 15–16 promieni, w płetwach brzusznych 1 kolec i 5 miękkich promieni.
Na bokach trzy ciemne poprzeczne pręgi, dwie na wysokości płetw grzbietowych i trzecia u nasady płetwy ogonowej, czasem występuje czwarta pręga między drugą płetwą grzbietową a nasadą płetwy ogonowej. Na wysokości płetw piersiowych ciemna, okrągła plama. Płetwy piersiowe przezroczyste, płetwy brzuszne czarne, pozostałe płetwy ciemne.
Odżywianie.
Aktywny nocą. Żywi się zooplanktonem.
Rozród.
W czasie tarła poszczególne osobniki dobierają się w pary. Samce opiekują się ikrą, nosząc jajeczka w pysku.
Znaczenie.
Hodowany w akwariach.

</doc>
<doc id="1964673" url="https://pl.wikipedia.org/wiki?curid=1964673" title="Apogonichthyoides">
Apogonichthyoides

Apogonichthyoides – rodzaj ryb z rodziny apogonowatych (Apogonidae).
Klasyfikacja.
Gatunki zaliczane do tego rodzaju:

</doc>
<doc id="1964675" url="https://pl.wikipedia.org/wiki?curid=1964675" title="Apogonichthyoides nigripinnis">
Apogonichthyoides nigripinnis



</doc>
<doc id="1964690" url="https://pl.wikipedia.org/wiki?curid=1964690" title="Anantapur (dystrykt)">
Anantapur (dystrykt)

Anantapur – dystrykt w południowych Indiach, w stanie Andhra Pradesh. Stanowi jeden z trzynastu dystryktów stanu. Zajmuje powierzchnię 19 100 km². Siedzibą administracyjną jest miasto Anantapur.
Położenie.
Dystrykt Anantapur położony jest na południu stanu. Graniczy:
Demografia.
W 2011 roku dystrykt zamieszkiwany był przez 4 081 148 osób, w tym 2 064 495 kobiet i 2 016 653 mężczyzn. Mieszkańcy dystryktu stanowili 4,8% populacji stanu. W 2001 roku ludność jednostki wynosiła 3 640 478 osób, w tym 1 859 588 stanowili mężczyźni, a 1 780 890 kobiety.

</doc>
<doc id="1964691" url="https://pl.wikipedia.org/wiki?curid=1964691" title="Tomáš Butta">
Tomáš Butta

Tomáš Butta (ur. 12 czerwca 1958 w Pradze) – czeski duchowny protestancki, patriarcha Czechosłowackiego Kościoła Husyckiego, teolog i nauczyciel akademicki.
Absolwent Husyckiego Wydziału Teologicznego Uniwersytetu Karola w Pradze. W 1984 przyjął święcenia kapłańskie. W latach 1984−1997 pracował jako duszpasterz w diecezji kralovehradeckiej CČSH, był m.in. proboszczem w Semilach i Turnovie. Pracował także jako katecheta w szkołach podstawowych i gimnazjach. 
Po obronie doktoratu przeniesiony do diecezji praskiej CČSH, gdzie pracował jako proboszcz na Nowym Mieście. Od 2000 pracuje jako nauczyciel akademicki na Uniwersytecie Karola. Jest autorem i współautorem kilkudziesięciu prac z zakresu teologii.
W 2006 został wybrany patriarchą Czechosłowackiego Kościoła Husyckiego.

</doc>
<doc id="1964700" url="https://pl.wikipedia.org/wiki?curid=1964700" title="Guntur (dystrykt)">
Guntur (dystrykt)

Guntur – jeden z dwudziestu trzech dystryktów indyjskiego stanu Andhra Pradesh, o powierzchni 11 400 km². Populacja tego dystryktu wynosi 4 455 445 osób (2004). Stolicą jest Guntur.
Położenie.
Jeden z dziewięciu dystryktów stanu Andhra Pradesh mających dostęp do Oceanu Indyjskiego. Na zachodzie graniczy z dystryktem Mahabubnagar, od północy z Nalgonda od północnego wschodu z Krishna. Od południa sąsiaduje z Prakasam, a na południowym wschodzie z Zatoką Bengalską.

</doc>
<doc id="1964704" url="https://pl.wikipedia.org/wiki?curid=1964704" title="Oneska Flotylla Wojenna">
Oneska Flotylla Wojenna

Oneska Flotylla Wojenna () – flotylla okrętów radzieckiej marynarki wojennej, operująca w latach 1918–1920 i 1941–1944 na jeziorze Onega i przyległych akwenach.
Historia i działania.
Powstała w 1918 roku, brała udział w wojnie domowej w Rosji, głównie w operacjach na jeziorach Onega i Ładoga oraz na okolicznych zatokach. Posiadała ok. 30 jednostek, głównie przebudowanych statków handlowych. Rozformowano ją w marcu 1920 roku. Ponownie sformowana w sierpniu 1941, działała wspólnie z wojskami Frontu Karelskiego do listopada, kiedy to została rozformowana (okręty weszły w skład Flotylli Wołżańskiej). 30 kwietnia 1942 na Wołdze została sformowana Eskadra Oneska, przemianowana w grudniu na Oneską Flotyllę Wojenną, która operowała głównie na jeziorach Onega i Ładoga.
Podstawowymi działaniami flotylli było wspieranie operacji wojsk lądowych (w szczególności 7 Armii, której operacyjnie podlegała od grudnia 1942) i zabezpieczenie ich skrzydeł opartych o jeziora i rzeki. Okręty prowadziły wsparcie artyleryjskie od strony wody, eskortowały konwoje oraz same przewoziły ładunki i żołnierzy, wysadzały desanty rozpoznawcze i zwalczały okręty nieprzyjaciela. 
Do znaczniejszych akcji należą walki podczas forsowania przez wojska niemieckie rzeki Świr we wrześniu 1941 oraz forsowanie tej samej rzeki przez Armię Czerwoną w 1944, podczas operacji świrsko-pietrozawodzkiej, która doprowadziła 28 czerwca do wyzwolenia Pietrozawodska przez 7. i 32. Armię przy aktywnym wsparciu ze strony flotylli. Przez tydzień jej okręty przewiozły ponad 48 tys. ludzi, 212 czołgów, 446 armat i wiele innych ładunków. Za udział w tej operacji okrętom flotylli i 31 Batalionowi Piechoty Morskiej przyznano honorowy tytuł "Pietrozawodzkich".
Flotyllę ostatecznie rozformowano 10 lipca 1944 roku.
Dowódcy.
Wojna domowa
II wojna światowa
Skład.
Sierpień – grudzień 1941 roku (Oneska Flotylla Wojskowa)
Dywizjon kanonierek
Maj – listopad 1942 roku (Eskadra Oneska)
Dywizjon kanonierek
Dywizjon kutrów opancerzonych
Dywizjon kutrów dozorowych
Dywizjon kutrów trałowych
Oddział ścigaczy
Ochrona rejonu wodnego

</doc>
<doc id="1964705" url="https://pl.wikipedia.org/wiki?curid=1964705" title="East Godavari (dystrykt)">
East Godavari (dystrykt)

East Godavari – jeden z 23 dystryktów indyjskiego stanu Andhra Pradesh, o powierzchni 10 800 km². Populacja dystryktu wynosi 4 897 777 osób (2004). Stolicą jest miasto Kakinada.
Położenie.
Jeden z dziewięciu dystryktów stanu Andhra Pradesh mających dostęp do Oceanu Indyjskiego. Na zachodzie graniczy z dystryktem West Godavari, od północy z Khammam, Visakhapatnam i stanem Orisa. Na wschodzie sąsiaduje z Zatoką Bengalską.

</doc>
<doc id="1964706" url="https://pl.wikipedia.org/wiki?curid=1964706" title="Uniwersytet w Berlinie">
Uniwersytet w Berlinie



</doc>
<doc id="1964709" url="https://pl.wikipedia.org/wiki?curid=1964709" title="Kadapa (dystrykt)">
Kadapa (dystrykt)

Kadapa (dystrykt) – jeden z dwudziestu trzech dystryktów indyjskiego stanu Andhra Pradesh, o powierzchni 15 400 km². Populacja tego dystryktu wynosi 2 592 048 osób (2004). Stolicą jest Kadapa.
Położenie.
Południowy dystrykt stanu, graniczący od zachodu z Anantapur, na północy z Karnulu i Prakasam, na wschodzie z Nellore a od południa z Chittoor.

</doc>
<doc id="1964710" url="https://pl.wikipedia.org/wiki?curid=1964710" title="Chittoor (dystrykt)">
Chittoor (dystrykt)

Chittoor – jeden z dwudziestu trzech dystryktów indyjskiego stanu Andhra Pradesh, o powierzchni 15 200 km². Liczba mieszkańców tego dystryktu wynosi 3 737 437 osób. Stolicą jest Chittoor.
Położenie.
Dystrykt na południu stanu, wcinający się między dwa inne stany Karnatake na południowmy zachodzie i Tamil Nadu na południowym wschodzie. Od północy graniczy z dystryktami: Anantapur, Kadapa i Nellore.

</doc>
<doc id="1964714" url="https://pl.wikipedia.org/wiki?curid=1964714" title="Tine Baun">
Tine Baun

Tine Baun, z domu Rasmussen (ur. 21 lipca 1979 w Hørsholm) – duńska badmintonistka, brązowa medalistka mistrzostw świata, dwukrotna mistrzyni Europy, mistrzyni Danii w grze pojedynczej.
Największym jej sukcesem jest brązowy medal mistrzostw świata w 2010 w Paryżu oraz złoty medal mistrzostw Europy w 2010 roku (pokonała w finale Niemkę Juliane Schenk) w Manchesterze i w 2012 roku w Karlskronie, a w 2008 roku w Herning zdobyła srebrny medal.
Trzykrotnie występowała w igrzyskach olimpijskich. W 2008 roku, w Pekinie zajęła 9. miejsce, a cztery lata wcześniej (2004) w Atenach przegrała w pierwszej rundzie, w 2008 w Londynie odpadła w ćwierćfinałach.
Mistrzyni Danii (2008) w grze pojedynczej.

</doc>
<doc id="1964720" url="https://pl.wikipedia.org/wiki?curid=1964720" title="Hajdarabad (dystrykt)">
Hajdarabad (dystrykt)

Hajdarabad – jeden z dziesięciu dystryktów indyjskiego stanu Telangana, o powierzchni 2000 km². populacja dystryktu wynosi 3 826 094 osób (2004). Stolicą dystryktu jest miasto Hajdarabad.
Do 2 czerwca 2014 r. dystrykt wchodził w skład stanu Andhra Pradesh.

</doc>
<doc id="1964723" url="https://pl.wikipedia.org/wiki?curid=1964723" title="Karimnagar (dystrykt)">
Karimnagar (dystrykt)

Karimnagar – jeden z dziesięciu dystryktów indyjskiego stanu Telangana, o powierzchni 11 800 km². Liczba mieszkańców tego dystryktu wynosi 3 500 876 osób (2004). Stolicą jest Karimnagar.
Do 2 czerwca 2014 r. dystrykt wchodził w skład stanu Andhra Pradesh.
Położenie.
Na zachodzie graniczy z dystryktem Nizamabad, od północy z Adilabad, a od wschodu z Khammam i stanem Maharashtra. Na południu sąsiaduje z dystryktami Warangal i Medak.

</doc>
<doc id="1964724" url="https://pl.wikipedia.org/wiki?curid=1964724" title="Alepocephalus bairdii">
Alepocephalus bairdii



</doc>
<doc id="1964725" url="https://pl.wikipedia.org/wiki?curid=1964725" title="Khammam (dystrykt)">
Khammam (dystrykt)

Khammam – jeden z dziesięciu dystryktów indyjskiego stanu Telangana, o powierzchni 16 000 km². Populacja tego dystryktu wynosi 2 569 158 osób (2004). Stolicą dystryktu jest Khammam. 
Do 2 czerwca 2014 r. dystrykt wchodził w skład stanu Andhra Pradesh.
Położenie.
Dystrykt Khammam położony jest na północy tego stanu. 
Na zachodzie graniczy z dystryktami Nalgonda i Warangal, a od północy ze stanami Chhattisgarh i Orisa. Od wschodu sąsiaduje z dystryktem East Godavari, na południu zaś z dystryktami West Godavari i Krishna.

</doc>
<doc id="1964727" url="https://pl.wikipedia.org/wiki?curid=1964727" title="Krishna (dystrykt)">
Krishna (dystrykt)

Krishna – jeden z dwudziestu trzech dystryktów indyjskiego stanu Andhra Pradesh, o powierzchni 8700 km². Populacja tego dystryktu wynosi 4 181 071 osób (2004). Stolicą jest Machilipatnam.
Położenie.
Jeden z dziewięciu dystryktów Andhra Pradesh mających dostęp do Oceanu Indyjskiego. Na zachodzie graniczy z dystryktem Nalgonda, od północy z Khammam, od północnego–wschodu z West Godavari. Od południa sąsiaduje z Guntur a od południowego wschodu z Zatoką Bengalską.

</doc>
<doc id="1964730" url="https://pl.wikipedia.org/wiki?curid=1964730" title="Karnulu (dystrykt)">
Karnulu (dystrykt)

Karnulu (dystrykt) – jeden z dwudziestu trzech dystryktów indyjskiego stanu Andhra Pradesh, o powierzchni 17 700 km². Populacja tego dystryktu wynosi 3 524 073 osób (2004), stolicą jest miasto Karnulu. 
Położenie.
Na zachodzie graniczy ze stanem Karnataka, od północy z dystryktem Mahabubnagar, od wschodu z Prakasam a na południu sąsiaduje z dystryktami Anantapur i Kadapa.

</doc>
<doc id="1964732" url="https://pl.wikipedia.org/wiki?curid=1964732" title="KAI T-50 Golden Eagle">
KAI T-50 Golden Eagle

KAI T-50 Golden Eagle (kor. 골든이글) – południowokoreański samolot szkolno-bojowy produkowany od 2002 przez Korea Aerospace Industries z siedzibą w Sach'ŏn, w Korei Południowej, przy współpracy z amerykańskim koncernem Lockheed Martin. Jedna z najnowocześniejszych obecnie maszyn szkolno-bojowych na świecie.
Samolot był kandydatem do zakupu przez Siły Powietrzne jako samolot szkolenia zaawansowanego dla pilotów polskich samolotów wielozadaniowych F-16 "Jastrząb". Oprócz koreańskiego T-50 do przetargu wystartował BAE Hawk oraz Alenia Aermacchi M-346 Master. 12 grudnia 2013 Irak podpisał kontrakt na 24 samoloty oznaczone T-50IQ, które mają być zbliżone do wersji bojowej FA-50.

</doc>
<doc id="1964733" url="https://pl.wikipedia.org/wiki?curid=1964733" title="Hot adult contemporary">
Hot adult contemporary



</doc>
<doc id="1964734" url="https://pl.wikipedia.org/wiki?curid=1964734" title="Ronny Martens">
Ronny Martens

Ronny Martens (ur. 22 grudnia 1958) – belgijski piłkarz występujący na pozycji napastnika.
Kariera klubowa.
Martens zawodową karierę rozpoczynał w 1979 roku w klubie RSC Anderlecht. W 1981 roku został graczem zespołu KSK Beveren. W 1983 roku zdobył z nim Puchar Belgii. W 1984 roku zdobył z Beveren mistrzostwo Belgii oraz Superpuchar Belgii. W tym samym roku odszedł do KAA Gent. W 1985 roku został królem strzelców ligi belgijskiej. Latem tego samego roku przeniósł się do KV Mechelen, z którym w 1987 roku zwyciężył w rozgrywkach Pucharu Belgii. Potem powrócił do KAA Gent. Był jeszcze graczem klubów RWD Molenbeek oraz K Boom FC, gdzie w 1990 roku zakończył karierę.
Kariera reprezentacyjna.
W 1980 roku Martens został powołany do kadry na mistrzostwa Europy. Nie rozegrał tam jednak żadnego spotkania, a Belgia zajęła 2. miejsce w turnieju. W drużynie narodowej Martens nie zagrał ani razu.

</doc>
<doc id="1964739" url="https://pl.wikipedia.org/wiki?curid=1964739" title="Mahbubnagar (dystrykt)">
Mahbubnagar (dystrykt)

Mahbubnagar – jeden z dziesięciu dystryktów indyjskiego stanu Telangana, o powierzchni 18 400 km². Populacja tego dystryktu wynosi 3 509 182 osób (2004). Stolicą jest miasto Mahbubnagar.
Do 2 czerwca 2014 r. dystrykt wchodził w skład stanu Andhra Pradesh.
Położenie.
Mahbubnagar jest najdalej na południowy zachód wysuniętym dystryktem stanu Telangana. Na zachodzie graniczy ze stanem Karnataka, od północy z dystryktem Rangareddi, od wschodu z dystryktem Nalgonda. Na południu i wschodzie sąsiaduje z dystryktami Karnulu i Prakasam stanu Andhra Pradesh.

</doc>
<doc id="1964749" url="https://pl.wikipedia.org/wiki?curid=1964749" title="Pawieł Kutachow">
Pawieł Kutachow

Pawieł Stiepanowicz Kutachow, ros. Павел Степанович Кутахов (ur. we wsi Mała Kirsanowka, zm. 3 grudnia 1984 w Moskwie) – radziecki dowódca wojskowy, as myśliwski II wojny światowej, naczelny dowódca Wojsk Lotniczych Sił Zbrojnych ZSRR i zastępca ministra obrony ZSRR (1969–1984), główny marszałek lotnictwa ZSRR (1972), członek Komitetu Centralnego KPZR (1971–1984), deputowany Rady Najwyższej ZSRR 8., 9., 10. i 11. kadencji (1970–1984), Zasłużony Pilot Wojskowy ZSRR (1966), dwukrotny Bohater Związku Radzieckiego (1943, 1984).
Życiorys.
Urodził się 16 sierpnia 1914 we wsi Mała Kirsanowka w obwodzie rostowskim w biednej rodzinie chłopskiej. W wieku pięciu lat stracił ojca, który zmarł na tyfus. Od najmłodszych lat, choć ciężko pracował na roli, pociągało go zdobywanie wiedzy. W rodzinnej wsi była tylko szkoła podstawowa, więc kształcił się w pobliskiej Fiedorówce. W 1933 przeniósł się do Taganrogu, gdzie kontynuował naukę w Liceum Nr 9. Na ścianie budynku szkoły znajduje się tablica pamiątkowa, informująca, że uczył się tam dwukrotny Bohater Związku Radzieckiego, główny marszałek lotnictwa Pawieł Stiepanowicz Kutachow.
W 1934 ukończył przyzakładową Szkołę Zawodową i podjął pracę w Lotniczym Zespole Naukowo-Technicznym im. Georgija Berijewa. Kontynuował również naukę w szkole wieczorowej. W sierpniu 1935 wstąpił do Komsomołu i podjął naukę w Szkole Wojsk Lotniczych w Stalingradzie. Pierwszy lot odbył na samolocie U-2 – popularnym „Kukuruźniku”. Odbył kilka lotów bojowych, walcząc na okupowanych wschodnich terenach Polski, ale prawdziwy chrzest bojowy przeszedł w 1939 podczas wojny zimowej z Finlandią.
Podczas wojny niemiecko-radzieckiej zestrzelił pierwszy niemiecki samolot. Walczył pod Leningradem, na Froncie Karelskim, pod Murmańskiem, Kandałakszą, latał nad tundrą i Morzem Barentsa. Młody pilot stał się jednym z najbardziej znanych radzieckich asów Arktyki. 1 maja 1943 dekretem Prezydium Rady Najwyższej ZSRR otrzymał tytuł Bohatera Związku Radzieckiego. W 1944 został uhonorowany przez króla Wielkiej Brytanii Jerzego VI Orderem Imperium Brytyjskiego IV klasy, "za wysokie umiejętności pilotowania wykorzystane przy ochronie alianckich konwojów". 
Podczas II wojny światowej odbył w sumie 367 lotów bojowych; uczestnicząc w 79 bitwach powietrznych zestrzelił 14 samolotów niemieckich i 28 kolejnych maszyn wspólnie z kolegami.
Po wojnie dowodził pułkiem w Arktyce, a następnie został wysłany na studia do Lipiecka. W 1949, po ukończeniu z wyróżnieniem wyższych oficerskich kursów lotniczo-taktycznych, został przydzielony do grupy wojsk radzieckich w Niemczech. Był także dowódcą dywizji lotniczej i nauczał młodzież sztuki pilotażu.
W 1957 ukończył Akademię Sztabu Generalnego. W 1967 został mianowany I zastępcą dowódcy Wojsk Lotniczych, a w marcu 1969 – po awansie na marszałka lotnictwa – stanął na czele Wojsk Lotniczych Sił Zbrojnych ZSRR z jednoczesną nominacją na funkcję zastępcy ministra obrony ZSRR.
W latach 1961–1984 był delegatem na wszystkie zjazdy partii, od 1971 członek Komitetu Centralnego KPZR, deputowany Rady Najwyższej ZSRR od 8. do 11. kadencji (1970–1984).
Zmarł 3 grudnia 1984 w Moskwie i został pochowany na Cmentarzu Nowodziewiczym, a w grudniu 1988 na jego grobie wzniesiono pomnik. 
Odznaczenia.
I inne.

</doc>
<doc id="1964750" url="https://pl.wikipedia.org/wiki?curid=1964750" title="Medak (dystrykt)">
Medak (dystrykt)

Medak – jeden z dziesięciu dystryktów indyjskiego stanu Telangana, o powierzchni 9700 km². Liczba mieszkańców tego dystryktu wynosi 2 663 783 osób (2004). Stolicą jest Sangareddi.
Do 2 czerwca 2014 r. dystrykt wchodził w skład stanu Andhra Pradesh.
Położenie.
Na zachodzie graniczy ze stanem Karnataka, od północy z dystryktem Nizamabad, a od północnego wschodu z Karimnagar. Na wschodzie sąsiaduje z dystryktem Warangal i Nalgonda, a na południu z dystryktem Rangareddi.

</doc>
<doc id="1964751" url="https://pl.wikipedia.org/wiki?curid=1964751" title="Lophophorata">
Lophophorata



</doc>
<doc id="1964752" url="https://pl.wikipedia.org/wiki?curid=1964752" title="Nalgonda (dystrykt)">
Nalgonda (dystrykt)

Nalgonda – jeden z dziesięciu dystryktów indyjskiego stanu Telangana, o powierzchni 14 200 km². Liczba mieszkańców tego dystryktu wynosi 3 245 400 osób (2004). Stolicą jest miasto Nalgonda.
Do 2.06.2014 r. dystrykt wchodził w skład stanu Andhra Pradesh.
Położenie.
Dystrykt ten leży w południowej części stanu Telangana. Graniczy on od zachodu z Rangareddi, od północy z Medak i Warangal, od wschodu z Khammam i od południowego zachodu Mahbubnagar. Na południu i wschodzie sąsiaduje z dystryktami Guntur i Krishna stanu Andhra Pradesh.

</doc>
<doc id="1964754" url="https://pl.wikipedia.org/wiki?curid=1964754" title="Nellore (dystrykt)">
Nellore (dystrykt)

Nellore – jeden z dwudziestu trzech dystryktów indyjskiego stanu Andhra Pradesh, o powierzchni 13 100 km². Liczba mieszkańców tego dystryktu wynosi 2 665 009 osób (2004). Stolicą jest miasto Nellore.
Położenie.
Dystrykt ten leży w południowo-wschodniej części stanu Andhra Pradesh i posiada dostęp do Oceanu Indyjskiego. Na południu sąsiaduje ze stanem Tamil Nadu i dystryktem Chittoor, od zachodu z dystryktem Kadapa, a od północy z Prakasam. Na wschodzie granicą stanu jest linia brzegowa z Oceanem Indyjskim. 

</doc>
<doc id="1964756" url="https://pl.wikipedia.org/wiki?curid=1964756" title="Nizamabad (dystrykt)">
Nizamabad (dystrykt)

Nizamabad – jeden z dziesięciu dystryktów indyjskiego stanu Telangana, o powierzchni 8000 km². Zamieszkuje go 2 339 459 osób, a stolicą jest Nizamabad. 
Do 2 czerwca 2014 r. dystrykt wchodził w skład stanu Andhra Pradesh.
Położenie.
Położony jest w północno-wschodniej części tego stanu. Na zachodzie graniczy ze stanem Maharashtra, od północy z dystryktem Adilabad, od wschodu z dystryktem Karimnagar, a na południu graniczy z dystryktem Medak.

</doc>
<doc id="1964761" url="https://pl.wikipedia.org/wiki?curid=1964761" title="Prakasam (dystrykt)">
Prakasam (dystrykt)

Prakasam – jeden z dwudziestu trzech dystryktów indyjskiego stanu Andhra Pradesh, o powierzchni 17 600 km². Zamieszkuje go 3 054 921 osób (2004), stolicą jest miasto Ongole.
Położenie.
Położony jest w środkowej części stanu nad Oceanem Indyjskim. Na zachodzie graniczy z dystryktem Karnulu, od północy z dystryktami: Mahabubnagar i Guntur, a od wschodu z Oceanem Indyjskim. Na południu graniczy z Nellore i Kadapa.

</doc>
<doc id="1964762" url="https://pl.wikipedia.org/wiki?curid=1964762" title="Mistrzostwa Świata w Łyżwiarstwie Szybkim w Wieloboju 1993">
Mistrzostwa Świata w Łyżwiarstwie Szybkim w Wieloboju 1993

87. mistrzostwa świata w łyżwiarstwie szybkim w wieloboju odbyły się w dniach 13–14 lutego 1993 roku w norweskim Hamar. Zawodnicy startowali na torze w hali Olympia Hall. Łyżwiarze startowali na czterech dystansach: 500 m, 1500 m, 5000 m, 10 000 m. Zwycięstwo odniósł Holender Falko Zandstra. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza dwunastka po trzech dystansach.
Uczestnicy.
W zawodach wzięło udział 36 łyżwiarzy z 21 krajów. Sklasyfikowanych zostało 33.

</doc>
<doc id="1964764" url="https://pl.wikipedia.org/wiki?curid=1964764" title="Mt. St. Anne">
Mt. St. Anne



</doc>
<doc id="1964765" url="https://pl.wikipedia.org/wiki?curid=1964765" title="Braemar">
Braemar

Braemar (gael. "Bràigh Mhàrr") – wieś w północnej Szkocji (Wielka Brytania), w hrabstwie Aberdeenshire, położone w regionie Highlands, w pobliżu rzeki Dee, w dolinie Royal Deeside, około 80 km na wschód od miasta Aberdeen.
Braemar znane jest z odbywających się w nim co roku we wrześniu, począwszy od 1832 roku, zawodów Highland games.
W pobliżu miejscowości znajduje się zamek Braemar, udostępniony do zwiedzania.
Historia.
Nowoczesna wioska znajduje się nad rzeką Clunie Water, strategicznie ważnym skrzyżowaniem na Elsick Mounth, starożytnym szlaku używanym przez Piktów i Rzymian. Znajduje się w górnym krańcu historycznego hrabstwa Mar, dosłownie "Braes o 'Mar". Szkocka nazwa gaelicka "Bràigh Mhàrr" lub "wyżyna Mar" była pierwotnie stosowana do ogólnego obszaru.
Przed XI wiekiem na każdym brzegu Clunie, "Auchendryne" na zachodzie i "Castleton" na wschodzie lub "Bail Chasteil" znajdowały się oddzielne wioski. Nazwy są wyraźnie zaznaczone na aktualnych mapach Ordnance Survey, poniżej „Braemar”. „Castleton” odnosi się do zamku Kindrochit, położonego w obrębie nowoczesnej wioski, a nie zamku Braemar na południu, podczas gdy Kindrochit oznacza „koniec mostu”.
Według legendy Malcolm III przybył w te okolice około 1059 roku i zbudował drewniany most łączący wschodni i zachodni brzeg. „Kindrochit” oznacza koniec mostu i zakłada się, że zamek został zbudowany w celu ochrony przeprawy. Uważa się, że ruiny pochodzą głównie z XIV wieku, zastępując domniemaną drewnianą konstrukcję pierwotnego zamku.
Po wstąpieniu Jerzego I na tron w 1714 roku, 6 września 1715 roku hrabia Mar rozpoczął w Braemar powstanie jakobickie.
W 1795 roku na wzniesieniu na zachód od Auchendryne zbudowano rzymskokatolicką kaplicę, która służyła jako szkoła. Nadano jej nazwę Chapel Brae,
Do XX wieku Braemar był w dużej mierze własnością jednej z sąsiednich rezydencji Mar, z Auchendryne i Invercauld po jednej stronie i Castleton po drugiej. Rzekomo rywalizacja między osiedlami była czynnikiem decydującym o tym, że każdy z nich miał własny pub, Fife Arms Hotel w Auchendryne i Invercauld Arms Hotel w Castleton, zbudowany nad kopcem, gdzie hrabia Mar podniósł jakobicki standard w 1715 roku.
Katolicyzm był tradycyjnie silny w regionie Braemar, a kości Świętego Andrzeja przez pewien czas spoczywały w Braemar. Kościół katolicki w Braemar jest poświęcony świętemu Andrzejowi i został zbudowany w 1839 roku.
Johann von Lamont (1805–1879), szkocko-niemiecki astronom i astrofizyk, który był pionierem w badaniach pola magnetycznego Ziemi, urodził się w pobliskim Corriemulzie.
Języki.
W spisie powszechnym z 1891 r. 59,2% populacji Braemar mówiło „zwyczajowo” językiem gaelickim, a odsetek osób, które rzeczywiście potrafiły mówić tym językiem (mimo że nie mieli do tego zbyt wielu okazji) byłby nieco wyższy. W małym miasteczku Inverey (Inbhir Èidh) 86,3% mieszkańców mówiło po gaelicku, a większość osób nie mówiących pochodziła z Lower Deeside. Gaelicki używany w Aberdeenshire Highlands miał większość wspólnych cech z gaelickim ze Strathspey i East Perthshire. Ostatnia osoba dla której lokalny dialekt gaelicki był rodzimym językiem zmarła w 1984 roku, choć nadal istnieją rodzimi użytkownicy podobnego dialektu Strathspey. W spisie powszechnym z 2001 r. na ogólną populację 839 mieszkańców parafii cywilnej Crathie i Braemar tylko 5 (0,6%) twierdziło, że mówi po gaelicku.

</doc>
<doc id="1964766" url="https://pl.wikipedia.org/wiki?curid=1964766" title="Mt.St.Anne">
Mt.St.Anne



</doc>
<doc id="1964768" url="https://pl.wikipedia.org/wiki?curid=1964768" title="Megeve">
Megeve



</doc>
<doc id="1964771" url="https://pl.wikipedia.org/wiki?curid=1964771" title="Rangareddi (dystrykt)">
Rangareddi (dystrykt)

Rangareddi – jeden z dziesięciu dystryktów indyjskiego stanu Telangana, o powierzchni 7500 km². Zamieszkuje go 3 587 891 osób (2004), stolicą jest miasto Hajdarabad.
Do 2 czerwca 2014 r. dystrykt wchodził w skład stanu Andhra Pradesh.
Położenie.
Położony jest w środkowo–zachodniej części stanu. Na zachodzie graniczy ze stanem Karnataka, od północy z dystryktem Medak, od wschodu z dystryktem Nalgonda, a na południu z dystryktem Mahabubnagar. Dystrykt Rangareddi otacza dystrykt Hyderabad z miastem Hajdarabad.

</doc>
<doc id="1964775" url="https://pl.wikipedia.org/wiki?curid=1964775" title="Srikakulam (dystrykt)">
Srikakulam (dystrykt)

Srikakulam – jeden z dwudziestu trzech dystryktów indyjskiego stanu Andhra Pradesh, o powierzchni 5800 km². Populacja tego dystryktu wynosi 2 531 752 osób, stolicą jest miasto Srikakulam.
Położenie.
Położony jest na północy tego stanu, nad Oceanem Indyjskim. Na zachodzie graniczy z dystryktem Vizianagaram, od północy ze stanem Orissa, a od wschodu i południa z Oceanem Indyjskim. 

</doc>
<doc id="1964777" url="https://pl.wikipedia.org/wiki?curid=1964777" title="Leslau">
Leslau



</doc>
<doc id="1964778" url="https://pl.wikipedia.org/wiki?curid=1964778" title="Les Contamines">
Les Contamines



</doc>
<doc id="1964779" url="https://pl.wikipedia.org/wiki?curid=1964779" title="Vizianagaram (dystrykt)">
Vizianagaram (dystrykt)

Vizianagaram – jeden z 23 dystryktów indyjskiego stanu Andhra Pradesh, o powierzchni 6500 km². Populacja dystryktu wynosi 2 243 354 osób (2004), a stolicą jest miasto Vizianagaram.
Położenie.
Położony jest na północy tego stanu, nad Oceanem Indyjskim. Na zachodzie graniczy z dystryktem Visakhapatnam, od północy ze stanem Orissa, a od wschodu z dystryktem Srikakulam. Na południu granica dystryktu jest częścią linii brzegowej Oceanu Indyjskiego.

</doc>
<doc id="1964780" url="https://pl.wikipedia.org/wiki?curid=1964780" title="West Godavari (dystrykt)">
West Godavari (dystrykt)

West Godavari – jeden z 23 dystryktów indyjskiego stanu Andhra Pradesh, o powierzchni 7700 km². Populacja tego dystryktu wynosi 3 799 213 osób (2004), stolicą jest miasto Eluru.
Położenie.
Jest jednym z dziewięciu dystryktów stanu Andhra Pradesh mających dostęp do Oceanu Indyjskiego. Położony jest w północno–wschodniej części tego stanu. Na zachodzie graniczy z dystryktem Krishna, od północy z Khammam. Na wschodzie granica z dystryktem East Godavari przebiega na rzece Godavari, a na południu granica dystryktu jest częścią linii brzegowej Oceanu Indyjskiego.

</doc>
<doc id="1964783" url="https://pl.wikipedia.org/wiki?curid=1964783" title="Eka Ramdani">
Eka Ramdani

Eka Ramdani (ur. 18 czerwca 1984 w Purwakarcie) - piłkarz indonezyjski grający na pozycji pomocnika.
Kariera klubowa.
Karierę piłkarską Ramdani rozpoczął w klubie Persib Bandung. W jego barwach zadebiutował w 2002 roku w indonezyjskiej pierwszej lidze. W 2003 roku przeszedł do Sriwijaya FC, zwanego wówczas Persijatim Sriwijaya. Tam grał przez dwa sezony i w 2005 roku wrócił do Persibu Bandung, w którym grał do 2011 roku. Następnie grał w Persisam Putra Samarinda oraz Pelita Bandung Raya. W 2013 przeszedł do klubu Semen Padang.
Kariera reprezentacyjna.
W reprezentacji Indonezji Ramdani zadebiutował w 2006 roku. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 2 spotkania: z Bahrajnem (2:1) i z Arabią Saudyjską (1:2).

</doc>
<doc id="1964785" url="https://pl.wikipedia.org/wiki?curid=1964785" title="Mont St. Anne">
Mont St. Anne



</doc>
<doc id="1964789" url="https://pl.wikipedia.org/wiki?curid=1964789" title="Guy Dardenne">
Guy Dardenne

Guy Dardenne (ur. 19 października 1954 w Beauraing) – belgijski piłkarz występujący na pozycji pomocnika.
Kariera klubowa.
Dardenne zawodową karierę rozpoczynał w 1973 roku w Standardzie Liège. W 1975 roku zdobył z nim Puchar Ligi Belgijskiej. W 1976 roku odszedł do RAA Louviéroise. Potem występował z zespołach KSC Lokeren, RWD Molenbeek, Standard Liège, Club Brugge, ponownie Standard Liège, RFC Seraing, Francs Borains, UR Namur oraz RJ Rochefortoise, jednak z żadnym z nich nie odniósł już większych sukcesów.
Kariera reprezentacyjna.
W reprezentacji Belgii Dardenne zadebiutował 21 grudnia 1977 w przegranym 0:1 towarzyskim meczu z Włochami. W 1980 roku został powołany do kadry na mistrzostwa Europy. Nie rozegrał tam jednak żadnego spotkania, a Belgia zajęła 2. miejsce w turnieju. W latach 1977–1980 w drużynie narodowej Dardenne zagrał 11 razy.

</doc>
<doc id="1964791" url="https://pl.wikipedia.org/wiki?curid=1964791" title="Warangal (dystrykt)">
Warangal (dystrykt)

Warangal – jeden z dziesięciu dystryktów indyjskiego stanu Telangana, o powierzchni 19 100 km². Populacja tego dystryktu wynosi 3 639 304 osób (2004), stolicą jest Warangal.
Do 2 czerwca 2014 r. dystrykt wchodził w skład stanu Andhra Pradesh.
Położenie.
Położony jest w środkowej części tego stanu. Na zachodzie graniczy z dystryktem Medak, od północy z Karimnagar, od wschodu z Khammam, a na południu z dystryktem Nalgonda.

</doc>
<doc id="1964801" url="https://pl.wikipedia.org/wiki?curid=1964801" title="T-50 Golden Eagle">
T-50 Golden Eagle



</doc>
<doc id="1964807" url="https://pl.wikipedia.org/wiki?curid=1964807" title="Świątynia Dajue">
Świątynia Dajue

Świątynia Dajue (Świątynia Wielkiego Oświecenia, chin. upr.: 大觉寺; chin. trad.: 大覺寺; pinyin: "Dàjúe Sì") – buddyjski kompleks świątynny w Pekinie, w dzielnicy Haidian, na południowym zboczu góry Yangtai, znany z wielu wiekowych drzew rosnących na jego obszarze. Został wzniesiony w okresie dynastii Liao i był kilkukrotnie przebudowywany. Powierzchnia całego obiektu wynosi ok. 6000 m².
Historia.
Kompleks świątynny wybudowano w 1068 roku, za rządów dynastii Liao i nosił on wówczas nazwę "Qingshui Yuan" (dosłownie "Świątynia Czystej Wody") ze względu na przepływający przezeń strumień. W XV w. dokonano przebudowy świątyni i zmieniono jej nazwę na "Dajue". Kolejne renowacje odbyły się w latach 1720 i 1747, kiedy wzniesiono świątynną pagodę. W 1992 roku obiekt został otworzony dla zwiedzających, a od 1997 roku odbywa się tam coroczny, obchodzony w kwietniu Festiwal Magnolii. W 2006 roku świątynię jako zabytek objęto prawną ochroną.
Architektura.
Przy bramie głównej, w środkowej części kompleksu, znajduje się Pawilon Tianwang poświęcony bodhisattwie Maitrei, wewnątrz którego przechowywane są rzeźby Maitrei i czterech bodhisattwów. W pobliżu mieszczą się pawilony z kamiennymi tablicami, wieża dzwonu i wieża bębna.
Największym budynkiem jest położony w centralnej części kompleksu Pawilon Siakjamuniego, gdzie znajduje się kamienny ołtarz z drewnianym, pozłacanym posągiem Siakjamuniego, pozioma tablica z inskrypcjami cesarza Qianlonga oraz płyty z zapiskami Cixi. 
Za Pawilonem Siakjamuniego mieści się wzniesiony na podwyższeniu i otoczony białą, marmurową balustradą Pawilon Amitabhy. Po jego północnej i południowej stronie stoją dwie kamienne tablice upamiętniające przebudowę świątyni – północna powstała w 1478, a południowa w 1504 roku. Obok pawilonu rosną stare miłorzęby, w tym jeden mający ok. 25 metrów wysokości i liczący sobie ok. 900 lat.
W Pawilonie Dabeitang przechowywano sutry. Na północny zachód od budynku stoi kamienna tablica z dynastii Liao, będąca najstarszym zabytkiem w świątyni. Tablica ma 2 m wysokości i metr szerokości, została zapisana w 1068 roku, jednak część inskrypcji uległa zamazaniu.
W południowej części kompleksu mieści się Pawilon Siyi, który został zbudowany w okresie dynastii Qing. Wokół pawilonu rosną ponad trzystuletnie magnolie. W północnej części kompleksu znajdują się mieszkania dla mnichów oraz Pawilon Yulan. 
Na terenie kompleksu znajduje się także pagoda z 1747 roku, która ma 12 m wysokości i stoi w najwyższym miejscu w Dajue. W pagodzie przechowywane są relikwie mnicha Jia Linga.
W Dajue mieści się herbaciarnia.

</doc>
<doc id="1964812" url="https://pl.wikipedia.org/wiki?curid=1964812" title="Obywatel Piszczyk">
Obywatel Piszczyk

Obywatel Piszczyk – polski film komediowy w reżyserii Andrzeja Kotkowskiego z 1988 r., którego premiera miała miejsce w 1989. Film jest kontynuacją filmu "Zezowate szczęście" z 1960 r. w reżyserii Andrzeja Munka. Został zrealizowany na podstawie powieści "Smutnych losów Jana Piszczyka ciąg dalszy" Jerzego Stefana Stawińskiego. Obraz dedykowany był Bogumiłowi Kobieli.
Opis fabuły.
Jest rok 1960. Jan Piszczyk ogląda w kinie film "Zezowate szczęście", zrealizowany według jego biografii. Jest oburzony, gdyż uważa, że twórcy filmu przekręcili jego historię i go ośmieszyli. Następnie akcja przenosi się do roku 1952, kiedy Piszczyk przebywa w więzieniu. Tam zostaje przyłapany przez strażnika na pisaniu buntowniczych haseł. Trafia do celi, gdzie poznaje filozofa Tubalnego, autora koncepcji zwiastujących rychły zanik w społeczeństwie wszelkich podziałów. Wkrótce otrzymuje od władz więziennych zadanie napisania referatu na okolicznościową akademię.

</doc>
<doc id="1964814" url="https://pl.wikipedia.org/wiki?curid=1964814" title="Miejski Dom Reprezentacyjny w Pradze">
Miejski Dom Reprezentacyjny w Pradze

Miejski Dom Reprezentacyjny () – jeden z najsłynniejszych secesyjnych budynków w Pradze, stojący na pl. Republiki w sąsiedztwie Bramy Prochowej, naprzeciw Domu u Hybernów. Pełni głównie funkcje reprezentacyjne. Wpisany pod numerem 160. na listę Narodowych zabytków kultury Republiki Czeskiej.
Na miejscu dzisiejszego Miejskiego Domu Reprezentacyjnego do początku XX wieku znajdowała się rezydencja królów czeskich – Pałac Królewski w Pradze. Wybudowany został około roku 1380 za panowania Wacława IV Luksemburskiego i służył jako siedziba władców w latach 1383–1484. Oprócz pałacu kompleks obejmował domy dla dworzan, łaźnie, lwiarnię i ogrody. Po Wacławie IV rezydował tu jego brat Zygmunt Luksemburski, jego zięć Albrecht II Habsburg, Władysław Pogrobowiec, Jerzy z Podiebradów i Władysław II Jagiellończyk, który ze Starego Miasta przeniósł się z powrotem na Hradczany. Do naszych czasów z Pałacu Królewskiego zachowała się jedynie nazwa przyległej ulicy Kralodworskiej i przejście do Bramy Prochowej przez ul. Celetną. Ponieważ rozpoczynały się w nim procesje koronacyjne, Dom Reprezentacyjny znajduje się na początku Drogi Królewskiej.
Miejski Dom Reprezentacyjny został zbudowany w latach 1905–1912 według planów architektów Antonína Balšánka i Osvalda Polívki. Elementy wystroju wnętrz tworzyli najsłynniejsi czescy malarze i rzeźbiarze początku XX wieku: Mikoláš Aleš, Max Švabinský, František Ženíšek, Ladislav Šaloun, Karel Novák, Josef Mařatka, Josef Václav Myslbek, Alfons Mucha i Jan Preisler. Elewację zdobi półokrągła mozaika autorstwa Karla Špillara.
Wnętrza budynku obejmują kilka sali, z których największa jest Sala im. Bedřicha Smetany służąca jako sala koncertowa dla 1200 słuchaczy; odbywają się tu przede wszystkim koncerty Orkiestry Symfonicznej m. st. Pragi FOK, ponadto koncerty festiwalu Praska Wiosna, koncerty organowe i in. Inne sale to Sala im. Juliusa Grégra, Sala im. Karla Sladkovskiego i Salonik Burmistrzowski. Oprócz koncertów odbywają się tu wystawy i inne wydarzenia kulturalno-społeczne.
Na parterze i w suterenie jest kilka restauracji i kawiarni. Koło wejścia głównego znajduje się centrum informacji.
Miejski Dom Reprezentacyjny dwukrotnie zapisał się w dziejach czechosłowackiej państwowości: 28 października 1918 r. ogłoszono tu niepodległość Czechosłowacji, a w listopadzie 1989 r. odbyło się tu pierwsze spotkanie władz komunistycznych z przedstawicielami Forum Obywatelskiego z Václavem Havlem na czele.
W latach 1994–1997 budynek przeszedł generalny remont.

</doc>
<doc id="1964816" url="https://pl.wikipedia.org/wiki?curid=1964816" title="French Forrest">
French Forrest

French Forrest – amerykański oficer, komandor marynarki wojennej USA, marynarki stanu Wirginia oraz marynarki CSA.

</doc>
<doc id="1964819" url="https://pl.wikipedia.org/wiki?curid=1964819" title="Shiga Kōgen">
Shiga Kōgen

 – płaskowyż w Japonii, w prefekturze Nagano, położony w centralnej części Parku Narodowego Jōshin’etsu Kōgen. 
Na terenie płaskowyżu (2,307 m n.p.m.) znajduje się 21 ośrodków narciarskich, połączonych ze sobą, o różnym profilu i skali trudności. Do dyspozycji narciarzy jest ponad 50 wyciągów, gondoli i kolei linowych.
W 1998 roku na stoku góry Yakebitai-yama rozegrano niektóre konkurencje narciarstwa alpejskiego i snowboardingu w ramach Zimowych Igrzysk Olimpijskich w Nagano.

</doc>
<doc id="1964820" url="https://pl.wikipedia.org/wiki?curid=1964820" title="Shigakogen">
Shigakogen



</doc>
<doc id="1964822" url="https://pl.wikipedia.org/wiki?curid=1964822" title="Shigakōgen">
Shigakōgen



</doc>
<doc id="1964824" url="https://pl.wikipedia.org/wiki?curid=1964824" title="British Home Championship 1901">
British Home Championship 1901

British Home Championship 1901 – osiemnasta edycja turnieju piłki nożnej między reprezentacjami z Wielkiej Brytanii. Tytułu broniła Szkocja, ale straciła go na rzecz Anglii. Tym samym „Synowie Albionu” zostali pierwszymi zwycięzcami pucharu w XX wieku. Królami strzelców turnieju zostali Szkot Bob Hamilton oraz Anglik Steve Bloomer (po pięć bramek).
Tabela.
ANGLIA DZIESIĄTY TYTUŁ
Strzelcy.
5 goli
4 gole
3 gole
1 gol

</doc>
<doc id="1964825" url="https://pl.wikipedia.org/wiki?curid=1964825" title="Stacja pomp na Garbarach w Poznaniu">
Stacja pomp na Garbarach w Poznaniu

Stacja pomp na Garbarach – budynek przepompowni ścieków z 1909 roku w Poznaniu, wpisany do rejestru zabytków nieruchomych województwa wielkopolskiego.
Budynek powstał w latach 1908–1909 celem umożliwienia przetłaczania ścieków z miasta do oczyszczalni, zbudowanej na nieco wyżej położonych terenach Szeląga. Kierownikiem projektu był miejski radca budowlany i architekt Fritz Teubner.
Kompleks tworzą harmonijnie połączone w całość trzy hale i budynek administracyjno-socjalny obok nich. Hale posiadają okazałe neogotyckie szczyty z ceglanym ornamentem, a całość wykończona jest glazurowanymi, zielonymi elementami ceramicznymi. Każda z trzech hal kryta jest osobnym dachem. Obiekty gruntownie odnowiono w latach 2000/2001.
W pobliżu znajdują się inne historyczne obiekty Garbar i Grochowych Łąk: rzeźnia miejska, Kantor Krzyżanowskiego, dwór przy ul. Szyperskiej, dawna pracownia Wojciecha Kossaka (ul. Garbary 97/98) i inne. Wraz z portem rzecznym rejon ten stanowił jądro uprzemysłowionych Garbar. Funkcja ta obecnie już prawie zanikła, a w rejonie tym rozwija się budownictwo mieszkaniowe (np. Osiedle Nad Wartą).

</doc>
<doc id="1964830" url="https://pl.wikipedia.org/wiki?curid=1964830" title="Calçotada">
Calçotada

Calçotada (hiszp. "calzotada") – katalońskie święto poświęcone odmianie cebuli nazywanej calçot, odbywające się w ostatnią sobotę stycznia, a także nazwa spożywanej wówczas potrawy, przyrządzanej z tego warzywa. Tradycja i potrawa powstały w powiecie Alt Camp, w miejscowości Valls pod koniec XIX wieku. Określenie "calçotada" pochodzi od katalońskiej nazwy cebulki "calçot" i sufiksu -"ada", oznaczającego święto, w czasie którego celebruje się jeden produkt żywnościowy.
Potrawę "calçotada" przygotowuje się poprzez upieczenie na grillu cebuli "calçot" (wyróżniają się one wydłużoną, białą częścią spichrzową osiągającą 15–25 cm długości i średnicę ok. 2 cm). Po odłożeniu ich na ok. 2 godziny, podaje się je następnie z pikantnym sosem podobnym do "romesco", nazywanym "salvitjada" lub "salsa per calçots". Danie je się rękami – gotową cebulę chwyta się w dłonie, ściąga sczerniałe od smażenia liście zewnętrzne, a następnie macza w sosie i odgryza część cebuli, odchylając przy tym głowę. Ponieważ podczas jedzenia potrawy łatwo można się zabrudzić, biesiadnicy zazwyczaj ochraniają ubrania serwetkami. Potrawa ta nie jest przeznaczona do spożywania w samotności albo w niewielkim towarzystwie – tradycyjnie "calçotada" powinna być jedzona w dużej, co najmniej kilkunastoosobowej grupie.
"Calçotada" jedzona jest przez cały okres od listopada do kwietnia. Podczas poświęconej jej styczniowej fiesty odbywają się m.in. konkursy (w tym na ilość zjedzonych cebuli), pokazy gotowania oraz prezentacje tradycyjnych tańców.

</doc>
<doc id="1964834" url="https://pl.wikipedia.org/wiki?curid=1964834" title="Calcotada">
Calcotada



</doc>
<doc id="1964841" url="https://pl.wikipedia.org/wiki?curid=1964841" title="Robert Mikołajczak">
Robert Mikołajczak

Robert Mikołajczak (ur. 22 maja 1975 w Lesznie) – polski żużlowiec.
Licencję żużlową uzyskał w 1991 w barwach Unii Leszno. W leszczyńskiej drużynie jeździł do 1998. W 1999 przeszedł do drugoligowego Włókniarza Częstochowa. W 2000 przeniósł się do występującej w I lidze Iskry Ostrów Wielkopolski. Po spadku ostrowian do II ligi Mikołajczak w sezonie 2001 zasilił zespół pierwszoligowego Startu Gniezno, jednak po roku przeszedł do pierwszoligowego Kolejarza Rawicz, w którym występował również przez rok. Na sezon 2003 podpisał kontrakt z ekstraligową Unią Leszno. W sezonie 2004 występował dwie klasy rozgrywkowe niżej, w drugoligowej Polonii Piła. Na sezon 2005 powrócił do Kolejarza Rawicz, w barwach którego w sezonie 2007 wywalczył awans do I ligi. Następny sezon spędził w drugoligowym Orle Łódź. Po spadku Kolejorza do II ligi w sezonie 2008 ponownie zasilił rawicki zespół. W 2010 powrócił do pilskiej Polonii.
Największymi osiągnięciami Mikołajczaka są dwa medale Drużynowego Pucharu Polski z lat 1997 i 1998, zdobyte z zespołem Unii Leszno, a także awans do I ligi w 2007 z zespołem Kolejarza Rawicz. W 1996 zdobył złoty medal młodzieżowych mistrzostw Polski par klubowych i brązowy młodzieżowych drużynowych mistrzostw Polski. Był również międzynarodowym mistrzem Łotwy w 2003 oraz brązowym medalistą tych rozgrywek w 1999. W 2005 został klubowym wicemistrzem Europy. W 1994 zajął trzecie miejsce w Turnieju o Brązowy Kask.
Kluby.
Liga polska
Liga duńska:

</doc>
<doc id="1964842" url="https://pl.wikipedia.org/wiki?curid=1964842" title="Tablice rejestracyjne w Turkmenistanie">
Tablice rejestracyjne w Turkmenistanie

Turkmeńskie tablice rejestracyjne odpowiadają europejskim normom. Białe tło, czarne wyraźne znaki, a po lewej stronie widnieje flaga Turkmenistanu z kodem TM. Ostatnie dwie litery to wyróżnik miasta (prowincji) rejestracji pojazdu. Rejestracje dla cudzoziemców mają żółte tło, dyplomatyczne niebieskie z kodem CD i numerem porządkowym, tablice pojazdów rządowych i wojskowych posiadają tło ciemnozielone.

</doc>
<doc id="1964843" url="https://pl.wikipedia.org/wiki?curid=1964843" title="Kenia Sánchez">
Kenia Sánchez

Kenia Sánchez (ur. 20 września 1982) – kubańska lekkoatletka specjalizująca się w skoku o tyczce.

</doc>
<doc id="1964851" url="https://pl.wikipedia.org/wiki?curid=1964851" title="Elie Aiboy">
Elie Aiboy

Elie Aiboy (ur. 20 kwietnia 1979 w Jayapurze) – piłkarz indonezyjski grający na pozycji pomocnika.
Kariera klubowa.
Karierę piłkarską Aiboy rozpoczął w klubie PSB Bogor. W jego barwach zadebiutował w 1997 roku w indonezyjskiej pierwszej lidze. W sezonie 1998/1999 grał w Persipurze Jayapura, a w 1999 roku przeszedł do Semenu Padang. Tam grał do połowy 2002 roku i wtedy też odszedł do klubu Persija Dżakarta. W Persiji występował do 2004 roku.
Na początku 2005 roku Aiboy przeszedł do malezyjskiego klubu Selangor FA. W 2005 roku wygrał z nim rozgrywki Premier League (II. ligi), a także zdobył Puchar Malezji i Puchar Malezyjskiej Federacji Piłkarskiej. W 2007 roku był wypożyczony do indonezyjskiej Aremy Malang. W połowie 2008 roku ponownie zaczął występować w rodzimej lidze, gdy podpisał kontrakt z PSMS Medan. Następnie grał w Persidafon Dafonsoro, Semen Padang i Persih Tembilahan. W 2015 przeszedł do Persip Pekalongan.
Kariera reprezentacyjna.
W reprezentacji Indonezji Aiboy zadebiutował 13 maja 2001 roku w przegranym 1:5 meczu eliminacji do Mistrzostw Świata 2002 z Chinami. W 2004 roku wystąpił w 3 meczach Pucharu Azji 2004: z Katarem (2:1), z Chinami (0:5) i z Bahrajnem (1:3 i gol w 75. minucie). W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 3 spotkania: z Bahrajnem (2:1), z Arabią Saudyjską (1:2 i gol w 17. minucie) i z Koreą Południową (0:1).

</doc>
<doc id="1964857" url="https://pl.wikipedia.org/wiki?curid=1964857" title="Hongdu L-15">
Hongdu L-15

Hongdu L-15 – chiński samolot szkolno-treningowy produkowany przez chińskie konsorcjum Hongdu Aviation Industry Group z siedzibą w Nanchangu w Chinach.
Obecnie samolot jest w stanie prototypu, jednak jego zapotrzebowanie dla Armii Chińskiej jest wyjątkowo duże. Wraz z pakistańsko-chińskim projektem Guizhou JL-9 stanowi przyszłość lotnictwa szkolnego w Armii Chińskiej. Ministerstwo Obrony Ukrainy podpisało w listopadzie 2015 roku wstępną umowę na pozyskanie i uruchomienie licencyjnej produkcji samolotów L-15 w zakładach Odesawiaremserwis w Odessie.

</doc>
<doc id="1964867" url="https://pl.wikipedia.org/wiki?curid=1964867" title="Mniszek (Słowacja)">
Mniszek (Słowacja)

Mniszek, Mniszek nad Popradem (słow. "Mníšek nad Popradom") – wieś (obec) na Słowacji, w północnej części Gór Lubowelskich ("Ľubovnianska vrchovina"), w powiecie Stara Lubowla, w kraju preszowskim.
Położenie.
Miejscowość położona jest w górzystym terenie na lewym brzegu Popradu, przy ujściu potoku Hranična (do 1949 roku nosił nazwę Granastov) do granicznego tutaj z Polską Popradu. W większości zalesiony teren Mniszka nad Popradem pocięty jest dolinami kilku potoków i wznoszą się nad nim takie szczyty, jak: Petríkov vrch (932 m), Solowka ("Soľovka", 828 m) i Nad Skalnou (819 m). Długość granicy z Polską na terenie wsi wynosi 17 km.
Przysiółki Mniszka to (do 1960 roku odrębne wsie): Pilchów ("Pilhov"), Pilchowczyk ("Pilchovcik") położone są w części zachodniej, w pobliżu grzbietu granicznego (granica państwowa kieruje się tu grzbietem ku Eliaszówce) i nadpopradzkie Kacze ("Kače"), Międzybrodzie ("Miedzibrodie") i obecnie opustoszała Krendzelówka ("Krendžeľovka").
Historia.
Pierwsze wzmianki o osadnictwie w tej okolicy pochodzą z 1293 roku. Miała tu wtedy istnieć niewielka osada, zamieszkiwana przez zakon pustelniczy. Wykarczowali oni puszczę i uprawiali ziemię, aż w pierwszej ćwierci wieku XIV (1323) lokowana została na prawie wołoskim przyklasztorna osada pod nazwą "Heremitoris" (Heremita). Klasztor istniał do XVIII wieku. W latach 1412–1769 miejscowość znajdowała się w granicach Polski (starostwo spiskie).
Nazwa Mniszek pojawia się dopiero w 1786 roku. Od 1899 roku nosiła węgierską nazwę "Popradremete". Natomiast od 1920 roku używana jest nazwa Mniszek nad Popradem.
W XIX wieku istniała tu huta żelaza (do 1867 roku), potem huta szkła (do 1875 roku) i tartak.
Jesienią 1918 roku Mniszek zajęło na krótko wojsko polskie.
W latach 1971–2007 znajdowało się tu polsko-słowackie drogowe przejście graniczne.
1 października 2015 został udostępniony most graniczny Piwniczna – Mniszek.
Herb.
Herb wsi składa się z pięciu elementów, symbolizujących tworzące ją przysiółki i ich historię:
Herb przyjęty został w 1993 roku.
Zabytki.
Główną atrakcją turystyczną Mniszka nad Popradem (nie licząc malowniczej okolicy) jest kościół pod wezwaniem Podwyższenia Krzyża Świętego, wzniesiony pod koniec XVIII wieku.
Wewnątrz kościoła znajdują się dwa cenne obrazy olejne: „Matka Boska Różańcowa” z 1883 roku i „Podwyższenie Krzyża” z 1869 roku. Ściany i sklepienie kościoła zdobią rzeźby w drewnie, pokryte polichromią.
Kultura.
W Pilchowie i w Kačym jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.
Turystyka.
 – zielony: Mniszek nad Popradem – przełęcz pod Wysokim Gruniem – Ośli Wierch. Jest to tzw. szlak polskich kurierów, którym podczas II wojny światowej przechodzili granicę. 3.30 h, ↓ 3.10 h

</doc>
<doc id="1964880" url="https://pl.wikipedia.org/wiki?curid=1964880" title="Mogens Camre">
Mogens Camre

Mogens Niels Juel Camre (ur. 29 marca 1936 w Randers, zm. 5 grudnia 2016) – duński polityk, urzędnik państwowy, wieloletni deputowany do Folketingetu, poseł do Parlamentu Europejskiego dwóch kadencji.
Życiorys.
W 1967 ukończył studia magisterskie z ekonomii na Uniwersytecie Kopenhaskim. W latach 1967–1968 oraz ponownie od 1987 do 1995 pracował jako urzędnik służby cywilnej w departamencie budżetu Ministerstwa Finansów. Wchodził też w skład kierowniczych organów różnych przedsiębiorstw oraz administracji podatkowej.
Przez prawie 25 lat (od 1962 do 1987 z dwuletnią przerwą) był członkiem zarządu duńskich socjaldemokratów w Kopenhadze. W latach 1968–1987 z ramienia Socialdemokraterne zasiadał w krajowym parlamencie.
W 1999 i 2004 z ramienia prawicowej Duńskiej Partii Ludowej uzyskiwał mandat posła do Parlamentu Europejskiego V i VI kadencji. Był wiceprzewodniczącym grupy Unii na rzecz Europy Narodów. W 2009 publicznie stwierdził, iż Bułgarzy i Rumuni nie są wystarczająco inteligentni, by podejmować decyzje dla Unii Europejskiej. W tym samym roku nie ubiegał się o reelekcję w wyborach europejskich.

</doc>
<doc id="1964897" url="https://pl.wikipedia.org/wiki?curid=1964897" title="Niebanalne życie">
Niebanalne życie



</doc>
<doc id="1964906" url="https://pl.wikipedia.org/wiki?curid=1964906" title="Doganiając krótki dzień">
Doganiając krótki dzień



</doc>
<doc id="1964911" url="https://pl.wikipedia.org/wiki?curid=1964911" title="Chetna Solanki">
Chetna Solanki

Chetna Solanki (ur. 17 stycznia 1986) – indyjska lekkoatletka specjalizująca się w skoku o tyczce.

</doc>
<doc id="1964916" url="https://pl.wikipedia.org/wiki?curid=1964916" title="Czy to miłość to co czuję">
Czy to miłość to co czuję



</doc>
<doc id="1964925" url="https://pl.wikipedia.org/wiki?curid=1964925" title="Yongpyong">
Yongpyong

Yongpyong (kor. 용평리조트) – południowokoreański ośrodek narciarski położony w powiecie Pjongczang, w środkowej części prowincji Gangwon. Leży około 34 km od wybrzeża Morza Japońskiego.
W lecie jest popularnym ośrodkiem golfowym, natomiast w zimie jest centrum sportów narciarskich. Rozgrywano tu nawet zawody Pucharu Świata w narciarstwie alpejskim.

</doc>
<doc id="1964927" url="https://pl.wikipedia.org/wiki?curid=1964927" title="Pianowo-Folwark">
Pianowo-Folwark

Pianowo-Folwark – osada część wsi Pianowo-Daczki położona w Polsce, w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1964928" url="https://pl.wikipedia.org/wiki?curid=1964928" title="Raz">
Raz

Płyty

</doc>
<doc id="1964930" url="https://pl.wikipedia.org/wiki?curid=1964930" title="Mahabubnagar (dystrykt)">
Mahabubnagar (dystrykt)



</doc>
<doc id="1964932" url="https://pl.wikipedia.org/wiki?curid=1964932" title="Pianowo-Pątki">
Pianowo-Pątki

Pianowo-Pątki – kolonia wsi Pianowo-Daczki w Polsce położona w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1964949" url="https://pl.wikipedia.org/wiki?curid=1964949" title="Wadym Deonas">
Wadym Deonas

Wadym Wołodymyrowycz Deonas (Wynokurow), ukr. Вадим Володимирович Деонас (Винокуров) (ur. 25 lipca 1975 w Odessie) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek SDJuSzOR Czornomoreć Odessa (trenerzy O. Galicki, Witalij Fejdman-Sidniew), a potem RUOR Kijów. W 1992 rozpoczął karierę piłkarską w Czornomorcu, ale występował tylko w drugiej drużynie klubu. Dopiero w sezonie 1994/95 w składzie pierwszej drużyny debiutował w Wyższej lidze. W rundzie jesiennej sezonu 1995/96 bronił barw Prykarpattia Iwano-Frankowsk, a w rundzie wiosennej SK Mikołajów. Potem powrócił do Czornomorca. W sezonie 1997/98 został wypożyczony do CSKA-2 Kijów. W 1999 wyjechał do Rosji, gdzie występował w klubach Arsienał Tuła, Kristałł Smoleńsk, Mietałłurg Lipieck i Torpiedo-ZIL-d Moskwa. W międzyczasie w 2002 grał w amatorskim zespole Łokomotyw Odessa. W 2003 zmienił nazwisko na Deonas i został piłkarzem FK Atyrau. W 2004 przeszedł do Stali Dnieprodzierżyńsk, a w następnym roku do Borysfena Boryspol. Latem 2005, po tym jak Borysfen spadł z Wyższej Lihi, piłkarz przeniósł się do Tawrii Symferopol. Na początku 2006 roku jako wolny agent podpisał kontrakt z Arsenałem Kijów. We wrześniu 2009 powrócił do Tawrii. 13 września 2010 roku podpisał roczny kontrakt z Illicziwcem Mariupol. Nie zagrał żadnego meczu i po zakończeniu sezonu 2010/2011 wyjechał do Białorusi, gdzie bronił barw Dynamy Brześć. Podczas przerwy zimowej sezonu 2011/2012 zasilił skład FK Ołeksandrija, ale nie rozegrał żadnego meczu i postanowił zakończyć karierę piłkarską.
Kariera trenerska.
Od początku 2013 roku pomaga trenować bramkarzy w klubie Karpaty Lwów.

</doc>
<doc id="1964950" url="https://pl.wikipedia.org/wiki?curid=1964950" title="Karamjeet Kaur">
Karamjeet Kaur

Karamjeet Kaur (ur. 15 września 1979) – indyjska lekkoatletka specjalizująca się w skoku o tyczce.

</doc>
<doc id="1964962" url="https://pl.wikipedia.org/wiki?curid=1964962" title="Piroksenity">
Piroksenity



</doc>
<doc id="1964971" url="https://pl.wikipedia.org/wiki?curid=1964971" title="Glice">
Glice

Glice – osada część wsi Krzyczki-Pieniążki położona w Polsce, w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1964978" url="https://pl.wikipedia.org/wiki?curid=1964978" title="Kolonia Cieksyn">
Kolonia Cieksyn

Kolonia Cieksyn – kolonia wsi Cieksyn położona w Polsce, w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1964983" url="https://pl.wikipedia.org/wiki?curid=1964983" title="Kolonia Borkowo">
Kolonia Borkowo

Kolonia Borkowo – kolonia wsi Borkowo w Polsce położona w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1964984" url="https://pl.wikipedia.org/wiki?curid=1964984" title="Mahyadi Panggabean">
Mahyadi Panggabean

Mahyadi Panggabean (ur. 8 stycznia 1982 w Tapanuli) - piłkarz indonezyjski grający na pozycji obrońcy lub pomocnika.
Kariera klubowa.
Karierę piłkarską Panggabean rozpoczął w klubie Persepsi Sibolga, a następnie był też zawodnikiem młodzieżowej drużyny klubu PSTT Tapanuli Tengah. W 2001 roku przeszedł do PSMS Medan. W jego barwach zadebiutował w indonezyjskiej pierwszej lidze. W 2007 roku wywalczył z PSMS wicemistrzostwo Indonezji. W 2008 roku zmienił klub i odszedł z PSMS do Persiku Kediri. Następnie grał w Sriwijaya FC i Persegres Gresik United, a w 2015 przeszedł do Persela Lamongan.
Kariera reprezentacyjna.
W reprezentacji Indonezji Panggabean zadebiutował 17 listopada 2004 roku w wygranym 3:1 meczu eliminacji do Mistrzostw Świata 2006 z Turkmenistanem. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał jedno spotkanie, z Bahrajnem (2:1).

</doc>
<doc id="1964994" url="https://pl.wikipedia.org/wiki?curid=1964994" title="Recycling wody">
Recycling wody



</doc>
<doc id="1964997" url="https://pl.wikipedia.org/wiki?curid=1964997" title="Jackson Hole Mountain Resort">
Jackson Hole Mountain Resort

Jackson Hole Mountain Resort (JHMR) – ośrodek narciarski, położony na zachodzie stanu Wyoming, w Górach Skalistych, w Stanach Zjednoczonych. Leży w dolinie o tej samej nazwie w pasmie Teton Range, na wysokości od 1923 do 3185 m n.p.m. Najbliżej położoną miejscowością jest oddalone o 19 km na południe miasteczko Jackson.
Znajduje się tutaj 116 tras: 10% o stopniu łatwym, 40% średnio-zaawansowanych i 50% o stopniu bardzo trudnym. Obsługiwane są między innymi przez 9 wyciągów krzesełkowych i 2 kolejki linowe.
W latach 1967–1975 często rozgrywano tu zawody Pucharu Świata w narciarstwie alpejskim.

</doc>
<doc id="1964998" url="https://pl.wikipedia.org/wiki?curid=1964998" title="Mohinder Lal">
Mohinder Lal

Mohinder Lal (ur. 1 czerwca 1936, zm. 1 lipca 2004) – indyjski hokeista na trawie. Dwukrotny medalista olimpijski.
Brał udział w dwóch igrzyskach (IO 60, IO 64), na obu zdobywając medale. W 1960 Indie uległy w finale Pakistanowi. Cztery lata później kolejność była odwrotna, a Lal zdobył jedyną bramkę w finale.
W roku 1967 został laureatem nagrody Arjuna Award.

</doc>
<doc id="1965003" url="https://pl.wikipedia.org/wiki?curid=1965003" title="Do dziewki (III, 82)">
Do dziewki (III, 82)

Do dziewki – rubaszna fraszka Jana Kochanowskiego wydana w 1584 r. nakładem Drukarni Łazarzowej w zbiorze "Fraszki" jako utwór 82. "Ksiąg trzecich". Zbudowana jest z trzech strof czterowersowych.
Fraszka stanowi połączenie cech erotyku o antycznym rodowodzie, utworu późnopetrarkistycznego oraz pieśni bachicznej. Podmiot liryczny kieruje zalotne słowa wobec młodej dziewczyny, sam będąc w podeszłym wieku ("Z twoją rumianą twarzą moja broda siwa / Zgodzi się znamienicie", w. 2–3). Strofę pierwszą charakteryzuje wyszukany styl, w drugiej autor obniża nieco tonację, aby w strofie trzeciej zakończyć na niedwuznacznych aluzjach. Następuje więc przejście z kunsztownych form pierwszej zwrotki do frywolnego nastroju w ostatniej części, w której autor m.in. przytacza popularne przysłowie – "(...) im kot starszy, / Tym, pospolicie mówią, ogon jego twarszy." (w. 9–10). Z kolei ostatni wers drugiej zwrotki, także będący rubaszną aluzją ("Czosnek ma głowę białą, a ogon zielony"), upowszechnił się w języku polskim jako przysłowie – w 1618 r. zanotował je Salomon Rysiński w swoim zbiorze "Proverbiorum polonicorum (...) collectorum centuriae decem et octo" ("Przypowieści polskie").
Dwie pierwsze zwrotki rozpoczynają się refrenem inicjalnym ("Nie uciekaj przede mną, dziewko urodziwa"), natomiast w trzeciej refren jest skrócony do słów "Nie uciekaj ma rada!" Taka konstrukcja sugeruje meliczny charakter wiersza. Według Janusza Pelca fraszka może być parafrazą anakreońskiej piosenki. Badacz wskazuje także na fakt, że refreny inicjalne pojawiały się nie tylko w poezji greckiej, ale także w rzymskiej oraz w sielance renesansowej. Tego typu zabieg stylistyczny stosował także sam Kochanowski, np. w "Epitaphium Doralices".

</doc>
<doc id="1965004" url="https://pl.wikipedia.org/wiki?curid=1965004" title="Do dziewki">
Do dziewki

Fraszki Jana Kochanowskiego:

</doc>
<doc id="1965005" url="https://pl.wikipedia.org/wiki?curid=1965005" title="Christian Rovsing">
Christian Rovsing

Christian Foldberg Rovsing (ur. 2 listopada 1936 w Rødovre) – duński inżynier, przedsiębiorca, były poseł do Parlamentu Europejskiego.
Życiorys.
W 1961 został absolwentem Duńskiego Uniwersytetu Technicznego, pracował następnie przez dwa latach dla IBM w Szwecji, USA i Francji. W 1963 założył prywatną firmę z zakresu IT sygnowaną swoim nazwiskiem, którą kierował do ogłoszenia upadłości w 1984. Stworzył następnie nową firmę z branży nowych technologii, która stała się znaczącym krajowym przedsiębiorstwem w tej dziedzinie.
W latach 60. i 70. zasiadał w radzie miejskiej w Rødovre i województwa Københavns Amt. W latach 1989–2004 sprawował mandat posła do Parlamentu Europejskiego z ramienia Konserwatywnej Partii Ludowej. W 2007 ponownie wszedł w skład PE, zastępując Gitte Seeberg. Zasiadał w grupie chadeckiej, pracował m.in. w Komisji Przemysłu, Handlu Zewnętrznego, Badań Naukowych i Energii oraz Komisji Spraw Zagranicznych. W 2009 nie ubiegał się o reelekcję.

</doc>
<doc id="1965009" url="https://pl.wikipedia.org/wiki?curid=1965009" title="Roger Yuan">
Roger Yuan

Roger Yuan (ur. 25 stycznia 1961 w Carbondale) − amerykański aktor, praktyk sztuk walki, kaskader i choreograf filmowych scen akcji.
Życiorys.
Absolwent Uniwersytetu Kalifornijskiego, kampusu Los Angeles (UCLA), posiada licencjat nauk ścisłych.
Członek United Fighting Arts Federation (UFAF) Chucka Norrisa (w latach 1989–1996 był mistrzem wagi średniej licznych rozgrywek organizowanych przez UFAF). Posiada czarny pas w chunkukdo.
Jako aktor znany głównie z roli Chiang Kohunga w mainstreamowym bollywoodzkim filmie "Chandni Chowk to China" (2009), dzięki której poznał język hindi. Przy boku Jackiego Chana wystąpił w komedii "Kowboj z Szanghaju" ("Shanghai Noon", 2000), ponadto pojawił się w filmach "Syriana" (2005), ' ("Batman Begins", 2005), "Zabójcza broń 4" ("Lethal Weapon 4", 1998), "Kuloodporny" ("Bulletproof Monk", 2003). Jego popisy kaskaderskie można zaobserwować między innymi w horrorze ' ("Blade", 1998) oraz w fantastycznonaukowym filmie akcji "Spawn" (1997).

</doc>
<doc id="1965014" url="https://pl.wikipedia.org/wiki?curid=1965014" title="NbK 39 Nahverteidigungswaffe">
NbK 39 Nahverteidigungswaffe



</doc>
<doc id="1965015" url="https://pl.wikipedia.org/wiki?curid=1965015" title="Avro 706 Ashton">
Avro 706 Ashton

Avro 706 Ashton – brytyjski samolot doświadczalny zbudowany przy wykorzystaniu wcześniejszego projektu tłokowego samolotu komunikacyjnego Avro Tudor. Maszyna miała za zadanie przeprowadzenie badań zachowania się silników turboodrzutowych w rzeczywistych warunkach lotu na dużych wysokościach. Wybudowano sześć egzemplarzy Avro 706.
Historia.
Pod koniec lat 40. ubiegłego wieku brytyjskie Ministerstwo Dostaw ("Ministry of Supply") zamówiło w wytwórni Avro sześć egzemplarzy samolotu, który miał posłużyć do badań silników turboodrzutowych Rolls-Royce Nene 5 i 6 w lotach na dużej wysokości. Wytwórnia przystąpiła do prac nad nową maszyną wykorzystując konstrukcję wcześniejszej maszyny Avro Tudor. Było to o tyle uzasadnione, że już od 1948 roku trwały badania w locie silników Rolls-Royce Derwent, które zamontowano na samolocie oznaczonym jako Avro 688 Tudor 8. Nowy samolot początkowo miał mieć oznaczenie Tudor 9 jednak zakres wprowadzonych zmian skłonił wytwórnie do nadania maszynie nowego oznaczenia Avro Ashton. Wybudowano sześć egzemplarzy Avro Ashton, pierwszy z nich oznaczony jako Mk.1 (WB490) po raz pierwszy wzniósł się w powietrze 1 września 1950 roku i to na nim spoczywał główny ciężar przeprowadzenia badań zastosowanych silników. Drugi egzemplarz oznaczony jako Mk.2 (WB491) posłużył do testów układów klimatyzacyjnych. Na samolotach w wersji Mk.3, których wybudowano trzy egzemplarze (WB492, WB493 i WE670) i Mk.4 (WB494) przeprowadzano badania celowników bombowych oraz układów napędowych (niektóre źródła podają, iż w wersji Mk.3 były tylko dwie maszyny wyróżniając jeszcze wersję Mk.5). Samolot o numerze rejestracyjnym WB493 został również wykorzystany jako latająca hamownia silników Bristol Olympus. Do dnia dzisiejszego zachowany został jedynie zdekompletowany kadłub prezentowany w muzeum Newark Air Museum w Winthorpe w hrabstwie Nottinghamshire.
Konstrukcja.
Avro Ashton był czterosilnikowym, wolnonośnym dolnopłatem o konstrukcji całkowicie metalowej. Trójdzielne, dwudźwigarowe skrydło o trapezowym obrysie, dużym wydłużeniu i zbieżności zaopatrzone w lotki i krokodylowe klapy. Ciśnieniowy kadłub o półskorupowej konstrukcji i kołowym przekroju (średnica 3,05 metra). Klasyczne, wolnonośne usterzenie z płetwą grzbietową uzupełniającą statecznik pionowy. Podwozie trójzespołowe z przednim podparciem, każde zdwojone. Chowane w locie, przednie do wnęki w kadłubie, główne do wnęk w gondolach silnikowych. Silniki turboodrzutowe umieszczone w dwóch gondolach po dwa silniki po obydwu stronach kadłuba. Paliwo znajdowało się w elastycznych zbiornikach o pojemności 14 100 dm³ umieszczonych w skrzydłach.

</doc>
<doc id="1965018" url="https://pl.wikipedia.org/wiki?curid=1965018" title="British Home Championship 1902">
British Home Championship 1902

British Home Championship 1902 – dziewiętnasta edycja turnieju piłki nożnej między reprezentacjami z Wielkiej Brytanii. Tytułu broniła Anglia, ale straciła go na rzecz Szkocji. Turniej upłynął jednak nie pod znakiem rozgrywek sportowych, a tragedii na stadionie Ibrox. Podczas meczu między "Synami Albionu" a "Armią Tartanu" zachodnia trybuna stadionu zawaliła się pod ciężarem kibiców. Zginęło 26 osób, 582 odniosło obrażenia. Mecz uznano za nieważny i powtórzono po miesiącu w Birmingham.
Tabela.
SZKOCJA JEDENASTY TYTUŁ
Strzelcy.
3 gole
2 gole
1 gol

</doc>
<doc id="1965023" url="https://pl.wikipedia.org/wiki?curid=1965023" title="Heavenly Valley">
Heavenly Valley

Heavenly Mountain Resort – amerykański ośrodek narciarski położony na granicy stanów Kalifornia i Nevada, w górach Górach Skalistych. Leży na wysokości od 1907 do 3068 m n.p.m. Najbliżej położoną miejscowością jest oddalone o 10 km na zachód miasteczko South Lake Tahoe.
Znajdują się tutaj 94 trasy, z których: 20% przeznaczone jest dla początkujących, 45% dla średnio-zaawansowanych i 35% dla zaawansowanych. Trasy obsługiwane są przez 30 wyciągów (15 w Kalifornii i 15 w Nevadzie).
W przeszłości często rozgrywano tu zawody Pucharu Świata w narciarstwie dowolnym i narciarstwie alpejskim.

</doc>
<doc id="1965025" url="https://pl.wikipedia.org/wiki?curid=1965025" title="Odzyskiwanie wody">
Odzyskiwanie wody



</doc>
<doc id="1965028" url="https://pl.wikipedia.org/wiki?curid=1965028" title="Recykling wody">
Recykling wody



</doc>
<doc id="1965038" url="https://pl.wikipedia.org/wiki?curid=1965038" title="Rossland">
Rossland

Rossland – miasto w Kanadzie, w prowincji Kolumbia Brytyjska, w dystrykcie regionalnym Kootenay Boundary, niedaleko granicy z USA, w górach Monashee Mountains. Leży na wysokości 1023 m n.p.m.
Liczba mieszkańców Rossland wynosi 3 278. Język angielski jest językiem ojczystym dla 92,5%, francuski dla 1,7% mieszkańców (2006).
Znajduje się tutaj ośrodek narciarski Red Mountain Resort, w którym znajduje się 87 tras, z których: 10% przeznaczone jest dla początkujących, 45% dla średnio-zaawansowanych i 45% dla zaawansowanych. Trasy obsługiwane są przez 6 wyciągów.
W przeszłości rozgrywano tu zawody Pucharu Świata w narciarstwie alpejskim.

</doc>
<doc id="1965039" url="https://pl.wikipedia.org/wiki?curid=1965039" title="LOKI (kryptografia)">
LOKI (kryptografia)

LOKI – szyfr blokowy zaprezentowany w 1990 roku jako alternatywa dla szyfru DES, operujący na blokach o długości 64-bitów i wykorzystujący do szyfrowania 64-bitowy klucz. Istnieją dwie wersje szyfru. Wersja oryginalna, nazwana LOKI89, była zbyt podatna na różne metody kryptoanalizy, zwłaszcza na metodę kryptoanalizy różnicowej, dzięki której można było odszyfrować wiadomość szybciej niż za pomocą ataku brutalnego, w związku z czym autorzy szyfru zdecydowali się go poprawić. Druga wersja szyfru została nazwana LOKI91.
Kryptoanaliza.
LOKI91 okazał się odporny na kryptoanalizę różnicową, co udowodnił Lars Knudsen. Okazało się jednak, że istnieją skuteczne ataki. Jednym z nich jest kryptoanaliza zależnych kluczy.

</doc>
<doc id="1965040" url="https://pl.wikipedia.org/wiki?curid=1965040" title="Sekret (film 1973)">
Sekret (film 1973)

Sekret – polski, psychologiczny film fabularny z 1973 w reżyserii Romana Załuskiego. 
Charakterystyka.
Powstał na podstawie noweli Jerzego Urbana. Obraz przedstawia zgłębianie przez wdowę po profesorze uniwersyteckim tajemnicy, jakiej pilnie strzegł jej niedawno zmarły mąż. Był kręcony we Wrocławiu.
Obsada.
i inni.

</doc>
<doc id="1965044" url="https://pl.wikipedia.org/wiki?curid=1965044" title="Joginder Singh">
Joginder Singh

Joginder "Gindi" Singh (ur. 3 sierpnia 1940, zm. 6 listopada 2002) – indyjski hokeista na trawie. Dwukrotny medalista olimpijski.
Brał udział w dwóch igrzyskach (IO 60, IO 64), na obu zdobywając medale. W 1960 Indie uległy w finale Pakistanowi. Cztery lata później kolejność była odwrotna. Brał udział w igrzyskach azjatyckich w 1962 (srebro), później był trenerem.

</doc>
<doc id="1965045" url="https://pl.wikipedia.org/wiki?curid=1965045" title="Order Podwójnego Białego Krzyża">
Order Podwójnego Białego Krzyża

Order Podwójnego Białego Krzyża (słow. "Rad Bieleho dvojkríža") – najwyższe słowackie odznaczenie państwowe, nadawane wyłącznie obywatelom innych krajów, za wybitne zasługi dla Republiki Słowackiej.
Order Podwójnego Białego Krzyża ustanowiono ustawą nr 37/1994 z dnia 2 lutego 1994.
Jest jednym z dwóch słowackich odznaczeń państwowych (obok Medalu Prezydenta Republiki Słowacji), którym nie jest z urzędu odznaczony Prezydent Słowacji.
Order posiada dwie wersje – cywilną i wojskową, z których każda ma trzy klasy:
Każda z klas posiada również miniaturkę w postaci baretki, noszonej zamiast pełnych odznak orderu. W poszczególnych klasach mają złoty (I kl.), srebrny (II kl.) lub brązowy (III kl.) wieniec z liści oliwnych (o średnicy 10 mm) otaczających biały podwójny krzyż na czerwonej tarczy. Wieniec umieszczony jest na niebiesko-czerwono-niebieskiej wstążce o wymiarach 18 × 10 mm. Innym rodzajem miniatury jest też samodzielnia rozetka (o średnicy 15 mm), wewnątrz której umieszczone są również wieniec i słowackie godło.
Elementem różniącym kategorię cywilną od wojskowej jest zawieszka łącząca wstęgę z odznaką orderową, na której w przypadku odznaczenia wojskowych znajdują się dwa skrzyżowane miecze. Jest to pomysł wzięty z czechosłowackiego Orderu Lwa Białego.
Odznaczeni.
Polacy:

</doc>
<doc id="1965051" url="https://pl.wikipedia.org/wiki?curid=1965051" title="Maddalena Calia">
Maddalena Calia

Maddalena Calia (ur. 26 sierpnia 1958 w Luli) – włoska polityk, prawniczka, samorządowiec, w latach 2008–2009 deputowana do Parlamentu Europejskiego.
Życiorys.
Ukończyła studia prawnicze na Uniwersytecie w Cagliari, praktykowała następnie jako adwokat. Była również urzędnikiem miejskim w Luli, następnie pracowała na kierowniczych stanowiskach w administracji regionalnej. Od 2002 do 2007 pełniła funkcję burmistrza Luli, później pozostała radną miejską. Obejmowała kierownicze funkcje w organizacjach samorządowych.
W 2008 objęła wakujący (po rezygnacji ze strony Giuseppe Castiglione) mandat posłanki do Europarlamentu. Jako przedstawicielka Forza Italia zasiadała we frakcji Europejskiej Partii Ludowej – Europejskich Demokratów, a także m.in. w Komisji Wolności Obywatelskich, Sprawiedliwości i Spraw Wewnętrznych. Była pierwszą przedstawicielką Sardynii w PE. W 2009 bez powodzenia z ramienia Ludu Wolności ubiegała się o reelekcję. W 2014 dołączyła do Nowej Centroprawicy.

</doc>
<doc id="1965056" url="https://pl.wikipedia.org/wiki?curid=1965056" title="Nemesis (film 1992)">
Nemesis (film 1992)

Nemesis − amerykańsko-duński film akcji z 1992 roku.

</doc>
<doc id="1965058" url="https://pl.wikipedia.org/wiki?curid=1965058" title="Nemesis (film 1993)">
Nemesis (film 1993)



</doc>
<doc id="1965063" url="https://pl.wikipedia.org/wiki?curid=1965063" title="Bezodná ľadnica">
Bezodná ľadnica

Bezodná ľadnica (węg. "Feneketlen barlanggal"; pol. "Bezdenna Lodownia") – jaskinia krasowa w Krasie Słowacko-Węgierskim na Słowacji. Głębokość jaskini wynosi 68 m. Obok jaskini Silická ľadnica jest drugą z jaskiń lodowych na terenie Krasu Słowackiego.
Położenie.
Jaskinia znajduje się na Płaskowyżu Silickim (słow. Silická planina), ok. 1,2 km na południe od wsi Silická Brezová. Otwór wejściowy leży na wysokości 455 m n.p.m. w południowo-zachodnim, gęsto zalesionym zboczu wzgórza "Dlhé bralo" (487 m n.p.m.).
Geneza – morfologia.
Bezdenna Lodownia jest generalnie jaskinią typu szczelinowo-zwaliskowego, natomiast jej najniższe partie są w dalszym ciągu rzeźbione przez aktywny tok wodny. Część wejściową tworzy potężna studnia („przepaść” – słow. "priepasť"), odchylona od pionu ku zachodowi. Dzięki temu jedna strona otworu wejściowego jest przewieszona, a wielkość swobodnego spadu sięga 45 m. Na dnie studni utrzymuje się przez cały rok lód podłogowy, którego ilość w poszczególnych latach podlega jednak znacznym wahaniom. Z dna studni przekopany w 1949 r. przez Jána Majko ciasny korytarz prowadzi do niewielkiej komory z jeziorkiem, a stamtąd dalej do większej sali z piękną szatą naciekową, przez którą przepływa podziemny potok. Jego tok w obszarze jaskini udało się dotychczas zbadać jedynie na odcinku niespełna 70 m. Bezdenna Lodownia jest częścią systemu jaskiniowego, którym płynie podziemny ciek wodny z jaskini Milada, uchodzący na powierzchnię w Keczowskim Wywierzysku (słow. Kečovská vyvieračka).
Znaczenie turystyczne.
Jaskinia nie jest udostępniona do zwiedzania turystycznego.

</doc>
<doc id="1965067" url="https://pl.wikipedia.org/wiki?curid=1965067" title="Waterville Valley">
Waterville Valley

Waterville Valley – miejscowość w USA, położona w środkowej części stanu New Hampshire, u podnóży Appalachów.
Sport.
Znajduje się tutaj ośrodek narciarski Waterville Valley Resort, w którym znajdują się 52 trasy, z których: 20% przeznaczone jest dla początkujących, 60% dla średnio-zaawansowanych i 20% dla zaawansowanych. Trasy obsługiwane są przez 12 wyciągów.
W przeszłości rozgrywano tu zawody Pucharu Świata w narciarstwie alpejskim.

</doc>
<doc id="1965077" url="https://pl.wikipedia.org/wiki?curid=1965077" title="Arūnas Gumuliauskas">
Arūnas Gumuliauskas

Arūnas Gumuliauskas (ur. 10 sierpnia 1958 w Kownie) – litewski historyk, nauczyciel akademicki, działacz społeczny i polityk, a także koszykarz, profesor Uniwersytetu Szawelskiego, poseł na Sejm Republiki Litewskiej.
Życiorys.
W młodości wyczynowo uprawiał koszykówkę. Grał m.in. w zespołach Žalgiris Kowno, Statyba Wilno i Lietkabelis Poniewież. W 1985 wywalczył ze swoją drużyną tytuł mistrza Litewskiej SRR.
W 1981 ukończył studia historyczne na wydziale historycznym Uniwersytetu Wileńskiego. W latach 1984–1987 odbył aspiranturę na Uniwersytecie Wileńskim, po ukończeniu której uzyskał stopień naukowy doktora. Również w 1981 został pracownikiem naukowym Szawelskiego Instytutu Pedagogicznego, który w 1997 został podniesiony do rangi uniwersytetu. Od 1990 był docentem, w 2012 został profesorem na wydziale humanistycznym tej uczelni. W latach 1993–1995 odbył staż naukowy na Uniwersytecie Warszawskim, a w 2008 gościł tam z serią wykładów.
Specjalizuje się w najnowszej historii Litwy, Polski, Francji, Związku Radzieckiego oraz historii stosunków polsko-litewskich, historii kultury i dyplomacji. Jest autorem licznych prac naukowych i popularnonaukowych.
Był zaangażowany w działalność Sąjūdisu, należał m.in. rady oddziału szawelskiego oraz komisji mandatowej na zjeździe założycielskim tego ugrupowania. W 2000 wstąpił do Litewskiego Związku Centrum, z ramienia którego w tym samym roku został wybrany do rady miejskiej Szawli. W 2003 brał udział w zakładaniu Litewskiej Partii Centrum, w której objął funkcję wiceprzewodniczącego. Był również członkiem rady politycznej LCP oraz przewodniczącym jej oddziału miejskiego w Szawlach. Parokrotnie bezskutecznie ubiegał się o mandat poselski.
W 2015 z ramienia Litewskiego Związku Zielonych i Rolników ponownie został wybrany na radnego Szawli. W wyborach w 2016 uzyskał mandat posła na Sejm Republiki Litewskiej.

</doc>
<doc id="1965080" url="https://pl.wikipedia.org/wiki?curid=1965080" title="Guido Podestà">
Guido Podestà

Guido Podestà (ur. 1 kwietnia 1947 w Mediolanie) – włoski polityk, w latach 1994–2009 poseł do Parlamentu Europejskiego, prezydent prowincji Mediolan (2009–2014).
Życiorys.
Ukończył studia z zakresu architektury na Politechnice Mediolańskiej. W połowie lat 70. związał się zawodowo z koncernem medialnym Silvia Berlusconiego.
W 1994 jako kandydat powstałego w tym samym roku ugrupowania Forza Italia uzyskał mandat deputowanego do Parlamentu Europejskiego. W 1999 i 2004 odnawiał go na kolejne kadencje. W PE zasiadał m.in. w grupie Europejskiej Partii Ludowej i Europejskich Demokratów, pracował w komisjach gospodarczych, w okresie 1997–2004 był wiceprzewodniczącym Europarlamentu.
W 2009 został wybrany (z rekomendacji powołanego m.in. na bazie FI Ludu Wolności) na prezydenta prowincji Mediolan na pięcioletnią kadencję. W rezultacie nie kandydował w wyborach europejskich w tym samym roku. W 2013 dołączył do Nowej Centroprawicy.

</doc>
<doc id="1965084" url="https://pl.wikipedia.org/wiki?curid=1965084" title="Telugu Cinema">
Telugu Cinema



</doc>
<doc id="1965089" url="https://pl.wikipedia.org/wiki?curid=1965089" title="Stonehenge (zespół muzyczny)">
Stonehenge (zespół muzyczny)

Stonehenge – polski zespół folkowy założony w 1996 roku w Jastrzębiu Zdroju, specjalizujący się w muzyce celtyckiej. Jego nazwa pochodzi od tajemniczego kamiennego kręgu położonego w mieście Salisbury na południu Anglii. Brzmienie zespołu charakteryzuje fuzja tradycyjnych tematów muzycznych z Zielonej Wyspy i nowoczesnego instrumentarium, nawet z wykorzystaniem loopów i sampli.
Obecnie zespół tworzy sześciu muzyków: gitarzysta Arkadiusz "Kosmos" Wąsik, skrzypek Kamil Krzanowski, akordeonista Janusz Jurczak, klawiszowiec Paweł Lemański, basista Piotr Fujcik i perkusista Marcin "Kwachu" Kisiel.
Na przestrzeni kilkunastu lat zespół nagrał i wydał własnym nakładem 3 albumy studyjne: "Magic of Celtic Music" (1999), "Echo Wyspy" (2000) i "Celtic Express" (2005).
Skład zespołu.
Byli muzycy zespołu:

</doc>
<doc id="1965098" url="https://pl.wikipedia.org/wiki?curid=1965098" title="Romesco">
Romesco

Romesco – pikantny kataloński sos, wywodzący się z Tarragony.
"Romesco" przyrządza się z orzechów laskowych, migdałów, pomidorów, oliwy, chleba i czosnku oraz z suszonych słodkich papryczek, nazywanych "nyora" (hiszp. "ñora"). Papryczki te stanowią najważniejszy składnik potrawy. Elementy tworzące sos były dawniej rozgniatane w moździerzu, obecnie do przygotowania "romesco" używa się miksera.
Nazwa pochodzi od przypisywanego "romesco" pochodzenia – według lokalnej tradycji miałby on wywodzić się z czasów rzymskich. Niektórzy łączą też powstanie sosu z Jakubem I Zdobywcą, któremu podarowano ten sos dla uczczenia podbicia Majorki. Wszystkie te hipotezy są jednak wątpliwe – "nyora" pojawiły się w Hiszpanii dopiero w XVI wieku, "romesco" nie mógł więc powstać wcześniej.
"Romesco" wykorzystuje się jako sos do ryb, owoców morza i mięs, jako składnik dań mięsnych i rybnych oraz jako sos do sałatek. W lekko zmodyfikowanej wersji pojawia się też jako dodatek do katalońskich grillowanych cebulek – "calçotada".

</doc>
<doc id="1965099" url="https://pl.wikipedia.org/wiki?curid=1965099" title="Sieniawski">
Sieniawski

Sieniawski (Syniewski) – polski herb szlachecki, odmiana herbu Leliwa.
Opis herbu.
Na tarczy pięciodzielnej, w polach I i IV czerwonych – orzeł polski, w II błękitnym – pół krzyża srebrnego bez lewego trzeciego ramienia ("Pilawa"); w III czerwonym – strzała żeleźcem do góry, srebrna, bez opierzenia, u dołu rozdarta i przekrzyżowana ("Kościesza"); w V błękitnym, między rogami półksiężyca złotego – takaż sześciopromienna gwiazda ("Leliwa"). W klejnocie trzy pióra strusie. Labry.
Najwcześniejsze wzmianki.
Podług Ostrowskiego odmiana przysługiwała wygasłej już w XVIII w. rodzinie Sieniawskich z Granowa (mieli być jednego pochodzenia z Granowskimi i Karśnickimi). Odmiana miała być utworzona przez Prokopa Sieniawskiego poprzez dodanie do własnej Leliwy m.in. herbu Chodkiewicz żony (Anny Eufrozyny z Chodkiewiczów). Syn Prokopa – pisarz polny koronny Hieronim Adam Sieniawski był żonaty z Elżbietą Potocką i tytułował się hrabią na Szkłowie i Myszy.
Herbowni.
Sieniawski, Syniewski.

</doc>
<doc id="1965101" url="https://pl.wikipedia.org/wiki?curid=1965101" title="Ponaryo Astaman">
Ponaryo Astaman

Ponaryo Astaman (ur. 25 września 1979) – indonezyjski piłkarz grający na pozycji pomocnika.
Kariera klubowa.
Karierę piłkarską Astaman rozpoczął w klubie Pupuk Kaltim Bontang. W jego barwach zadebiutował w indonezyjskiej pierwszej lidze. W Pupuku Kaltim grał do końca 2003 roku, a na początku 2004 roku przeszedł do PSM Makassar. W tamtym roku wywalczył z Makassarem wicemistrzostwo Indonezji. W połowie 2006 roku odszedł do klubu z Malezji, Melaka TMFC, ale już w 2007 roku wrócił do Indonezji i został piłkarzem Aremy Malang. W sezonie 2008/2009 grał w klubie Persija Dżakarta, a po jego zakończeniu odszedł do Sriwijayi FC. W 2013 przeszedł do PSM Makassar. W 2014 był wypożyczony do Persiji.
Kariera reprezentacyjna.
W reprezentacji Indonezji Astaman zadebiutował 26 września 2003 roku w zremisowanym 1:1 towarzyskim meczu z Malezją. W 2004 roku wystąpił w 3 meczach Pucharu Azji 2004: z Katarem (2:1 i gol w 48. minucie), z Chinami (0:5) i z Bahrajnem (1:3). W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał 2 spotkania: z Bahrajnem (2:1) i z Koreą Południową (0:1).

</doc>
<doc id="1965102" url="https://pl.wikipedia.org/wiki?curid=1965102" title="Bitwa pod Issos (194)">
Bitwa pod Issos (194)

Bitwa pod Issos – starcie zbrojne, które miało miejsce w roku 194 n.e. między wojskami Septymiusza Sewera i Pescenniusza Nigra.
W wyniku zwycięstwa w bitwie pod Kius, Septymiusz Sewer we wrześniu 194 n.e. opanował Cylicję. Wkrótce pod Issos doszło do decydującego starcia w całej wojnie. Wojska Pesceniusza Nigra w sile 40–50 tys. ludzi zajęły pozycje na wzgórzu górującym nad stromą równiną. Mniej liczne ale bardziej doświadczone wojska Septymiusza Sewera dowodzone przez Anullinusa ustawiły się naprzeciwko wroga. Na tyłach obu armii znajdowały się obozy wojskowe. Atak rozpoczęli o świcie żołnierze Sewera, uderzając formacją testudo na pozycje Nigra położone na wzgórzu. Atak ten został odparty. Następnie wojska Nigra rozpoczęły marsz w dół zbocza spychając przeciwnika w kierunku obozu. W tym momencie rozpętała się gwałtowna burza, która osłabiła impet atakujących żołnierzy Nigra. Równocześnie jazda Sewera obeszła flanki przeciwnika, atakując go od tyłu. Sytuację zamieszania w szeregach wojsk Nigra wykorzystał Anullinus, który zaatakował od frontu. Atak z dwóch stron spowodował panikę w szeregach wojsk Nigra, z których tylko części udało się wyjść z okrążenia. Około 20 tys. żołnierzy Nigra poległo podczas bitwy i w trakcie ucieczki do Antiochii. Los Pescenniusza Nigra dopełnił się w mieście. Cesarza pojmano, odcinając mu głowę, którą następnie odesłano do Sewera. Dopiero w następnym roku w grudniu 195 w ręce zwycięzców wpadło Bizancjum, które na wieść o śmierci cesarza nie poddało się bez walki, za co zostało doszczętnie zburzone.

</doc>
<doc id="1965103" url="https://pl.wikipedia.org/wiki?curid=1965103" title="Schruns">
Schruns

Schruns – gmina targowa w Austrii, w kraju związkowym Vorarlberg, w powiecie Bludenz. Leży na granicy pasm Rätikon i Verwallgruppe. Jest znaną bazą narciarską i ośrodkiem sportowym i tyrystycznym. Liczy 3642 mieszkańców (1 stycznia 2015). W latach 80. i 90. XX wieku organizowano tu zawody Pucharu Świata w narciarstwie alpejskim.

</doc>
<doc id="1965104" url="https://pl.wikipedia.org/wiki?curid=1965104" title="Andrea Losco">
Andrea Losco

Andrea Losco (ur. 31 marca 1951 w Cardito) – włoski polityk i prawnik, w latach 1999–2000 prezydent Kampanii, poseł do Parlamentu Europejskiego VI kadencji.
Życiorys.
Ukończył w 1975 studia prawnicze. Zaangażował się w działalność związkową w ramach konfederacji CISL ("Confederazione Italiana Sindacati Lavoratori"). Od 1976 związany z administracją lokalną i regionalną. Był radnym miejskim w Cardito (1976–1995) i burmistrzem tej miejscowości (1984–1985 oraz 1991–1993). W pierwszej połowie lat 90. zasiadał w radzie prowincji Neapol, od 1995 do 2005 był radnym regionalnym w Kampanii. W latach 1999–2000 sprawował urząd prezydenta tego regionu.
Zaangażował się w działalność partii Margherita. W 2006 objął wakujący mandat posła do Europarlamentu z listy Drzewa Oliwnego. Zasiadał we frakcji Porozumienia Liberałów i Demokratów na rzecz Europy, a także m.in. w Komisji Gospodarczej i Monetarnej. W 2007 przystąpił wraz z dotychczasowym ugrupowaniem do Partii Demokratycznej. W PE zasiadał do 2009.

</doc>
<doc id="1965105" url="https://pl.wikipedia.org/wiki?curid=1965105" title="Genzebe Dibaba">
Genzebe Dibaba

Genzebe Dibaba (ur. 8 lutego 1991 w Bekoji) – etiopska lekkoatletka specjalizująca się w biegach średnich i długich.
W 2008 oraz 2009 roku zdobywała złote medale podczas mistrzostw świata w biegach przełajowych w indywidualnej rywalizacji juniorek. Dzięki tym sukcesom stała się drugą w historii juniorką, która zdobyła dwa tytuły przełajowej mistrzyni świata z rzędu. Srebrna medalistka mistrzostw świata juniorów w biegu na 5000 metrów (2008). Ósma zawodniczka lekkoatletycznych mistrzostw globu w roku 2009. W 2010 roku sięgnęła po złoty medal mistrzostw świata juniorów w biegu na 5000 m ustanawiając czasem 15:08.06 nowy rekord czempionatu. Zdobyła złoty medal halowych mistrzostw świata w biegu na 1500 metrów (2012). Bez powodzenia startowała na igrzyskach olimpijskich w Londynie. Rok później zajęła 8. miejsce na mistrzostwach świata w Moskwie. W marcu 2014 zdobyła swoje drugie złoto halowych mistrzostw świata. W tym samym roku sięgnęła po srebrny medal mistrzostw Afryki w Marrakeszu. Złota medalistka mistrzostw świata w Pekinie na dystansie 1500 metrów oraz brązowa na 5000 metrów (2015). W marcu 2016 zdobyła swój trzeci złoty medal halowych mistrzostw świata. Wicemistrzyni olimpijska na 1500 metrów (Rio de Janeiro 2016). W marcu 2018 zdobyła dwa złote medale na halowych mistrzostwach świata. Lekkoatletka 2015 roku w plebiscycie IAAF World Athlete of the Year. Jej siostry to Tirunesh Dibaba i Ejegayehu Dibaba.

</doc>
<doc id="1965108" url="https://pl.wikipedia.org/wiki?curid=1965108" title="AXN Sci-Fi">
AXN Sci-Fi



</doc>
<doc id="1965109" url="https://pl.wikipedia.org/wiki?curid=1965109" title="Henryk Czeczott">
Henryk Czeczott

Henryk Czeczott (ur. 18 czerwca 1875 w Petersburgu, zm. 6 czerwca 1928 w Freibergu) – polski inżynier, profesor Akademii Górniczej w Krakowie, kierownik Katedry Górnictwa.
Studia i początki pracy zawodowej.
Był synem Ottona Czeczotta i Leontyny z Kukielów. W 1900 ukończył Instytut Górniczy w Petersburgu. Jako student należał do tajnych kół socjalistycznych. Edukację uzupełniał w trakcie podróży zawodowej do USA w 1904 oraz w Niemczech i Austrii. W latach 1900 - 1907 pracował w kopalni "Saturn" w Czeladzi, gdzie m.in. zreorganizował system przewietrzania i wprowadził podsadzkę suchą. Działał w Sekcji Górniczo-Hutniczej Oddziału Warszawskiego Towarzystwa Popierania Rosyjskiego Przemysłu i Handlu. Współredagował dział „Górnictwo i Hutnictwo” warszawskiego "Przeglądu Technicznego" i wydawanego w Dąbrowie Górniczej „Przeglądu Górniczo-Hutniczego". Założył Towarzystwo Spożywcze w Czeladzi, zainicjował budowę Domu Ludowego przy kopalni "Saturn". Za udzielanie schronienia ściganym działaczom PPS, do której należał, oraz zorganizowanie w mieszkaniu składu wydawnictw partyjnych został zwolniony z pracy. W 1907 krótko był naczelnym inżynierem kopalni "Jan" w Dąbrowie Górniczej, dla której opracował nowoczesną metodę eksploatacji cienkich pokładów węgla. 
Działalność naukowa w Rosji.
W 1910 na podstawie pracy "O przewietrzaniu robót podziemnych" został docentem przy katedrze górnictwa Instytutu Górniczego w Petersburgu. Wykładał przedmioty: sortownictwo i wzbogacanie ciał kopalnych. W 1913 został profesorem tej uczelni, a w latach 1917-22 był dziekanem jej wydziału górniczego. W 1915 założył w tej uczelni opartą na wzorach z USA stację doświadczalną i laboratorium do badania zagadnień związanych z obróbką mechaniczną użytecznych ciał kopalnych. Jednocześnie pracował jako konsultant kilku wielkich przedsiębiorstw górniczych, w związku z czym odbywał podróże badawcze do Niemiec, Szwecji, Norwegii i Holandii. W 1911 założył konsorcjum w celu poszukiwania złota na Syberii. Zbudował kopalnię złota w górach Ałtaj i był jej dyrektorem do upaństwowienia w 1918.
Działalność naukowa i dydaktyczna w Polsce.
1 grudnia 1921 roku otrzymał nominację na profesora zwyczajnego Akademii Górniczej w Krakowie. W latach 1922–1928 kierował Katedrą Górnictwa I i Przeróbki Mechanicznej Wydziału Górniczego AG. W roku akademickim 1926/27 był dziekanem Wydziału Górniczego. Dzięki wsparciu Rady Zjazdu Przemysłowców Górniczych w Dąbrowie Górniczej i Górnośląskiego Związku Pracowników Przemysłu Węglowego zorganizował pracownie wentylacji, analizy gazów i pyłu węglowego, lampiarstwa i ratownictwa oraz 22-metrową sztolnię na Krzemionkach przeznaczoną na ćwiczenia praktyczne z górnictwa. W 1928 prowadził cykl wykładów zimowych dla członków Stowarzyszenia Polskich Inżynierów Górniczych i Hutniczych na temat nowych technik wentylacji kopalń, maszyn górniczych i naukowej organizacji pracy. W ramach współpracy z przemysłem zajmował się m.in. szacowaniem zasobności złóż miedzi w Czechosłowacji i Turcji oraz oceną pokładów rudy ołowiu w kopalni „Wiktor Emanuel” w Siewierzu. Zmarł podczas podróży naukowej, w trakcie której zajmował się problemami kopalnictwa soli potasowych.
Był autorem 43 prac naukowych i 15 ekspertyz. Jego najważniejsza praca, "Przeróbka mechaniczna użytecznych ciał kopalnych", ukazała się pośmiertnie w latach 1930-37.
Jego żoną była Hanna Czeczottowa. 
Został pochowany na cmentarzu ewangelicko-reformowanym w Warszawie (kwatera N-1-44). 
Upamiętnienie.
Imię Henryka Czeczotta od 1985 nosiła nieistniejąca już Kopalnia Węgla Kamiennego Czeczott w Woli. Przyjaciele i uczniowie Czeczotta ufundowali poświęconą mu pamiątkową tablicę marmurową wmurowaną w ścianę pawilonu A-1 AGH.
W 1984 roku Senat AGH ustanowił Nagrodę imienia prof. H. Czeczotta przyznawaną za wybitne prace naukowe dotyczące górnictwa i związanych z nim dziedzin nauki.

</doc>
<doc id="1965120" url="https://pl.wikipedia.org/wiki?curid=1965120" title="Fundacja Universitas Bialostocensis">
Fundacja Universitas Bialostocensis



</doc>
<doc id="1965125" url="https://pl.wikipedia.org/wiki?curid=1965125" title="Sony Ericsson W595s">
Sony Ericsson W595s



</doc>
<doc id="1965133" url="https://pl.wikipedia.org/wiki?curid=1965133" title="Holtyt">
Holtyt

Holtyt - minerał z gromady krzemianów, wcześniej zaliczany do tlenków. Nazwa pochodzi od australijskego premiera Harolda Edwarda Holta (opisany w 1971 r.). Bardzo rzadki minerał, opisany jak dotąd tylko z trzech miejsc na świecie, w tym z Polski. 
Charakterystyka.
Minerał ten tworzy cienkie żyłki i większe nagromadzenia promienistych agregatów. Kryształy mają pokrój słupkowy o postaci silnie wydłużonych indywiduów o żółtawej do białej barwie i jedwabistym połysku. Długość tych kryształów sięga czasem kilku centymetrów, a grubość w większości w granicach 2 do 5 μm. Występowanie holtytu związane jest z wtargnięciem kwaśnych magm granitoidowych w utwory zasadowe i ultrazasadowe. Występuje w paragenezie z tantalitem i jako minerał wtórny po stibiotantalicie. 
Minerały współwystępujące.
kwarc, K-skalenie, plagioklazy, turmaliny, lepidolit, muskowit, spodumen, amblygonit, pollucyt, mikroklin, simpsonit, cyrkon, tantalit i stibiotantalit.

</doc>
<doc id="1965151" url="https://pl.wikipedia.org/wiki?curid=1965151" title="Poligamia dwupokoleniowa">
Poligamia dwupokoleniowa



</doc>
<doc id="1965152" url="https://pl.wikipedia.org/wiki?curid=1965152" title="Gurbux Singh">
Gurbux Singh

Gurbux ("Gurbaksh") Singh (ur. 11 lutego 1936) – indyjski hokeista na trawie. Dwukrotny medalista olimpijski.
Brał udział w dwóch igrzyskach (IO 64, IO 68), na obu zdobywając medale. W 1964 Indie w finale pokonały Pakistan. Cztery lata później zajęły trzecie miejsce. Później był trenerem, także reprezentacji (na igrzyskach w 1976).
W roku 1966 został laureatem nagrody Arjuna Award.

</doc>
<doc id="1965155" url="https://pl.wikipedia.org/wiki?curid=1965155" title="Stiller">
Stiller

Osoby:
Inne:

</doc>
<doc id="1965161" url="https://pl.wikipedia.org/wiki?curid=1965161" title="Geilo">
Geilo

Geilo - norweska miejscowość w okręgu Buskerud, w gminie Hol. Jest bazą narciarską i ośrodkiem sportowym. Według spisu ludności (2016) w mieście mieszka 2459 osób.. Leży 250 km na wschód od Bergen i 260 km na północny zachód od Oslo.
Oprócz 39 stoków narciarskich, obsługiwanych przez 20 wyciągów znajdują się tu także trasa biegowa oraz strzelnica biathlonowa.

</doc>
<doc id="1965166" url="https://pl.wikipedia.org/wiki?curid=1965166" title="Czeczott">
Czeczott

Zobacz też:

</doc>
<doc id="1965168" url="https://pl.wikipedia.org/wiki?curid=1965168" title="Natallia Dobrynska">
Natallia Dobrynska



</doc>
<doc id="1965183" url="https://pl.wikipedia.org/wiki?curid=1965183" title="Saas-Fee">
Saas-Fee

Saas-Fee – szwajcarska miejscowość w kantonie Valais, w dystrykcie Visp, w dolinie Saastal w Alpach Pennińskich. Jest położona na bocznym, wyższym piętrze doliny, 200 metrów nad jej dnem. Według spisu ludności z 2008 roku mieszkało w niej 1675 osób. 
Razem z pobliskimi miejscowościami Saas-Almagell, Saas-Grund oraz Saas-Balen jest dużym ośrodkiem narciarskim i sportowym.
W pobliżu znajdują się jedne z najwyższych szczytów Alp: Dom, Täschhorn i Lenzspitze.
W 1984 roku w tym mieście nagrany został klip do utworu pt. "Last Christmas" zespołu Wham!.

</doc>
<doc id="1965185" url="https://pl.wikipedia.org/wiki?curid=1965185" title="Saas Fee">
Saas Fee



</doc>
<doc id="1965191" url="https://pl.wikipedia.org/wiki?curid=1965191" title="Thomas Woolner">
Thomas Woolner

Thomas Woolner (ur. 17 grudnia 1825 w Hadleigh, zm. 7 października 1892 w Londynie) – angielski malarz i rzeźbiarz, współzałożyciel Bractwa Prerafaelitów. 
Studiował w Royal Academy Schools od 1842 roku, pierwsza wystawa jego obrazów odbyła się już po roku od rozpoczęcia studiów. W 1848 został członkiem założycielem Bractwa Prerafaelitów. Nie podzielał ich fascynacji średniowieczem, jednak jego prace odznaczają się wielką dbałością o szczegóły. W 1852 wyemigrował do Australii, gdzie zdobył znaczną popularność jako twórca medalionów portretowych i popiersi. Powrócił do ojczyzny w 1857, w 1875 został członkiem i profesorem rzeźby w Royal Academy. Był popularnym rzeźbiarzem portretowym wśród intelektualistów i naukowców, przedstawiał też brytyjskich bohaterów narodowych takich jak James Cook i Thomas Stamford Raffles. Charles Darwin nazwał na jego cześć część ludzkiego ucha ("Woolnerian tip").
Thomas Woolner był również poetą, szczególną popularność zdobył jego wczesny utwór "My Beautiful Lady". Napisał ponadto utwory "Pygmalion", "Sylen" i "Tiresius". Przyjaźnił się z Alfredem Tennysonem. Zmarł na udar mózgu w Londynie.

</doc>
<doc id="1965196" url="https://pl.wikipedia.org/wiki?curid=1965196" title="Apogon kardynał">
Apogon kardynał

Apogon kardynał ("Pterapogon kauderni") – gatunek ryby z rodziny apogonowatych.
Występowanie.
Prawdopodobnie występuje jedynie w archipelagu Wysp Banggai w Indonezji. 
Żyje w płytkich wodach do 2 metrów głębokości, nad piaszczysto-mulistym dnem, porośniętym trawami morskimi ("Enhalus acoroides"), często w pobliżu pomostów. Jest związany z jeżowcem "Diadema setosum", przebywa w jego pobliżu w grupach od 2 do 60 osobników, w razie zagrożenia chroni się między jego kolcami.
Cechy morfologiczne.
Dorasta do 8 cm długości. Wzdłuż linii bocznej 25 łusek. Wygląd bardzo charakterystyczny. Pierwsza płetwa grzbietowa frędzelkowata, druga płetwa grzbietowa i płetwa odbytowa silnie wydłużona, płetwa ogonowa głęboko wcięta. Płetwy brzuszne na wysokości pierwszej płetwy grzbietowej. Na pierwszym łuku skrzelowym 33 -35 wyrostków filtracyjnych (26 - 27 na górnej części i 7 - 8 na dole. W płetwach grzbietowych 8 kolców i 14 miękkich promieni, w płetwie odbytowej 2 kolce i 13 miękkich promieni. W płetwach piersiowych po 13 - 14 promieni.
Ubarwienie jasne z charakterystycznymi czarnymi poprzecznymi pręgami. 
Odżywianie.
Prawdopodobnie aktywny nocą, żywi się małymi, dennymi i planktonowymi skorupiakami.
Rozród.
W czasie tarła poszczególne osobniki dobierają się w pary. Ikra ma wymiary 2,5 mm i kulisty kształt. Samiec przechowuje ją w pysku do wylęgu przez 19-20 dni oraz później przez 6 do 10 dni. Narybek wypuszczany jest przez ojca nocą. Osobniki o długości 8 mm są już samodzielne. Młode osobniki (2 - 3 cm) kryją się między kolcami jeżowców lub wśród ukwiałów.
Znaczenie.
Hodowany w akwariach. Z powodu intensywnych połowów w celach hodowlanych gatunek ten jest zagrożony na wolności.

</doc>
<doc id="1965198" url="https://pl.wikipedia.org/wiki?curid=1965198" title="Jubilerek srebrzysty">
Jubilerek srebrzysty



</doc>
<doc id="1965199" url="https://pl.wikipedia.org/wiki?curid=1965199" title="Pterapogon kaudermi">
Pterapogon kaudermi



</doc>
<doc id="1965200" url="https://pl.wikipedia.org/wiki?curid=1965200" title="Mont Ste Anne">
Mont Ste Anne



</doc>
<doc id="1965214" url="https://pl.wikipedia.org/wiki?curid=1965214" title="Kobierzec królowej Matyldy">
Kobierzec królowej Matyldy



</doc>
<doc id="1965234" url="https://pl.wikipedia.org/wiki?curid=1965234" title="Bùi Quang Huy">
Bùi Quang Huy

Bùi Quang Huy (ur. 24 lipca 1982) – wietnamski piłkarz występujący na pozycji bramkarza w klubie Nam Định FC.
Kariera piłkarska.
Bùi Quang Huy od początku swojej kariery gra w drużynie Nam Định FC. W 2007 roku wywalczył z nią Puchar Wietnamu. Obecnie jego zespół gra w pierwszej lidze wietnamskiej.
Zawodnik ten jest także reprezentantem Wietnamu. W drużynie narodowej zadebiutował w 2004 roku. Został również powołany na Puchar Azji 2007, gdzie jego drużyna odpadła w ćwierćfinale. Bùi Quang Huy nie rozegrał jednak żadnego meczu na tym turnieju.

</doc>
<doc id="1965236" url="https://pl.wikipedia.org/wiki?curid=1965236" title="Bui Quang Huy">
Bui Quang Huy



</doc>
<doc id="1965238" url="https://pl.wikipedia.org/wiki?curid=1965238" title="Tadeusz Pawlus">
Tadeusz Pawlus

Tadeusz Kazimierz Pawlus (ur. 5 grudnia 1957 w Dębicy, zm. 26 grudnia 2015 w Janowie Lubelskim) – polski lekarz, poseł na Sejm III kadencji.
Życiorys.
Syn Tadeusza i Jadwigi. W 1982 ukończył studia na Wydziale Lekarskim Akademii Medycznej w Krakowie. Zawodowo do czasu swojej śmierci w 2015 związany ze szpitalem w Janowie Lubelskim, przekształconym następnie w samodzielny publiczny zakład opieki zdrowotnej. Był także kierownikiem lokalnego pogotowia ratunkowego.
W wyborach w 1997 z listy Akcji Wyborczej Solidarność uzyskał mandat posła na Sejm III kadencji w okręgu tarnobrzeskim. Należał do Porozumienia Centrum, na listę wyborczą rekomendowało go Janowskie Stowarzyszenie Uwłaszczeniowe. Od 1999 działał w Porozumieniu Polskich Chrześcijańskich Demokratów. W 2001 nie ubiegał się o reelekcję.
Pochowany na cmentarzu w Pilźnie.

</doc>
<doc id="1965243" url="https://pl.wikipedia.org/wiki?curid=1965243" title="Laax">
Laax

Laax (rm. "Lags") – miejscowość i gmina w Szwajcarii, w kantonie Gryzonia, w regionie Surselva. Leży w Alpach Glarneńskich. Jest bazą narciarską i ośrodkiem sportowym. Oprócz stoków przygotowanych dla narciarzy i snowboardzistów Laax oferuje też trasy kolarstwa górskiego i liczne piesze szlaki turystyczne prowadzące w okoliczne szczyty.
Demografia.
W Laax mieszkają 1 974 osoby. W 2020 roku 19,8% populacji gminy stanowiły osoby urodzone poza Szwajcarią. 
Transport.
Przez teren gminy przebiega droga główna nr 19. 

</doc>
<doc id="1965246" url="https://pl.wikipedia.org/wiki?curid=1965246" title="Cmentarz Wszystkich Świętych na Olechowie w Łodzi">
Cmentarz Wszystkich Świętych na Olechowie w Łodzi

Cmentarz Nowy Zarzew pw. Wszystkich Świętych na Olechowie w Łodzi – cmentarz rzymskokatolicki pw. Wszystkich Świętych. Mieści się w Łodzi przy ulicy Zakładowej 4, pomiędzy aleją Książąt Polskich a ulicą Stanisława Przybyszewskiego. W skład nekropoli wchodzi także trzecie w Łodzi krematorium.
Nekropolia powstała na skutek rozbudowy miasta. Na terenie cmentarza znajduje się pierwsza w Łodzi kwatera dla grobów urnowych.
Bryła architektoniczna kaplicy ma nowoczesny, a jednocześnie funkcjonalny wygląd. Nad wejściem znajduje się miejsce dla chóru, a dobre zagospodarowanie przestrzeni pozwala zmieścić się wewnątrz sporej grupie żałobników.
Cmentarz został powiększony poprzez dołączenie powierzchni ok. 1 ha.

</doc>
<doc id="1965248" url="https://pl.wikipedia.org/wiki?curid=1965248" title="Altenmarkt-Zauchensee">
Altenmarkt-Zauchensee



</doc>
<doc id="1965277" url="https://pl.wikipedia.org/wiki?curid=1965277" title="Czeczot">
Czeczot

Zobacz też:

</doc>
<doc id="1965280" url="https://pl.wikipedia.org/wiki?curid=1965280" title="Obrona Lwowa 1920">
Obrona Lwowa 1920



</doc>
<doc id="1965281" url="https://pl.wikipedia.org/wiki?curid=1965281" title="Parpan">
Parpan

Parpan (rm. "Parpaun") – szwajcarska miejscowość w gminie Churwalden, w kantonie Gryzonia, w regionie Plessur. Leży w Alpach Glarneńskich. Jest bazą narciarską i ośrodkiem sportowym. Według ostatniego spisu ludności w miejscowości mieszkają 242 osoby. Do 31 grudnia 2009 samodzielna gmina, dzień później połączona z gminą Malix oraz Churwalden.

</doc>
<doc id="1965289" url="https://pl.wikipedia.org/wiki?curid=1965289" title="Giancarlo Galan">
Giancarlo Galan

Giancarlo Galan (ur. 10 września 1956 w Padwie) – włoski polityk, w latach 1995–2010 prezydent regionu Wenecja Euganejska, od 2010 do 2011 minister rolnictwa, następnie w 2011 minister kultury.
Życiorys.
Absolwent prawa na Uniwersytecie w Padwie, kształcił się następnie w zakresie zarządzania na Uniwersytecie Bocconi w Mediolanie. Zawodowo związany z firmą Publitalia '80, przedsiębiorstwem będącym odpowiedzialnym za sprzedaż reklam grupy medialnej Mediaset, kontrolowanej przez Silvia Berlusconiego.
Był działaczem Włoskiej Partii Liberalnej. Po jej rozwiązaniu znalazł się w 1994 wśród założycieli Forza Italia. W tym samym roku uzyskał mandat posła do Izby Deputowanych XII kadencji. Złożył go w 1995 w związku z wyborem na urząd prezydenta regionu Wenecja Euganejska. W 2000 i 2005 z powodzeniem ubiegał się o reelekcję na to stanowisko.
W 2006 z ramienia FI i 2008 z ramienia federacyjnego Ludu Wolności był wybierany w skład Senatu XV i XVI kadencji, z mandatu rezygnował jednak w związku z zakazem łączenia funkcji.
W grudniu 2009 władze jego ugrupowania zdecydowały się udzielić poparcia w wyborach regionalnych w 2010 przedstawicielowi koalicyjnej Ligi Północnej Luce Zaia. Pozbawiony rekomendacji partyjnej Giancarlo Galan nie ubiegał się o reelekcję.
W kwietniu 2010 wszedł w skład czwartego gabinetu Silvia Berlusconiego, obejmując stanowisko ministra polityki rolnej, żywnościowej i leśnej (jego poprzednik Luca Zaia wygrał wybory na prezydenta regionu). W marcu 2011 objął tekę ministra kultury. Od marca do listopada 2011 pełnił funkcję ministra kultury. W wyniku wyborów w 2013 ponownie został wybrany do Izby Deputowanych na XVII kadencję.
W 2014 objęty postępowaniem karnym w sprawie korupcyjnej, był m.in. osadzony w areszcie domowym. W 2016 odszedł z włoskiego parlamentu.

</doc>
<doc id="1965296" url="https://pl.wikipedia.org/wiki?curid=1965296" title="Wiesław Karpusiewicz">
Wiesław Karpusiewicz

Wiesław Karpusiewicz (ur. 23 lutego 1951 w Sopocie) – artysta fotografik, grafik. Jest redaktorem naczelnym i prezesem Wydawnictwa WM w Bydgoszczy. Zajmuje się problemami standaryzacji kolorów i metod obrazowania w procesie druku i mediów elektronicznych oraz kompleksowym przygotowaniem publikacji do druku. Jako artysta grafik tworzy edytorskie opracowania graficzne. Autor ponad dwustu projektów książek, albumów i kalendarzy. Jest producentem, reżyserem i operatorem filmów z zakresu stosowania nowoczesnych technologii i technik operacyjnych w medycynie. Współpracuje ze znanymi polskimi i międzynarodowymi koncernami farmaceutycznymi i medycznymi. Od 2005 roku jest współwydawcą i redaktorem biuletynu Polskiego Towarzystwa Urologicznego - Oddziału Północno-Zachodniego, w którym opisuje naukowe osiągnięcia członków towarzystwa, prowadzi rozmowy z chirurgami - urologami, przedstawiając problemy środowiska. Publikuje, felietony w literacko-artystycznym kwartalniku Temat, którego jest współredaktorem. W latach 1987-2003 zajmował się politycznymi aspektami obronności relacjonując na łamach prasy posiedzenia sejmowej Komisji Obrony Narodowej, publikował w tygodniku „Piaski”. , „Wiarus”, „Wprost”.
Do roku 2005 był zaangażowany w działalność Polskiego Stowarzyszenia Edukacji Plastycznej w Bydgoszczy. Był współzałożycielem i członkiem zarządu (2005-2009) Bydgoskiego Stowarzyszenia Artystycznego integrującego twórców literatury, muzyki, sztuk wizualnych i innych formy działalności artystycznej, promującego artystów bydgoskich i regionu kujawsko-pomorskiego. W październiku 2010 r. został wybrany prezesem stowarzyszenia. Brał udział w warsztatach artystycznych prowadzonych dla osadzonych w zakładach penitencjarnych na terenie województwa kujawsko-pomorskiego. Uczestniczył w realizacji i promocji Ogólnopolskiego Konkursu Twórczości Więziennej w Bydgoszczy. Współpracował z Kujawsko-Pomorskim Centrum Edukacji Ekologicznej.
Powołany przez Prezydenta Bydgoszczy, jako przedstawiciel Obywatelskiej Rady Kultury w skład zespołu zajmującego się opracowaniem "Obywatelskiej strategii rozwoju kultury - Masterplan dla kultury Bydgoszczy na lata 2013-2020". Dokument został ostatecznie uchwalony przez Radę Miasta Bydgoszczy we wrześniu 2013 r. stając się podstawą do opracowania polityki miasta w dziedzinie kultury.
Prezentował swoje grafiki i fotografie w organizowanym przez Bydgoskie Stowarzyszenie Artystyczne Festiwalu Sztuki „Rejs” (2003-2009). Brał udział w przedsięwzięciu artystycznym „Ars Habitat” (2003, 2004) oraz w interdyscyplinarnych spotkaniach literatów, poetów i artystów plastyków „Port Poetycki” w Bydgoszczy (2004, 2005).
Eksponował swe prace na wystawach indywidualnych: „Pluralis Modestiae” Galeria Promocja Centrum Onkologii w Bydgoszczy (2005), „Fotograficzne formy użytkowe” Galeria Miejska w Inowrocławiu (2006), „Fotografia” Galeria Uniwersytecka Student Pub (2007), "Mistyka światła – pragmatyka rzeczywistości" Toruń (2008), „Inowrocławskie inspiracje” Galeria Ratuszowa Inowrocław (2009).
Uczestniczył w kilkudziesięciu wystawach zbiorowych m.in. w Bydgoszczy (2004-2008, 2011), Lubostroniu (2007-2010), Grucznie (2007), Ostromecku, Inowrocławiu (2010), Toruniu (2008), Warszawie (2011) oraz na Litwie w Wilnie (2003). Jest autorem filmów autorskich i dokumentalnych poświęconych twórczości bydgoskiego środowiska artystycznego.

</doc>
<doc id="1965297" url="https://pl.wikipedia.org/wiki?curid=1965297" title="Obchody 70. rocznicy zbrodni katyńskiej">
Obchody 70. rocznicy zbrodni katyńskiej

Obchody 70. rocznicy zbrodni katyńskiej – przeprowadzone w 2010 roku (w niektórych wypadkach również na początku 2011 roku) uroczyste obchody 70. rocznicy zbrodni katyńskiej dokonanej w 1940 roku przez radziecką policję polityczną NKWD na polskich jeńcach wojennych i więźniach na podstawie decyzji Biura Politycznego KC WKP(b) z 5 marca 1940 roku. Wiele uroczystości rocznicowych odbywających się po 10 kwietnia 2010 roku łączyło się z oddaniem hołdu ofiarom katastrofy polskiego Tu-154 w Smoleńsku.
Obchody w Polsce.
Obchody 70. rocznicy zbrodni zorganizowano w wielu miastach i miejscowościach Polski z centralnymi uroczystościami państwowymi i religijnymi w Warszawie w dniu 13 kwietnia 2010 roku. Wojewódzkie uroczystości rocznicowe odbyły się w następujących miastach: Kraków (16 kwietnia), Katowice (18 kwietnia), Poznań (12 kwietnia), Opole (17 kwietnia), Białystok (10 kwietnia), Gdańsk (13 kwietnia), Szczecin (8 kwietnia), Olsztyn (18 kwietnia), Kielce (13 kwietnia), Lublin (15 kwietnia), Wrocław (18 kwietnia), Łódź (13–15 kwietnia).
W ramach obchodów 70. rocznicy zbrodni katyńskiej Sejm Rzeczypospolitej Polskiej VI kadencji podjął uchwałę 9 kwietnia 2010, w której złożył hołd ofiarom, wyraził oczekiwanie wyjaśnień wszystkich okoliczności zbrodni oraz nadzieję, że wizyta ówczesnego premiera Federacji Rosyjskiej Władimirem Putinem w uroczystościach w Katyniu (który był tam 7 kwietnia 2010 wspólnie z Donaldem Tuskiem) "jest zapowiedzią determinacji strony rosyjskiej do pozytywnego rozstrzygnięcia tych spraw". Narodowy Bank Polski wyemitował okolicznościowe monety rocznicowe. Działania związane z obchodami podjął Instytut Pamięci Narodowej, publikując specjalny numer Biuletynu Instytutu Pamięci Narodowej oraz zbiór studiów historycznych i prawniczych, relacji i dokumentów pt. "Zbrodnia Katyńska. W kręgu prawdy i kłamstwa", a także organizując wystawy, konferencje i marsze pamięci. Obchody 70. rocznicy zbrodni zorganizowały Wojsko Polskie i Policja. Wiele uroczystości rocznicowych odbywających się na terenie Polski miało oprawę wojskową.
Z okazji 70. rocznicy zbrodni katyńskiej odsłonięto w Polsce m.in. Krzyż Katyński w Wadowicach i pomnik ofiar mordu katyńskiego w Osowcu-Twierdzy, a ponadto, w ramach programu „Katyń… ocalić od zapomnienia”. rozpoczęto sadzenie 21 473 Dębów Pamięci upamiętniających poszczególnych zamordowanych w Katyniu, Twerze i Charkowie. Powstały również tablice pamiątkowe poświęcone ofiarom zbrodni.
Obchody za granicą.
2 marca 2010 roku z okazji 70. rocznicy zbrodni katyńskiej rosyjskie Stowarzyszenie „Memoriał” skierowało do prezydenta Rosji Dmitrija Miedwiediewa list otwarty, w którym apelowało m.in. o podjęcie kroków mających na celu odtajnienie akt rosyjskiego śledztwa katyńskiego, wznowienie śledztwa w celu procesowego ustalenia listy wszystkich ofiar, ustalenie wyczerpującej listy winnych, ustalenie miejsc pochówku rozstrzelanych z więzień zachodniej Ukrainy i Białorusi oraz rehabilitację wszystkich rozstrzelanych.
7 kwietnia 2010 roku specjalne oświadczenie z okazji 70. rocznicy zbrodni katyńskiej wydał amerykański Departament Stanu. Z okazji rocznicy zorganizowano m.in. wystawę w Parlamencie Europejskim w Brukseli oraz specjalną konferencję w Bibliotece Kongresu Stanów Zjednoczonych w Waszyngtonie, połączoną z wystawą w gmachu Senatu Stanów Zjednoczonych, wcześniej eksponowaną również w Muzeum Terroru w Budapeszcie. Wystawy poświęcone zbrodni katyńskiej otwarto także w Nowym Jorku, Chicago i Atlancie.
7 kwietnia 2010 roku na Polskim Cmentarzu Wojennym w Katyniu odbyły się uroczystości z udziałem premiera Rosji Władimira Putina i premiera Polski Donalda Tuska, którzy uczcili pamięć zamordowanych polskich oficerów i wmurowali kamień węgielny pod cerkiew Zmartwychwstania Pańskiego na terenie rosyjskiej części kompleksu katyńskiego. Następnie w Smoleńsku obaj premierzy spotkali się z polsko-rosyjską grupą ds. trudnych oraz przeprowadzili rozmowę między sobą. Była to pierwsza od 20 lat obecność przywódcy rosyjskiego w Katyniu w związku z uroczystościami katyńskimi.
10 kwietnia 2010 roku w Katyniu miała się odbyć druga część uroczystości rocznicowych z udziałem prezydenta RP Lecha Kaczyńskiego, którego na uroczystości zaprosiło Stowarzyszenie Rodzin Katyńskich. W zaplanowanych obchodach przewidziano bardziej rozbudowany scenariusz niż trzy dni wcześniej: w Lesie Katyńskim miała zostać odprawiona msza święta połączona z modłami ekumenicznymi innych wyznań oraz założono przemówienia prezydenta RP, przedstawiciela strony rosyjskiej i Federacji Rodzin Katyńskich. Uroczystości nie doszły do skutku wskutek katastrofy polskiego Tu-154 w Smoleńsku, w której zginęła cała polska 96-osobowa delegacja udająca się na obchody samolotem, w tym prezydent RP Lech Kaczyński (łącznie w uroczystościach miało uczestniczyć ok. 300 osób z Polski, w tym przedstawiciele rodzin katyńskich, polskich instytucji państwowych, służb mundurowych, duchowieństwa i harcerstwa). Zamiast zaplanowanych obchodów na miejscu odmówiono jedynie różaniec i odprawiono mszę świętą. W ramach obchodów 70. rocznicy zbrodni katyńskiej w dniu 25 września 2010 roku na Cmentarzu Ofiar Totalitaryzmu w Charkowie odbyła się uroczystość z udziałem prezydenta RP Bronisława Komorowskiego i premiera Ukrainy Mykoły Azarowa.
Na trasie od stacji kolejowej Gniezdowo do Lasu Katyńskiego (w 1940 była to ostatnia droga polskich oficerów na egzekucję) odbył się IV Marsz Pamięci, w których uczestniczyło po 150 młodzieży szkolnej z Polski i Rosji.
11 kwietnia 2010 roku odbyły się uroczystości rocznicowe pod Pomnikiem Katyńskim w Toronto w Kanadzie, 16 kwietnia pod Pomnikiem Katyńskim w Cannock Chase w Wielkiej Brytanii, a 18 kwietnia 2010 roku obchody zorganizowane przez Związek Polaków w Argentynie i uroczystości w Sztokholmie w Szwecji. 25 kwietnia 2010 roku zorganizowano uroczystości przy Pomniku Katyńskim w Londynie oraz przy Pomniku Katyńskim w Niles w Chicago. 28 kwietnia 2010 roku w Czeskim Cieszynie uroczyście otwarto wystawę „Zagłada polskich elit. Akcja AB – Katyń”. co stanowiło inaugurację obchodów 70. rocznicy zbrodni katyńskiej w Czechach. Obchody rocznicowe odbyły się również w Wilnie na Litwie oraz w Grodnie i Lidzie na Białorusi. W 2010 roku na Białorusi powstał film dokumentalny "Katyń – 70. lat później" (biał. "Катынь. Праз 70 гадоў") autorstwa Galiny i Uładzimira Samojłau, wyemitowany 22 października 2010 roku przez telewizję „Biełsat”; impulsem do jego stworzenia była 70. rocznica zbrodni katyńskiej. Otwarto również okolicznościową wystawę w Mińsku.
W ramach przygotowań do obchodów 70. rocznicy zbrodni katyńskiej podjęto decyzję o budowie Pomnika Męczenników Katynia w Budapeszcie (odsłoniętego w 2011 roku).
W Stanach Zjednoczonych niektóre obchody związane w 70. rocznicą zbrodni katyńskiej organizowano również na początku 2011 roku. 70. rocznicy zbrodni katyńskiej była poświęcona konferencja zorganizowana 4 i 5 lutego 2011 roku w Szkole Prawa (School of Law) Case Western Reserve University w Cleveland w stanie Ohio.

</doc>
<doc id="1965308" url="https://pl.wikipedia.org/wiki?curid=1965308" title="Furano">
Furano

 - japońskie miasto w prefekturze Hokkaido, w podprefekturze Kamikawa. Leży na południe od Asahikawa i na północny wschód od Sapporo. Jest bazą narciarską i ośrodkiem sportowym. Miasto ma powierzchnię 600,71 km2 . W 2020 r. mieszkało w nim 21 156 osób, w 9 561 gospodarstwach domowych (w 2010 r. 24 266 osób, w 10 073 gospodarstwach domowych).
Mieści się tu Ośrodek Narciarski Furano oferujący 23 trasy, obsługiwane przez 11 wyciągów. Ośrodek ten leży na wysokości od 245 do 1209 m n.p.m. Rozgrywano tu zawody Pucharu Świata w narciarstwie alpejskim oraz Pucharu Świata w snowboardzie.

</doc>
<doc id="1965320" url="https://pl.wikipedia.org/wiki?curid=1965320" title="Immersion">
Immersion

Immersion – trzeci album studyjny australijskiego zespołu Pendulum, wydany 21 maja 2010 roku. Tytuł albumu został potwierdzony w grudniu 2009 roku, choć sam album został zapowiedziany wcześnie tego roku. Został wydany 21 maja 2010 w Australii i Irlandii, a 24 maja na całym świecie.
Pierwszym singlem promującym płytę został utwór "Watercolour", wydany 3 maja 2010 roku. Drugim - "Witchcraft", trzecim - "The Island" i ostatnim, wydanym w 2011 roku - "Crush".
Oprawę albumu przygotował polski grafik Maciej Hajnrich z użyciem zdjęć Storma Thorgersona.

</doc>
<doc id="1965439" url="https://pl.wikipedia.org/wiki?curid=1965439" title="Biopsja szpiku kostnego">
Biopsja szpiku kostnego

Biopsja szpiku kostnego – badanie inwazyjne polegające na pobraniu w miejscowym znieczuleniu próbki krwi szpikowej (biopsja aspiracyjna) lub fragmentu kości i szpiku (trepanobiopsja) przy pomocy specjalnej igły. Badanie wykonuje się w przypadku podejrzenia choroby układu krwiotwórczego w celu postawienia właściwego rozpoznania, a w przypadku już rozpoznanych chorób - w celu oceny postępu leczenia. Materiał pobrany podczas badania poddaje się badaniu mikroskopowemu i innym badaniom laboratoryjnym. 
Wykonanie badania.
Szpik kostny uzyskuje się poprzez nakłucie kości gąbczastej. Najczęściej wykorzystywanymi w tym celu kośćmi są grzebienie kości biodrowych lub mostek (trzon lub rękojeść). Z mostka można uzyskać jedynie aspirat krwi szpikowej, z talerza biodrowego możliwe jest również uzyskanie fragmentu kości (trepanobioptatu).
Punkcja mostka.
Badany leży na plecach. Osoba wykonująca badanie po dokładnym umyciu skóry okolicy wkłucia środkiem odkażającym dokonuje znieczulenia skóry i okostnej środkiem do znieczulenia miejscowego (w Polsce najczęściej jest to lidokaina). Następnie używając specjalnej igły z rękojeścią i ogranicznikiem głębokości wkłucia okrężnymi ruchami wprowadza igłę do jamy szpikowej. Przy prawidłowym znieczuleniu chory nie powinien odczuwać bólu. Następnie przy pomocy jałowej strzykawki podłączanej do igły pobiera się 1-2ml krwi szpikowej. W czasie aspiracji pacjent może odczuwać ból, który porównywany jest do bólu zęba. Igłę wraz ze strzykawką okrężnymi ruchami wyciąga się z kości, a miejsce wkłucia zabezpiecza jałowym gazikiem.
Punkcja kości biodrowej.
Najczęściej wybieranym miejscem nakłucia jest kolec biodrowy tylny górny, rzadziej inne elementy grzebienia biodrowego. Punkcji dokonuje się w miejscu, gdzie kość biodrowa jest najlepiej wyczuwalna pod skórą. Badany leży na brzuchu. Technika jest podobna do opisywanej wyżej, używa się jednak innej igły - jest ona nieco grubsza, dłuższa i nie posiada ogranicznika głębokości wkłucia. Igłę wprowadza się okrężnymi ruchami poruszając się prostopadle do brzegu grzebienia biodrowego, równolegle do płaszczyzny talerza biodrowego. Do osiągnięcia jamy szpikowej należy igłę wprowadzić w głąb kości na ok. 1,5 – 2 cm. Dalsza część zabiegu jest identyczna jak w przypadku punkcji mostka.
Przeciwwskazania.
Przeciwwskazania są zwykle względne. Należą do nich ciężkie zaburzenia krzepnięcia krwi, które, jeśli zostaną wcześniej wykryte, mogą być przed badaniem odpowiednio wyrównane. 
Powikłania.
Powikłania badania są rzadkie, a powikłania ciężkie dotyczą w zasadzie jedynie punkcji mostka. Większość powikłań wiąże się z nakłuciem tkanek: przedłużające się krwawienie lub krwotok, stan zapalny w miejscu wkłucia, złamanie igły w kości. W trakcie punkcji mostka może dojść do odmy osierdziowej lub śródpiersiowej, uszkodzenia serca lub dużych naczyń, zatoru tłuszczowego, zapalenia śródpiersia. Procedury dokonuje się sprzętem jednorazowego użytku, więc ryzyko zakażeń wirusowych (WZW, HIV) praktycznie nie istnieje.

</doc>
<doc id="1965440" url="https://pl.wikipedia.org/wiki?curid=1965440" title="František Lipka">
František Lipka

František Lipka (ur. 22 lutego 1946 w Bratysławie) – słowacki poeta i tłumacz.
Elementy biografii.
Studiował filologię słowacką oraz serbsko-chorwacką na Uniwersytecie Komeńskiego w Bratysławie, gdzie później wykładał historię literatur serbskiej i chorwackiej. W latach 1972–1976 był lektorem języka słowackiego na Uniwersytecie w Nowym Sadzie. Od końca lat dziewięćdziesiątych pracuje w dyplomacji, był na placówkach w Belgradzie, Paryżu i Brukseli. Był szefem międzynarodowej komisji podczas referendum w sprawie niezależności Czarnogóry.
Działalność translatorska.
Tłumaczy z języka serbskiego, chorwackiego, słoweńskiego i macedońskiego (m.in. takich pisarzy, jak Ivo Andrić, Miloš Crnjanski, Dobrica Ćosić).
Twórczość.
Wydał tomy wierszy: "Štvanica" (Polowanie, 1970), "Jazero" (Jezioro, 1976), "Zem na jazyku" (Ziemia na języku, 1978), "Orfeus na bicykli" (Orfeusz na rowerze, 1980), "Argonauti" (Argonauci, 1981), "Útek z obrazu" (Ucieczka z obrazu, 1984) i "Rozprava o metóde" (Rozprawa o metodzie, 1989). Jest też autorem książki dla dzieci "Farebné rozprávky" (Kolorowe bajki, 1969), kilku antologii oraz przewodnika po słowackich winach.

</doc>
<doc id="1965469" url="https://pl.wikipedia.org/wiki?curid=1965469" title="Wina gruzińskie">
Wina gruzińskie

Wina gruzińskie – wina produkowane w Gruzji, która jest najstarszym regionem winiarskim na świecie.
Historia.
Uprawę Winorośli rozpoczęto w Gruzji 7 do 5 tysięcy lat p.n.e., kiedy mieszkańcy południowego Kaukazu zauważyli, że pozostawiony na zimę w zagłębieniach sok z winogron zamienia się w wino. Od 4000 p.n.e. Gruzini zakopywali w ziemi gliniane naczynia zwane kwevri, w których przechowywali gotowe wino w odpowiedniej temperaturze. Po napełnieniu sokiem, kwevri były zamykane drewnianą pokrywą i zasypywane ziemią. Wino w niektórych kwewri mogło być przechowywane nawet przez 50 lat.
W 2006 Rosja, dotychczas główny odbiorca, wprowadziła embargo na gruzińskie wina.
Regiony winiarskie.
W Gruzji istnieje pięć głównych regionów winiarskich, na czele z Kachetią, gdzie rośnie 70% wszystkich winogron Gruzji (ok. 32 tys. ha). Jednak w przypadku win wyższej jakości ważny staje się podział na mikroregiony, zwane też apelacjami. Mikroregion to stosunkowo niewielki obszar, ograniczony do kilku lub jednej miejscowości. Spośród kilkudziesięciu tradycyjnych apelacji, osiemnaście zostało dotychczas oficjalnie uznanych.
Odmiany winorośli.
W Gruzji udało się uniknąć komercyjnego nasadzania gatunków międzynarodowych. Według różnych szacunków jest tu od 50 do 500 odmian winorośli, z czego komercyjnie zarejestrowanych jest 38. Dwa najważniejsze szczepy to "Rkatsiteli" i "Saperavi".
Kultura picia wina.
Wino w Gruzji jest głównym trunkiem przy wznoszeniu toastów. Najdłuższe przemowy mogą trwać kilka minut. Za porządek i przebieg spotkania odpowiada osoba zwana "tamada", którą najczęściej jest gospodarz lub najbardziej poważana osoba w grupie. Właściwie pije się pod jego komendę i nie wypada sięgać po kieliszek samodzielnie. "Tamada" może zainicjować "wachtanguri" (bruderszaft), który często pije się ze specjalnych pucharów wykonanych z rogu, o pojemności czasami przekraczającej pół litra.

</doc>
<doc id="1965473" url="https://pl.wikipedia.org/wiki?curid=1965473" title="Suicide Solution">
Suicide Solution

Suicide Solution – utwór wykonywany przez Ozzy'ego Osbourne'a. Jest to ostatni utwór na 1. stronie pierwszego studyjnego albumu (LP) – Blizzard of Ozz (1980) – tego angielskiego wokalisty. Wydanie utworu wraz z albumem wiązało się z kontrowersjami, które przysporzyły Osbourne'owi wiele problemów.
Utwór został wydany przez Ozzy'ego Osbourne'a jako hołd dla przedwcześnie zmarłego wokalisty AC/DC Bona Scotta.
Kompozycja.
Riff do utworu został napisany przez gitarzystę formacji Randy'ego Rhoadsa. Wcześniej ten motyw był użyty przez muzyka w utworze "Force of Habit" zespołu Quiet Riot. Bob Daisley natomiast napisał tekst do "Suicide Solution".

</doc>
<doc id="1965475" url="https://pl.wikipedia.org/wiki?curid=1965475" title="Centrum Kabały (Tel Awiw)">
Centrum Kabały (Tel Awiw)

Centrum Kabały (hebr. בית המרכז לקבלה; ang. "The Tel Aviv Kabbalah Study Centre") – instytucja religijno-edukacyjna propagująca nauki Kabały, z siedzibą w osiedlu Centrum Tel Awiwu w Tel Awiwie, w Izraelu.
Położenie.
Budynek jest usytuowany przy ulicy Ben Ami w bezpośrednim sąsiedztwie placu Dizengoffa w Tel Awiwie.
Historia.
Budynek został zaprojektowany w 1937 przez architekta Josefa Neufelda, na potrzeby ośrodka zdrowia "Clalit". Budynek został wybudowany w stylu międzynarodowym, znanym jako Bauhaus. Jest to wyjątkowa budowla powstała w tym stylu, ponieważ 90% budynków powstałych w stylu międzynarodowym na całym świecie, należy do osób prywatnych. Przeznaczenie budowli powstałych w stylu Bauhaus dla użyteczności publicznej, jest przypadkiem niezwykle rzadkim.
Architektura.
Budynek wchodzi w skład zespołu miejskiego Białego Miasta Tel Awiwu, który został umieszczony w 2003 na Liście światowego dziedzictwa UNESCO, jako największe na świecie skupisko budynków modernistycznych. Został on stworzony w latach 30. XX wieku przez pochodzących z Niemiec żydowskich architektów, którzy kształcili się na uczelni artystycznej Bauhaus (powstał w niej styl architektoniczny nazywany modernizmem). Niektórzy z tych architektów, w tym Arje Szaron, przyjechali do Palestyny i przystosowali poglądy modernizmu do lokalnych warunków, tworząc w Tel Awiwie największe na świecie skupisko budynków wybudowanych w tym stylu.
Działalność.
W Centrum prowadzone są różnorodne szkolenia oraz konferencje poświęcone tematyce Kabały. Ośrodek oferuje kursy naukowe na różnych szczeblach zaawansowania wiedzy. Miesięczne kursy umożliwiają zapoznanie się z całym rocznym cyklem świąt żydowskich.
Na pierwszym piętrze znajduje się magazyn leków szpitalnych, wykorzystywanych przez dawny ośrodek zdrowia.

</doc>
<doc id="1965496" url="https://pl.wikipedia.org/wiki?curid=1965496" title="Krypta Kapucyńska w Wiedniu">
Krypta Kapucyńska w Wiedniu

Krypta Kapucyńska w Wiedniu, także Krypta Cesarska – miejsce pochówku zmarłych z dynastii habsburskiej i habsbursko-lotaryńskiej w Wiedniu.
Krypta znajduje się przy placu Neuer Markt w podziemiach kościoła Kapucynów w Wiedniu i jest zarządzana przez mnichów tegoż zakonu.

</doc>
<doc id="1965498" url="https://pl.wikipedia.org/wiki?curid=1965498" title="Wathlingen">
Wathlingen

Wathlingen – miejscowość i gmina w Niemczech, w kraju związkowym Dolna Saksonia, w powiecie Celle, siedziba gminy zbiorowej Wathlingen.
Współpraca.
Miejscowości partnerskie:

</doc>
<doc id="1965500" url="https://pl.wikipedia.org/wiki?curid=1965500" title="Bob (fryzura)">
Bob (fryzura)

Bob – klasyczna krótka fryzura kobieca, polegająca na skróceniu włosów jednolicie najczęściej do wysokości brody, często z dodaniem grzywki, która występuje w kilku wariantach.
Najpopularniejszymi z nich są:
We fryzurach typu bob często tył głowy jest wygolony maszynką (im niżej tym krótsze włosy, włosy ścięte do długości kilku milimetrów lub całkowicie zgolone).
Historia.
Pierwszą kobietą posiadającą fryzurę bob była Eve Lavalliere, którą obciął na potrzeby sztuki teatralnej w roku 1909 Antoni Cierplikowski (Antoine). Dopiero dekadę później fryzury bob stały się nadzwyczaj popularne, co przyczyniło się również do wzrostu liczby kobiet noszących tradycyjne krótkie włosy.
Tradycyjny bob z lat 20. przeważnie posiada prostą grzywkę nie dłuższą niż do linii brwi. Włosy są ścięte wokół głowy do równej długości (zazwyczaj włosy sięgają nieco poniżej uszu). Włosy zasłaniają uszy.
Włosy z tyłu głowy, poniżej linii bob bardzo często są ścinane do długości kilku milimetrów lub centymetrów. Czasem spotyka się fryzury z całkowicie ogoloną dolną częścią głowy.
W latach 60. XX wieku fryzury bob znów zaczęły być modne. Kobiety obcinały się według standardów z poprzednich dekad. Wprowadzono również fryzurę typu A Line.
Bob A Line jest fryzurą asymetryczną - z przodu długą (włosy sięgają nawet linii szczęki), a z tyłu stającą się coraz krótszą (włosy skracają się ku górze). Poniżej linii bob włosy starannie przycinano tak, by osiągnąć łagodne przejście pomiędzy górną a dolną częścią głowy.
Fryzura typu bob stała się szczególnie modna w latach 20. XX wieku.
Bob w XXI wieku.
Kolejne odrodzenie fryzury miało miejsce na początku XXI wieku. Obecnie fryzury typu bob są bardzo różnorodne. Najpopularniejszymi odmianami są fryzury long bob, short bob, odwrócony bob, pixie bob, A Line oraz bob chiński, charakteryzujący się ścięciem włosów do równej długości wokół głowy (lecz poniżej linii szczęki).
Większą popularnością cieszą się fryzury z krótko ostrzyżonymi włosami u dołu głowy.
W XXI wieku nastąpiło odrodzenie fryzury. Fryzury bob posiadają gwiazdy takie jak: Victoria Beckham, Rihanna, Katie Holmes. Katarzyna Zielińska. 

</doc>
<doc id="1965504" url="https://pl.wikipedia.org/wiki?curid=1965504" title="Arechis II">
Arechis II

Arechis II (? – 787) był hrabią Benewentu od roku 758, a od 774 uzyskał tytuł księcia, zostając pierwszym księciem Benewentu.
Za swego panowania rozszerzył terytorium księstwa Benewentu do największych historycznie rozmiarów, obejmowało ono większość terenów południowych Włoch, Półwysep Salentyński oraz Kalabrię.
Jego śmierć w 787 roku zapoczątkowała jednak rozpad księstwa. Władzę przejął jego syn Grimoald.

</doc>
<doc id="1965505" url="https://pl.wikipedia.org/wiki?curid=1965505" title="Grand Prix Holandii 1973">
Grand Prix Holandii 1973

Grand Prix Holandii 1973 (oryg. Grote Prijs van Nederland) – 10. runda Mistrzostw Świata Formuły 1 w sezonie 1973, która odbyła się 29 lipca 1973, po raz 18. na torze Zandvoort.
20. Grand Prix Holandii, 18. zaliczane do Mistrzostw Świata Formuły 1.
Zandvoort wrócił do kalendarza Formuły 1 po rocznej nieobecności. Podczas tego wyścigu zginął Roger Williamson, była to pierwsza z dwóch ofiar śmiertelnych w sezonie 1973. François Cevert, który zajął drugie miejsce w tym wyścigu, później zginął w czasie ostatniego wyścigu sezonu Stanów Zjednoczonych. Wyścig wygrał Jackie Stewart.
Wypadek.
Jadący swój drugi wyścig w Formule 1 Brytyjczyk Roger Williamson na 8 okrążeniu, najprawdopodobniej w wyniku pęknięcia opony, uderzył w barierki, po czym bolid wylądował do góry kołami i zaczął płonąć. Jadący za nim David Purley zatrzymał się i pobiegł pomóc koledze, próbując przewrócić bolid na koła. Obsługa toru mu nie pomogła, przyglądając się obojętnie całemu zajściu. Płomienie wkrótce objęły cały bolid i urosły do takich rozmiarów, że szanse uratowania Williamsona były bliskie zeru. Od szczątków pojazdu odciągnął Purleya człowiek z obsługi, który musiał zrobić to siłą. Purley w furii uderzył go i podniósł ręce w akcie rozpaczy. Całą scenę w niedzielne popołudnie oglądały przed telewizorami miliony ludzi. Gdy w końcu przybył wóz strażacki, Williamson już nie żył. David Purley odznaczony został 11 medalami za heroizm i odwagę, w tym najwyższym cywilnym odznaczeniem Medal Jerzego za próbę ratowania Williamsona.

</doc>
<doc id="1965506" url="https://pl.wikipedia.org/wiki?curid=1965506" title="Oscar Cullmann">
Oscar Cullmann

Oscar Cullmann (ur. 25 lutego 1902 w Strasburgu, zm. 16 stycznia 1999 w Chamonix) – teolog luterański. Najbardziej jest znany ze swojej działalności w ruchu ekumenicznym. Miał znaczący wpływ na ustanowienie dialogu między Kościołami luterańskimi i Kościołem katolickim. Z powodu bliskich kontaktów z Janem XXIII, Pawłem VI i Janem Pawłem II inny wybitny teolog protestancki Karl Barth żartował, że na grobie Cullmanna zostanie umieszczony napis: "Doradca trzech papieży". Był zaproszony w charakterze obserwatora na Sobór watykański II.
Dzieła.
Napisał m.in.:

</doc>
<doc id="1965511" url="https://pl.wikipedia.org/wiki?curid=1965511" title="Marian Sikora">
Marian Sikora



</doc>
<doc id="1965517" url="https://pl.wikipedia.org/wiki?curid=1965517" title="Otto II Surowy">
Otto II Surowy

Otto II Surowy, niem. "Otto II. der Strenge" (ur. ok. 1266 r., zm. 9 kwietnia 1330 r.) – książę Lüneburga od 1277 r., z dynastii Welfów.
Życiorys.
Otto II był synem księcia Brunszwiku i Lüneburga Jana oraz Liudgardy, córki hrabiego Holsztynu Gerarda I. W chwili śmierci ojca był niepełnoletnie i rządy opiekuńcze w jego księstwie sprawowali najpierw stryj Albrecht I Wielki, książę Brunszwiku, a po jego śmierci kolejny stryj Konrad, biskup Verden. 
Samodzielne rządy Otto objął w 1282 r. Podczas ich sprawowania skutecznie poszerzał terytorium swojego księstwa, głównie w rejonie rzek Leine i Wezera (zarówno metodami siłowymi, jak i w drodze zakupów i zamian), a także walczył o wpływy nad dolną Łabą z władcami Schwerinu oraz Askańczykami. Aby zdobyć finansowanie dla tego typu działań, posiłkował się kredytami od miast, sprzedażą przywilejów oraz zastawami. Przeprowadził reformę monetarną w księstwie, zakazując bicia monety przez miasta na terenie księstwa, z wyjątkiem miast Lüneburg i Hanower. Przeprowadził także lokacje miejskie (m.in. Harburg i Celle), dbał o pokój wewnętrzny księstwa i ograniczał samowolę rycerstwa. 
W 1314 r. Otto dopuścił do współrządów swego syna Ottona III, a rok później ogłosił, że jego następcami mają zostać wspomniany Otto oraz drugi z synów Wilhelm, pozostali synowie zostali zaś przeznaczeni do kariery duchownej. Otto i Wilhelm zgodnie z jego wolą mieli po jego śmierci podzielić się księstwem, do czego jednak nie doszło i bracia objęli wspólne rządy w całej ojcowiźnie.
Rodzina.
W 1287 r. poślubił Matyldę, córkę palatyna reńskiego i księcia Górnej Barawii Ludwika II, dzięki temu małżeństwu został szwagrem króla Niemiec od 1314 r., a cesarza od 1328 r., Ludwika IV Bawarskiego. Z małżeństwa tego pochodziło siedmioro dzieci:

</doc>
<doc id="1965520" url="https://pl.wikipedia.org/wiki?curid=1965520" title="TOCA Race Driver 2">
TOCA Race Driver 2

ToCA Race Driver 2 lub Race Driver 2: The Ultimate Racing Simulator – czwarta odsłona serii realistycznych symulacji wyścigów samochodów sportowych.

</doc>
<doc id="1965521" url="https://pl.wikipedia.org/wiki?curid=1965521" title="Zbrodnie nacjonalistów ukraińskich w powiecie brodzkim">
Zbrodnie nacjonalistów ukraińskich w powiecie brodzkim

Zbrodnie nacjonalistów ukraińskich w powiecie brodzkim – zbrodnie nacjonalistów ukraińskich głównie na polskiej ludności cywilnej podczas czystki etnicznej w Małopolsce Wschodniej w powiecie brodzkim w dawnym województwie tarnopolskim w okresie II wojny światowej.
Ustalono 3 142 ofiar, szacowana łączna liczba zamordowanych obywateli polskich w powiecie brodzkim wyniosła 5 642 osób. Wypędzonych i wysiedlonych Polaków szacuje się na 9 405. Opuszczonych bądź spalonych domów 2 445.
Zbrodnie głównie były dziełem oddziałów UPA, samoobrony (SKW) i bojówek Służby Bezpieczeństwa OUN. W pacyfikacjach polskich wiosek w województwie tarnopolskim wzięły udział również pododdziały 4 pułku policji SS oraz policjantów Ukraińskiej Policji Pomocniczej.

</doc>
<doc id="1965524" url="https://pl.wikipedia.org/wiki?curid=1965524" title="HARQ">
HARQ

HARQ (ang. Hybrid automatic repeat request) – protokół telekomunikacyjny, umożliwiających bezbłędny przesył danych w czasie trudnych warunków propagacyjnych.
Głównym zadaniem sieci teleinformatycznych jest szybka transmisja danych, nieobciążająca w zbyt dużym stopniu zasobów sieciowych. Oprócz tego, że dane muszą być przesyłane z odpowiednią prędkością, muszą również dotrzeć do odbiorcy w niezmienionym stanie. Operatorzy muszą zapewnić klientom odpowiednią jakość i szybkość transmisji, obciążając jednocześnie jak najmniej zasobów sieciowych. W LTE bezbłędny odbiór danych gwarantuje wykorzystanie adaptacyjnego kodowania i modulacji AMC (Adaptive Modulation and Coding) oraz protokołu HARQ (Typ II / III). Wykorzystanie obu technik zapewnia bezbłędną i szybką transmisję danych.

</doc>
<doc id="1965525" url="https://pl.wikipedia.org/wiki?curid=1965525" title="Naci Şensoy">
Naci Şensoy

Naci Şensoy (również serb. Nadži Šensoj, ur. 20 lutego 1958) – urodzony na terenie dzisiejszego Kosowa piłkarz oraz trener piłkarski z obywatelstwem tureckim.
Przez większą część piłkarskiej kariery występował w klubach w Turcji. Tam też rozpoczął pracę szkoleniową, jako asystent w İstanbulsporze A.Ş. Później przez dwa sezony był trenerem azerskiego Turanu Tovuz.
W międzyczasie jako asystent Miodraga Ješicia i Ratka Dostanicia był zatrudniony w Slawii Sofia.
Od 2008 do 2010 związany był z ligą bułgarską: prowadził kluby walczące o pozostanie w ekstraklasie, Belasicę Petricz, Pirin 1922 Błagojewgrad, Wichren Sandanski oraz Łokomotiw Płowdiw. Później pracował w Serbii i Albanii.

</doc>
<doc id="1965526" url="https://pl.wikipedia.org/wiki?curid=1965526" title="Erol Iba">
Erol Iba

Erol Iba (ur. 6 sierpnia 1979 w Jayapurze) – piłkarz indonezyjski grający na pozycji obrońcy.
Kariera klubowa.
Karierę piłkarską Iba rozpoczął w juniorach Diklatu Papua, a następnie grał też w juniorach Diklatu Ragunan. W 1996 roku przeszedł do Persipury Jayapura. W jej barwach zadebiutował w indonezyjskiej pierwszej lidze. Grał w niej do połowy 1998 roku i wtedy też odszedł do Semenu Padang. Na początku 2003 roku został piłkarzem PSPS Pekanbaru, a w 2004 roku – Aremy Malang. W 2007 roku grał w Persiku Kediri, a w sezonie 2008/2009 – w Pelicie Jaya. Z kolei w połowie 2009 roku wrócił do Persipury Jayapura. Następnie grał w takich klubach jak: Persebaya Surabaya, Persegres Gresik United i Sriwijaya FC. W 2015 przeszedł do Persepam Madura United.
Kariera reprezentacyjna.
W reprezentacji Indonezji Iba zadebiutował w 2006 roku. W 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju rozegrał jedno spotkanie, z Koreą Południową (0:1).

</doc>
<doc id="1965530" url="https://pl.wikipedia.org/wiki?curid=1965530" title="Grand Prix Holandii 1974">
Grand Prix Holandii 1974

Grand Prix Holandii 1974 (oryg. Grote Prijs van Nederland) – ósma runda Mistrzostw Świata Formuły 1 w sezonie 1974, która odbyła się 23 czerwca 1974, po raz 19. na torze Zandvoort.
21. Grand Prix Holandii, 19. zaliczane do Mistrzostw Świata Formuły 1.

</doc>
<doc id="1965531" url="https://pl.wikipedia.org/wiki?curid=1965531" title="Huliński Potok">
Huliński Potok

Huliński Potok – potok, lewostronny dopływ Pienińskiego Potoku.
Potok płynie w Pieninach. Spływa z Masywu Trzech Koron w północnym kierunku, po zachodniej stronie Ostrego Wierchu i Zamkowej Góry. Poniżej Białych Skał uchodzi do Pienińskiego Potoku, będąc największym z jego dopływów. Spływa głębokim jarem, który w całości porośnięty jest gęstym lasem jodłowo-bukowym. Jest to obszar ochrony ścisłej, już przed II wojną światową włączony w obszar Pienińskiego Parku Narodowego.
Jar Hulińskiego Potoku zawalony jest powalonymi i próchniejącymi drzewami, a jesienią pokrywa się grubą warstwą liści bukowych. Jodły osiągają tutaj wysokość do 40 m i do 3 m obwodu. Władysław Ściborowski w 1877 pisał: "„Tutaj znajdujemy się wobec dziewiczej przyrody, widzimy drzewa wznoszące się prosto, inne pochylone, inne wreszcie przewrócone i próchniejące wśród gęstej zarośli różnych ziół i krzewów bujnie rosnących, którym organiczne szczątki próchniejących roślin dostarczają pożywienia”." Las ten jest fragmentem pierwotnej puszczy pienińskiej. Występują w nim rzadkie już okazy cisa pospolitego, chroniona paproć języcznik zwyczajny i pospolita miesięcznica trwała.
Przy potoku prowadzi pieszy niebieski szlak turystyczny z Bajkowego Gronia przez Huliński Potok, Zamkową Górę, Ostry Wierch i Trzy Korony na przełęcz Szopka.

</doc>
<doc id="1965535" url="https://pl.wikipedia.org/wiki?curid=1965535" title="Johannes Jaenisch">
Johannes Jaenisch

Johannes Jaenisch (ur. 5 grudnia 1904 w Altdamm, zm. 18 kwietnia 1965 w Hamburgu) – zbrodniarz nazistowski, SS-Unterscharführer, członek załogi niemieckiego obozu koncentracyjnego Buchenwald.
Członek załogi Buchenwaldu od lipca 1939 do czerwca 1943. Początkowo sprawował stanowiska "Blockführera" i "Arbeitskommandoführer" (kierownika komanda więźniarskiego). Następnie, od 1941, pełnił służbę jako nadzorca w obozowym areszcie.
Po zakończeniu wojny został oskarżony o udział w następujących zbrodniach, które popełnione zostały w Buchenwaldzie: 
13 czerwca 1953 zachodnioniemiecki sąd w Waldshut skazał Jaenischa na 9 lat pozbawienia wolności.

</doc>
<doc id="1965536" url="https://pl.wikipedia.org/wiki?curid=1965536" title="Welizar Popow">
Welizar Popow

Welizar Popow (ur. 7 lutego 1976 w Płowdiwie) – bułgarski piłkarz oraz trener piłkarski.
Przez większą część piłkarskiej kariery występował w klubach z rodzinnego Płowdiwu, Łokomotiwie i Spartaku.
Jednak jako szkoleniowiec związał się z Czerno More Warna. Pracuje w nim od 2004 roku, najpierw jako trener zespołu rezerw, a potem asystent Nikoły Spasowa. We wrześniu 2009 roku zastąpił Spasowa na stanowisku trenera pierwszego zespołu.
Był szkoleniowcem drużyny, kiedy - na początku sezonu 2010–2011 - wzmocnił ją 37-letni Brazylijczyk Mário Jardel, dwukrotny zdobywca Złotego Buta dla najlepszego strzelca lig europejskich. Jednak mimo tego transferu, zespół nowe rozgrywki rozpoczął od pięciu zwycięstw i aż sześciu porażek. Z powodu niesatysfakcjonujących wyników Popow 23 października podał się do dymisji.

</doc>
<doc id="1965538" url="https://pl.wikipedia.org/wiki?curid=1965538" title="Lista meczów reprezentacji Brazylii w piłce nożnej mężczyzn">
Lista meczów reprezentacji Brazylii w piłce nożnej mężczyzn

Oficjalne i nieoficjalne mecze reprezentacji Brazylii w piłce nożnej mężczyzn
Mecze z reprezentacjami poszczególnych państw.
Bilans uwzględnia jedynie oficjalne mecze reprezentacji Brazylii.
Skróty.
Mecze nieuznawane za oficjalne wyróżniono numerem porządkowym z literą N.
Skróty: e – eliminacje, MŚ – mistrzostwa świata, PK – Puchar Konfederacji, CA – Copa America, GC – Złoty Puchar CONCACAF, MP – Mistrzostwa Panamerykańskie, CR – Copa Julio Roca, CB – Copa Rio Branco, TC – Taça Oswaldo Cruz, TO – Taça Bernardo O’Higgins, TA – Taça do Atlântico, PN – Puchar Narodów, IC – Minicopa (Brazil Independence Cup), BC – USA Bicentenary Cup, TM – Mundialito, RC – Stanley Rous Cup, AB – Australia Bicentenary Gold Cup, TD – Turniej Duński, TdA – Taça da Amizade, FC – Friendship Cup, UC – Umbro Cup, TF – Turniej Francuski, SC – Superclásico de las Américas, am. – reprezentacja amatorska, ol. – reprezentacja olimpijska, pd. – po dogrywce, k. – rzuty karne, wo. – walkower, * – mecz odbył się na neutralnym terenie.

</doc>
<doc id="1965542" url="https://pl.wikipedia.org/wiki?curid=1965542" title="Bitwa pod Słonimem (1769)">
Bitwa pod Słonimem (1769)

Bitwa pod Słonimem – bitwa stoczona 12 lipca 1769 roku podczas konfederacji barskiej.
Gdy wojska konfederackie dowodzone przez Kazimierza Pułaskiego wycofały się przed rosyjską grupą Wachmeistra na prawy brzeg Szczary, Kozacy wchodzący w skład sił Wachmeistra przeprawili się brodem przez rzekę i naprawili most. Przez most przeprawiły pozostałe oddziały rosyjskie i rozwinęły się w zwykły dla siebie szyk, czyli piechota w centrum i jazda na skrzydłach.
Siły konfederackie przeciwstawiły Rosjanom większość swych sił, umieszczając część jazdy za laskiem jako zasadzkę. Prowadząc atak Rosjanie ustawili swe lewe skrzydło w pozycji dogodnej dla uderzenia oddziału polskiego ukrytego w lesie - atak tego oddziału rozbił jazdę rosyjskiego lewego skrzydła. Także prawe skrzydło rosyjskie zostało pokonane. W tej sytuacji osamotniona piechota rosyjska, nie atakowana przez Polaków, wycofała się z pola bitwy.

</doc>
<doc id="1965546" url="https://pl.wikipedia.org/wiki?curid=1965546" title="Ferry Rotinsulu">
Ferry Rotinsulu

Ferry Rotinsulu (ur. 28 grudnia 1982 w Palu) - piłkarz indonezyjski grający na pozycji bramkarza.
Kariera klubowa.
Karierę piłkarską Rotinsulu rozpoczął w klubie Persipal Palu. W jego barwach zadebiutował w trzeciej lidze Indonezji. W 2004 roku odszedł do zespołu Sriwijaya FC wywodzącego się z miasta Palembang. W jego barwach zadebiutował w indonezyjskiej pierwszej lidze. W 2008 roku został mistrzem kraju i zdobywcą Pucharu Indonezji. Puchar ten zdobył też w 2009 roku. W 2014 przeszedł do Persebaya Surabaya.
Kariera reprezentacyjna.
W reprezentacji Indonezji Rotinsulu zadebiutował w 2008 roku. Wcześniej w 2007 roku został powołany przez selekcjonera Iwana Kolewa do kadry na Puchar Azji 2007. Na tym turnieju był rezerwowym bramkarzem dla Jendry'ego Pitoya.

</doc>
<doc id="1965551" url="https://pl.wikipedia.org/wiki?curid=1965551" title="I pochód zimowy">
I pochód zimowy

I pochód zimowy – kampania zimowa oddziałów Armii Ukraińskiej Republiki Ludowej pod dowództwem gen. Mychajła Omelianowycza-Pawłenki, prowadzona na tyłach oddziałów Armii Czerwonej i Sił Zbrojnych Południa Rosji (zwanych "Armią Ochotniczą"), rozpoczęta 6 grudnia 1919 roku.
Wprowadzenie.
Pod koniec listopada 1919 roku oddziały Armii URL znalazły się w rejonie Lubar–Czartoria–Miropol (nazwanym trójkątem śmierci), otoczone ze wszystkich stron przez oddziały Wojska Polskiego, Armii Czerwonej i Sił Zbrojnych Południa Rosji. Dużą część Armii URL stanowili żołnierze chorzy wskutek epidemii tyfusu. Żołnierze byli załamani porażkami i kilkumiesięcznym odwrotem, nastąpiły poważne braki w zaopatrzeniu, i rozluźnienie dyscypliny. Dalsze przebywanie na miejscu groziło rozbiciem przez oddziały rosyjskie lub internowaniem w polskich obozach.
Na naradzie w Lubarze 5 grudnia 1919 roku postanowiono przejść na tyły Armii Ochotniczej. Front nie był szczelny – oddziały Armii Ochotniczej obsadzały tylko większe miejscowości oraz linie kolejowe, poza tym część sił rosyjskich stanowiły oddziały Ukraińskiej Armii Halickiej, zmuszone do przyłączenia się do sił rosyjskich, nie przejawiające ochoty do walki z oddziałami Armii URL. Na lubarskiej naradzie dokonano również reorganizacji struktury armii (z powodu dużych strat), oraz przydzielono zadania bojowe. Dowódcą armii został gen. Mychajło Omelianowycz-Pawłenko, objął również dowództwo Grupy Zaporoskiej. Zastępcą dowódcy został ataman Jurko Tiutiunnyk, dowodzący Grupą Kijowską. Trzeci oddział stanowiła Grupa Wołyńska pod dowództwem płk Ołeksandra Zahrodśkiego, a czwarty oddział – 3 Żelazna Dywizja, wzmocniona Szkołą Junacką, pod ogólnym dowództwem płk Wałentyna Trutenki.
Kolejna narada odbyła się 6 grudnia w Czartorii, a po niej, w nocy z 7 na 8 grudnia, oddziały wyruszyły czterema niezależnymi kolumnami na wschód. Tempo marszu było bardzo szybkie, oddziały pokonywały dziennie 50-60 km. Ogólna liczebność armii URL wyruszającej w pochód wynosiła około 10 tysięcy żołnierzy (jednak zdolnych do podjęcia natychmiastowej walki było około 2 tysięcy). Tempo marszu było podyktowane zamiarem oderwania się od nieprzyjaciela i nagłego przekroczenia linii frontu, spowodowało również oddzielenie się od maruderów i chorych, których pozostawiono własnemu losowi. Oddziały UHA zachowały "życzliwą neutralność" i nie przeszkadzały w przekraczaniu linii frontu. 12 grudnia oddziały armii URL zbliżyły się do linii kolejowych z zamiarem ich przekroczenia.
Przebieg pochodu.
13 grudnia oddziały Grupy Kijowskiej zdobyły dwa pociągi z zaopatrzeniem dla Armii Ochotniczej, w tym z odzieżą i butami, co polepszyło znacznie sytuację żołnierzy. 11 grudnia oddziały ukraińskie zaatakowały garnizon rosyjski w Winnicy. 14 grudnia zdobyto Lipowiec. Następnie w celu odpoczynku i reorganizacji armii oddziały URL skierowały się 18 grudnia w kierunku Humania. Początkowo napotykano tylko drobne oddziały Armii Ochotniczej, które nie podejmowały z reguły walki. Stoczono tylko kilka drobnych, zwycięskich potyczek, m.in. pod Żaszkowem i Stawiszczami. Dopiero 26 grudnia stoczono pod Żywotowem bitwę, w której całkowicie rozbita została 3 dywizja. Mimo niepowodzeń armia kontynuowała marsz, docierając 31 grudnia do Humania, i zajmując miasto. Podczas postoju zreorganizowano armię, likwidując dywizje zbiorcze, i tworząc jednolite dywizje: Zaporoską, Wołyńską i Kijowską. W skład każdej wchodziła brygada piechoty, pułk jazdy i bateria artylerii. Utworzono również samodzielny 3 pułk konny, i sztab armii, na czele którego stanął płk Andrij Dołud. Podczas postoju zaczęli do armii zgłaszać się ochotnicy, jednak przyjmowano tylko posiadających własną broń i umundurowanie. Zdecydowano również o zwiększeniu mobilności armii, zwiększając liczbę koni w jednostkach, a piechotę przewożąc podwodami. Przez pierwsze dwa tygodnie 1920 armia URL nie prowadziła żadnych działań poza patrolowymi. Armia Ochotnicza wycofywała się po klęsce w kierunku Krymu i Odessy, a bolszewicy dopiero gromadzili wojska na Prawobrzeżnej Ukrainie.

</doc>
<doc id="1965553" url="https://pl.wikipedia.org/wiki?curid=1965553" title="Martín García (tenisista)">
Martín García (tenisista)

Martín Alberto García (ur. 2 maja 1977 w Buenos Aires) – argentyński tenisista, reprezentant w Pucharze Davisa.
Kariera tenisowa.
Karierę tenisową rozpoczął w roku 1996.
W grze pojedynczej nie odniósł większych sukcesów. Najwyżej w rankingu singlowym był na początku lutego 1998 roku, na 342. miejscu.
W grze podwójnej wygrał 8 turniejów rangi ATP World Tour oraz 14 razy dochodził do finałów. Najlepszym wielkoszlemowym wynikiem Argentyńczyka w deblu jest półfinał Rolanda Garrosa z roku 2000, grając w parze z Tomásem Carbonellem. Wyeliminowali wówczas m.in. czołowych deblistów w rankingu, Alexa O’Briena i Jareda Palmera. Pojedynek o finał przegrali z deblem Paul Haarhuis–Sandon Stolle. Najwyżej w zestawieniu deblistów García był w maju 2001 roku, na 21. pozycji.
W roku 2000 i 2001 García reprezentował Argentynę w Pucharze Davisa. Rozegrał 4 mecze, wygrywając 2 pojedynki deblowe, a przegrywając 1 spotkanie singlowe i deblowe.

</doc>
<doc id="1965554" url="https://pl.wikipedia.org/wiki?curid=1965554" title="Afanasij Ordin-Naszczokin">
Afanasij Ordin-Naszczokin

Afanasij Ławrientjewicz Ordin-Naszczokin, ros. Афанасий Лаврентьевич Ордин-Нащокин (ur. 1605, zm. 1680) – rosyjski polityk i wysoki urzędnik państwowy, uważany za jednego z najważniejszych w XVII-wiecznym Carstwie Rosyjskim.
Był synem biednego urzędnika z Pskowa, kształcił się w łacinie, języku niemieckim i matematyce. Karierę urzędniczą rozpoczął w 1642 roku, biorąc udział w delimitacji granicy rosyjsko-szwedzkiej po traktacie w Stołbowie. Szybko zdobył uznanie w Rosji jako specjalista od spraw niemieckich. Był także jednym z pierwszych Rosjan zbierających zagraniczne książki.
W 1650 roku zwrócił na siebie uwagę cara Aleksego. W czasie wojny przeciw Szwecji w latach 1656-1658 kierował armią.
W 1657 roku został ministrem odpowiedzialnym za rozmowy pokojowe ze Szwecją. Był jednym z pierwszych, którzy dostrzegli ogromną wartość każdego, najmniejszego skrawka bałtyckiego wybrzeża dla polityki i gospodarki rosyjskiej. Jego negocjacje zakończyły się z sukcesem w Valiesari.
W 1660 roku skierowano go na rozmowy mające potwierdzić warunki rozejmu z Valiesari. Mediatorem w negocjacjach był król Anglii Karol II Stuart. Ostatecznie Rosjanom udało się zatrzymać Inflanty, co znacznie przyczyniło się do rozwoju rosyjskiego handlu. Ordin nie brał udziału w końcowej fazie rozmów, opuszczając miejsce obrad. Pokój w Kardis podpisano 21 czerwca 1661 roku. Jesienią 1661 roku brał udział jako dowódca w wojnie przeciwko Rzeczypospolitej.
Brał udział w negocjacjach mających zakończyć wojnę przeciw Polsce z lat 1654-1667. Rozejm andruszowski, który wynegocjował, był dla Rosji niezwykle korzystny, gdyż dawał jej zdobycze terytorialne i umacniał jej pozycję na wschodzie Europy. Po powrocie do Rosji został nobilitowany na bojara pierwszej klasy i nagrodzony kierowaniem carskim ministerstwem spraw zagranicznych oraz kanclerstwem.
W późniejszym okresie wprowadził w Rosji elementy polityki merkantylnej, która miała pomóc w rozwoju rosyjskiego handlu i eksportu. Zbudował także system pocztowy, działający pomiędzy Rzecząpospolitą, Kurlandią i Rosją.
Został zdymisjonowany w lutym 1671 roku i zesłany do monastyru krypeckiego pod Pskowem, gdzie przyjął imię Antoni.

</doc>
<doc id="1965556" url="https://pl.wikipedia.org/wiki?curid=1965556" title="Klejczyna">
Klejczyna

Klejczyna – polana w Masywie Trzech Koron w Pieninach. Położona jest na dość stromym północnym stoku, przy niebieskim szlaku z Przełęczy Szopka na Trzy Korony. Przy szlaku tym znajdują się kolejno 4 polany: Szopka, Wyrobek (po lewej stronie), Klejczyna (po lewej stronie) i polana Pieniny (szlak prowadzi jej środkiem). Obok Klejczyny szlak turystyczny prowadzi stromym chodnikiem z drewnianymi barierkami.
Klejczyna położona jest na wysokości około 800–850 m i jest jedną z najwyżej położonych polan pienińskich. Porastają ją bujne pienińskie łąki ziołoroślowe. W czasie, gdy była użytkowana rolniczo była głównie wypasana. Koszoną ją rzadko, gdyż rosnące na niej rośliny są twarde, łykowate, o kłujących liściach i łodygach, więc siano z nich było nieprzydatne. Ponadto rośnie tu wiele roślin trujących: ciemiężyca zielona, tojad dzióbaty, lilia złotogłów. Wczesną wiosną licznie zakwitają tu przebiśniegi i zawilce, latem starzec górski, ostrożeń głowacz. Gatunkami wskaźnikowymi są okrzyn szerokolistny, złocień podbaldachowy i ciemiężyca zielona.
Klejczyna znajduje się na obszarze Pienińskiego Parku Narodowego, w granicach Krościenka nad Dunajcem w województwie małopolskim, w powiecie nowotarskim.

</doc>
<doc id="1965557" url="https://pl.wikipedia.org/wiki?curid=1965557" title="Jewhen Karmalita">
Jewhen Karmalita

Jewhen Ołehowycz Karmalita, ukr. Євген Олегович Кармаліта (ur. 12 kwietnia 1983 w Irpieniu) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Karierę piłkarską rozpoczął 8 maja 2003 w składzie klubu Nafkom-Akademia Irpień, skąd na początku 2005 przeszedł do Tawrii Symferopol, w barwach której 24 kwietnia 2005 debiutował w Wyższej lidze Ukrainy. W rundzie jesiennej sezonu 2005/06 został wypożyczony do klubu Krymtepłycia Mołodiżne. Podczas przerwy zimowej sezonu 2006/07 przeszedł do Obołoni Kijów, w składzie której występował 3 lata. Zimą 2009 otrzymał status wolnego agenta, a w kwietniu 2010 został piłkarzem klubu Arsenał Biała Cerkiew.
Kariera reprezentacyjna.
Rozegrał jeden mecz w młodzieżowej reprezentacji Ukrainy z Polską, strzelając jednego gola (1:1).

</doc>
<doc id="1965560" url="https://pl.wikipedia.org/wiki?curid=1965560" title="Lista meczów nieoficjalnej reprezentacji Brazylii w piłce nożnej mężczyzn">
Lista meczów nieoficjalnej reprezentacji Brazylii w piłce nożnej mężczyzn

Lista meczów nieoficjalnej reprezentacji Brazylii w piłce nożnej mężczyzn – lista meczów odnosi do meczów reprezentacji występujących głównie w Igrzyskach Olimpijskich, Igrzyskach Panamerykańskich bądź w Młodzieżowej Copa America (tutaj wyłącznie na początku lat sześćdziesiątych) i innych turniejach. Niektóre statystyki uwzględniają niektóre mecze do listy oficjalnych meczów, a zwycięstwo 14-0 nad Nikaraguą w 1975 roku za najwyższe w historii. Reprezentację Olimpijskie do końca lat 80. był tworzone z piłkarzy młodzieżowych (w takich reprezentacjach występowały późniejsze gwiazdy jak Vava, Gerson, Zico, Dirceu, Dunga czy Romario) bądź piłkarzach ligowych. Od 1996 roku na Igrzyskach Olimpijskich występuje reprezentacja U-23 + trzech starszych piłkarzy. Na Igrzyska Panamerykańskie powoływano piłkarzy młodzieżowych, a w ostatnim takim turnieju w 2007 roku wystąpiła reprezentacja Brazylii U-17. Podobnie rzecz się odnosi do Młodzieżowej Copa America.
Skróty.
Skróty: e – eliminacje, IO – igrzyska olimpijskie, IP – Igrzyska Panamerykańskie, MC – Młodzieżowa Copa America, PN – Puchar Narodów, TP – Turniej Paryski, CO – Copa ODESUR, NC – Nations Cup, CM – Copa Mercosul, TQ – Turniej Katarski, am. – reprezentacja amatorska, ol. – reprezentacja olimpijska, pd. – po dogrywce, k. – rzuty karne, wo. – walkower, * – mecz odbył się na neutralnym terenie.

</doc>
<doc id="1965561" url="https://pl.wikipedia.org/wiki?curid=1965561" title="Mistrzostwa świata w szachach 2010">
Mistrzostwa świata w szachach 2010

Mistrzostwa świata w szachach 2010 – mecz szachowy, rozegrany w Centralnym Klubie Wojskowym w Sofii w dniach 21 kwietnia – 12 maja 2010 roku, pomiędzy broniącym tytułu mistrza świata Viswanathanem Anandem z Indii, a pretendentem Weselinem Topałowem z Bułgarii.
Zasady.
Regulamin meczu przewidywał rozegranie 12 partii. Fundusz nagród wyniósł 2 miliony euro (z tego 60% dla zwycięzcy, a 40% dla pokonanego). Komitetowi organizacyjnemu przewodniczył premier Bojko Borisow.
Viswanathan Anand bronił tytułu po zwycięstwie w 2008 r. nad Władimirem Kramnikiem, natomiast Weselin Topałow awans do finałowego meczu zdobył po pokonaniu w finałowym meczu pretendentów Gatę Kamskiego w Sofii w lutym 2009 roku.
Zawodnicy rozgrywali partie klasycznym tempem: 120 minut na 40 posunięć, następnie 60 minut na 20 posunięć oraz 15 minut na dokończenie partii, poczynając od 61. posunięcia dodatkowo otrzymując 30 sekund po każdym wykonanym posunięciu. W przypadku remisu przewidziano dogrywkę, składającą się z 4 partii tempem szachów szybkich (25 minut na partię oraz 10 sekund bonifikaty po każdym wykonanym posunięciu). Jeśli w dalszym ciągu wynik spotykania pozostawał nierozstrzygnięty, zawodnicy mieli rozegrać dwie partie błyskawiczne (5 minut + 10 sekund po posunięciu), a jeśli i ta dogrywka nie zdecydowałaby o zwycięzcy, odbyłaby się ostatnia, decydująca partia, w której wylosowany jako pierwszy zawodnik wybierał kolor bierek, z tym że grający białymi otrzymywał 6, a czarnymi – 5 minut. Do ostatecznego zwycięstwa białe musiały jednak wygrać, a czarnym wystarczał remis.
Przebieg i oceny meczu.
W przedmeczowych notowaniach minimalnie większe szanse na zwycięstwo dawano obrońcy tytułu, za którym przemawiało większe doświadczenie w meczach rozgrywanych na najwyższym szczeblu, choć bilans dotychczasowych pojedynków pomiędzy Anandem i Topałowem był minimalnie lepszy dla Bułgara (22½ – 21½), był on również wyżej klasyfikowany na obowiązującej w trakcie trwania meczu liście rankingowej FIDE (Topałow – 2805 pkt, 2. miejsce na świecie; Anand – 2787 pkt, 4. miejsce na świecie). Nie brakowało jednak opinii, że miejsce rozgrywania spotkania wpłynie pozytywnie na Topałowa, co mogłoby mu dać przewagę w kontekście końcowego wyniku.
Z powodu erupcji wulkanu Eyjafjallajökull i powstałych z tego tytułu problemów komunikacyjnych w Europie, pierwszą partię meczu przełożono z 23 na 24 kwietnia. Aby dotrzeć do Sofii, mistrz świata musiał odbyć 40 godzinną podróż samolotami i samochodem poprzez terytorium pięciu krajów.
Viswanathana Ananda wspierał zespół arcymistrzów, w skład którego wchodzili Surya Ganguly, Rustam Kasimdżanow, Peter Heine Nielsen oraz Radosław Wojtaszek, natomiast w grupie współpracowników Weselina Topałowa znajdowali się arcymistrzowie Iwan Czeparinow, Erwin l'Ami i Jan Smeets.
Mecz rozpoczął się niekorzystnie dla obrońcy tytułu, który pierwszą partię przegrał po zaledwie 30 posunięciach. Jednakże zwycięstwa w drugiej i czwartej partii (w drugim przypadku, po kombinacyjnej grze) spowodowały, iż objął on jednopunktowe prowadzenie, utrzymując je do 8. partii, którą przegrał. Kolejne trzy partie zakończyły się remisem, a o ostatecznym wyniku meczu zadecydowała ostatnia, 12. partia, w której Anand pokonał czarnymi bierkami Topałowa i obronił tytuł.
W ocenie arcymistrza Marka Tajmanowa, mecz nie był wielkim wydarzeniem:
Viswanathan Anand tak skomentował pojedynek w Sofii:
Zapisy partii.
partia 1..
1.d4 Sf6 2.c4 g6 3.Sc3 d5 4.cd5 S:d5 5.e4 S:c3 6.bc3 Gg7 7.Gc4 c5 8.Se2 Sc6 9.Ge3 O-O 10.O-O Sa5 11.Gd3 b6 12.Hd2 e5 13.Gh6 cd4 14.G:g7 K:g7 15.cd4 ed4 16.Wac1 Hd6 17.f4 f6 18.f5 He5 19.Sf4 g5 20.Sh5+ Kg8 21.h4 h6 22.hg5 hg5 23.Wf3 Kf7 24.S:f6 K:f6 25.Wh3 Wg8 26.Wh6+ Kf7 27.Wh7+ Ke8 28.Wcc7 Kd8 29.Gb5 H:e4 30.W:c8+ 1 – 0
partia 2..
1.d4 Sf6 2.c4 e6 3.Sf3 d5 4.g3 dc4 5.Gg2 a6 6.Se5 c5 7.Sa3 cd4 8.Sa:c4 Gc5 9.O-O O-O 10.Gd2 Sd5 11.Wc1 Sd7 12.Sd3 Ga7 13.Ga5 He7 14.Hb3 Wb8 15.Ha3 H:a3 16.ba3 S7f6 17.Sce5 We8 18.Wc2 b6 19.Gd2 Gb7 20.Wfc1 Wbd8 21.f4 Gb8 22.a4 a5 23.Sc6 G:c6 24.W:c6 h5 25.W1c4 Se3 26.G:e3 de3 27.Gf3 g6 28.Wb6 Ga7 29.Wb3 Wd4 30.Wc7 Gb8 31.Wc5 Gd6 32.W:a5 Wc8 33.Kg2 Wc2 34.a3 Wa2 35.Sb4 G:b4 36.ab4 Sd5 37.b5 Wa:a4 38.W:a4 W:a4 39.G:d5 ed5 40.b6 Wa8 41.b7 Wb8 42.Kf3 d4 43.Ke4 1 – 0
partia 3..
1.d4 d5 2.c4 c6 3.Sf3 Sf6 4.Sc3 dc4 5.a4 Gf5 6.Se5 e6 7.f3 c5 8.e4 Gg6 9.Ge3 cd4 10.H:d4 H:d4 11.G:d4 Sfd7 12.S:d7 S:d7 13.G:c4 a6 14.Wc1 Wg8 15.h4 h6 16.Ke2 Gd6 17.h5 Gh7 18.a5 Ke7 19.Sa4 f6 20.b4 Wgc8 21.Gc5 G:c5 22.bc5 Wc7 23.Sb6 Wd8 24.S:d7 Wd:d7 25.Gd3 Gg8 26.c6 Wd6 27.cb7 W:b7 28.Wc3 Gf7 29.Ke3 Ge8 30.g4 e5 31.Whc1 Gd7 32.Wc5 Gb5 33.G:b5 ab5 34.Wb1 b4 35.Wb3 Wa6 36.Kd3 Wba7 37.W:b4 W:a5 38.W:a5 W:a5 39.Wb7+ Kf8 40.Ke2 Wa2+ 41.Ke3 Wa3+ 42.Kf2 Wa2+ 43.Ke3 Wa3+ 44.Kf2 Wa2+ 45.Ke3 Wa3+ 46.Kf2 remis
partia 4..
1.d4 Sf6 2.c4 e6 3.Sf3 d5 4.g3 dc4 5.Gg2 Gb4+ 6.Gd2 a5 7.Hc2 G:d2+ 8.H:d2 c6 9.a4 b5 10.Sa3 Gd7 11.Se5 Sd5 12.e4 Sb4 13.0-0 0-0 14.Wfd1 Ge8 15.d5 Hd6 16.Sg4 Hc5 17.Se3 S8a6 18.dc6 ba4 19.Sa:c4 G:c6 20.Wac1 h6 21.Sd6 Ha7 22.Sg4 Wad8 23.S:h6+ gh6 24.H:h6 f6 25.e5 G:g2 26.ef6 W:d6 27.W:d6 Ge4 28.W:e6 Sd3 29.Wc2 Hh7 30.f7+ H:f7 31.W:e4 Hf5 32.We7 1 – 0
partia 5..
1.d4 d5 2.c4 c6 3.Sf3 Sf6 4.Sc3 dc4 5.a4 Gf5 6.Se5 e6 7.f3 c5 8.e4 Gg6 9.Ge3 cd4 10.H:d4 H:d4 11.G:d4 Sfd7 12.S:d7 S:d7 13.G:c4 a6 14.Wc1 Wg8 15.h4 h5 16.Se2 Gd6 17.Ge3 Se5 18.Sf4 Wc8 19.Gb3 W:c1+ 20.G:c1 Ke7 21.Ke2 Wc8 22.Gd2 f6 23.S:g6+ S:g6 24.g3 Se5 25.f4 Sc6 26.Gc3 Gb4 27.G:b4+ S:b4 28.Wd1 Sc6 29.Wd2 g5 30.Kf2 g4 31.Wc2 Wd8 32.Ke3 Wd6 33.Wc5 Sb4 34.Wc7+ Kd8 35.Wc3 Ke7 36.e5 Wd7 37.ef6+ K:f6 38.Ke2 Sc6 39.Ke1 Sd4 40.Gd1 a5 41.Wc5 Sf5 42.Wc3 Sd4 43.Wc5 Sf5 44.Wc3 remis
partia 6..
1.d4 Sf6 2.c4 e6 3.Sf3 d5 4.g3 dc4 5.Gg2 a6 6.Se5 c5 7.Sa3 cd4 8.Sa:c4 Gc5 9.O-O O-O 10.Gg5 h6 11.G:f6 H:f6 12.Sd3 Ga7 13.Ha4 Sc6 14.Wac1 e5 15.G:c6 b5 16.Hc2 H:c6 17.Sc:e5 He4 18.Hc6 Gb7 19.H:e4 G:e4 20.Wc2 Wfe8 21.Wfc1 f6 22.Sd7 Gf5 23.S7c5 Gb6 24.Sb7 Gd7 25.Sf4 Wab8 26.Sd6 We5 27.Sc8 Ga5 28.Sd3 We8 29.Sa7 Gb6 30.Sc6 Wb7 31.Scb4 a5 32.Sd5 a4 33.S:b6 W:b6 34.Sc5 Gf5 35.Wd2 Wc6 36.b4 ab3 37.ab3 b4 38.W:d4 W:e2 39.W:b4 Gh3 40.Wbc4 Wd6 41.We4 Wb2 42.Wee1 Wdd2 43.Se4 Wd4 44.Sc5 Wdd2 45.Se4 Wd3 46.Wb1 Wd:b3 47.Sd2 Wb4 48.f3 g5 49.W:b2 W:b2 50.Wd1 Kf7 51.Kf2 h5 52.Ke3 Wc2 53.Wa1 Kg6 54.Wa6 Gf5 55.Wd6 Wc3+ 56.Kf2 Wc2 57.Ke3 Wc3+ 58.Kf2 Wc2 remis
partia 7..
1.d4 Sf6 2.c4 e6 3.Sf3 d5 4.g3 Gb4+ 5.Gd2 Ge7 6.Gg2 O-O 7.O-O c6 8.Gf4 dc4 9.Se5 b5 10.S:c6 S:c6 11.G:c6 Gd7 12.G:a8 H:a8 13.f3 Sd5 14.Gd2 e5 15.e4 Gh3 16.ed5 G:f1 17.H:f1 ed4 18.a4 H:d5 19.ab5 H:b5 20.W:a7 We8 21.Kh1 Gf8 22.Wc7 d3 23.Gc3 Gd6 24.Wa7 h6 25.Sd2 Gb4 26.Wa1 G:c3 27.bc3 We2 28.Wd1 Ha4 29.Se4 Hc2 30.Wc1 W:h2+ 31.Kg1 Wg2+ 32.H:g2 H:c1+ 33.Hf1 He3+ 34.Hf2 Hc1+ 35.Hf1 He3+ 36.Kg2 f5 37.Sf2 Kh7 38.Hb1 He6 39.Hb5 g5 40.g4 fg4 41.fg4 Kg6 42.Hb7 d2 43.Hb1+ Kg7 44.Kf1 He7 45.Kg2 He6 46.Hd1 He3 47.Hf3 He6 48.Hb7+ Kg6 49.Hb1+ Kg7 50.Hd1 He3 51.Hc2 He2 52.Ha4 Kg8 53.Hd7 Kf8 54.Hd5 Kg7 55.Kg3 He3+ 56.Hf3 He5+ 57.Kg2 He6 58.Hd1 remis
partia 8..
1.d4 d5 2.c4 c6 3.Sf3 Sf6 4.Sc3 dc4 5.a4 Bf5 6.Se5 e6 7.f3 c5 8.e4 Bg6 9.Be3 cd4 10.Q:d4 Q:d4 11.B:d4 Sfd7 12.S:d7 S:d7 13.B:c4 Wc8 14.Bb5 a6 15.B:d7+ K:d7 16.Ke2 f6 17.Whd1 Ke8 18.a5 Be7 19.Bb6 Wf8 20.Wac1 f5 21.e5 Bg5 22.Be3 f4 23.Se4 W:c1 24.Sd6+ Kd7 25.B:c1 Kc6 26.Bd2 Be7 27.Wc1+ Kd7 28.Bc3 B:d6 29.Wd1 Bf5 30.h4 g6 31.W:d6+ Kc8 32.Bd2 Wd8 33.B:f4 W:d6 34.ed6 Kd7 35.Ke3 Bc2 36.Kd4 Ke8 37.Ke5 Kf7 38.Be3 Ba4 39.Kf4 Bb5 40.Bc5 Kf6 41.Bd4+ Kf7 42.Kg5 Bc6 43.Kh6 Kg8 44.h5 Be8 45.Kg5 Kf7 46.Kh6 Kg8 47.Bc5 gh5 48.Kg5 Kg7 49.Bd4+ Kf7 50.Be5 h4 51.K:h4 Kg6 52.Kg4 Bb5 53.Kf4 Kf7 54.Kg5 Bc6 55.Kh6 Kg8 56.g4 1 – 0
partia 9..
1.d4 Sf6 2.c4 e6 3.Sc3 Gb4 4.e3 0-0 5.Gd3 c5 6.Sf3 d5 7.0-0 cd4 8.ed4 dc4 9.G:c4 b6 10.Gg5 Gb7 11.We1 Sbd7 12.Wc1 Wc8 13.Gd3 We8 14.He2 G:c3 15.bc3 Hc7 16.Gh4 Sh5 17.Sg5 g6 18.Sh3 e5 19.f3 Hd6 20.Gf2 ed4 21.H:e8+ W:e8 22.W:e8+ Sf8 23.cd4 Sf6 24.Wee1 Se6 25.Gc4 Gd5 26.Gg3 Hb4 27.Ge5 Sd7 28.a3 Ha4 29.G:d5 S:e5 30.G:e6 H:d4+ 31.Kh1 fe6 32.Sg5 Hd6 33.Se4 H:a3 34.Wc3 Hb2 35.h4 b5 36.Wc8+ Kg7 37.Wc7+ Kf8 38.Sg5 Ke8 39.W:h7 Hc3 40.Wh8+ Kd7 41.Wh7+ Kc6 42.We4 b4 43.S:e6 Kb6 44.Sf4 Ha1+ 45.Kh2 a5 46.h5 gh5 47.W:h5 Sc6 48.Sd5+ Kb7 49.Wh7+ Ka6 50.We6 Kb5 51.Wh5 Sd4 52.Sb6+ Ka6 53.Wd6 Kb7 54.Sc4 S:f3+ 55.gf3 Ha2+ 56.Sd2 Kc7 57.Whd5 b3 58.Wd7+ Kc8 59.Wd8+ Kc7 60.W8d7+ Kc8 61.Wg7 a4 62.Wc5+ Kb8 63.Wd5 Kc8 64.Kg3 Ha1 65.Wg4 b2 66.Wc4+ Kb7 67.Kf2 b1H 68.S:b1 H:b1 69.Wdd4 Ha2+ 70.Kg3 a3 71.Wc3 Ha1 72.Wb4+ Ka6 73.Wa4+ Kb5 74.Wc:a3 Hg1+ 75.Kf4 Hc1+ 76.Kf5 Hc5+ 77.Ke4 Hc2+ 78.Ke3 Hc1+ 79.Kf2 Hd2+ 80.Kg3 He1+ 81.Kf4 Hc1+ 82.Kg3 Hg1+ 83.Kf4 remis
partia 10..
1.d4 Sf6 2.c4 g6 3.Sc3 d5 4.cd5 S:d5 5.e4 S:c3 6.bc3 Gg7 7.Gc4 c5 8.Se2 Sc6 9.Ge3 O-O 10.O-O b6 11.Hd2 Gb7 12.Wac1 Wc8 13.Wfd1 cd4 14.cd4 Hd6 15.d5 Sa5 16.Gb5 W:c1 17.W:c1 Wc8 18.h3 W:c1+ 19.H:c1 e6 20.Sf4 ed5 21.S:d5 f5 22.f3 fe4 23.fe4 He5 24.Gd3 Sc6 25.Ga6 Sd4 26.Hc4 G:d5 27.H:d5+ H:d5 28.ed5 Ge5 29.Kf2 Kf7 30.Gg5 Sf5 31.g4 Sd6 32.Kf3 Se8 33.Gc1 Sc7 34.Gd3 Gd6 35.Ke4 b5 36.Kd4 a6 37.Ge2 Ke7 38.Gg5+ Kd7 39.Gd2 Gg3 40.g5 Gf2+ 41.Ke5 Gg3+ 42.Ke4 Se8 43.Gg4+ Ke7 44.Ge6 Sd6+ 45.Kf3 Sc4 46.Gc1 Gd6 47.Ke4 a5 48.Gg4 Ga3 49.G:a3+ S:a3 50.Ke5 Sc4+ 51.Kd4 Kd6 52.Ge2 Sa3 53.h4 Sc2+ 54.Kc3 Sb4 55.G:b5 S:a2+ 56.Kb3 Sb4 57.Ge2 S:d5 58.h5 Sf4 59.hg6 hg6 60.Gc4 remis
partia 11..
1.c4 e5 2.Sc3 Sf6 3.Sf3 Sc6 4.g3 d5 5.cd5 S:d5 6.Bg2 Sb6 7.0-0 Be7 8.a3 0-0 9.b4 Be6 10.d3 f6 11.Se4 Qe8 12.Sc5 B:c5 13.bc5 Sd5 14.Bb2 Wd8 15.Qc2 Sde7 16.Wab1 Ba2 17.Wbc1 Qf7 18.Bc3 Wd7 19.Qb2 Wb8 20.Wfd1 Be6 21.Wd2 h6 22.Qb1 Sd5 23.Wb2 b6 24.cb6 cb6 25.Bd2 Wd6 26.Wbc2 Qd7 27.h4 Wd8 28.Qb5 Sde7 29.Qb2 Bd5 30.Bb4 S:b4 31.ab4 Wc6 32.b5 W:c2 33.W:c2 Be6 34.d4 e4 35.Sd2 Q:d4 36.S:e4 Q:b2 37.W:b2 Kf7 38.e3 g5 39.hg5 hg5 40.f4 gf4 41.ef4 Wd4 42.Kf2 Sf5 43.Bf3 Bd5 44.Sd2 B:f3 45.S:f3 Wa4 46.g4 Sd6 47.Kg3 Se4+ 48.Kh4 Sd6 49.Wd2 S:b5 50.f5 We4 51.Kh5 We3 52.Sh4 Sc3 53.Wd7+ We7 54.Wd3 Se4 55.Sg6 Sc5 56.Wa3 Wd7 57.We3 Kg7 58.g5 b5 59.Sf4 b4 60.g6 b3 61.Wc3 Wd4 62.W:c5 W:f4 63.Wc7+ Kg8 64.Wb7 Wf3 65.Wb8+ Kg7remis
partia 12..
1.d4 d5 2.c4 e6 3.Sf3 Sf6 4.Sc3 Ge7 5.Gg5 h6 6.Gh4 0-0 7.e3 Se4 8.G:e7 H:e7 9.Wc1 c6 10.Ge2 S:c3 11.W:c3 dc4 12.G:c4 Sd7 13.0-0 b6 14.Gd3 c5 15.Ge4 Wb8 16.Hc2 Sf6 17.dc5 S:e4 18.H:e4 bc5 19.Hc2 Gb7 20.Sd2 Wfd8 21.f3 Ga6 22.Wf2 Wd7 23.g3 Wbd8 24.Kg2 Gd3 25.Hc1 Ga6 26.Wa3 Gb7 27.Sb3 Wc7 28.Sa5 Ga8 29.Sc4 e5 30.e4 f5 31.ef5 e4 32.fe4 H:e4+ 33.Kh3 Wd4 34.Se3 He8 35.g4 h5 36.Kh4 g5+ 37.fg6 H:g6 38.Hf1 W:g4+ 39.Kh3 We7 40.Wf8+ Kg7 41.Sf5+ Kh7 42.Wg3 W:g3+ 43.hg3 Hg4+ 44.Kh2 We2+ 45.Kg1 Wg2+ 46.H:g2 G:g2 47.K:g2 He2+ 48.Kh3 c4 49.a4 a5 50.Wf6 Kg8 51.Sh6+ Kg7 52.Wb6 He4 53.Kh2 Kh7 54.Wd6 He5 55.Sf7 H:b2+ 56.Kh3 Hg7 0 – 1

</doc>
<doc id="1965567" url="https://pl.wikipedia.org/wiki?curid=1965567" title="Magdalena Gałkowska">
Magdalena Gałkowska

Magdalena Gałkowska (ur. 3 maja 1975 w Poznaniu) – polska poetka. Laureatka XIV edycji Ogólnopolskiego Konkursu Poetyckiego im. Jacka Bierezina (2008) i XIV Tyskiej Zimy Poetyckiej (2014). Publikowała w wielu pismach literackich, m.in. w "Odrze", "Pograniczach", "Pro Arte", "Tyglu Kultury", "Kozimrynku", "Czasie Kultury", "Arteriach". Absolwentka II Liceum Ogólnokształcącego im. Generałowej Zamoyskiej i Heleny Modrzejewskiej w Poznaniu. Wraz z Jakubem Sajkowskim organizatorka cyklu spotkań poetyckich w Poznaniu, m.in. z Teresą Radziewicz, Edwardem Pasewiczem czy Maciejem Gierszewskim. Recenzentka poezji w kwartalniku literacko-artystycznym sZAFa.

</doc>
<doc id="1965570" url="https://pl.wikipedia.org/wiki?curid=1965570" title="Goryczka (wódka)">
Goryczka (wódka)

Goryczka, , - wódka produkowana ze sfermentowanych korzeni (głównie goryczki żółtej) w krajach alpejskich. Zgodnie z unijnymi zaleceniami minimalna zawartość alkoholu wynosi 37,5%.

</doc>
<doc id="1965573" url="https://pl.wikipedia.org/wiki?curid=1965573" title="Enzian (wódka)">
Enzian (wódka)



</doc>
<doc id="1965591" url="https://pl.wikipedia.org/wiki?curid=1965591" title="Ariobarzanes (król Pontu)">
Ariobarzanes (król Pontu)

Ariobarzanes (gr.: Ἀριoβαρζάνης, Ariobarzánēs) (ur. 300?, zm. ok. 256 p.n.e.) – drugi król Pontu z dynastii Mitrydatydów od ok. 266 p.n.e. do swej śmierci. Syn Mitrydatesa I Ktistesa, króla Pontu.
W 279 r. zdobył Amastris, miasto nadmorskie, znajdujące się w Paflagonii, które weszło w skład jego państwa. Narzucił swą zwierchność Amazji. Ariobarzanes i jego ojciec szukali pomocy u Galatów, którzy przybyli do Azji Mniejszej dwanaście lat przed śmiercią Mitrydatesa, by wypędzić siły egipskie wysłane przez Ptolemeusza II Filadelfa. Po śmierci Ariobarzanesa następcą został jego syn Mitrydates II.

</doc>
<doc id="1965603" url="https://pl.wikipedia.org/wiki?curid=1965603" title="Mitrydates II (król Pontu)">
Mitrydates II (król Pontu)

Mitrydates II (gr.: Mιθριδάτης, Mithridátēs) (ur. 260?, zm. ok. 220 p.n.e.) – trzeci król Pontu z dynastii Mitrydatydów od ok. 256 p.n.e. do swej śmierci. Syn Ariobarzanesa, króla Pontu.
Mitrydates II był dzieckiem, kiedy zmarł jego ojciec. Niebawem po jego wstąpieniu na tron, królestwo było najechane przez plemię Galów. Najazd udało się całkowicie odeprzeć. Mitrydates, gdy osiągnął wiek męski, zawarł sojusz z Seleukosem II Kallinikosem, królem państwa Seleucydów oraz poślubił jego siostrę, Laodikę. Małżonka wniosła mu w posagu Frygię. Pomimo zawarcia przymierza z Seleukosem II, poparł w wojnie domowej jego brata Antiocha Hieraksa, który dążył do zagarnięcia tronu. Ostatecznie, Mitrydates pokonał Seleukosa II w wielkiej bitwie pod Ancyrą w 239 r. Seleukos po utracie dwudziestu tysięcy żołnierzy ledwo uniknął utraty własnego życia. W 222 r. Mitrydates wydał swą córkę Laodikę III za Antiocha III Wielkiego, króla państwa Seleucydów i syna króla Seleukosa II. Inna córka Mitrydatesa II, zwana także Laodike, poślubiła w tym samym czasie Achajosa, kuzyna króla syryjskiego Antiocha III i jego późniejszego rywala w Anatolii w latach 221-213. W 220 r. król Pontu wydał wojnę bogatemu i potężnemu miastu Synopie. Próba jego opanowania nie udała się. Synopa uległa dopiero w 183 r. We wcześniejszym okresie, znajdujemy Mitrydatesa II z innymi monarchami Azji Mniejszej w wysyłaniu wspaniałych prezentów do mieszkańców Rodos, po zniszczeniu ich miasta przez trzęsienie ziemi w 227 r. Data jego śmierci jest nieznana. Jego następcą został syn Mitrydates III.

</doc>
<doc id="1965606" url="https://pl.wikipedia.org/wiki?curid=1965606" title="Mitrydates III (król Pontu)">
Mitrydates III (król Pontu)

Mitrydates III (gr.: Mιθριδάτης, Mithridátēs) (zm. ok. 185 p.n.e.) – czwarty król Pontu z dynastii Mitrydatydów od ok. 220 p.n.e. do swej śmierci. Prawdopodobnie syn Mitrydatesa II, króla Pontu. Mógł rządzić w niepewnym okresie pomiędzy r. 220 a 185 p.n.e. Dla tego okresu brak jest źródeł - królestwo Pontu znika z kart historii. Samo istnienie króla Mitrydatesa III jest kwestionowane przez niektórych badaczy, pomimo wskazywania przez innych informacji podanej przez historyka Appiana o Mitrydatesie VI Eupatorze, jako ósmym królu dynastii i szóstym tego imienia. Następcą Mitrydatesa III został Farnakes I, prawdopodobnie jego syn.

</doc>
<doc id="1965628" url="https://pl.wikipedia.org/wiki?curid=1965628" title="Polemon I Pytodoros">
Polemon I Pytodoros

Polemon I Pytodoros, właśc. Marek Antoniusz Polemon I Eusebes Soter (gr.: "Πολέμων Πυθόδωρος", "Polémōn Pythódōros") (zm. 8 p.n.e.) – król Pontu od 36, Małej Armenii w latach 33-30 p.n.e. i Bosporu od 15 p.n.e. do swej śmierci.
Sprzymierzeniec Marka Antoniusza.
Polemon był synem i spadkobiercą anatolijskiego Greka Zenona i prawdopodobnie Tryfeny. Ojciec był wybitnym mówcą i arystokratą pochodzącym z Laodikei nad Lykosem (ob. Turcja). Zenon zachęcił miejscowe władze by oprzeć się rzymskiemu wodzowi Tytusowi Labienusowi i królowi Pakorusowi I z Partii, kiedy ich armie najechały Syrię i Anatolię. Zenon był przyjacielem i sprzymierzeńcem Marka Antoniusza, triumwira rzymskiego. Brał wiodącą rolę podczas partyjskiego najazdu w 40 r.
W r. 36 p.n.e. dla zasług Zenona w kampanii partyjskiej, Marek Antoniusz wyznaczył Polemona, jego syna, na króla Pontu. Tego roku Polemon pomagał Rzymianinowi w jego kampanii wojennej przeciwko Partii. Partowie pokonali ich obu. Polemon był schwytany i wzięty do niewoli przez partyjskiego króla. Po wpłaceniu okupu został wypuszczony. Do tego czasu, Polemon panował z Ikonium (ob. Konya) w Likaonii.
W 35 r., Polemon pomógł Antoniuszowi w zawarciu przymierza między królem Artawazdesem I z Medii Atropatene a Rzymem. Król Medii był bowiem sprzymierzeńcem Partii. W 33 r. Antoniusz wyznaczył Polemona na króla Małej Armenii po Dejotarze II Filadelfie.
Podczas bitwy morskiej pod Akcjum w 31 r., Polemon wysłał pomoc wojskową Markowi Antoniuszowi. Po jego śmierci był na łasce zwycięzcy. W 30 r. Oktawian, jako zwycięzca, zostawił mu królestwo Pontu, a odebrał królestwo Małej Armenii. Dał ją innemu królowi, Artawazdesowi I z Medii Atropatene. Kazał Polemonowi jednak czekać na potwierdzenie władzy w Poncie do 26 r., kiedy został uznany za przyjaciela i sprzymierzeńca ludu rzymskiego. Oktawian August przyznał mu berło z kości słoniowej, wyhaftowaną triumfalną szatę. Witał go jako króla, sprzymierzeńca i przyjaciela. To uznanie stało się tradycją w przyznawaniu i wyznaczaniu przyszłych sprzymierzeńców rzymskich.
Rządy w Bosporze.
W r. 17 r. zmarł Asander Filokajsar Filoromajos mąż Dynamis Filoromajos i król Bosporu. Skryboniusz, prawdopodobnie nieślubny syn Farnakesa II, po jego śmierci zgłaszał pretensje do tronu. Królowa Dynamis była zmuszona poślubić go. Skryboniusz mógł dzięki temu małżeństwu rządzić Bosporem. Marek Wipsaniusz Agryppa, rzymski mąż stanu i przyjaciel cesarza, postanowił zainterweniować w sprawy królestwa. Uznał Skryboniusza za zdrajcę oraz skazał go na śmierć w 15 r. Agryppa postanowił umieścić Polemona na jego miejsce. Ten dzięki małżeństwu z Dynamis zasiadł na tronie bosporańskim. Rządził także w Kolchidzie, która została przyłączona do Pontu w 81 r., potem przeszła do Bosporu za króla Farnakesa II.
Polemon panował długo i pomyślnie. Rozszerzył królestwo najdalej do rzeki Tanais. W r. 8 p.n.e. zajął się kampanią wojenną przeciwko Aspurgianom, koczowniczemu szczepowi, który żył powyżej gór Fanagoria. Został przez nich pokonany i wzięty do więzienia, gdzie był zgładzony. Po jego śmierci, Tyberiusz Juliusz Aspurgos Filoromajos, syn Asandra i Dynamis, nastąpił po nim jako król Bosporu. Pytodoris Filometor, wdowa po nim, objęła samodzielną władzę nad Pontem.
Małżeństwa i potomstwo.
Pierwszą żoną Polemona I była królowa Bosporu Dynamis Filoromajos, córka króla Pontu i Bosporu Farnakesa II Filoromajosa. Do małżeństwa doszło w r. 15 p.n.e. Dynamis miała wcześniej dwóch mężów, którzy rządzili z nią w Bosporze. Pierwszym jej mężem był Asander Filokajsar Filoromajos (zm. 17 p.n.e.), a drugim Skryboniusz (zm. 15 p.n.e.) Polemon przybył do Bosporu by nim rządzić razem z żoną. Małżeństwo ich nie trwało długo, ponieważ Dynamis zmarła w 14 p.n.e. Zostawiła po sobie syna z pierwszego małżeństwa Tyberiusza Juliusza Aspurgosa, przyszłego króla Bosporu.
Około r. 14 p.n.e. Polemon wziął sobie drugą żonę. Była nią Pytodoris Filometor, córka Pytodorosa, bogatego greckiego obywatela miasta Tralles oraz Rzymianki Antonii, córki triumwira rzymskiego Marka Antoniusza. Pytodoris urodziła Polemonowi I dwóch synów i jedną córkę:

</doc>
<doc id="1965631" url="https://pl.wikipedia.org/wiki?curid=1965631" title="Franz Ermantraut">
Franz Ermantraut

Franz Ermantraut (ur. 1910, zm. 1973) - zbrodniarz nazistowski, członek załogi niemieckiego obozu koncentracyjnego Natzweiler-Struthof i SS-Unterscharführer.
Z zawodu ślusarz. Członek NSDAP od 1933 i SS od 1939. Sprawował funkcje "Rapportführera" i zastępcy komendanta "Bisingen", podobozu KL Natzweiler-Struthof. Po zakończeniu wojny został osądzony przez francuski Trybunał Wojskowy w Rastatt i skazany 29 maja 1947 na karę śmierci przez rozstrzelanie. Udowodniono mu między innymi zabójstwo trzech więźniów narodowości węgierskiej w grudniu 1944. Karę zamieniono w akcie łaski na dożywocie. Z więzienia zwolniony został pod koniec 1962. Zmarł w 1973.

</doc>
<doc id="1965632" url="https://pl.wikipedia.org/wiki?curid=1965632" title="Pytodoris Filometor">
Pytodoris Filometor

Pytodoris Filometor lub Pytodoryda Filometor (gr.: Πυθοδωρίς, Pythodōrís; Πυθοδωρίδα, Pythodōrída) (ur. 30/29 p.n.e. w Smyrnie, zm. 33 n.e.) – królowa Pontu od 8 p.n.e. do swej śmierci. Córka Pytodorosa, bogatego greckiego obywatela miasta Tralles oraz przyjaciela Pompejusza, późniejszego triumwira rzymskiego. Dwukrotnie zamężna, najpierw z królem Pontu i Bosporu Polemonem I Pytodorosem, potem z królem Kapadocji i Małej Armenii Archelaosem I.
Dzieciństwo.
Pytodoris urodziła się i dorastała w Smyrnie (obecny Izmir w Turcji). Była jedynaczką bogatego anatolijskiego Greka Pytodorosa z Tralles oraz Rzymianki Antonii. Otrzymała imię po ojcu.
Dziadkami po kądzieli byli triumwir rzymski Marek Antoniusz oraz jego druga żona Antonia Hybryda. Dziadkowie po mieczu są nieznani. Pytodoris prawdopodobnie była pierwszą wnuczką urodzoną Antoniuszowi.
Królowa.
Około 14 p.n.e. Pytodoris poślubiła Marka Antoniusza Polemona I Eusebesa Sotera, króla Pontu i Bosporu. Mąż był wdowcem po królowej Bosporu Dynamis Filoromajos, córce Farnakesa II Filoromajosa, króla Pontu i Bosporu. Pierwsze małżeństwo jej męża było bezdzietne.
Po śmierci męża w 8 p.n.e. Pytodoris stała się samodzielną królową Pontu aż do śmierci. Utraciła Królestwo Bosporu na rzecz pasierba jej męża Tyberiusza Juliusza Aspurgosa Filoromajosa.
Po śmierci Polemona I, wyszła ponownie za mąż. Poślubiła króla Kapadocji i Małej Armenii Archelaosa I Filopatrisa Ktistesa Sotera, wdowca po nieznanej z imienia księżniczki, prawdopodobnie córki Ariobarzanesa II Filopatora, króla Kapadocji. Pytodoris wyjechała z dziećmi z Pontu do Kapadocji by zamieszkać razem z mężem. Jej drugie małżeństwo było bezdzietne. W 17 r. n.e. zmarł jej mąż, a Kapadocja stała się rzymską prowincją. Pytodoris postanowiła wrócić z dziećmi z pierwszego małżeństwa do Pontu.
W późniejszych latach, ok. 18-19 r. n.e., syn Marek Antoniusz Polemon pomagał jej w administracji królestwa Pontu. W 33 r. n.e. zmarła Pytodoris, pięć lat przed objęciem tronu przez jej wnuka Gajusza Juliusza Polemona II w 38 r. Jej następczynią była córka Antonia Tryfena. Pytodoris była przyjaciółką greckiego geografa Strabona. Strabon opisał ją jako kobietę cnotliwego charakteru, posiadającą wielką zdolność do interesów. Podał jeszcze, że za jej panowania doszło do rozkwitu Pontu.
Potomstwo.
Pytodoris i Polemon posiadali dwóch synów i jedną córkę:

</doc>
<doc id="1965644" url="https://pl.wikipedia.org/wiki?curid=1965644" title="Łacha Farna">
Łacha Farna

Łacha Farna – użytek ekologiczny położony we Wrocławiu, w rejonie osiedla Janówek, utworzony w oparciu o zbiornik wodny, będący starorzeczem rzeki Odra. W ramach ustalonej ochrony pozostałości ekosystemu na tym terenie, ustalono ochronę zarówno samego zbiornika wodnego jak i pasa przyległego terenu o szerokości 15 m od brzegów tego zbiornika. Użytek ten zlokalizowany jest na południowym krańcu kompleksu leśnego położonego przy północno-zachodniej granicy miasta; las ten obejmuje również obszary położone już poza administracyjnymi granicami Wrocławia – w gminie Miękinia. W rejonie tym znajduje się kilka innych starorzeczy i niewielkich zbiorników wodnych, przy czym oprócz Łachy Farnej, jeszcze dwa z nich w obszarze Wrocławia zostały również ustanowione jednym użytkiem ekologicznym. Powierzchnia starorzecza wynosi 1,80 ha (1,48 ha).
Wartości przyrodnicze.
Łacha Farna położona jest w bogatej przyrodniczo dolinie Odry (w pobliżu przepływa także inna rzeka – Bystrzyca), stanowiąc cenny przyrodniczo użytek ekologiczny. W jego obrębie wykryto 173 taksony roślin naczyniowych, należących do 53 rodzin, 1 gatunek chronionego grzyba, 23 pospolite taksony roślin, 25 częste, 66 rozproszone, natomiast 59 taksonów należy na badanym terenie do bardzo rzadkich. W obrębie użytku ekologicznego Łacha Farna stwierdzono występowanie następujących gatunków chronionych:
Zbiornik wodny ma silnie zróżnicowaną linię brzegową, przy której występuje roślinność szuwarowa, w tym między innymi takie gatunki jak: pałka wąskolistna, pałka szerokolistna, turzyca, trzcina pospolita. Otoczony jest w części zachodniej lasem grądowym, a na niewielkich powierzchniach lasy te odpowiadają wilgotnym zbiorowiskom łęgowym. Występują takie gatunki drzew jak między innymi: dąb szypułkowy, lipa drobnolistna, grab zwyczajny, jesion wyniosły. Lustro wodny pokryte jest rzęsą drobną. Występują tu także: z roślin kosaciec żółty, a z bezkręgowców gąbka słodkowodna, liczne ślimaki wodne oraz ważki.
Podstawa prawna.
Użytek ten ustanowiony został uchwałą Rady Miejskiej Wrocławia, tj. uchwałą nr L/1750/02 z dnia 4 lipca 2002 roku "w sprawie wprowadzenia ochrony w drodze uznania za użytek ekologiczny dwóch zbiorników wodnych wraz z otaczającym terenem leśnym położonych na terenie Janówka, obręb Pracze Odrzańskie". Wcześniej teren ten chroniony był na podstawie miejscowego planu zagospodarowania przestrzennego uchwalonego dla tego obszaru uchwałą Rady Miejskiej Wrocławia nr XXI/671/00 z dnia 18 maja 2000 r. "w sprawie uchwalenia miejscowego planu zagospodarowania przestrzennego Wrocławia dla obszaru w rejonie ul. Janowskiej obrębu Pracze Odrzańskie"; uchwała ta straciła moc z wyłączeniem paragrafu 30 tej uchwały dotyczącego właśnie ochrony obszarów użytków ekologicznych, co z kolei określa kolejna uchwała, dotycząca nowego miejscowego planu zagospodarowania przestrzennego, nr X/211/07 z dnia 14 czerwca 2007 r. "w sprawie uchwalenia miejscowego planu zagospodarowania przestrzennego w rejonie zespołu urbanistycznego Janówek Komunalny we Wrocławiu", w paragrafie 13 tej uchwały.
Zakres ochrony.
Zakres ochrony tego użytku ekologicznego określa paragraf 2 uchwały nr L/1750/02:
Natomiast według utrzymanego w mocy paragrafu 30 uchwały nr XXI/671/00 ochrona tego użytku ekologicznego wynikająca z ustępu 2 tego paragrafu polega na:

</doc>
<doc id="1965649" url="https://pl.wikipedia.org/wiki?curid=1965649" title="Picasso96">
Picasso96

Picasso96 – jeden z systemów obsługi kart graficznych w komputerach Amiga. Powstał w latach 90. XX wieku. Obecnie rozwijana wersja stała się częścią AmigaOS 4, działającego natywnie na procesorach PowerPC.
Systemem konkurencyjnym dla Picasso96 był CGX.

</doc>
<doc id="1965650" url="https://pl.wikipedia.org/wiki?curid=1965650" title="Starorzecze Łacha Farna">
Starorzecze Łacha Farna



</doc>
<doc id="1965651" url="https://pl.wikipedia.org/wiki?curid=1965651" title="Blah Blah Blah (singel)">
Blah Blah Blah (singel)

Blah Blah Blah – drugi z kolei singel amerykańskiej wokalistki Ke$hy promujący jej debiutancki album pt. "Animal" (2010). Nagrany we współpracy z electrohiphopową grupą 3OH!3, wydany został w pierwszym kwartale 2010 roku. Teledysk do piosenki został nakręcony 12 marca 2010.

</doc>
<doc id="1965652" url="https://pl.wikipedia.org/wiki?curid=1965652" title="Zbrodnie w Jarosławiczach">
Zbrodnie w Jarosławiczach

Zbrodnie w Jarosławiczach – zbrodnie na polskich oraz ukraińskich mieszkańcach wsi Jarosławicze dokonane przez oddział UPA oraz niezrzeszonych Ukraińców zamieszkałych we wsi.
Jarosławicze były wsią ukraińską, zamieszkaną ponadto przez kilkanaście rodzin polskich, a do roku 1941 lub 1942 także przez pojedyncze żydowskie. Oddziały UPA pojawiały się w miejscowości już w styczniu, lutym i maju 1943, jednak za każdym razem rezygnowały z napadu lub wyrządzały jedynie pomniejsze straty materialne. Według wspomnień zgromadzonych przez Władysława i Ewę Siemaszków, rankiem 22 maja lub 18 czerwca tego samego roku doszło do zmasowanego ataku na wieś, w czasie którego oddział UPA zamordował, w kilku przypadkach z użyciem tortur, co najmniej 54 Polaków. Zginęło również troje Ukraińców, którzy wcześniej czynnie pomagali Polakom. Pojedyncze osoby zdołały uciec z miejsca napadu. Następnego dnia Stanisław Żukowski, który w czasie masakry zdołał uratować się ucieczką, w towarzystwie stryja, mieszkańca Dubna, wrócił na miejsce zdarzenia w celu dokonania oceny sytuacji. Na miejscu obydwaj zostali zaatakowani i zabici przez miejscowych Ukraińców. Inni Polacy, którzy uciekli z Jarosławicz, otrzymali pomoc od czeskich mieszkańców sąsiedniej wsi Krupa Graniczna.

</doc>
<doc id="1965659" url="https://pl.wikipedia.org/wiki?curid=1965659" title="Zbrodnie w Ledochówce">
Zbrodnie w Ledochówce

Zbrodnie w Ledochówce – zbrodnie na polskich mieszkańcach wsi Ledochówka dokonane przez oddział UPA oraz niezrzeszonych Ukraińców zamieszkałych we wsi.
Ledochówka była wsią czeską powstałą w toku parcelacji majątku Szaława. Zamieszkiwało w niej na stałe również 25 osób narodowości polskiej.
Pierwszy przypadek ataku na Polaków ze strony Ukraińców miał miejsce w marcu 1943roku, kiedy członkowie oddziału UPA wywołali do lasu gajowego Jana Boguszewskiego, po czym zabili go, zaś zwłoki porzucili w lesie, gdzie zostały odnalezione kilkanaście dni później. 14 czerwca tego samego roku doszło do napadu na jedną z polskich rodzin, jednak nie padły ofiary śmiertelne. Z kolei 29 września 1943 na terenie Ledochówki miał miejsce mord na czteroosobowej rodzinie porwanej z kolonii Bryszcze, w czasie którego zastosowane zostały tortury. W związku z tym wydarzeniem nieliczni w Ledochówce Polacy sformowali kilkuosobową grupę samoobrony.
Według różnych wersji wspomnień, do największego napadu na wieś doszło 28 października, 29 października lub 6 listopada tego samego roku. Oddział UPA, wchodząc do wsi, podpalał polskie domy, które doszczętnie spłonęły. Polacy zabarykadowali się wówczas w jednym z gospodarstw, zaś samoobrona stawiła opór przeważającym siłom napastników. O ich odparciu zdecydowała jednak odsiecz oddziału AK „Łuna” z Pańskiej Doliny. Zginęły 3 osoby narodowości polskiej.

</doc>
<doc id="1965670" url="https://pl.wikipedia.org/wiki?curid=1965670" title="System (powieść)">
System (powieść)

System (ang. "Disclosure") – powieść sensacyjna Michaela Crichtona z 1993 roku. Powieść wydawana była w Polsce również pod tytułem "W sieci".
Powieść jest znana z głośnej ekranizacji jaką był film "W sieci" z 1994 roku, w którym główne role grali Demi Moore i Michael Douglas.
Treść.
Tom Sanders jest pracownikiem dużej firmy komputerowej w Seattle, a zarazem przykładnym mężem i ojcem. W związku z planowaną reorganizacją w firmie, Tom liczy na awans. Jednak wymarzone stanowisko zdobywa piękna Meredith Johnson, z którą w przeszłości łączył go romans. Już pierwszego wieczora w biurze, Meredith usiłuje odnowić dawną znajomość i uwieść Toma. Ten jednak zdecydowanie odmawia. Wściekła kobieta, następnego dnia oskarża go o próbę gwałtu. Tom usiłuje przedstawić swoją wersję wydarzeń, ale nie znajduje wiary ani u kierownictwa firmy, ani u kolegów, ani u rodziny. Tom szybko orientuje się, że oskarżenie to tylko część intrygi za którą stoi ktoś jeszcze... Postanawia podjąć walkę o swoje dobre imię.
W powieści tej autor porusza problem molestowania oraz związane z nim stereotypy. Problem został tu odwrócony, osobą molestowaną jest mężczyzna, co pozwala ocenić drugą stronę tego zagadnienia. Główny bohater oskarżony przez kobietę zostaje osamotniony. Stereotypy dotyczące płci sprawiają, że uznany zostaje z góry za winnego. Meredith Johnson potrafi te stereotypy zręcznie wykorzystywać nie tylko do molestowania seksualnego zarówno Toma, jak i swoich poprzednich podwładnych, ale również jako broń w korporacyjnej rozgrywce.

</doc>
<doc id="1965673" url="https://pl.wikipedia.org/wiki?curid=1965673" title="Dialekt asturyjski">
Dialekt asturyjski



</doc>
<doc id="1965675" url="https://pl.wikipedia.org/wiki?curid=1965675" title="Zbrodnie w Świszczowie">
Zbrodnie w Świszczowie

Zbrodnie w Świszczowie - zbrodnie na polskich mieszkańcach Świszczowa popełnione przez bojowników UPA w czasie serii napadów na tę miejscowość. 
Świszczów był wsią zamieszkaną w większości przez Ukraińców, ale mieszkali tam również Polacy i Czesi. Według wspomnień zgromadzonych przez Władysława i Ewę Siemaszków, do pojedynczych aktów agresji ze strony ukraińskiej (np. śpiewanie piosenek antypolskich) dochodziło już na początku 1943 roku. W marcu tego roku doszło do pierwszej napaści na Polaków, której ofiarą padł kierownik wiejskiej szkoły. W ciągu kilku kolejnych ataków na pojedyncze polskie gospodarstwa zginęły następne dwie osoby. 
Do największego napadu doszło 23 lub 28 czerwca tego samego roku, kiedy grupa upowców pochodzących ze Świszczowa wjechała do centrum wsi na wozach i zaczęła strzelać do przypadkowo napotkanych Polaków, zabijając kilkanaście osób. Pozostali polscy mieszkańcy wsi rzucili się do ucieczki, w czasie której pomagali im starsi Ukraińcy zamieszkali w Świszczowie.
Jeszcze w październiku lub listopadzie 1943, po odparciu ataku UPA na Ledochówkę, wycofujący się oddział UPA spalił domy należące wcześniej do Polaków ze Świszczowa.

</doc>
<doc id="1965687" url="https://pl.wikipedia.org/wiki?curid=1965687" title="Akademia Muzyczna w Katowicach">
Akademia Muzyczna w Katowicach



</doc>
<doc id="1965699" url="https://pl.wikipedia.org/wiki?curid=1965699" title="Frederick Loewe">
Frederick Loewe

Frederick Loewe (ur. 10 czerwca 1901 w Berlinie, zm. 14 lutego 1988 w Palm Springs) – amerykański kompozytor muzyki rozrywkowej pochodzenia austriackiego.
Otrzymał gruntowne wykształcenie muzyczne. W 1924 roku wyjechał wraz z ojcem (śpiewakiem operowym) do USA. W 1942 roku nawiązał współpracę z autorem tekstów Alanem Lernerem, z którym napisał kilka musicali. Światową sławę przyniósł mu musical "My Fair Lady" (1956), oparty na "Pigmalionie" Bernarda Shawa. 
Inne znane musicale: "The Day Before Spring" (1945), "Brigadoon" (1947), "Camelot" (1960).
W 1959 roku otrzymał Oskara za piosenkę do filmu "Gigi".

</doc>
<doc id="1965701" url="https://pl.wikipedia.org/wiki?curid=1965701" title="SDO">
SDO



</doc>
<doc id="1965702" url="https://pl.wikipedia.org/wiki?curid=1965702" title="Frank Loesser">
Frank Loesser

Frank Henry Loesser (ur. 29 czerwca 1910 w Nowym Jorku, zm. 28 lipca 1969 tamże) – amerykański kompozytor, autor tekstów, librecista i wydawca.
W 1931 roku napisał swoją pierwszą piosenkę „In Love with a Memory of You”. W 1937 roku przeniósł się do Hollywood, gdzie zaczął pisać teksty piosenek do filmów. Współpracował m.in. z takimi kompozytorami jak: Jule Styne, Hoagy Carmichael.
Najpopularniejsze piosenki: „Two Sleepy People” (1938), „On a Slow Boat to China” (1948), „Baby It's Cold Outside” (1949) – Oscar, „”I’ve Never Been in Love Before” (1950), „I Believe in You” (1961).
Najważniejsze dzieło: musical "Guys and Dolls" (1950).

</doc>
<doc id="1965707" url="https://pl.wikipedia.org/wiki?curid=1965707" title="Rihanna 2006 Tour">
Rihanna 2006 Tour



</doc>
<doc id="1965708" url="https://pl.wikipedia.org/wiki?curid=1965708" title="D.M. Jayaratne">
D.M. Jayaratne

D.M. Jayaratne (syng. දිසානායක මුදියන්සේලාගේ ජයරත්න, tamil. திசாநாயக்க முதியன்சேலாகே ஜயரத்ன, czyt. Di Mu), właśc. Disanayaka Mudiyanselage Jayaratne (ur. 7 czerwca 1931 w Kolombo, zm. 19 listopada 2019 w Kandy) – lankijski polityk, były minister, premier Sri Lanki od 21 kwietnia 2010 do 9 stycznia 2015.
Życiorys.
D.M. Jayaratne urodził się w 1931. Kształcił się w szkole Doluwa Maha Vidyalaya w Gampoli, w pobliżu Kandy, w której został następnie nauczycielem. W 1951 był jednym z założycieli Partii Wolności Sri Lanki (ang. "Sri Lanka Freedom Party", SLFP).
W 1970 po raz pierwszy dostał się do parlamentu z ramienia koalicji Zjednoczony Front pod przewodnictwem SLFP na czele z Sirimavo Bandaranaike. W wyborach w 1977 poniósł porażkę. Do parlamentu ponownie powrócił w 1989.
W 1994 został mianowany ministrem ziemi, rolnictwa i leśnictwa w gabinecie premier Chandriki Kumaratungi. W 2000 objął stanowisko ministra rolnictwa, żywności i spółdzielczości, a w 2004 ministra poczty, telekomunikacji i rozwoju. W 2005 objął funkcję ministra poczty, telekomunikacji i rozwoju gospodarki wiejskiej w rządzie premiera Ratnasiri Wickremanayake. W latach 2007–2010 zajmował w jego gabinecie stanowisko ministra przemysłu plantacyjnego. W 2001 został wybrany przewodniczącym Regionu Azji i Pacyfiku w FAO.
21 kwietnia 2010, po wygranej SLFP w wyborach parlamentarnych, został mianowany przez prezydenta Mahindę Rajapaksę na stanowisko szefa rządu.

</doc>
<doc id="1965717" url="https://pl.wikipedia.org/wiki?curid=1965717" title="Guizhou JL-9">
Guizhou JL-9

Guizhou JL-9 – chiński samolot szkolno-treningowy lub lekki samolot szturmowy, oblatany 13 grudnia 2003. Maszyna powstała w firmie Guizhou Aircraft Industry Corporation.
Obok Hongdu L-15 ma być to podstawowy samolot szkolny wprowadzony w Chińskiej Armii, przystosowany do szkolenia pilotów w walce, lub jako lekka maszyna szturmowa. Obecnie wyprodukowano 2 egzemplarze prototypowe. Wkrótce, po zakończeniu badań samolot trafi do produkcji seryjnej. Zapotrzebowanie tego typu maszyną w lotnictwie Wojskowym Chin jest bardzo duże. W sumie planowane jest wprowadzenie ok. 200 sztuk obu modeli samolotów.

</doc>
<doc id="1965718" url="https://pl.wikipedia.org/wiki?curid=1965718" title="Frank Ifield">
Frank Ifield

Frank Ifield (ur. 30 listopada 1937 w Coventry) – brytyjski piosenkarz, popularny w latach 60. XX w.
W 1945 jego rodzice przenieśli się do Australii, gdzie zadebiutował jako nastolatek. Popularność zdobył w 1957 piosenką "Whiplash" ("Strzał z bata"). Do Anglii powrócił pod koniec lat 50. Najpopularniejsze nagrania: "I Remember You", "Lovesick Blues", "The Wayward Wind", "Confessin'".

</doc>
<doc id="1965721" url="https://pl.wikipedia.org/wiki?curid=1965721" title="Robert A. Ferretti">
Robert A. Ferretti

Robert Anthony Ferretti (ur. 1948) − amerykański montażysta filmowy. Absolwent Columbia College Hollywood.

</doc>
<doc id="1965736" url="https://pl.wikipedia.org/wiki?curid=1965736" title="Jack Jones (amerykański muzyk)">
Jack Jones (amerykański muzyk)

Jack Jones, właśc. John Allan Jones (ur. 14 stycznia 1938 w Los Angeles) – amerykański piosenkarz, popularny w latach 60. XX w.
Naukę śpiewu rozpoczął w szkole średniej. Podczas koncertów w klubie w San Francisco zauważył go aranżer i dyrygent Pete King i zarekomendował wytwórni Kapp. Na przełomie lat 80. i 90. występował w renomowanych klubach w Las Vegas. Najpopularniejsze nagrania: "Lollipops and Roses", "Wives and Lovers", "Lady", "The Impossible Dream", "My Romance", "Light My Fire", "People Will Say", "We're in Love".

</doc>
<doc id="1965737" url="https://pl.wikipedia.org/wiki?curid=1965737" title="Phùng Văn Nhiên">
Phùng Văn Nhiên

Phùng Văn Nhiên (ur. 23 listopada 1982) – wietnamski piłkarz występujący na pozycji obrońcy w klubie Hoàng Anh Gia Lai.
Kariera piłkarska.
Phùng Văn Nhiên jest wychowankiem klubu Nam Định FC. W 2007 roku wywalczył z tym zespołem Puchar Wietnamu. Po sezonie odszedł do drużyny Hoàng Anh Gia Lai. Obecnie jego zespół gra w pierwszej lidze wietnamskiej.
Zawodnik ten jest także reprezentantem Wietnamu. W drużynie narodowej zadebiutował w 2003 roku. Został również powołany na Puchar Azji 2007, gdzie jego drużyna odpadła w ćwierćfinale. On zaś rozegrał 3 spotkania w grupie: ze Zjednoczonymi Emiratami Arabskimi (2:0), Katarem (1:1) i Japonią (1:4).

</doc>
<doc id="1965738" url="https://pl.wikipedia.org/wiki?curid=1965738" title="Phung Van Nhien">
Phung Van Nhien



</doc>
<doc id="1965755" url="https://pl.wikipedia.org/wiki?curid=1965755" title="Powieść szpiegowska">
Powieść szpiegowska

Powieść szpiegowska () – druga powieść Borisa Akunina z cyklu "Gatunki" (). 
Fabuła.
Wiosna 1941 roku. Kilka miesięcy przed napaścią Niemiec na Związek Radziecki, niemiecki wywiad przeprowadza bardzo skomplikowaną operację, której celem jest przekonanie radzieckiego najwyższego dowództwa, że nie odbędzie się napaść zbrojna, a cała ta operacja jest jedynie specjalnym przygotowaniem logistycznym do uderzenia w zupełnie innym kierunku. Zadanie zostało powierzone superagentowi o kryptonimie Wasser. Wielkim problemem jest wcześniejsze rozwiązanie Sekcji Niemieckiej Kontrwywiadu Wojskowego, dlatego jej obecny od krótkiego czasu szef Październicyn (nazwisko zmienione po rewolucji w nagrodę za zasługi, niedawno zwolniony z zesłania) zbiera nową grupę, do której werbuje z powodu doskonałej znajomości języka niemieckiego a szczególnie dialektu bawarskiego i doskonałego przygotowania fizycznego młodego oficera w stopniu młodszego lejtnanta Jegora Dorina.
Ekranizacja.
Na motywach książki studio Nikity Michałkowa „TriTe” nakręciło film pod tytułem "Szpieg" () w reżyserii Aleksieja Andrianowa (), który wszedł na ekrany 2 kwietnia 2012 roku .

</doc>
<doc id="1965763" url="https://pl.wikipedia.org/wiki?curid=1965763" title="Ignaz Seitz">
Ignaz Seitz

Ignaz Seitz (ur. 1925, zm. ?) – zbrodniarz nazistowski, członek załogi niemieckiego obozu koncentracyjnego Buchenwald i SS-Sturmmann.
Z zawodu rolnik. Członek SS od 10 lutego 1943. Na przełomie maja i czerwca 1943 skierowany został do służby w obozie Buchenwald, po czym przeniesiono go do podobozu Leipzig-Thekla. Na przełomie kwietnia i maja 1944 powrócił do obozu głównego, a następnie 22 sierpnia 1944 przydzielono go do służby w podobozie Leau, gdzie pozostał do 13 kwietnia 1945. Uczestniczył w ewakuacji Leau, która rozpoczęła się 12 kwietnia 1945. 
W procesie US vs. Ignaz Seitz, który toczył się 6 listopada 1947 przed Amerykańskim Trybunałem Wojskowym w Dachau skazany został na 10 lat pozbawienia wolności za zamordowanie dwóch więźniów podczas ewakuacji obozu. 27 lutego 1948 karę zatwierdziła komisja rewizyjna.

</doc>
<doc id="1965765" url="https://pl.wikipedia.org/wiki?curid=1965765" title="Johannes Volk">
Johannes Volk

Johannes Volk (ur. 3 lutego 1922, zm. ?) – zbrodniarz nazistowski, członek załogi niemieckiego obozu koncentracyjnego Buchenwald i SS-Oberscharführer.
Z zawodu rolnik. Członek SS od 1 listopada 1941. Od 1 maja 1944 do 28 października 1944 pełnił służbę w Sachsenhausen, po czym na krótki okres skierowano go do obozu głównego w Buchenwaldzie. 4 listopada 1944 przydzielono go do podobozu Leau. Uczestniczył w ewakuacji Leau, która rozpoczęła się 12 kwietnia 1945.
W procesie US vs. Ignaz Seitz, który toczył się 6 listopada 1947 przed amerykańskim Trybunałem Wojskowym w Dachau skazany został na 10 lat pozbawienia wolności za zamordowanie więźnia narodowości ukraińskiej podczas ewakuacji obozu. 27 lutego 1948 karę zatwierdziła komisja rewizyjna.

</doc>
<doc id="1965774" url="https://pl.wikipedia.org/wiki?curid=1965774" title="Rajd Turcji 2010">
Rajd Turcji 2010

Rezultaty Rajdu Turcji ("Rally of Turkey 2010"), 4. rundy Rajdowych Mistrzostw Świata w 2010 roku, który odbył się w dniach 16-18 kwietnia:

</doc>
<doc id="1965776" url="https://pl.wikipedia.org/wiki?curid=1965776" title="Hongdu JL-8">
Hongdu JL-8

Hongdu JL-8 – chińsko-pakistański samolot treningowy opracowany w początku lat 90 XX wieku przez konsorcja Hongdu Aviation Industry Group oraz Pakistan Aeronautical Complex.
Pierwszy lot samolotu odbył się 13 grudnia 1990 roku. Produkcję seryjną podjęto w 1994, która trwa do dzisiaj. Samolot wyeksportowano do wielu krajów, głównie Azji Środkowo-Wschodniej, Afryki oraz Ameryki Płd.

</doc>
<doc id="1965781" url="https://pl.wikipedia.org/wiki?curid=1965781" title="Niski Zamek">
Niski Zamek



</doc>
<doc id="1965783" url="https://pl.wikipedia.org/wiki?curid=1965783" title="Janusz Szugzda">
Janusz Szugzda

Janusz Szugzda (ur. 14 października 1962 w Białymstoku) – polski piłkarz występujący na pozycji pomocnika. 
Kariera piłkarska.
Karierę rozpoczynał w barwach Jagiellonii Białystok, w której spędził 14 sezonów. Zadebiutował w I lidze wiosną 1983 roku w barwach Gwardii Warszawa. Następnie grał w Jagiellonii przez 11 sezonów, w tym 4 w I lidze, rozgrywając 100 spotkań i strzelając 6 bramek. Następnie grał przez sezon w niemieckim klubie AC Italia Gross-Gerau. Kolejny klub, który reprezentował to trzecioligowy Hetman Białystok, z którym spadł z ligi w sezonie 1997/98. Od roku 1999 reprezentował barwy jeszcze trzech podlaskich klubów z niższych klas rozgrywkowych: Supraślanki Supraśl, Znicza Radziłów oraz BKS Jagiellonii Białystok.
W I lidze rozegrał 108 spotkań i strzelił 6 goli w barwach Jagiellonii Białystok oraz Gwardii Warszawa.
Życie prywatne.
Brat Zbigniewa Szugzdy.

</doc>
<doc id="1965789" url="https://pl.wikipedia.org/wiki?curid=1965789" title="Kdepim">
Kdepim



</doc>
<doc id="1965791" url="https://pl.wikipedia.org/wiki?curid=1965791" title="Carol Sloane">
Carol Sloane

Carol Anne Sloane (ur. 5 marca 1937 w Providence w stanie Rhode Island, zm. 23 stycznia 2023 w Stoneham w stanie Massachusetts) – amerykańska wokalistka jazzowa.
Mając 18 lat wyjechała do Niemiec z grupą musicalową. W 1957 powróciła do USA. W 1958 zaczęła śpiewać z orkiestrą Larry′ego Elgarta. W 1960 przeniosła się do Nowego Jorku. Właściwa jej kariera rozpoczęła się w 1961 po występie na festiwalu w Newport.

</doc>
<doc id="1965794" url="https://pl.wikipedia.org/wiki?curid=1965794" title="Antagonist">
Antagonist

Antagonist – pierwszy album studyjny niemieckiej grupy muzycznej Maroon.

</doc>
<doc id="1965795" url="https://pl.wikipedia.org/wiki?curid=1965795" title="Corrientes (stacja metra)">
Corrientes (stacja metra)

Corrientes – stacja metra w Buenos Aires, na linii H. Znajduje się pomiędzy stacją Once, a planowaną stacją Córdoba. Została oddana do użytku 6 grudnia 2010.

</doc>
<doc id="1965796" url="https://pl.wikipedia.org/wiki?curid=1965796" title="Dialekt maño">
Dialekt maño

Dialekt aragońsko-kastylijski – odmiana języka hiszpańskiego używana w Aragonii. Jego cechy charakterystyczne kształtowały się pod wpływem kontaktów z językiem aragońskim. Aragońskie określenie tego dialektu, "parla baturra" (mowa chłopska) wynika z faktu, iż była to mowa niższych warstw społecznych, jej użycie najczęściej było związane z brakiem wykształcenia. 

</doc>
<doc id="1965806" url="https://pl.wikipedia.org/wiki?curid=1965806" title="Czarna komedia (film)">
Czarna komedia (film)

Czarna komedia (tytuł oryg. "Dancing in September") − amerykański dramat filmowy z 2000 roku, napisany i wyreżyserowany przez Reggiego Rocka Bythewooda.
Fabuła.
Młoda scenarzystka Tomasina 'Tommy' Crawford, podejmuje pracę w hollywoodzkiej sieci telewizyjnej WPX. Wspomina trudne dzieciństwo w Bronksie. 20 lat później Tommy pracuje w Hollywood nad scenariuszem sitcomu ukazującego prawdę o życiu czarnoskórych. Koszmarnym wspomnieniem z dzieciństwa dla George’a Washingtona jest kara wymierzona mu przez matkę: zakaz oglądania telewizji przez miesiąc. Aktualnie George jest w WPX producentem. niemal od pierwszego wejrzenie Tomasina i George obdarzają się uczuciem, trudno jednak im się porozumieć.

</doc>
<doc id="1965809" url="https://pl.wikipedia.org/wiki?curid=1965809" title="Endorsed By Hate">
Endorsed By Hate

Endorsed By Hate – drugi album studyjny niemieckiej grupy muzycznej Maroon, wydany w czerwcu 2004 roku.

</doc>
<doc id="1965813" url="https://pl.wikipedia.org/wiki?curid=1965813" title="Chrystus miasta (album Buldoga)">
Chrystus miasta (album Buldoga)

Chrystus miasta – druga płyta długogrająca formacji Buldog, wydana 19 kwietnia 2010 samodzielnie przez zespół. Na płycie znajdują się interpretacje tekstów Juliana Tuwima, Stanisława Barańczaka i Leopolda Staffa oraz jeden tekst wokalisty Buldoga, Tomasza Kłaptocza. Płytę nagrywano w studiu DR w Wiśle w dniach 7–13, 21, 22 grudnia 2009, miksowano w studiu Elektra w Warszawie. To pierwsza płyta nagrana z nowym wokalistą, Tomaszem Kłaptoczem, który zastąpił Kazika Staszewskiego.

</doc>
<doc id="1965814" url="https://pl.wikipedia.org/wiki?curid=1965814" title="System (ujednoznacznienie)">
System (ujednoznacznienie)



</doc>
<doc id="1965818" url="https://pl.wikipedia.org/wiki?curid=1965818" title="Kristianstads centralstation">
Kristianstads centralstation

Kristianstads centralstation – stacja kolejowa w Kristianstad, w Skanii, w Szwecji. Stacja została otwarta w 1865 i zaprojektowana przez Claesa Adelsköld.
Stacja obsługuje pociągi öresundståg między Kopenhagą a Karlskroną oraz pociągi pågatåg między Kristianstad a Helsingborg. Jest to stacja czołowa, co oznacza, że wszystkie pociągi, które nie kończą tutaj biegu muszą zmienić czoło pociągu. Istnieją wyjątki dla pociągów towarowych.

</doc>
<doc id="1965820" url="https://pl.wikipedia.org/wiki?curid=1965820" title="Kościół Ducha Świętego w Wismarze">
Kościół Ducha Świętego w Wismarze

Kościół Ducha Świętego w Wismarze (niem. Heiligen-Geist-Kirche (Wismar)) – jest jednym ze średniowiecznych kościołów w Wismarze. Należy do szpitala Ducha Świętego, założonego w poł. XIII w. Jest położony przy ul. Lübsche Straße przy skrzyżowaniu z ul. Neustadt.
Zespół szpitala i kościoła Ducha Świętego należy do nielicznych i zarazem najlepiej zachowanych tego typu założeń architektonicznych w północnych Niemczech.
Kościół Ducha Świętego jest częścią Starego Miasta w Wismarze, które w 2002 zostało wpisane na listę światowego dziedzictwa UNESCO. Obecnie służy lokalnej wspólnocie luterańskiej jako jej kościół parafialny. Jest poza tym wykorzystywany jako muzeum, które można zwiedzać za niewielką opłatą, a także jako sala koncertowa.
Historia.
W 1250 założono szpital a w 1255 rozpoczęto budowę wczesnogotyckiego kościoła. W 1326 biskup Marquardt poświęcił kościół. W okresie późniejszym do kościoła dobudowano dwuprzęsłową kaplicę, ufundowaną przez wismarskich mieszczan. Obecnie istniejąca jednonawowa świątynia pochodzi z I poł. XIV w. Pełniła ona wówczas funkcję kościoła szpitalnego, szpitala i schroniska dla ubogich.
W 1411 w północno-zachodnią część kościoła przebudowano na dom dla chorych na trąd.
Z końcem XVI w. kościół zaczęto używać wyłącznie do celów religijnych. Przebudowano wówczas jego wnętrze; pojawiła się renesansowa ambona i stalle.
W 1699 wybuch w pobliskiej Baszcie Prochowej spowodował uszkodzenie kolebkowych sklepień kościoła. Po odbudowie kościół otrzymał płaski sufit z 26 drewnianych paneli, które pokryto kunsztownymi, barokowymi malowidłami przedstawiającymi sceny z Księgi Rodzaju.
Po 1945 ze stojących nieopodal, uszkodzonych w wyniku działań wojennych kościołów św. Jerzego i Mariackiego przeniesiono do kościoła Ducha Świętego dzieła sztuki, które nie zostały uszkodzone w czasie wojny. Niewielki kościół został z tego powodu nazwany skarbnikiem wielkich kościołów Wismaru.
Dzięki doskonalej akustyce w kościele organizowanych jest corocznie wiele koncertów.
Zobacz też.
Europejski Szlak Gotyku Ceglanego

</doc>
<doc id="1965831" url="https://pl.wikipedia.org/wiki?curid=1965831" title="When Worlds Collide">
When Worlds Collide

When Worlds Collide – trzeci album studyjny niemieckiej grupy muzycznej Maroon, wydany 24 marca 2006 nakładem Century Media Records.

</doc>
<doc id="1965837" url="https://pl.wikipedia.org/wiki?curid=1965837" title="Port lotniczy Arusza">
Port lotniczy Arusza

Port lotniczy Arusza (Kod lotniska IATA: ARK, ICAO: HTAR) – port lotniczy położony w Aruszy, w Tanzanii.

</doc>
<doc id="1965843" url="https://pl.wikipedia.org/wiki?curid=1965843" title="Apogon piżamka">
Apogon piżamka

Apogon piżamka ("Sphaeramia nematoptera") – gatunek ryby z rodziny apogonowatych (Apogonidae).
Występowanie.
Zachodni Ocean Spokojny od Jawy na wschód po Fidżi na zachód i od Wielkiej Rafy Barierowej na południe po Wyspy Riukiu na północ. Niedawno odnotowany na Wyspach Tonga.
Żyje na rafach koralowych, w zacisznych zatokach i lagunach na głębokości 1–14 m. W dzień przebywa w grupach między gałęziami koralowców z gatunków "Porites nigrescens" i "Porites cylindrica", w nocy stadka rozpraszają się w poszukiwaniu pokarmu.
Cechy morfologiczne.
Dorasta do 8,5 cm długości. Wzdłuż linii bocznej 24 łuski, oraz 26–27 otworów. Na pierwszym łuku skrzelowym 32–37 wyrostków filtracyjnych, około 7 na górze i 27 na dole. W płetwach grzbietowych 7–8 kolców i 9 miękkich promieni, w płetwie odbytowej 2 kolce i 9–10 miękkich promieni. W płetwach piersiowych po 12–14 promieni.
Ubarwienie charakterystyczne. Przez środek ciała biegnie szeroka, czarna, poprzeczna pręga, tył ciała jasny z okrągłymi brązowymi plamkami, przód ciała żółty, tęczówka czerwona.
Odżywianie.
Żeruje nocą, żywi się fauną denną.
Rozród.
W czasie tarła poszczególne osobniki dobierają się w pary. Ikra jest przechowywana w pysku.

</doc>
<doc id="1965844" url="https://pl.wikipedia.org/wiki?curid=1965844" title="Amotosalen">
Amotosalen

Amotosalen – heterocykliczny organiczny związek chemiczny, pochodna psoralenu. Stosowany w postaci chlorowodorku.
Stosowany jest do inaktywacji bakterii, wirusów, pierwotniaków i leukocytów w ludzkim osoczu i koncentratach płytek. W procedurze inaktywacji osocza wykorzystywana jest fotoaktywność amotosalenu, który pod wpływem promieniowania UV-A tworzy wiązania kowalencyjne z kwasami nukleinowymi, uniemożliwiając namnażanie patogenów i skracając przeżycie leukocytów. Metoda jest skuteczna w zapobieganiu infekcjom CMV. Stosowanie otrzymanego w ten sposób preparatu osocza lub koncentratu płytek nie wiąże się z większym ryzykiem wystąpienia działań niepożądanych u biorcy. Wykazano, że czynność płytek in vitro i in vivo nie ulega zaburzeniu po zastosowaniu inaktywacji z użyciem tego związku. Kriosupernatant inaktywowany tą metodą zachowuje prawidłowe poziomy białek układu hemostazy.

</doc>
<doc id="1965845" url="https://pl.wikipedia.org/wiki?curid=1965845" title="The Cold Heart of the Sun">
The Cold Heart of the Sun

The Cold Heart of the Sun – czwarty album studyjny niemieckiej grupy muzycznej Maroon, wydany 22 października 2007 roku.

</doc>
<doc id="1965847" url="https://pl.wikipedia.org/wiki?curid=1965847" title="Sphaeramia nematoptera">
Sphaeramia nematoptera



</doc>
<doc id="1965848" url="https://pl.wikipedia.org/wiki?curid=1965848" title="S-Bahn Tirol">
S-Bahn Tirol

S-Bahn Tirol – sieć kolei aglomeracyjnej (S-Bahn) w Tyrolu, w Austrii. W chwili obecnej jest to tylko nominalnie S-Bahn, ponieważ działa tylko na liniach Österreichische Bundesbahnen.

</doc>
<doc id="1965857" url="https://pl.wikipedia.org/wiki?curid=1965857" title="Linia kolejowa Torino Lingotto – Milano">
Linia kolejowa Torino Lingotto – Milano

Szybka kolej Turyn-Mediolan - włoska linia kolei dużych prędkości. Jest częścią 6 korytarza transeuropejskiego sieci kolei dużych prędkości, który łączy Lizboną i Kijów. Odcinek od Turynu do Novary otwarto 10 lutego 2006, natomiast pozostałą część otwarto w dniu 5 grudnia 2009 roku. Cała trasa ma długość 148,3 km i przystosowana jest do obsługi pociągów z prędkością 300 km/h.

</doc>
<doc id="1965860" url="https://pl.wikipedia.org/wiki?curid=1965860" title="Katedra Świętej Marii Dziewicy w Tallinnie">
Katedra Świętej Marii Dziewicy w Tallinnie



</doc>
<doc id="1965864" url="https://pl.wikipedia.org/wiki?curid=1965864" title="Matka Joanna od Aniołów">
Matka Joanna od Aniołów



</doc>
<doc id="1965866" url="https://pl.wikipedia.org/wiki?curid=1965866" title="Abedus indentatus">
Abedus indentatus

Abedus indentatus – gatunek owada należący do rodziny Belostomatidae. Jest drapieżnym pluskwiakiem wodnym.
Występowanie.
Występuje na terenie Ameryki Północnej, w tym Środkowej.
Morfologia.
Czułki niewielkie. Przednie odnóża grube, środkowe i tylne z włosami ułatwiającymi pływanie. Prowadzi wodny tryb życia. Preferuje wody płynące. Oddycha za pomocą powietrza uwięzionego pomiędzy włosami na brzuchu.
Behawior i pożywienie.
Poluje z zasadzki. W skład jego pożywienia wchodzą inne owady, kijanki, małe ryby. Potrafi latać, co czyni częściej nocą, niż za dnia.
Rozmnażanie.
W trakcie okresu godowego samce wykonują „pompujące” zachowania na powierzchni wody. Przeciętnie „pompowanie” trwa 18,4 sekundy, następnie owad odpoczywa około pół minuty, po czym cały cykl powtarza się. Samce „pompujące” dłużej od ich rywali przeważnie częściej kopulują. Samica składa duże bladobrązowe jaja na grzbiet samca, który odtąd przebywa głównie w stosunkowo bezpiecznych częściach strumienia.

</doc>
<doc id="1965869" url="https://pl.wikipedia.org/wiki?curid=1965869" title="ICE T">
ICE T

 
ICE T – niemiecki elektryczny zespół trakcyjny dużych prędkości, przystosowany do obsługi linii krętych.

</doc>
<doc id="1965874" url="https://pl.wikipedia.org/wiki?curid=1965874" title="Special Projects Office">
Special Projects Office



</doc>
<doc id="1965875" url="https://pl.wikipedia.org/wiki?curid=1965875" title="Order (album)">
Order (album)

Order – piąty album studyjny niemieckiej grupy muzycznej Maroon, wydany 22 października 2007 roku.

</doc>
<doc id="1965877" url="https://pl.wikipedia.org/wiki?curid=1965877" title="Pan Cylinder">
Pan Cylinder



</doc>
<doc id="1965885" url="https://pl.wikipedia.org/wiki?curid=1965885" title="Transeuropejska sieć transportowa">
Transeuropejska sieć transportowa

Transeuropejska sieć transportowa, TEN-T (od ang."Trans-European Transport Networks") – program unijny dotyczący sieci drogowych, kolejowych, wodnych i powietrznych. Jest to część Trans-European Networks (TEN).
Za realizację programu odpowiadała Agencja Wykonawcza ds. Transeuropejskiej Sieci Transportowej (Trans-European Transport Network Executive Agency, TEN-T EA), przekształcona w 2014 w Innovation and Networks Executive Agency (INEA).
Założenia i cele.
Wytyczne obejmujące cele, priorytety i ogólne kierunki działań przewidzianych w dziedzinie sieci transeuropejskich zdefiniowane zostały w Decyzji Nr 1692/96 Parlamentu Europejskiego i Rady z 23 lipca 1996. Aktualne założenia programu TEN-T zawarte są w białej księdze "Plan utworzenia jednolitego europejskiego obszaru transportu – dążenie do osiągnięcia konkurencyjnego i zasobooszczędnego systemu transportu". Plan przewiduje m.in.:
Sieć TEN-T w Polsce.
Polska może korzystać ze środków funduszu TEN-T od 2004, czyli od przystąpienia do Unii Europejskiej. W pierwszych latach mogła ubiegać się jedynie o część pozostającą do rozdysponowania w konkursach corocznych (tzw. non-MAP), czyli poza środkami ujętymi w projektach wieloletnich (MAP, "multi-annual programme"). Od 2007 może brać również udział w konkursach na środki MAP na lata 2007–2013. Na projekty wieloletnie przeznaczona jest zdecydowana większość, bo ok. 85%, budżetu TEN-T.
W latach 2004–2010 Polska uzyskała dofinansowanie z funduszu TEN-T w wysokości 74,01 mln euro na realizację 27 przedsięwzięć o łącznej wartości 157,31 mln euro. Niemal wszystkie to projekty studialne dotyczące przygotowania dokumentacji niezbędnej do uzyskania pozwoleń i uruchomienia inwestycji, a jedynie dwa to inwestycje. Pierwszy z nich dotyczy wdrożenia Europejskiego Systemu Sterowania Pociągiem ("European Train Control System", ETCS) na Centralnej Magistrali Kolejowej na odcinku Grodzisk Mazowiecki–Zawiercie, co pozwoli pociągom pasażerskim rozwijać prędkość do 200 km/h. Całkowity koszt tego przedsięwzięcia ma wynieść 17,65 mln euro, z czego 50% (8,82 mln euro) zapewni uzyskane dofinansowanie. Drugie przedsięwzięcie ma na celu pilotażowe wdrożenie europejskiego systemu zarządzania żeglugą śródlądową ("River Information System", RIS) Dolnej Odry. Jego wartość ma wynieść 7,28 mln euro, a dofinansowanie ze środków TEN-T 1,60 mln euro. W 2011 Polska uzyskała zgodę na dofinansowanie 4 kolejnych projektów o łącznej wartości 53,51 mln euro, z czego środki europejskie mają wynieść 19,66 mln euro. Poza tym, począwszy od 2004, podmioty z Polski są w gronie beneficjentów projektów wielostronnych.
W grudniu 2021 opublikowano nowy projekt rozporządzenia, w którym uwzględniono wiele propozycji dotyczących polskiej sieci kolejowej, m.in. przedłużenie Centralnej Magistrali Kolejowej na północ oraz budowę nowych linii kolejowych: Ostrołęka – Łomża – Giżycko, Stalowa Wola – Rzeszów i Milanów – Biała Podlaska – Siemiatycze.

</doc>
<doc id="1965892" url="https://pl.wikipedia.org/wiki?curid=1965892" title="Nikołaj Bażenow">
Nikołaj Bażenow

Nikołaj Nikołajewicz Bażenow (, ur. , zm. 23 marca 1923 w Moskwie) – rosyjski lekarz psychiatra.
Ukończył studia na Uniwersytecie Moskiewskim, tytuł doktora otrzymał w 1894 roku. W 1911 przedstawił pierwszy pomysł ustawy, regulującej opiekę nad chorymi psychicznie. Zajmował się też twórczością chorych psychicznie. Jego uczniami byli Wyrubow, Osipow, Felcman.

</doc>
<doc id="1965899" url="https://pl.wikipedia.org/wiki?curid=1965899" title="Kirikou i dzikie bestie">
Kirikou i dzikie bestie

Kirikou i dzikie bestie (fr. "Kirikou et les bêtes sauvages", ang. "Kirikou and the Wild Beasts") – francuski film animowany z 2005 roku w reżyserii Michela Ocelota i Bénédicte'a Galupa. W latach 2009-2010 często emitowany na antenach kanałów Polsat, Polsat Film i TV4 z dubbingiem. Kontynuacja filmu animowanego "Kirikou i czarownica" z 1998 roku.
Opis fabuły.
Kirikou to chłopiec z afrykańskiej wioski. Mimo że jest dzieckiem, często pomaga mieszkańcom swojej osady. Kirikou zostaje ogrodnikiem, kupcem, podróżnikiem, poetą, a nawet doktorem.
Obsada.
Wersja polska.
Opracowanie: GMC Studio
Tekst: Maria Etienne, Reżyseria i udźwiękowienie: Krzysztof Nawrot,
Postaciom głosu użyczyli:

</doc>
<doc id="1965900" url="https://pl.wikipedia.org/wiki?curid=1965900" title="Apogon szerokopasy">
Apogon szerokopasy

, ("Ostorhinchus angustatus" - gatunek ryby z rodziny apogonowatych.
Występowanie.
Ocean Indyjski oraz zachodni Pacyfik od Morza Czerwonego i wschodnich wybrzeży Afryki na zach. po atol Mangareva na wsch. oraz od Tajwanu na płn. po Nową Kaledonię na płd.
Żyje na rafach, na głębokości 6 - 25 (max.65) metrów. Aktywny nocą, dzień spędza w ukryciu.
Cechy morfologiczne.
Dorasta do 11 cm długości. Ciało wydłużone. Linia boczna składa się z 28 otworów. Na pierwszym łuku skrzelowym 19 - 20 wyrostków filtracyjnych, 5 - 6 na górze i 13 - 15 na dole. W płetwach grzbietowych 8 kolców i 9 miękkich promieni, w płetwie odbytowej 2 kolce i 8 miękkich promieni. W płetwach piersiowych po 14 promieni.
Ubarwienie ciała białawe z pięcioma podłużnymi, miedzianymi do ciemnobrązowych, pasami, u nasady płetwy ogonowej ciemna, okrągła plamka. Promienie płetw czerwonawe.
Odżywianie.
Żeruje nocą. Żywi się wieloszczetami oraz innymi drobnymi, dennymi bezkręgowcami.
Rozród.
W czasie tarła poszczególne osobniki dobieraj się w pary. Ikra po złożeniu jest przetrzymywana w pysku.

</doc>
<doc id="1965901" url="https://pl.wikipedia.org/wiki?curid=1965901" title="Al Hirt">
Al Hirt

Al Hirt, właśc. Alois Maxwell Hirt (ur. 7 listopada 1922 w Nowym Orleanie, zm. 27 kwietnia 1999 tamże) – amerykański trębacz jazzowy i kierownik zespołu muzycznego.
Studiował w konserwatorium w Cincinnati. Występował jako pierwszy trębacz w zespołach Tommy Dorseya, Jimmy'ego Dorseya, Raya McKinleya. Z racji swojej postury (ważył 130 kg i miał 183 cm wzrostu) nosił przydomki: "The Monster" i "The King".
Najpopularniejsze nagrania: "Java", "Fancy Pants", "Just Because", "Personality", "Panama", "Jazz Mr. Blues", "Sugar Lips".

</doc>
<doc id="1965904" url="https://pl.wikipedia.org/wiki?curid=1965904" title="Dominikański Ośrodek Liturgiczny">
Dominikański Ośrodek Liturgiczny

Dominikański Ośrodek Liturgiczny – katolicki ośrodek prowadzony przez dominikanów zajmujący się rzymskokatolicką, łacińską, posoborową liturgią mszy świętej. Siedzibą Ośrodka jest Konwent Świętej Trójcy przy ulicy Dominikańskiej 3/11 w Krakowie. Ośrodek skupia duchownych i osoby świeckie zainteresowanych badaniem i dbaniem o należytą celebrację liturgii katolickiej. Prowadzona jest także działalność wydawnicza płyt CD i książek poświęconej tej tematyce.
Dotychczasowe projekty i inicjatywy powstałe przy Ośrodku:

</doc>
<doc id="1965906" url="https://pl.wikipedia.org/wiki?curid=1965906" title="Brome (Niemcy)">
Brome (Niemcy)

Brome – miasto (niem. "Flecken") w Niemczech, w kraju związkowym Dolna Saksonia, w powiecie Gifhorn, siedziba gminy zbiorowej Brome.

</doc>
<doc id="1965909" url="https://pl.wikipedia.org/wiki?curid=1965909" title="Amut-pi-El">
Amut-pi-El

Amut-pi-El – amorycki król syryjskiego miasta-państwa Qatna, panujący w 1 połowie XVIII wieku p.n.e., syn i następca Iszki-Adada. Współczesny Hammurabiemu z Babilonu, wymieniony w słynnym liście pochodzącym z archiwum w Mari:
„"Nie ma króla, który by sam jeden był najsilniejszy. Dziesięciu lub piętnastu królów idzie za Hammurabim, panem Babilonu. Tyle samo idzie za Rim-Sinem, panem Larsy, tyle samo za Ibal-pi-Elem z Esznunny, tyle samo za Amut-pi-Elem z Qatny, a dwudziestu idzie za Jarim-Limem z Jamhadu"”
W innych listach z Mari wymieniany jest często jako sojusznik króla Zimri-Lima. Ustanowił też lepsze relacje pomiędzy Qatną a jej tradycyjnym wrogiem Jamhadem, rządzonym wówczas przez Jarim-Lima I.

</doc>
<doc id="1965910" url="https://pl.wikipedia.org/wiki?curid=1965910" title="WOW (album The Kelly Family)">
WOW (album The Kelly Family)

WOW – jedenasty album studyjny zespołu The Kelly Family. Wyprodukowany przez Hartmut'a Müller'a i Kathy Kelly, wydany w 1993 r. w większości krajów Europy.
Lista utworów.
Utwory bonusowe.
W edycji "wzmocnionej" dodano plik multimedialny do piosenki "Imagine".

</doc>
<doc id="1965911" url="https://pl.wikipedia.org/wiki?curid=1965911" title="Zupa rybna">
Zupa rybna

Zupa rybna – rodzaj zupy, której podstawowym składnikiem jest wywar mięsa i ości ryb, niekiedy owoców morza, które nadają zupie charakterystycznego smaku i zapachu. Rozmaite zupy rybne występują w kuchniach wielu krajów, również w kuchni polskiej – zupa tego typu z łazankami jest jednym z dań podawanym podczas tradycyjnej, polskiej kolacji wigilijnej.
Składniki.
Do przyrządzenia zupy nadają się zarówno ryby morskie, jak i te z wód śródlądowych. Smak charakterystyczny dla zupy uzyskuje się również dzięki takim składnikom jak małże, krewetki, langustynki, kraby albo rybia ikra. Pozostałe składniki zmieniają się w różnych wariantach tej zupy. Często są nimi warzywa korzeniowe (ziemniaki, marchew, seler), pomidory lub przecier pomidorowy, papryka, por, natka pietruszki. Zupa bywa podawana również z makaronem lub grzankami.
Przygotowanie.
Mięso ryb gotuje się bardzo krótko, zwykle kilka, kilkanaście minut, a owoce morza gotowane zbyt długo twardnieją. Filety z ryby grubości około 2,5 cm gotują się około 7 minut, małe kawałki 2 minuty. Bardziej esencjonalny bulion rybny otrzymuje się używając kilku gatunków ryb. Przygotowanie zup wymaga technologii, które wezmą pod uwagę te właściwości, a ryby różnych wielkości, aby nie rozpadły się podczas gotowania, powinny być wrzucane do wywaru w odpowiedniej kolejności.
Na samodzielnie przygotowany wywar (bulion rybny) nadają się doskonale tanie resztki, które pozostają po filetowaniu: głowy, kręgosłupy, płetwy ryb i pancerze homarów. Warto je uprzednio pokawałkować, dla lepszego wydobycia smaku. Należy przy tym pamiętać o usunięciu oczu i skrzeli, które pozostawione dadzą gorzki posmak. Wygotowane na małym ogniu składniki bulionu powinny zostać odcedzone.
Wśród wielu przepisów na zupę rybną wyróżnić można kilka rodzajów tej potrawy:
W polskiej literaturze.
W polskim pisarstwie beletrystycznym i faktograficznym zupa rybna wywołuje przede wszystkim trzy skojarzenia:
Zobacz też.
Zupy rybne w kuchniach różnych krajów:

</doc>
<doc id="1965915" url="https://pl.wikipedia.org/wiki?curid=1965915" title="Aleksandr Nowikow">
Aleksandr Nowikow

Aleksandr Aleksandrowicz Nowikow, ros. Александр Александрович Новиков (ur. we wsi Krukowo, zm. 3 grudnia 1976 w Moskwie) – radziecki dowódca wojskowy, główny marszałek lotnictwa ZSRR (1944), zastępca ludowego komisarza obrony ZSRR, dowódca Wojsk Lotniczych Armii Czerwonej, zastępca naczelnego dowódcy Sił Zbrojnych ZSRR, deputowany do Rady Najwyższej ZSRR 2. kadencji (1946–1950), dwukrotny Bohater Związku Radzieckiego (1945, 1945).
Życiorys.
Urodził się 19 listopada 1900 we wsi Krukowo, rejon nieriechcki (ob. obwód kostromski). W latach 1915–1918 studiował w seminarium duchownym dla nauczycieli, a po ukończeniu studiów rozpoczął pracę jako nauczyciel w Pieszewie, w pobliżu rodzinnej wsi. W 1919 wstąpił do Armii Czerwonej. Uczestnik wojny domowej w Rosji. Brał udział w tłumieniu kontrrewolucyjnego powstania w Kronsztadzie, walczył na Kaukazie. Od 1920 członek RPK(b)/KPZR.
W 1922 ukończył kursy doskonalące oficerów RKKA im. marsz. Borysa Szaposznikowa (KUKS „Wystrzał”), a w 1930 Akademię Wojskową im. Michaiła Frunzego w Moskwie.
Od 1933 służył w Siłach Powietrznych ZSRR. Uczestniczył w wojnie zimowej przeciwko Finlandii, szef Sztabu Wojsk Lotniczych Frontu Północno-Zachodniego. Od 1940 dowódca Wojsk Lotniczych Leningradzkiego Okręgu Wojskowego. 
Po ataku Niemiec na ZSRR dowodził Wojskami Lotniczymi Frontu Północnego i Frontu Leningradzkiego. W latach 1942–1943 był zastępcą ludowego komisarza obrony ZSRR (ministra) do spraw lotnictwa.
Od maja 1943 do 1946 był dowódcą Wojsk Lotniczych RKKA. Po objęciu naczelnego dowództwa przeprowadził znaczną reorganizację lotnictwa wyczerpanego porażkami w starciach z Luftwaffe. Jako przedstawiciel Stawki Najwyższego Naczelnego Dowództwa był odpowiedzialny za koordynację działań lotniczych na kilku frontach, w walkach pod Stalingradem i Kurskiem, podczas zdobywania Królewca i w operacji berlińskiej oraz w operacji kwantuńskiej przeciwko wojskom japońskim w Mandżurii w 1945.
21 lutego 1944 – jako pierwszy w historii – został mianowany na stopień głównego marszałka lotnictwa, a 17 kwietnia 1945 został uhonorowany „Złotą Gwiazdą” i tytułem Bohatera Związku Radzieckiego. We wrześniu 1945 za walki z Japonią został odznaczony drugą „Złotą Gwiazdą” Bohatera Związku Radzieckiego. 
Po sfingowanym pokazowym procesie w 1946 został zdymisjonowany, skazany na 5 lat więzienia i osadzony w obozie. Po zwolnieniu w 1952 był zastępcą naczelnego dowódcy Wojsk Lotniczych Sił Zbrojnych ZSRR (1953–1955). W 1953 został zrehabilitowany z przywróceniem stopnia wojskowego głównego marszałka lotnictwa. 
Deputowany do Rady Najwyższej ZSRR 2. kadencji (1946–1950). Od 1956 komendant Wyższej Szkoły Lotnictwa Cywilnego. Jest autorem wspomnień "W niebie Leningradu" (1970), podręczników i prac na temat historii radzieckiego lotnictwa. W 1958 uzyskał tytuł profesora. Zmarł 3 grudnia 1976 w Moskwie i został pochowany na Cmentarzu Nowodziewiczym, a na jego grobie wzniesiono pomnik. 

</doc>
<doc id="1965920" url="https://pl.wikipedia.org/wiki?curid=1965920" title="Brandon Mychal Smith">
Brandon Mychal Smith

Brandon Mychal Smith (ur. 29 maja 1989 w Los Angeles) – amerykański aktor, artysta komediowy, piosenkarz i raper, występował w "Filipie z przyszłości", "Słonecznej Sonny" i "Randce z gwiazdą".
Życiorys.
Urodził się w Los Angeles, gdzie uczęszczał do szkoły podstawowej Billy’ego Mitchella. Po ukończeniu szkoły podstawowej uczył się pod okiem prywatnego nauczyciela.
Smith zgarnął w 2007 roku "Family Television Award" i "Nagrodę Młodych Artystów" za rolę Tayshawna w "Młodych gniewnych. Historii Rona Clarka", gdzie grał także Matthew Perry. W jego inne znane role są wliczane role w "Gangu z boiska" i "Nieidealnej". Zagrał także jedną z głównych ról w "Filipie z przyszłości", a obecnie gra w "Słonecznej Sonny". W 2010 roku wystąpił w filmie z kanonu Disney Channel Original Movie – "Randce z gwiazdą", razem ze swoim kolegą z planu "Słonecznej Sonny", Sterlingiem Knightem. Smith wykonuje także piosenkę "Party Up" z filmu "Randka z gwiazdą". Obecnie pracuje z Maxrank nad swoim najnowszym albumem.

</doc>
<doc id="1965921" url="https://pl.wikipedia.org/wiki?curid=1965921" title="Rubí">
Rubí

Rubí – miasto w Hiszpanii, we wspólnocie autonomicznej Katalonia, w prowincji Barcelona. W 2009 liczyło 72 987 mieszkańców.

</doc>
<doc id="1965922" url="https://pl.wikipedia.org/wiki?curid=1965922" title="Sympatolityki">
Sympatolityki

Sympatolityki, antysympatykotoniki – grupa leków hamujących współczulny układ nerwowy pośrednio poprzez upośledzenie uwalniania noradrenaliny do szczeliny synaptycznej (np. pobudzając presynaptyczne receptory α2-adrenergiczne sprzężone z białkiem Gi lub uniemożliwiając magazynowanie amin katecholowych (neuroprzekaźników) w zakończeniach nerwów układu współczulnego).
Do leków o działaniu sympatolitycznym zalicza się:

</doc>
<doc id="1965929" url="https://pl.wikipedia.org/wiki?curid=1965929" title="Mistrzostwa Świata w Łyżwiarstwie Szybkim w Wieloboju 1994">
Mistrzostwa Świata w Łyżwiarstwie Szybkim w Wieloboju 1994

88. mistrzostwa świata w łyżwiarstwie szybkim w wieloboju odbyły się w dniach 12–13 marca 1994 roku w szwedzkim Göteborgu. Zawodnicy startowali na sztucznym torze w Ruddalens Idrottsplats. Łyżwiarze startowali na czterech dystansach: 500 m, 1500 m, 5000 m, 10 000 m. Trzecie złoto wywalczył Norweg Johann Olav Koss. O tym, które miejsca zajmowali zawodnicy decydowała mniejsza liczba punktów uzyskana z czterech biegów. Do biegu na 10 000 m awansowała tylko najlepsza dwunastka po trzech dystansach.
Uczestnicy.
W zawodach wzięło udział 34 łyżwiarzy z 18 krajów. Wszyscy zostali sklasyfikowani.

</doc>
<doc id="1965931" url="https://pl.wikipedia.org/wiki?curid=1965931" title="Jarim-Lim I">
Jarim-Lim I

Jarim-Lim I – amorycki król potężnego syryjskiego państwa Jamhad, syn i następca Sumu-epuha, panował w latach ok. 1781–1765 p.n.e. Współczesny Hammurabiemu z Babilonu, wymieniony w słynnym liście pochodzącym z archiwum w Mari:
„"Nie ma króla, który by sam jeden był najsilniejszy. Dziesięciu lub piętnastu królów idzie za Hammurabim, panem Babilonu. Tyle samo idzie za Rim-Sinem, panem Larsy, tyle samo za Ibal-pi-Elem z Esznunny, tyle samo za Amut-pi-Elem z Qatny, a dwudziestu idzie za Jarim-Limem z Jamhadu"”
Korzystał ekonomicznie z międzynarodowych szlaków handlowych przebiegających przez terytorium jego królestwa. Udzielił Zimri-Limowi z Mari azylu, gdy nad miastem jego kontrolę przejął asyryjski król Szamszi-Adad I (1814-1782 p.n.e.), a następnie dopomógł mu w odzyskaniu tego miasta i przejęciu tam tronu. Sojusz pomiędzy Jamhadem a Mari umocniło małżeństwo Zimri-Lima z Szibtu, córką Jarim-Lima I. Jarim-Lim I utrzymywał też przyjazne stosunki z Hammurabim z Babilonu, a także władcami mniejszych krolestw w Syrii. Z kolei relacje z Asyrią i Esznunną pozostały wrogie.

</doc>
<doc id="1965936" url="https://pl.wikipedia.org/wiki?curid=1965936" title="Heinrich Zwickl">
Heinrich Zwickl

Heinrich Zwickl (ur. 17 maja 1903, zm. ?) – zbrodniarz nazistowski, esesman, członek załogi niemieckiego obozu koncentracyjnego Buchenwald.
Volksdeutscher węgierski. Z zawodu rolnik. Członek Waffen-SS od grudnia 1944. 7 grudnia 1944 został skierowany do obozu głównego Buchenwald, skąd 1 stycznia 1945 przeniesiono go do służby wartowniczej w podobozie Berga/Elster. Pozostał tam do 15 kwietnia 1945, po czym uczestniczył w ewakuacji obozu. 
Po zakończeniu wojny Zwickl został osądzony w procesie Us vs. Heinrich Zwickl przez amerykański Trybunał Wojskowy w Dachau w dniach 31 października – 3 listopada 1947. Za rozstrzeliwanie więźniów podczas marszu śmierci skazany został początkowo na karę śmierci przez powieszenie. 17 marca 1948 komisja rewizyjna uchyliła wyrok, stwierdzając, że nie ma wystarczających dowodów zbrodni oskarżonego.

</doc>
<doc id="1965939" url="https://pl.wikipedia.org/wiki?curid=1965939" title="Heliport Watykan">
Heliport Watykan

Heliport Watykan – heliport zlokalizowany w Watykanie. Używany jest do prywatnego użytku papieża. Heliport położony jest w południowo-zachodniej części Watykanu, na wysuniętym bastionie (Bastion Pawła VI) watykańskich murów. 

</doc>
<doc id="1965945" url="https://pl.wikipedia.org/wiki?curid=1965945" title="Heliport Monako">
Heliport Monako

Heliport Monako – heliport zlokalizowany w Monako, w dzielnicy Fontvieille.

</doc>
<doc id="1965949" url="https://pl.wikipedia.org/wiki?curid=1965949" title="Matka Joanna od Aniołów (opowiadanie)">
Matka Joanna od Aniołów (opowiadanie)

Matka Joanna od Aniołów – opowiadanie Jarosława Iwaszkiewicza. Autor ukończył je w 1942 roku. Wydane zostało po raz pierwszy w 1946 roku w tomie opowiadań "Nowa miłość i inne opowiadania". W wersji pojedynczej w 1975 roku.
Treść, oparta na faktach, nawiązuje do głośnego przypadku opętania zakonnic we francuskim mieście Loudun w XVII wieku (fr. "Possessions de Louviers"). Autor jednak przeniósł miejsce akcji na wschodnie kresy XVII-wiecznej Rzeczypospolitej do miasteczka Ludyń.
Fabuła.
Czas akcji – w utworze nie jest dokładnie podana data kalendarzowa. Można jednak z pewnych informacji podawanych przez autora oraz ogólnego opisu obyczajów i postaci wywnioskować, że akcja rozgrywa się w drugiej połowie XVII wieku. Pora jesienna, co sprzyja budowaniu klimatu pełnego mroku i tajemniczości.
Miejsce akcji – Ludyń, mała mieścina z klasztorem na krańcach Rzeczypospolitej, w której dzieją się tajemnicze wydarzenia. Jezuita Suryn, na polecenie władz duchownych jedzie do Ludynia, w którym doszło do niezwykłego wydarzenia. Grupa mniszek z miejscowego klasztoru urszulanek, na czele z przeoryszą Joanną, została opętana przez złe duchy. Wkrótce przybywa na miejsce i wraz z innymi obecnymi kapłanami rozpoczyna serię egzorcyzmów. Jednak mimo wysiłków nie udaje się im wypędzić demonów z ciała przeoryszy Joanny. Sam Suryn będąc w pobliżu matki Joanny odczuwa coraz większe napięcie i niepokój. Nie uświadamia sobie, że pokochał Joannę ziemską miłością.
Choć występują w utworze wydarzenia paranormalne, nie brak również – nawet ze strony duchownych (ksiądz Brym) – głosów sceptycyzmu i krytyki. Autor wprowadza czytelnika w mroczny świat poczucia winy, grzechu, braku wiary. Ojciec Suryn to dorosły mężczyzna, jednak nie znający świata doczesnego, oraz Matka Joanna – kobieta zdająca sobie sprawę z własnej przewagi nad egzorcystą. Spektakl rozgrywający się przed oczami czytelnika jest pełen niedomówień i podszeptów. Bo choć nie pada ani razu słowo miłość w znaczeniu miłość pomiędzy mężczyzną a kobietą, to jednak czyny bohaterów pozwalają wysnuć wniosek, że ksiądz Suryn zapałał gwałtowną namiętnością, którą wytłumaczył sobie jako obecność złych duchów, przez które sam dokonuje zbrodni. W lakonicznym zakończeniu utworu czytelnik dowiaduje się, że tytułowa Matka Joanna od Aniołów została ponownie opętana przez szatana, dopiero kilka lat później udało jej się „wyzdrowieć na dobre" i wieść spokojny żywot.
W 1961 roku na podstawie tego opowiadania Jerzy Kawalerowicz nakręcił głośny film o takim samym tytule.

</doc>
<doc id="1965952" url="https://pl.wikipedia.org/wiki?curid=1965952" title="SuperLiga 2007 (Ameryka Północna)">
SuperLiga 2007 (Ameryka Północna)

SuperLiga 2007 – pierwszy cykl rozgrywek pomiędzy meksykańskimi i amerykańskimi zespołami o prym w Ameryce Północnej – SuperLigi. Zespoły uczestniczące w tej edycji SuperLigi zostały do niej zaproszone. Odbyły się dwie fazy – grupowa i pucharowa.
Sponsorami TV rozgrywek były Fox Sports World w Kanadzie, TeleFutura w USA oraz Televisa i TV Azteca w Meksyku.
Zespoły.
Do SuperLigi 2007 zostało zaproszone 8 zespołów:
Z MLS
Z PD
Faza pucharowa.
Finał.
 
ZWYCIĘZCA SUPERLIGI 2007
PACHUCA 1. TYTUŁ ZWYCIĘZCY SUPERLIGI

</doc>
<doc id="1965955" url="https://pl.wikipedia.org/wiki?curid=1965955" title="Trans-European Transport Networks">
Trans-European Transport Networks



</doc>
