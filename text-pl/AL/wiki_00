<doc id="1994095" url="https://pl.wikipedia.org/wiki?curid=1994095" title="Geografia Uzbekistanu">
Geografia Uzbekistanu

Uzbekistan jest średniej wielkości państwem azjatyckim należącym do byłych republik radzieckich. Ten równinny kraj cechujący się suchym i surowym klimatem, tak jak sąsiednie kraje jest zamieszkiwany głównie przez wyznawców islamu. Główną grupę etniczną stanowiąc Uzbecy, a poza nimi Rosjanie. Kraj należy do ubogich państw świata, gdzie podstawę gospodarki stanowi rolnictwo.
Powierzchnia, położenie i granice.
Powierzchnia – 447 400 km², co w zbliżeniu odpowiada powierzchni Szwecji.
Położenie – Uzbekistan leży w Azji Środkowej, jego zachodnia granica znajduje się 300 km na wschód od wybrzeży Morza Kaspijskiego.
Skrajne punkty – północny 45°35'N, południowy 37°10'N, zachodni 56°00'E, wschodni 73°05'E. Rozciągłość południkowa wynosi 930 km, a równoleżnikowa 1425 km.
Uzbekistan graniczy z następującymi państwami:
Państwo bez dostępu do morza.
Budowa geologiczna i rzeźba.
Uzbekistan leży w zachodniej części fałdowego pasma uralsko-mongolskiego, zaś na terytorium tego kraju wyróżnia się dwie główne jednostki geologiczne. Są to: zajmująca prawie całe terytorium płyta turańska oraz obszar kazachsko-tienszański, który zajmuje południowo-wschodnią część kraju. Paleozoiczne struktury Tienszanu wraz ze strukturami Uralu i Pogórza Kazachskiego tworzą podłoże północnej i wschodniej części płyty turańskiej, którą przykrywa seria utworów mezozoicznych.
Większość powierzchni kraju zajmują równiny, gdzie głównym obszarem jest Nizina Turańska. W zachodniej części kraju leży południowo-wschodnia część wyżyny Ustiurt, która wznosi się maksymalnie 292 m n.p.m. Wyżyna ta opada stumetrową krawędzią do Jeziora Aralskiego i delty Amu-darii. Na gliniastej powierzchni owej wyżyny występują zagłębienia, które okresowo wypełniają się wodą. Północna i środkowa część kraju jest pokryta czerwonymi piaskami pustyni Kyzył-Kum. W jej centralnej części znajdują się niewielkie pasma ostańcowe: Tamdy-tau o maksymalnej wysokości 922 m n.p.m. Kuldżuk-tau (785 m n.p.m.) i Bukan-tau (764 m n.p.m.). W obrębie pustyni Kyzył-Kum znajdują się lotne piaski na południu kraju. Tam też znajduje się najniższy punkty kraju – Zapadlisko Minbułackie leżące na 12 m p.p.m. We wschodniej i południowej części kraju rozciągają się potężne pasma dwóch łańcuchów górskich. Pierwszym z nich jest Tienszan (Góry Czatkalskie i Kuramińskie), drugim łańcuchem jest Hisaro-Ałaj (Góry Ałajskie, Turkiestańskie, Hisarskie. Średnie wysokości tych gór wynosi 4000 m n.p.m. Pasma te oddzielone są śródgórskimi kotlinami: Fergańską, Taszkencką, Zerawszańską, Samarkandzką i Czyrczyk-Angreńską. Najwyższy szczyt kraju – Khazret-Sultan o wysokości 4643 m n.p.m. wznosi się w Górach Hisarskich na granicy z Tadżykistanem. Uzbekistan jest krajem aktywnym sejsmicznie, groźne trzęsienia ziemi miały miejsce w okolicach Andiżanu w latach 1889 i 1902.
Klimat.
Uzbekistan leży w strefie klimatu umiarkowanego kontynentalnego o ciepłej i suchej odmianie. Czynnikiem wpływającym na taki klimat jest duże oddalenie od morza i ogromna powierzchnia lądu azjatyckiego. W górach Tienszanu i Hisaro-Ałaju, klimat ma wybitne cechy górskie. Południowy skrawek kraju leży w strefie klimatu podzwrotnikowego suchego.
Lata są suche i gorące, średnie temperatury wynoszą 26 °C na północy i 32 °C na południu. W ciągu dnia występują silne upały, zwłaszcza na obszarach pustynnych do 50 °C. Zimy są chłodne, nierzadko mroźne, pochmurne, zwłaszcza na pustyni. Średnie temperatury w styczniu wynoszą -10 °C na północnym zachodzie do 3 °C. W nocy występują silne spadki temperatur. W górach występuje piętrowość klimatyczna.
Uzbekistan jest suchym krajem, średnie opady wynoszą od 100 do 200 mm rocznie. Maksimum opadowe przypada na zimę i wiosnę z tym, że zimą występują opady śniegu. Najmniejsze opady odnotowywane są w delcie Amu-darii i wynoszą 80 mm rocznie. Największe wartości opadowe przypadają na tereny wysokogórskie do 1000 mm rocznie z tym, że w górach są to głównie opady śniegu. Na południu kraju zimą występują bardzo silne wiatry powodujące opady i zamiecie śnieżne.
Wody.
Uzbekistan leży na obszarze bezodpływowym, a jedynym większym zbiornikiem wodnym jest południowa część Jeziora Aralskiego. Sieć rzeczna jest rozwinięta głównie we wschodniej części kraju. Na bezodpływowym obszarze, zajmującym centralną część Azji (35% powierzchni Azji) głównym zlewiskiem cieków wodnych jest Jezioro Aralskie. Największą rzeką jest Amu-daria, która na terytorium Uzbekistanu liczy 945 km. Amu-daria płynie od południowo-wschodniej granicy kraju, przez jego centrum (przez pustynie Kyzył-Kum)Znaczna część rzek ginie na pustyni i wysycha, głównie w okresie letnim, dotyczy to także Amu-darii. Do innych ważnych rzek należą: Syr-daria o długości 385 km na obszarze kraju i Zerawszan o długości 455 km.
Ważną rolę w kraju odgrywają zbiorniki retencyjne. Największym zbiornikiem jest Zbiornik Szardarski na granicy z Kazachstanem o powierzchni 900 km². Drugim co do wielkości jest Zbiornik Kajrakkumski o powierzchni 513 km². Poza zbiornikami retencyjnym w kraju znajduje się sieć licznych kanałów nawadniających.
Gleby.
Prawie całą powierzchnia kraju jest pokryta mało urodzajnymi, płytkimi glebami, a w wielu miejscach warstwa glebowa nie istnieje. Na Wyżynie Ustiurt, która jest obszarem pustynnym tereny pokrywają prymitywne gleby pustynne – yermosole. Na pustyni Kyzył-Kum, a także w niektórych miejsca wyżej wspomnianej wyżyny, znajdują się obszary bezglebowe, zajęte przez pustynie piaszczyste, ruchome piaski i wydmy, Glejsole występują w Kotlinie Fergańskiej i w dolinie Zerawszanu. W dolinach rzecznych zalegają aluwialne fluwisole. Podnóża gór Tienszanu i Gór Hisaro-Ałajskich są pokryte pustynnymi szaroziemami – kserosole. Lokalnie w Uzbekistanie występują sołonczaki. W górach zaś główną formacją glebową są kambisole i litosole.
Flora.
Szata roślinna pod względem zagęszczenia jest bardzo uboga. Lasy zajmują zaledwie 3% powierzchni kraju i skupiają się głównie w dolinach rzek, gdzie rosną tugaje – lasy wierzbowo-topolowe. W dolinach rzecznych występują także bagna porośnięte trzciną. Poza dolinami rzek, tereny leśne w formie lasostepów występują na terenach górskich między 1500 a 2800 m n.p.m. rosną tam niewielkie formacje lasów liściastych, które wyżej przechodzą w roślinność alpejską. Niżej (poniżej 1500 m n.p.m.) na przedgórzach występują stepy i trawiaste przedgórza. Resztę kraju zajmują tereny pustynne, gdzie dominuje roślinność efemeryczna, saksuały i akacje piaskowe. W Uzbekistanie występują pustynie piaszczyste, piołunowe i słone. W wielu miejscach szata roślinna nie istnieje, głównie tam gdzie występują ruchome piaski.
Fauna.
Faunę reprezentują gatunki należące do Regionu Śródziemnomorskiego i Środkowoazjatyckiego. Tereny pustynne i stepowe zamieszkuje antylopa suhak, oraz liczne gryzonie jak bobak i cokor. Na terenach pustynnych nie występują duże drapieżniki, a z mniejszych bytują korsaki i tchórze stepowe. Do ptaków należą głównie kulony piaskowe i gnieżdżące się na wodami kazarki i ohary. Liczne są gady, głównie jaszczurki, a także węże jak mokasyn dalekowschodni. Na terenach górskich żyje dzika owca, gazela dżejran i duże drapieżniki jak będący pod ochroną niedźwiedź brunatny, oraz wilk szary, a także pantera śnieżna, która także jest pod ochroną.
Obszary chronione zajmują zaledwie 0,5%% powierzchni kraju. Na północny stokach Gór Turkiestańskich utworzono Uzbecki Park Narodowy o powierzchni 32,3 tys. ha. Istnieje 10 rezerwatów przyrody, a największym jest rezerwat Czatkalski, będący ostoją niedźwiedzia i pantery śnieżnej. Zajmuje on powierzchnię 300 tys. ha.

</doc>
<doc id="1994096" url="https://pl.wikipedia.org/wiki?curid=1994096" title="Gencjobioza">
Gencjobioza

Gencjobioza – organiczny związek chemiczny z grupy disacharydów, zbudowany z dwóch cząsteczek D-glukozy połączonych wiązaniem β-(1→6)-glikozydowym. Krystaliczne ciało stałe, rozpuszczalne w wodzie i gorącym metanolu.
Ester digencjobiozowy krocetyny nosi nazwę krocyny i jest głównym barwnikiem szafranu; występuje też w kwiatach dziewanny.

</doc>
<doc id="1994097" url="https://pl.wikipedia.org/wiki?curid=1994097" title="Nyamata">
Nyamata

Nyamata – miasto w Rwandzie, w Prowincji Wschodniej, główne miasto dystryktu Bugesera. Nyamata w języku Kinyarwanda oznacza dosłownie „miejsce mleka”. 
W mieście od 2017 trwa budowa lotniska, którego otwarcie jest zaplanowane na 2022 rok. 
Demografia.
Według danych z 2012 roku:
Ludobójstwo w 1994.
Ludobójstwo w Rwandzie zaczęło się w 1994. Około 10 000 Tutsi w poszukiwaniu schronienia zamknęło się w Katolickim Kościele Parafialnym w Nyamacie. Hutu wdarli się do środka, zabili wszystkich tam przebywających i ludzi z okolic. Sufit był cały czerwony od krwi i podziurawiony przez kule. W ścianach do dziś można zobaczyć wydrążone dziury, przez które były wrzucane granaty.
Miejsce Pamięci o Ludobójstwie znajduje się niedaleko kościoła, gdzie pochowane są szczątki 50 000 osób.

</doc>
<doc id="1994098" url="https://pl.wikipedia.org/wiki?curid=1994098" title="Roguski">
Roguski



</doc>
<doc id="1994099" url="https://pl.wikipedia.org/wiki?curid=1994099" title="Jerzy Buczak">
Jerzy Buczak

Jerzy Buczak (ur. 10 stycznia 1954 w Kożuchowie) – fizjoterapeuta reprezentacji Polski w piłce ręcznej mężczyzn i klubu żużlowego .
Ukończył AWF w Gorzowie Wielkopolskim i uzyskał tytuł magistra wychowania fizycznego. W późniejszych latach ukończył Podyplomowe Studia w zakresie Fizjoterapii i Odnowy Biologicznej na AWF w Poznaniu, a na AWF w Gorzowie Wlkp. i w Katowicach – trenera 2 klasy pływania i w piłce siatkowej.
Jego praca zawodowa to: nauczyciel wychowania fizycznego w szkołach podstawowych, nauczyciel akademicki na AWF, wykładowca na ogólnopolskich kursokonferencjach trenerów w piłce ręcznej, trener odnowy biologicznej pierwszoligowych zespołów w piłce ręcznej i koszykowej, fizjoterapeuta pierwszej męskiej reprezentacji Polski w piłce ręcznej, kadry Polski w sporcie żużlowym i kadry polskich juniorów w wioślarstwie.
Ma w dorobku: wicemistrzostwo świata w piłce ręcznej Niemcy (2007) oraz brązowy medal mistrzostw świata Chorwacja (2009), brązowy medal mistrzostw świata w piłce ręcznej Katar (2015), pierwsze miejsce w Pucharze Świata z piłkarzami ręcznymi Niemcy (2007), 4 miejsce w mistrzostwach Europy Austria (2010), 4-krotne mistrzostwo świata z kadrą żużlowców Leszno (2007 i 2009), Vojens (2010), Gorzów Wlkp. (2011), złoty medal Drużynowych Mistrzostw Polski na żużlu 2014 ze Stalą Gorzów oraz brązowy medal DMP z żużlowcami Caelum Stal Gorzów (2011), uczestnictwo w igrzyska olimpijskie w Pekinie.

</doc>
<doc id="1994102" url="https://pl.wikipedia.org/wiki?curid=1994102" title="Minardi M193">
Minardi M193

Minardi M193 – samochód Formuły 1, zaprojektowany przez Aldo Costę oraz Gustava Brunnera dla zespołu Minardi na sezon 1993. Model M193 w wersji B uczestniczył także w sezonie 1994 Formuły 1, do Grand Prix Hiszpanii włącznie, po którym to wyścigu został zastąpiony przez model M194.
W 1993 roku Minardi zdobyło drugą najlepszą w historii swoich startów w Formule 1 pozycję w klasyfikacji generalnej – ósmą.

</doc>
<doc id="1994105" url="https://pl.wikipedia.org/wiki?curid=1994105" title="Mari Kalkun">
Mari Kalkun

Mari Kalkun (ur. 1 kwietnia 1986) – estońska piosenkarka, instrumentalistka i kompozytorka specjalizująca się we współczesnej muzyce ludowej. 
Wychowała się w estońskim południowo-wschodnim regionie Võrumaa, zamieszkałym przez ludność Võro. Od dzieciństwa inspirowała się w twórczości bałtyjskim zimowym krajobrazem, odgłosami ptaków, lasów i bagien. Jej kuzynem jest muzyk i folkorysta Andreas Kalkun, z którym często współpracowała. Studiowała zarządzanie kulturą w Akademii Kultury Viljandi. Następnie podjęła studia muzyczne w Estońskiej Akademii Muzyki i Teatru oraz była studentką wymiany w Akademii Sibeliusa w Helsinkach w Finlandii. Ukończyła studia magisterskie ze śpiewu tradycyjnego. Opanowała sztukę łączenia muzyki ludowej z jazzem.
Śpiewa i komponuje własną muzykę oraz gra na kilku instrumentach, w tym na estońskiej cytrze, fortepianie, akordeonie i gitarze.
Ma na swoim koncie 5 płyt CD. Swój pierwszy solowy album "Üü tulõk" wydała w 2007 roku. Po wydaniu albumu brała udział w koncertach we Francji, Wielkiej Brytanii, Finlandii i Rosji. W 2009 roku wystąpiła w Japonii razem z estońską artystką Pastacas, gdzie zarejestrowano nagrania jej muzyki. 
Późniejsze nagrania wydano na płytach "Dear Rain" (2010), Tii ilo (2015) gdzie występowała wraz z zespołem Runorum oraz "Upa-upa ubinakõnõ" (2015) w jej ojczystym dialekcie Võru. CD "Ilmamõtsan" został wydany w listopadzie 2017 roku. Składa się z 12 piosenek w języku estońskim Võru, w większości inspirowanych tekstami lokalnych poetów. Album "Ilmamõtsan" z 2018 roku zawiera piosenki inspirowane tradycyjną muzyką ludową Estonii, zwłaszcza z wiosek Võru w południowo-wschodniej Estonii, skąd pochodzi artystka. 
W 2013 roku została wybrana najlepszą wokalistką w ramach estońskich nagród Ethno Music Awards a jej album "Tii ilo" został w 2016 nominowany do Best Ethno Music Album. 
W 2017 roku artystka wraz z zespołem Runorum koncertowała w Polsce w Filharmonii Szczecińskiej. W 2018 roku Polskie Radio transmitowało koncert EBU z udziałem Mari Kalkun grającej na cytrze "kannel" nagrany na targach WOMEX w Tampere w Finlandii. 

</doc>
<doc id="1994106" url="https://pl.wikipedia.org/wiki?curid=1994106" title="Ruciński">
Ruciński



</doc>
<doc id="1994107" url="https://pl.wikipedia.org/wiki?curid=1994107" title="Adolf von Steinwehr">
Adolf von Steinwehr



</doc>
<doc id="1994108" url="https://pl.wikipedia.org/wiki?curid=1994108" title="(c)">
(c)



</doc>
<doc id="1994109" url="https://pl.wikipedia.org/wiki?curid=1994109" title="John B. Hood">
John B. Hood



</doc>
<doc id="1994110" url="https://pl.wikipedia.org/wiki?curid=1994110" title="Your name is Justine">
Your name is Justine



</doc>
<doc id="1994111" url="https://pl.wikipedia.org/wiki?curid=1994111" title="Tański">
Tański



</doc>
<doc id="1994113" url="https://pl.wikipedia.org/wiki?curid=1994113" title="George E. Pickett">
George E. Pickett



</doc>
<doc id="1994114" url="https://pl.wikipedia.org/wiki?curid=1994114" title="Park Narodowy Lasu Nyungwe">
Park Narodowy Lasu Nyungwe

Park Narodowy Lasu Nyungwe (ang. "Nyungwe Forest National Park") – park narodowy w południowo-zachodniej części Rwandy. Został założony w 2004 roku i obejmuje około 970 km² dziewiczego lasu deszczowego. Przez park przebiega wododział rzek Kongo i Nil, przy czym w parku znajduje się też najdalsze źródło tej ostatniej.

</doc>
<doc id="1994115" url="https://pl.wikipedia.org/wiki?curid=1994115" title="Hot House (album)">
Hot House (album)

Hot house to wydany w 1995 roku album amerykańskiego muzyka Bruce Hornsby. Jest to jego drugi z trzech solowych albumów i piąty ogólnie.
Lista utworów.
" Autorem wszystkich utworów jest Bruce Hornsby"

</doc>
<doc id="1994117" url="https://pl.wikipedia.org/wiki?curid=1994117" title="Gambara (stacja metra)">
Gambara (stacja metra)

Gambara – stacja metra w Mediolanie, na linii M1. Znajduje się na piazzale Veronica Gambara, w Mediolanie i zlokalizowana jest pomiędzy stacjami De Angeli i Bande Nere. Została otwarta w 1966.

</doc>
<doc id="1994118" url="https://pl.wikipedia.org/wiki?curid=1994118" title="Bande Nere">
Bande Nere

Bande Nere – stacja metra w Mediolanie, na linii M1. Znajduje się na piazzale Giovanni dalle Bande Nere, w Mediolanie i zlokalizowana jest pomiędzy stacjami Gambara i Primaticcio. Została otwarta w 1975.

</doc>
<doc id="1994120" url="https://pl.wikipedia.org/wiki?curid=1994120" title="Minardi M195">
Minardi M195

Minardi M195 – samochód Formuły 1, zaprojektowany przez Aldo Costę oraz Mauro Gennariego dla zespołu Minardi na sezon 1995.
Porozumienie z Mugen Honda.
Konstrukcja modelu M195 była specjalnie przygotowana pod silniki Mugen Honda, ponieważ Minardi oczekiwało, że firma Mugen będzie dostarczać im silniki. Jednak w ostatniej chwili Mugen zdecydował się dostarczać silniki Ligierowi, i Minardi musiało zastosować "klientowskie" silniki Ford ED. Na skutek decyzji firmy Mugen szef zespołu, Giancarlo Minardi, pozwał ją do sądu. Powiedział także:
Minardi wygrało spór z Mugen Honda, ale nie otrzymało odszkodowania, mimo że sąd orzekł, że umowa "osiągnęła punkt porozumienia" taki, że Minardi mogło oczekiwać, iż Mugen się z niej wywiąże. Minardi odwołało się do sądu wyższej instancji, domagając się odszkodowania. W tym czasie Flavio Briatore (właściciel Ligiera) zajął sprzęt Minardi z powodu zalegania Minardi od roku 1993 z opłatami za silniki jednej z jego firm. Ostatecznie osiągnięto porozumienie poza sądem - w ramach odszkodowania za utratę silników Mugen Briatore zapłacił Minardi milion dolarów.
Minardi M195B.
Samochód ścigał się także w sezonie 1996 Formuły 1. Kierowcami byli Pedro Lamy, Giancarlo Fisichella, Tarso Marques i Giovanni Lavaggi. Minardi nie zdobyło w tamtym sezonie żadnego punktu.

</doc>
<doc id="1994121" url="https://pl.wikipedia.org/wiki?curid=1994121" title="Guillermo González del Río García">
Guillermo González del Río García

Guillermo González del Río García znany jako "Campanal" (ur. 9 lutego 1912 w Avilés, zm. 22 stycznia 1984 w Sewilli) – hiszpański piłkarz i trener, reprezentant kraju, grający na pozycji napastnika.
Kariera klubowa.
Campanal swoją przygodę z piłką rozpoczął w 1928 w zespole Sporting Gijón. Rok później przeniósł się do Andaluzji, gdzie zasilił szeregi Sevilla FC.
Pomógł drużynie w wygraniu rozgrywek Segunda División w sezonie 1933/34. Wraz z zespołem dwa razy zdobył Puchar Króla w sezonach 1934/35 i 1938/39. Największym sukcesem w barwach Sevilli było zdobycie jedynego w historii klubu mistrzostwo Hiszpanii w sezonie 1945/46. Łącznie przez 17 lat gry dla "Sevillistas" rozegrał 236 spotkań, w których strzelił 191 bramek, z czego aż 101 na poziomie Primera División. Po mistrzowskim dla Sevilli sezonie 1945/46, Campanal zakończył karierę piłkarską. 
Kariera reprezentacyjna.
Campanal został powołany na rozgrywane we Włoszech Mistrzostwa Świata 1934. Na turnieju zadebiutował w reprezentacji podczas spotkania ćwierćfinałowego z gospodarzami Włochami. Mecz zakończył się porażką Hiszpanów 0:1. 
Po tym spotkaniu musiał czekać kolejne siedem lat na następne mecze w drużynie narodowej. Po raz ostatni w koszulce "La Furia Roja" pojawił się 16 marca 1941 w wygranym 5:1 spotkaniu z Portugalią. Campanal strzelił w tym meczu jedną z bramek. Łącznie w latach 1934–1941 zagrał w reprezentacji w 3 spotkaniach, w których strzelił 2 bramki.
Kariera trenerska.
Campanal po zakończeniu kariery piłkarskiej objął drużynę CD Málaga. W zespole tym pracował przez dwa lata, do 1948. W latach 1949–1953, 1957 i 1959 trenował zespół Sevilla FC.
Sukcesy.
Sevilla FC

</doc>
<doc id="1994123" url="https://pl.wikipedia.org/wiki?curid=1994123" title="Michèle Mouton">
Michèle Mouton

Michèle Mouton (ur. 23 czerwca 1951 w Grasse) – francuska zawodniczka startująca w rajdach samochodowych. Wicemistrzyni świata z 1982 roku i mistrzyni Republiki Federalnej Niemiec z 1986.
W 1974 roku Mouton zadebiutowała w Rajdowych Mistrzostwach Świata. Pilotowana przez Annie Arrii i jadąca Alpine-Renault A110 1800 zajęła wówczas 12. miejsce w klasyfikacji generalnej Rajdu Monte Carlo (1. w grupie 3.). W 1981 roku jadąc fabrycznym Audi Quattro (pilotowana przez Fabrizię Pons po raz pierwszy wzięła udział w pełnym cyklu mistrzostw świata. W Rajdzie San Remo jako pierwsza kobieta stanęła na najwyższym stopniu podium wyprzedzając Henriego Toivonena i Antonia Fassinę. W 1982 roku Mouton wywalczyła z Pons wicemistrzostwo świata. Zdobyła 97 punktów (o 12 mniej niż Walter Röhrl) i wygrała 3 rajdy: Rajd Portugalii, Rajd Grecji i Rajd Brazylii. W 1984 roku wygrała amerykańskie zawody Pikes Peak International Hill Climb, a w 1985 roku ponownie okazała się w nich najlepsza bijąc rekord trasy. W 1986 roku zakończyła rajdową karierę po rozwiązaniu grupy B i śmiertelnym wypadku Toivonena. Wystartowała łącznie w 50 rajdach Mistrzostw Świata, wygrała 4 z nich, dziewięciokrotnie stała na podium. Zdobyła łącznie 229 punktów.
W 1975 roku Mouton wystartowała w 24-godzinnym wyścigu Le Mans. Wraz z Christine Dacremont i Marianne Hoepfner tworzyła kobiecy zespół, który jadąc Simką zajął 21. miejsce (1 w swojej klasie).
W 2010 roku Mouton została wybrana Przewodniczącą Komisji Kobiecych Sportów Motorowych z ramienia Fédération Internationale de l'Automobile.

</doc>
<doc id="1994124" url="https://pl.wikipedia.org/wiki?curid=1994124" title="Cork Kent">
Cork Kent

Cork Kent – stacja kolejowa w Corku, w prowincji Munster, w hrabstwie Cork. Otwarta w 1893 działa jako centrum obsługi pociągów Intercity do Dublina, a także kolei podmiejskich do Mallow, Cobh i Midleton.
Stacja pierwotnie nazwana była Glanmire Road Station, ale nazwa została przemianowana na cześć Thomasa Kenta w 1966 r. z okazji 50. rocznicy Powstania wielkanocnego.

</doc>
<doc id="1994126" url="https://pl.wikipedia.org/wiki?curid=1994126" title="Miloš Srejović">
Miloš Srejović

Miloš Srejović (ur. 12 kwietnia 1956) – jugosłowiański lekkoatleta, który specjalizował się w trójskoku.
Swoją karierę rozpoczął od zdobycia brązowego medalu mistrzostw Europy juniorów w Atenach (1975). W 1978 roku zdobył tytuł mistrza Europy pokonując o 1 centymetr utytułowanego reprezentanta Związku Radzieckiego Wiktora Saniejewa. Srebrny medalista rozgrywanych w 1979 roku igrzysk śródziemnomorskich. Dwukrotny mistrz Jugosławii w trójskoku zdobył także złoty medal podczas mistrzostw Bałkanów w 1978 roku.

</doc>
<doc id="1994127" url="https://pl.wikipedia.org/wiki?curid=1994127" title="Obraz Matki Boskiej Zwycięskiej z Brdowa">
Obraz Matki Boskiej Zwycięskiej z Brdowa

Obraz Matki Boskiej Zwycięskiej z Brdowa – późnogotycki obraz z przełomu XV/XVI wieku, namalowany techniką temperową na pięciu deskach z drewna lipowego, przechowywany w kościele św. Wojciecha w Brdowie. Wizerunek jest czczony w Kościele katolickim i uważany za cudowny. 
Opis obrazu.
Obraz ukazuje Matkę Boską z Dzieciątkiem, w typie Hodegetrii Piekarskiej. Postać Marii przedstawiona została frontalnie do widza, prawą rękę składa poniżej piersi; lewą podtrzymuje Dzieciątko. Matka Boska okryta jest ciemnozieloną szatą spiętą pod szyją broszą. Postać Jezusa spogląda w stronę Marii; w lewej ręce trzyma księgę, prawą wznosi ku górze w geście błogosławieństwa. Spod szaty Dzieciątka wyłaniają się bose stopy. Jezus ubrany jest w szatę koloru jasnozielonego. Głowy postaci otoczone są nimbami, z czego twarz Jezusa nimbem krzyżowym. Tło stanowi złocony wzór roślinny.
Obraz z Brdowa najbliższe podobieństwo wykazuje z obrazem z Koźla i Bytomia. Są to nietypowe przedstawienia wzoru ikonograficznego zwanego Madonną Piekarską, bądź Hodegetrią typu krakowskiego. 
Historia obrazu.
Obraz powstał prawdopodobnie na przełomie XV/XVI wieku na terenie Śląska lub Małopolski w jednym z tamtejszych, licznych warsztatów malarskich; specjalizujących się tworzeniem tego typu przedstawień. Nie wiadomo kiedy i w jaki sposób dzieło trafiło do Brdowa. Pierwsza pisemna wzmianka o obrazie pochodzi z początku XVII wieku. Wtedy po raz pierwszy została spisana legenda o pochodzeniu obrazu, dokonał tego proboszcz Andrzej Gołdonowski. Legenda ta wiązała wizerunek z bitwą pod Grunwaldem. Według tradycji obraz został namalowany na życzenie Władysława Jagiełły, a następnie zabrany przez króla na bitwę pod Grunwaldem w 1410 roku. Jagiełło miał modlić się przed obrazem tuż przed rozpoczęciem bitwy z Krzyżakami. Twarz Marii miała zostać namalowana na podobiznę królowej Jadwigii. Do Brdowa obraz miał trafić za pośrednictwem Władysława Warneńczyka, który ufundował tamtejszy klasztor paulinów w 1436 roku, spełniając wolę swego ojca. Legenda spopularyzowana przez miejscowego proboszcza znacznie ożywiła kult religijny w Brdowie. Brak jest jednak dokumentów potwierdzających tę legendę. 
Obraz z Brdowa na przestrzeni wieków był kilkakrotnie konserwowany i przemalowywany. Pierwsze przemalunki wizerunku datowane są na początek XVII wieku. Stan obecny, zbliżony najbardziej do pierwotnego, otrzymał po konserwacji w latach 1996-1998. Jest to dzieło późnogotyckie z cechami nowożytnego malarstwa, co pozwala datować powstanie obrazu na ok. 1500 rok. 
Cuda i łaski.
W księdze cudów i łask, znajdującej się w klasztorze, na przestrzeni dziejów spisanych zostało wiele zdarzeń uznanych za cudowne. Pierwsze znane zapisy pochodzą z 1641 roku. Bardzo znamienny cud datowany jest na 1773 rok, gdy za wstawiennictwem Matki Boskiej Brdowskiej miało dokonać się wskrzeszenie 12-letniej dziewczynki z pobliskiej Kłodawy. Wieść o cudzie rozeszła się szerokim echem po okolicy, co miało niewątpliwy wpływ na ożywienie ruchu pielgrzymkowego, który przeradzał się często w masowe procesje. W ten sposób zrodziła się głośna, swego czasu, pielgrzymka z Kłodawy, zapoczątkowana w 1773 roku po cudzie uzdrowienia córki Marcjanny i Józefa Nowińskich. Innym głośnym cudem było uchronienie mieszkańców Izbicy Kujawskiej od epidemii cholery w 1852 r. Ślubowali oni Matce Boskiej Brdowskiej, że jeśli uchroni ich miasteczko od zarazy, wówczas każdego roku będą pielgrzymowali pieszo w hołdzie wdzięczności. Tradycja ta utrzymuje się do dziś.
Otaczany kultem obraz został ukoronowany przez Jana Pawła II na Jasnej Górze 19 czerwca 1983 roku, razem z obrazami ze Stoczka Klasztornego, Zielenic i Lubaczowa. 
Jan Paweł II, zwracając się do wielotysięcznej rzeszy pielgrzymów powiedział wówczas:

</doc>
<doc id="1994129" url="https://pl.wikipedia.org/wiki?curid=1994129" title="Milos Srejovic">
Milos Srejovic



</doc>
<doc id="1994131" url="https://pl.wikipedia.org/wiki?curid=1994131" title="William Pendleton">
William Pendleton

William Nelson Pendleton (ur. 26 grudnia 1809 w Richmond, zm. 15 stycznia 1883 w Lexington) – amerykański nauczyciel, pastor oraz wojskowy, walczący po stronie Konfederacji podczas wojny secesyjnej. Przez większą część konfliktu służył jako głównodowodzący artylerii pod generałem Robertem E. Lee. Po wojnie powrócił do kapłaństwa i został pisarzem religijnym.

</doc>
<doc id="1994132" url="https://pl.wikipedia.org/wiki?curid=1994132" title="Port lotniczy Malindi">
Port lotniczy Malindi

Port lotniczy Malindi (ICAO: MYD, ICAO: HKML) – port lotniczy położony w Malindi, w Prowincji Nadmorskiej, w Kenii.

</doc>
<doc id="1994133" url="https://pl.wikipedia.org/wiki?curid=1994133" title="William N. Pendleton">
William N. Pendleton



</doc>
<doc id="1994134" url="https://pl.wikipedia.org/wiki?curid=1994134" title="Jan Nepomucen Rakowski">
Jan Nepomucen Rakowski

Jan Nepomucen Maria Rakowski (ur. 1 sierpnia 1898 w Krakowie, zm. 5 kwietnia 1962 w Poznaniu) – polski altowiolista i pedagog. 
Życiorys.
Urodził się jako syn Jana. W latach 1909–1914 kształcił się jako skrzypek i altowiolista w Konserwatorium Towarzystwa Muzycznego w Krakowie. Od 1922 grał w orkiestrze Opery Poznańskiej, do 1957 był jej pierwszą altówką. W 1930 r. grał koncerty jako solista. Od 1933 roku wykładał w Konserwatorium w Poznaniu. Został pochowany w Alei Zasłużonych na Cmentarzu Junikowskim w Poznaniu (kwatera AZ-P-13).
Upamiętnienie.
Od roku 1975 co 5 lat odbywa się Ogólnopolski Konkurs Altówkowy im. J. Rakowskiego w Poznaniu.

</doc>
<doc id="1994136" url="https://pl.wikipedia.org/wiki?curid=1994136" title="East Coast Main Line">
East Coast Main Line

East Coast Main Line – zelektryfikowana linia kolejowa dużych prędkości o długości 632 km między Londynem, Peterborough, Doncaster, Wakefield, Leeds, Yorkiem, Darlington, Newcastle i Edynburgiem.
Trasa stanowi kluczową oś komunikacyjną po wschodniej stronie Wielkiej Brytanii. Łączy Londyn i Anglię Wschodnią z Yorkshire, północno-wschodnią Anglią i Szkocją. Obsługuje ruch dalekobieżny, podmiejski jak i towarowy.

</doc>
<doc id="1994137" url="https://pl.wikipedia.org/wiki?curid=1994137" title="Tomasz Bednarek (tenisista)">
Tomasz Bednarek (tenisista)

Tomasz Bednarek (ur. 12 listopada 1981 w Pabianicach) − polski tenisista.
Kariera tenisowa.
Karierę tenisową rozpoczął w roku 2000.
W grze pojedynczej najwyżej sklasyfikowany w rankingu był we wrześniu 2003 roku na 724. miejscu.
W grze podwójnej wielokrotnie wygrywał turnieje kategorii ATP Challenger Tour. W turniejach rangi ATP World Tour osiągnął 4 finały. Debiut Polaka w turniejach wielkoszlemowych miał miejsce podczas French Open w sezonie 2010. Wspólnie z Kowalczykiem przegrali jednak mecz 1 rundy z deblem Mariusz Fyrstenberg−Marcin Matkowski.
W kwietniu 2014 roku zajmował 44. pozycję w zestawieniu deblistów.

</doc>
<doc id="1994138" url="https://pl.wikipedia.org/wiki?curid=1994138" title="Kościół św. Piotra i św. Pawła w Tyńcu">
Kościół św. Piotra i św. Pawła w Tyńcu



</doc>
<doc id="1994141" url="https://pl.wikipedia.org/wiki?curid=1994141" title="Jurij Baszmiet">
Jurij Baszmiet

Jurij Baszmiet, ros. Юрий Башмет (ur. 24 stycznia 1953 w Rostowie nad Donem) – rosyjski altowiolista, Ludowy Artysta ZSRR.
Urodził się w Rostowie. Kształcił się jako altowiolista w specjalnej szkole muzycznej we Lwowie, po ukończeniu w latach 1971 – 1976 konserwatorium w Moskwie. W czasie nauki w 1972 stał się właścicielem znakomitego instrumentu z połowy XVIII w., zrobionego przez mediolańskiego lutnika Paolo Testorego. Wkrótce potem zdobył ważne nagrody na konkursach w Budapeszcie (1975) i Monachium (1976). Następnie ruszył na podbój świata. W 1985 po raz pierwszy stanął przed orkiestrą jako dyrygent orkiestry kameralnej "Soliści Moskwy". Jest dyrygentem orkiestry "Nowa Rosja". Duży wpływ na jego rozumienie muzyki wywarli artyści, których poznał w czasie ponad czterdziestoletniej obecności na estradach świata, szczególnie pianista Swiatosław Richter i wiolonczelista Mstisław Rostropowicz.
Laureat Nagród Państwowych ZSRR (1986) i Rosji (1994, 1966). W 1995 został laureatem prestiżowej duńskiej Nagrody Fundacji Muzycznej Léonie Sonning.
Odznaczenia.
Został odznaczony m.in.

</doc>
<doc id="1994145" url="https://pl.wikipedia.org/wiki?curid=1994145" title="Prawo Steinera">
Prawo Steinera



</doc>
<doc id="1994147" url="https://pl.wikipedia.org/wiki?curid=1994147" title="Linia U3 metra w Monachium">
Linia U3 metra w Monachium

Linia U3 metra w Monachium – linia metra w Monachium, o długości 17 km i 23 stacjach. Biegnie w kierunku wschód-zachód od Moosach do Münchner Freiheit, skąd biegnie na południe, aby obsłużyć Thalkirchen i wreszcie na zachód kończąc w Fürstenried West.

</doc>
<doc id="1994148" url="https://pl.wikipedia.org/wiki?curid=1994148" title="Awerkiusz (Kiedrow)">
Awerkiusz (Kiedrow)

Awerkiusz, imię świeckie: Polikarp Pietrowicz Kiedrow (ur. 2 marca 1879 w Jarańsku – zm. 27 listopada 1937 w Birsku) – biskup Rosyjskiego Kościoła Prawosławnego. Święty nowomęczennik.
Życiorys.
Urodził się w rodzinie kapłana prawosławnego. Jego bracia również zostali biskupami prawosławnymi (Pachomiusz (Kiedrow) został arcybiskupem czernihowskim, zaś Michał (Kiedrow) – biskupem wrocławsko-szczecińskim w Polskim Autokefalicznym Kościele Prawosławnym). W 1900 ukończył seminarium duchowne w Wiatce, zaś cztery lata później – studia teologiczne w Petersburskiej Akademii Duchownej. Jako kandydat teologii został skierowany do seminarium duchownego w Wilnie jako wykładowca Pisma Świętego. Według różnych źródeł śluby mnisze złożył 2 lub 5 lipca 1910 przed arcybiskupem wyborskim i fińskim Sergiuszem (Stragorodskim). 4 lipca tego samego roku został hierodiakonem, zaś następnego dnia został hieromnichem.
W 1911 został rektorem Wołyńskiego Seminarium Duchownego, już jako archimandryta. 27 czerwca 1915 miała miejsce jego chirotonia na biskupa pomocniczego eparchii wołyńskiej z tytułem biskupa ostrogskiego. W 1917 wyjechał z Wołynia na Sobór Lokalny Rosyjskiego Kościoła Prawosławnego. W 1920 podniesiony do godności arcybiskupiej. Od 1922 jego tytuł brzmiał: arcybiskup wołyński i żytomierski. Jednak w tym samym roku został aresztowany i skazany na zesłanie do Uzbekistanu, przy czym już po dwóch latach pozwolono mu na powrót do Moskwy. Stamtąd ponownie przyjechał do Żytomierza, gdzie w listopadzie 1926 został aresztowany. Początkowo przetrzymywany w więzieniach w Żytomierzu i na Butyrkach, został ponownie skazany na zesłanie do Archangielska.
W 1927, po wydaniu przez "locum tenens" tronu patriarszego Moskwy Sergiusza deklaracji lojalności wobec władz ZSRR poparł opozycję wobec niego (tzw. antysergianie). W związku z tym w 1929 został aresztowany ponownie i skazany na dalsze trzy lata zsyłki w Archangielsku. W różnych miastach na północy europejskiej części Rosji przebywał do 1935, kiedy został ponownie aresztowany i skazany na zesłanie do Birska. 23 czerwca 1937 został tam aresztowany i skazany na śmierć przez rozstrzelanie. Wyrok wykonano 27 listopada tego samego roku.
W 2000 kanonizowany jako jeden z Soboru Nowomęczenników i Wyznawców Rosyjskich.

</doc>
<doc id="1994149" url="https://pl.wikipedia.org/wiki?curid=1994149" title="Benin Golf Air">
Benin Golf Air

Benin Golf Air - benińska linia lotnicza z siedzibą w Kotonu. Linia rozpoczęła działalność w 2002 roku i działa na rynku regionalnych połączeń lotniczych w Afryce Zachodniej. Głównym węzłem jest Port lotniczy Kotonu.

</doc>
<doc id="1994150" url="https://pl.wikipedia.org/wiki?curid=1994150" title="Olia Tira">
Olia Tira

Olia Tira, znana także jako Flux Light (ur. 1 sierpnia 1988 w Poczdamie) – mołdawska piosenkarka, reprezentantka Mołdawii (z zespołem SunStroke Project) podczas 55. Konkursu Piosenki Eurowizji w 2010 roku.
Dzieciństwo i edukacja.
Tira urodziła się w 1988 roku w Poczdamie w radzieckiej rodzinie wojskowej. W NRD spędziła pierwsze kilka lat swojego życia, później razem z rodziną przeniosła się do Kiszyniowa. W wieku 14 lat zadebiutowała na scenie muzycznej, kiedy zaczęła brać udział w lokalnych festiwalach muzycznych. Na początku swojej kariery wzięła udział m.in. na festiwalu "Faces of Friends" w Kagule, w trakcie którego poznała swojego przyszłego producenta.
Tira była studentką Akademii Muzycznej, Teatralnej i Plastycznej w Kiszyniowie.
Kariera muzyczna.
W 2006 roku Tira wzięła udział w krajowych eliminacjach do 51. Konkursu Piosenki Eurowizji, do których zgłosiła się z utworem „Iubirea mea”. W lutym wystąpiła w półfinale selekcji i zakwalifikowała się do finału, w którym zajęła ostatecznie ósme miejsce. W grudniu 2006 roku Tira wydała swój debiutancki album studyjny zatytułowany "Your Place or Mine?", na którego utwory napisał Rusłan Taranu.
W 2008 roku Tira ponownie wystartowała w mołdawskich eliminacjach eurowizyjnych, tym razem z numerem „Always Will Be”, z którym zdobyła ostatecznie największą liczbę 30 punktów od jurorów i telewidzów "ex aequo" z inną piosenkarką, Getą Burlacu, z którą ostatecznie przegrała w dodatkowej rundzie głosowania. W kolejnym roku po raz kolejny wzięła udział w mołdawskich selekcjach i wystąpiła w ich finale z piosenką „Unicul meu”, z którą zajęła ostatecznie czwarte miejsce. W 2010 roku nagrała utwór „Run Away” razem z mołdawskim zespołem SunStroke Project, z którym zakwalifikowała się do finału krajowych eliminacji eurowizyjnych. Pod koniec lutego wystąpili w pierwszej rundzie półfinałowej i z pierwszego miejsca awansowali do finału i zdobyli w nim maksymalną liczbę 24 punktów w głosowaniu jurorów i telewidzów, dzięki czemu zostali wybrana na reprezentanta Mołdawii podczas 55. Konkursu Piosenki Eurowizji. 25 maja otworzyli stawkę pierwszego półfinału widowiska organizowanego w Oslo i z dziesiątego miejsca zakwalifikowali się do finału, w którym zajęli ostatecznie 22. miejsce z 27 punktami na koncie.
W 2014 roku ze swoim zespołem Flux Light po raz kolejny wzięła udział w krajowych eliminacjach eurowizyjnych, do których zgłosiła się z utworem „Never Stop No”. W lutym piosenka została ogłoszona jedną z 24 propozycji zakwalifikowanych do stawki półfinałowej selekcji. W połowie marca grupa zaprezentowała numer podczas pierwszego koncertu półfinałowego i z czwartego miejsca awansowała do finału, w którym zajęła ostatecznie szóste miejsce.

</doc>
<doc id="1994151" url="https://pl.wikipedia.org/wiki?curid=1994151" title="Oblężenie Belgradu">
Oblężenie Belgradu



</doc>
<doc id="1994155" url="https://pl.wikipedia.org/wiki?curid=1994155" title="Harbor Lights (album)">
Harbor Lights (album)

Harbor Lights – wydany w 1993 roku album amerykańskiego muzyka Bruce Hornsby. Jest to jego pierwszy z trzech solowych albumów i czwarty ogólnie. Po raz pierwszy pojawił się bez swojego zespołu "The Range".
Lista utworów.
"Wszystkie utwory napisał Bruce Hornsby"

</doc>
<doc id="1994156" url="https://pl.wikipedia.org/wiki?curid=1994156" title="Władca Much">
Władca Much



</doc>
<doc id="1994157" url="https://pl.wikipedia.org/wiki?curid=1994157" title="SunStroke Project">
SunStroke Project

SunStroke Project – mołdawski zespół muzyczny założony w 2008 roku przez skrzypka i kompozytora Antona Ragozę oraz saksofonistę Siergieja Stiepanowa, dwukrotny reprezentant Mołdawii w Konkursie Piosenki Eurowizji: w 2010 i w 2017 roku.
Historia zespołu.
Zespół został założony w 2007 przez skrzypka Antona Ragozę i saksofonistę Sergheia Stepanova, którzy poznali się podczas służby wojskowej, kiedy to narodził się pomysł stworzenia przez nich grupy SunStroke Project. 
Latem 2008 do składu zespołu dołączył piosenkarz Pavel Parfeni, z którym grupa nagrała m.in. single „In Your Eyes”, „Summer” i „No Crime”. W 2009 z utworem „No Crime” zajęli trzecie miejsce w finale krajowych eliminacji do 54. Konkursu Piosenki Eurowizji. 
W 2010 nowym wokalistą zespołu został Serghei Ialovițchii, z którym w styczniu zgłosili się do krajowych eliminacji eurowizyjnych, tym razem z numerami „Believe” oraz „Run Away”, nagranym przy gościnnym udziale Olii Tiry. Obie propozycje zostały dopuszczone do przesłuchań na żywo, po których w stawce pozostała piosenka „Run Away”. Pod koniec lutego zespół wystąpił z nią w pierwszej rundzie półfinałowej i z pierwszego miejsca awansował do finału, który odbył się 6 marca. Zdobyli za nią maksymalną liczbę 24 punktów w głosowaniu jurorów i telewidzów, dzięki czemu zostali wybrani na reprezentantów Mołdawii podczas 55. Konkursu Piosenki Eurowizji. 25 maja otworzyli stawkę pierwszego półfinału konkursu organizowanego w Oslo i z dziesiątego miejsca zakwalifikowali się do finału, w którym zajęli 22. miejsce z 27 punktami na koncie. Po udziale w konkursie popularność zdobyła instrumentalna solówka Siergieja Stiepanowa zagrana na saksofonie, którą odtworzono w serwisie YouTube ponad 40 mln razy, a sam muzyk został wówczas okrzyknięty mianem "Epic Sax Guy". W tym samym roku zespół nawiązał współpracę z producentem Aleksiejem Myślickim.
Po udziale w Konkursie Piosenki Eurowizji zespół wydał kolejne single – „Sax U Up”, „Epic Sax”, „Scream”, „Listen” oraz „Play with Me”. W 2011 wyruszyli w trasę koncertową oraz nagrali dwa premierowe utwory – „Walking in the Rain” i „Sunshine Day”. W 2012 zgłosili się z piosenką „Superman” do krajowych eliminacji eurowizyjnych, jednak nie zakwalifikowali się do stawki półfinałowej. W tym samym roku wydali singiel „Set My Soul On”. W 2015 zgłosili się do udziału w krajowych eliminacjach eurowizyjnych z utworami „Lonely” i „Day After Day” nagranym we współpracy z Michaelem Rą. Obie propozycje zostały zakwalifikowane do rundy przesłuchań, po której w stawce pozostała piosenka „Day After Day”. W lutym wystąpili w pierwszym półfinale selekcji i awansowali do finału, w którym zajęli trzecie miejsce.
W 2017 zgłosili się do krajowych eliminacji eurowizyjnych z utworem „Hey, Mamma!”. Po przesłuchaniach na żywo zakwalifikowali się do półfinału selekcji, a następnie do finału, w którym zdobyli 22 punkty (10 od jurorów i 12 od widzów), dzięki czemu wygrali eliminacje i zostali reprezentantami Mołdawii w 62. Konkursie Piosenki Eurowizji organizowanym w Kijowie. 9 maja wystąpili w pierwszym półfinale konkursu i z drugiego miejsca zakwalifikowali się do finału i zajęli w nim trzecie miejsce po zdobyciu łącznie 374 punktów, w tym 264 pkt od telewidzów (3. miejsce) i 110 pkt od jurorów (8. miejsce).

</doc>
<doc id="1994159" url="https://pl.wikipedia.org/wiki?curid=1994159" title="Elipsa rozsiania">
Elipsa rozsiania

Elipsa rozsiania – obszar rozproszenia na powierzchni Ziemi deszczu meteorytów pochodzących z rozpadu większego meteoroidu w atmosferze. Rejon ten ma w przybliżeniu kształt elipsy. 
W zależności od rozmiarów pierwotnego obiektu i wysokości, na której nastąpił jego rozpad, długość osi wielkiej wynosi od kilku do kilkudziesięciu kilometrów. W przypadku meteorytu Sikhote-Alin elipsa rozsiania miała wymiary 4 na 12 kilometrów.

</doc>
<doc id="1994165" url="https://pl.wikipedia.org/wiki?curid=1994165" title="Brütsch Mopetta">
Brütsch Mopetta

Brütsch Mopetta - mikrosamochód produkowany przez niemiecką firmę Brütsch w roku 1957. Dostępny jako roadster. Do napędu użyto jednocylindrowego silnika dwusuwowego o pojemności 48 cm³. Moc przenoszona była na koło tylne poprzez łańcuch oraz 3-biegową manualną skrzynię biegów. Powstało tylko 14 egzemplarzy.

</doc>
<doc id="1994168" url="https://pl.wikipedia.org/wiki?curid=1994168" title="Rzeka Czerwona (film 1948)">
Rzeka Czerwona (film 1948)

Rzeka Czerwona (ang. "Red River") – amerykański western w reżyserii Howarda Hawksa, którego premiera odbyła się w 1948 roku.
Opis fabuły.
Druga połowa XIX wieku. Thomas Dunson (John Wayne) jest bogatym właścicielem stada bydła. Wraz z przybranym synem Matthew wyrusza do Missouri w poszukiwaniu nowych rynków zbytu. Prowadzą tam stado bydła. Wkrótce pojawiają się kłopoty. Buntuje się część kowbojów, a do buntowników przyłącza się Matthew (Montgomery Clift).

</doc>
<doc id="1994172" url="https://pl.wikipedia.org/wiki?curid=1994172" title="Rzeka Czerwona (film)">
Rzeka Czerwona (film)



</doc>
<doc id="1994178" url="https://pl.wikipedia.org/wiki?curid=1994178" title="Rzeka Czerwona (ujednoznacznienie)">
Rzeka Czerwona (ujednoznacznienie)



</doc>
<doc id="1994184" url="https://pl.wikipedia.org/wiki?curid=1994184" title="Krasnozawodsk">
Krasnozawodsk

Krasnozawodsk () – miasto w Rosji, w obwodzie moskiewskim, 88 km na północny wschód od Moskwy. W 2020 liczyło 12 800 mieszkańców.

</doc>
<doc id="1994186" url="https://pl.wikipedia.org/wiki?curid=1994186" title="Kurowskoje">
Kurowskoje

Kurowskoje () – miasto w Rosji, w obwodzie moskiewskim, 93 km na południowy wschód od Moskwy. W 2020 liczyło 20 598 mieszkańców.

</doc>
<doc id="1994187" url="https://pl.wikipedia.org/wiki?curid=1994187" title="Likino-Dulowo">
Likino-Dulowo

Likino-Dulowo () – miasto w Rosji, w obwodzie moskiewskim, 98 km na północny wschód od Moskwy. W 2020 liczyło 28 818 mieszkańców.

</doc>
<doc id="1994192" url="https://pl.wikipedia.org/wiki?curid=1994192" title="Referendum we Francji 13 października 1946 roku">
Referendum we Francji 13 października 1946 roku

Referendum we Francji w 1946 roku zostało przeprowadzone 13 października 1946 roku. Przedmiotem głosowania była uchwalona 29 września 1946 roku konstytucja. Większość głosujących opowiedziała się za jej przyjęciem.

</doc>
<doc id="1994194" url="https://pl.wikipedia.org/wiki?curid=1994194" title="Łosino-Pietrowskij">
Łosino-Pietrowskij

Łosino-Pietrowskij () – miasto w Rosji, w obwodzie moskiewskim, 52 km na północny wschód od Moskwy. W 2020 liczyło 25 404 mieszkańców.

</doc>
<doc id="1994196" url="https://pl.wikipedia.org/wiki?curid=1994196" title="Polikarp (Sikorski)">
Polikarp (Sikorski)

Polikarp, imię świeckie Piotr Sikorski (ur. 20 czerwca 1875 na Kijowszczyźnie, zm. 22 października 1953 w Aulnay-sous-Bois) – ukraiński biskup prawosławny i działacz ruchu nacjonalistycznego.
Młodość i wczesna działalność.
Ukrainiec z pochodzenia. W 1898 ukończył seminarium duchowne w Kijowie. Następnie, nie mając święceń kapłańskich, przez ok. 20 lat pracował w różnych parafiach i administracji cerkiewnej jako urzędnik. Pracował w Ministerstwie Wyznań Ukraińskiej Republiki Ludowej jako dyrektor departamentu. Po upadku URL emigrował w granice II Rzeczypospolitej. W 1922 został urzędnikiem w Wołyńskim Konsystorze Duchownym w Krzemieńcu.
W lipcu 1922 złożył wieczyste śluby zakonne, przyjmując imię Polikarp, wkrótce później został hieromnichem. Kolejno był kierowany do pełnienia funkcji przełożonego monasterów w Dermaniu, Mielcach, Zahajcach, dziekana monasterów diecezji wołyńskiej, po czym ponownie został przełożonym klasztoru, tym razem monasteru Świętego Ducha w Wilnie. W 1927 przeniesiony do klasztoru w Żyrowiczach.
Biskup.
10 kwietnia 1932 miała miejsce jego chirotonia na biskupa łuckiego, wikariusza diecezji wołyńskiej. Miała ona związek z żądaniami ruchu na rzecz ukranizacji Polskiego Autokefalicznego Kościoła Prawosławnego, który domagał się od metropolity warszawskiego i całej Polski Dionizego (Waledyńskiego) wyświęcenia dwóch biskupów narodowości ukraińskiej. Mnich Polikarp (Sikorski) był jednym z działaczy tego ruchu; otwarcie sympatyzował również z ideologią nacjonalizmu ukraińskiego. Timothy Snyder podaje, że publicznie głosił poglądy wrogie państwowości polskiej.
II wojna światowa.
Po wybuchu II wojny światowej, w momencie, gdy arcybiskup wołyński Aleksy (Gromadzki) przeszedł w jurysdykcję Rosyjskiego Kościoła Prawosławnego i stanął na czele podległego mu Ukraińskiego Autonomicznego Kościoła Prawosławnego, metropolita Dionizy skierował biskupa Polikarpa na okupowane tereny wschodnie II RP jako administratora diecezji wołyńskiej działającego w jego imieniu, z tytułem biskupa włodzimiersko-wołyńskiego. Polikarp przekroczył jednak powierzone mu pełnomocnictwa i zaczął odbudowywać Ukraiński Autokefaliczny Kościół Prawosławny, ogłaszając się jego zwierzchnikiem. Wyświęcił również kolejnych biskupów na potrzeby tej struktury. Jego działalność została 28 marca 1942 potępiona przez Cerkiew Rosyjską, gdyż w swoich działaniach biskup Polikarp toczył otwartą walkę z Ukraińskim Autonomicznym Kościołem Prawosławnym, popierał również działalność Organizacji Ukraińskich Nacjonalistów (OUN). Był podejrzewany o zainspirowanie śmierci arcybiskupa Aleksego (Hromadśkiego), zabitego w zasadzce w Smydze przez oddział OUN-M (według jednej z wersji prawdopodobnie pomyłkowo).
W okresie II wojny światowej otwarcie popierał nazizm. W marcu 1943 w liście do wiernych pisał o wojnie między narodem „chrześcijańsko-europejskim” i „żydowsko-komunistycznym”, do młodzieży apelował o dobrowolne wyjazdy na roboty do Rzeszy. 10 kwietnia 1942 polecał odprawić w podległych sobie parafiach nabożeństwo dziękczynne w dniu 20 kwietnia, w ramach którego nakazywał również wygłaszanie homilii o znaczeniu „geniuszu Adolfa Hitlera” dla Ukraińców.
W lipcu 1944 został ewakuowany na Słowację, a następnie do Niemiec. Dwa lata później biskupi związani z Ukraińskim Autokefalicznym Kościołem Prawosławnym ogłosili go metropolitą. W 1950 zamieszkał w Paryżu. Przez rok kierował Ukraińskim Kościołem Prawosławnym Kanady, od 1951 ponownie mieszkał na stałe w stolicy Francji. Zmarł w 1953 w Aulnay-sous-Bois.

</doc>
<doc id="1994197" url="https://pl.wikipedia.org/wiki?curid=1994197" title="Łuchowicy">
Łuchowicy

Łuchowicy () – miasto w Rosji, w obwodzie moskiewskim, 135 km na południowy wschód od Moskwy. W 2020 liczyło 30 443 mieszkańców.

</doc>
<doc id="1994198" url="https://pl.wikipedia.org/wiki?curid=1994198" title="Jacopo de’ Barbari">
Jacopo de’ Barbari

Jacopo de’ Barbari, zw. też Jakob Walch (ur. ok. 1445 w Wenecji, zm. przed 1516 w Mechelen) – włoski malarz i rysownik okresu renesansu.
Do 1500 przebywał w Wenecji, gdzie znalazł się w kręgu oddziaływania Alvise Vivariniego, Antonella da Messiny i Giovanniego Belliniego. Następnie wstąpił na służbę do cesarza Maksymiliana I. Okresowo pracował m.in. w Norymberdze, Wittenberdze, Weimarze i Frankfurcie nad Menem. Ostatnie lata życia spędził na dworze namiestniczki Niderlandów – Małgorzaty w Brukseli.
Malował portrety i kompozycje religijne. Był autorem pierwszej samodzielnej martwej natury w malarstwie nowożytnym. Zachowało się ok. 30 jego miedziorytów o treści alegorycznej i mitologicznej, wzorowanych na Albrechcie Dürerze i Lucasu van Leydenie.
Odegrał ważną rolę w popularyzacji zasad renesansu włoskiego w północnej Europie.

</doc>
<doc id="1994200" url="https://pl.wikipedia.org/wiki?curid=1994200" title="IC 3506">
IC 3506

IC 3506 (również "PGC 41782") – galaktyka eliptyczna znajdująca się w konstelacji Panny. Została odkryta 10 maja 1904 roku przez Royala Frosta.
IC 3506 należy do gromady galaktyk w Pannie.

</doc>
<doc id="1994203" url="https://pl.wikipedia.org/wiki?curid=1994203" title="Gilgal">
Gilgal



</doc>
<doc id="1994210" url="https://pl.wikipedia.org/wiki?curid=1994210" title="Turkuci">
Turkuci

Turkuci (tur. "Türküt", chiń. 突厥 – w transkrypcji hanyu pinyin "Tūjué") albo Turcy (tur. "Türk") – lud będący eponimem wszystkich ludów tureckich, który w latach 552–744, z okresowymi przerwami, stanowił dominującą potęgę na terenach dzisiejszej Mongolii, południowej Syberii i Azji Środkowej.
Nazwa i tożsamość etniczna.
Nazwa.
W inskrypcjach z doliny Orchon gol, zapisanych przez Turkutów stworzonym przez nich samych tzw. pismem orchońskim, nazywają oni siebie „ludem Turków” - „Türk Budun”. W starszych inskrypcjach słowo jest zapisywane z użyciem litery [k], która zgodnie z regułami wymowy powinna być czytana z poprzedzającą lub następującą samogłoską „ü” lub „ö”. Stąd można czytać „Türkü” lub „Türük”, albo mniej prawdopodobnie „Türkö” lub „Türök”. W późniejszych inskrypcjach ta szczególna wymowa zanika i słowo przybiera formę „Türk”. Chińczycy zapisywali nazwę Turkutów za pomocą znaków 突厥, w transkrypcji hanyu pinyin „Tūjué”. Jest to chińska transkrypcja słowa „Türküt”. Końcówka liczby mnogiej „üt” jest częsta w języku mongolskim, rzadka w starotureckim. Ta forma liczby mnogiej może mieć także charakter sogdyjski lub być zapożyczona z innego języka irańskiego. Według „Księgi Sui” wyraz „Türk” w języku Turkutów oznacza „hełm”. Jest to jednak etymologia ludowa i nie jest znana turecka forma „Türk”, oznaczająca „hełm”. W odmianie sakijskiego używanej w Chotanie istniało jednak słowo „tturakä”, oznaczające „pokrywę”, tj. zbliżone pod względem znaczenia do „hełmu”. Później sami Turkuci skojarzyli swoją nazwę z tureckim „Türk” - „w kwiecie wieku”, „silny”, „mocny”.
Ponieważ w skład konfederacji utworzonej przez Turkutów wchodziła większość plemion tureckich, a ponadto uzyskały one samoświadomość z chwilą powstania języka pisanego, który był językiem „Türk”, zaczęły one nazywać same siebie lub być nazywane właśnie Turkami. W ten sposób nazwa „Turcy” została przeniesiona na wszystkie ludy tureckie. Ponieważ określa się nią obecnie także lud turecki zamieszkujący w Anatolii (zobacz: Turcy), dla odróżnienia tych trzech grup etnicznych w stosunku do pierwotnych Turków używa się często nazwy „Turkuci”, utworzonej od formy „Türküt”, a nie „Türk”. Tak też przyjęto w niniejszym artykule.
Pochodzenie i tożsamość etniczna.
Informacje dotyczące pochodzenia Turkutów, jakie zachowały się w chińskich źródłach, są sprzeczne i trudne do interpretacji. Najstarsze źródło, „Księga Zhou”, notuje dwie tradycje. Według pierwszej z nich Turkuci wywodzili się z Xiongnu, co może jednak w tym przypadku być tylko ogólnym określeniem północnych ludów koczowniczych. Według drugiej przodkowie Turkutów wywodzili się z państwa So, leżącego na północ od Xiongnu, które było wiązane z ludem Tuoba. Natomiast w „Księdze Sui” Turkuci są określeni jako przemieszani Hu z Pingliang (w dzisiejszym Gansu), co jednak niewiele wyjaśnia, gdyż „Hu” może oznaczać albo ogólnie „barbarzyńców”, albo w szczególności Sogdyjczyków. Także trzy posiadane przez nas wersje legendy o narodzinach Turkutów istotnie różnią się pomiędzy sobą. W dwóch z nich jednak Turkuci mają się wywodzić od wilczycy, a jedna z nich wiąże ją z Koczo w Kotlinie Turfańskiej. Nazwa rodu rządzącego Turkutów, „Aszyna”, jest pochodzenia sogdyjskiego i najczęściej jest rozumiana przez uczonych jako „niebieski”. Takie jej odczytanie dobrze współgra z faktem, że w swoich inskrypcjach Köl-tegin i Bilge-kagan (716 – 734) określają się jako „Kök Türk” – Turcy Niebiescy. Należy także zauważyć, że większość znanych nam imion chanów Turkutów nie ma charakteru tureckiego. W sumie „trudna do uniknięcia wydaje się konkluzja, że Turcy, per se, mieli silne powiązania – jeśli ostatecznie stamtąd nie pochodzili – z Irańsko-Tocharskim Wschodnim Turkiestanem”.
Według „Księgi Sui”, kiedy w roku 439 cesarz Północnej dynastii Wei Taiwu (424 – 452) podbił Północne Liang, zamieszkujący je Aszyna wraz pięciuset rodzinami uciekli do Rouranów, dla których odtąd wydobywali żelazo i pracowali jako kowale. Były to umiejętności, które trudno było nabyć, prowadząc koczownicze życie na stepach. W sumie zatem przynajmniej ród rządzący Turkutów, Aszyna, był grupą imigrantów, która przybyła do południowej Syberii - północnej Mongolii, gdzie wówczas znajdujemy główne skupisko ludów tureckich. Należy także zauważyć, że źródła chińskie wymieniają kilka grup Turkutów. Wspomina się w nich o „Baifu Tujue” (Biało Ubranych Turkutach), „Huangtou Tujue” (Żółtogłowych Turkutach), „Muma Tujue” (Turkutach Narciarzach, dosłownie: Drewniano-Konnych) i „Niuti Tujue” (Turkutach Wołokopytnych). Ci ostatni mieli być ludem północnym, zamieszkującym bardzo zimny kraj i posiadać ludzkie ciała, ale stopy wołu. Ich istnienie potwierdza także źródło tybetańskie, co wskazuje na to, że mimo fantastycznych tradycji na ich temat byli oni rzeczywistym, a nie legendarnym ludem, zamieszkującym być może regiony arktyczne, gdzie należy sytuować także Turkutów Narciarzy. Wydaje się, że te ludy mieszkały w lasach i nie brały udziału w głównym nurcie politycznego życia Turkutów, być może w ogóle nie znajdując się pod władzą kagana. Mimo iż w źródłach Turkuci nieodmiennie opisywani są jako koczownicy, wydaje się czymś rozsądnym założyć, iż również część pozostałych Turkutów była mieszkańcami lasów i tylko politycznie i społecznie aktywna górna warstwa społeczeństwa czerpała pożytki z gospodarki pastoralnej.
Historia polityczna.
Pierwszy kaganat turecki.
W roku 546 konfederacja plemienna Tiele, wchodząca w skład kaganatu Rouranów, podniosła przeciwko nim bunt, który został stłumiony w zarodku przez wodza Turkutów, Bumyna (552). W nagrodę za swój akt lojalności poprosił on kagana Rouranów, Anagui (520 – 552), o rękę jego córki, która została mu jednak odmówiona ze względu na poniżające w oczach koczowników zajęcie Turkutów – wytapianie żelaza. Po tym afroncie Bumyn zbuntował się przeciwko Rouranom i odniósł nad nimi całkowite zwycięstwo. Anagui popełnił samobójstwo, zaś Bumyn przyjął tytuł kagana, tym samym przejmując władzę nad imperium Rouranów. Bumyn zmarł niedługo po swoim zwycięstwie, zaś dzieła zniszczenia Rouranów dokończył jego syn i następca, Mugan-kagan (553 – 572). Mugan w trakcie swojego panowania dokonał całej serii militarnych podbojów, na wschodzie pokonując Kitanów, na północy podporządkowując sobie Kirgizów, a na zachodzie Heftalitów. W rezultacie państwo Turkutów rozciągało się od Pacyfiku do Jeziora Aralskiego i Jeziora Bajkał na północy. Według „Księgi Zhou” Mugan podporządkował sobie „wszystkie kraje poza Chinami”.
Istnieją świadectwa, że od samego początku kaganat Turkutów miał charakter do pewnego stopnia dualistyczny. Wielki kagan Mugan rządzący jego wschodnią częścią ze „świętego kraju Ötüken”, nad brzegami Orchonu i Selengi w północnej Mongolii, sprawował najwyższą władzę, podczas gdy jego wuj, brat Bumyna Istemi (552 – ok. 575), rządził zachodnią częścią, używając tytułu jabgu. Prawdopodobnie to właśnie Istemi zawarł przymierze z szachem Chosrowem (531 – 579) z dynastii Sasanidów i w latach 557 – 561 wspólnie z nim zniszczył Heftalitów. W roku 565 sojusznicy podzielili się ich terytorium – Sasanidom przypadła Baktria, zaś Turkutom Sogdiana. Wkrótce jednak pomiędzy Turkutami a Iranem doszło do rozdźwięków na tle handlu jedwabiem. Wydaje się, że zajmujący się nim Sogdyjczycy, którzy byli nowymi poddanymi Turkutów, dążyli do utrzymywania bezpośrednich kontaktów z perskimi konsumentami, a nawet obcymi kupcami, na co Persowie nie mogli się zgodzić, gdyż tracili wtedy korzyści wynikające z pośredniczenia w tym handlu. W rezultacie już w roku 569 Istemi uderzył na Iran, wcześniej nawiązując stosunki z Cesarstwem Bizantyńskim, z którym zawarł sojusz. Ten ostatni nie przetrwał jednak śmierci Istemiego. Jego następca, Tardu (ok. 576 – 603), zaatakował bowiem bizantyńskie faktorie na Krymie.
Różnice pomiędzy Turkutami Wschodnimi i Zachodnimi pogłębiły wydarzenia po śmierci kagana Taspara (572 – 581). O sukcesję po nim walczyli Niwar (581 – 587) i Dalobian, znany bardziej pod swoim tytułem Apa-kagan, wnukowie Bumyna z dwóch różnych synów. Apa sprzymierzył się z Tardu i prawdopodobnie pokonałby Niwara, gdyby ten nie otrzymał pomocy od swojego teścia, założyciela dynastii Sui Wendi (581 – 604). W tej sytuacji Apa zwrócił się przeciwko swojemu dotychczasowemu sprzymierzeńcowi, Tardu, który musiał poszukać schronienia na dworze cesarstwa Sui. W rezultacie w roku 583 Apa ustanowił państwo Zachodnich Turkutów. W roku 587 wpadł on w ręce następcy Niwara, Chuluohou (587 – 588), i pod jego nieobecność kaganem Zachodnich Turkutów został wybrany Nili (587 – ok. 604).
O Nili wiadomo bardzo niewiele, ale podczas jego panowania Turkuci byli bardzo aktywni na froncie irańskim. W roku 588 stoczyli pod Heratem bitwę z armią dowodzoną przez Bahrama Czobina, dowódcą Hormizda IV (579 - 590). Według armeńskiego historyka Sebeosa strzała wystrzelona przez samego Bahrama zabiła „Wielkiego Króla Turków”. Mógł nim być sam Chuluohou, który według „Księgi Sui” zginął trafiony strzałą podczas kampanii na Zachodzie. Nie zahamowało to jednak aktywności Turkutów, którzy wkrótce poparli ostatecznie nieudaną rewoltę Bahrama Czobina przeciwko Chosrowowi II (590 – 628).
W roku 594 Tardu pojawił się ponownie, tym razem u boku kagana Wschodnich Turkutów, Yongyulü (588 – 599). Kiedy ten zginął, Tardu sam ogłosił się kaganem, jednak jego próba narzucenia swojej władzy wszystkim Turkutom nie powiodła się. Wybuchło powstanie szeregu plemion, w tym Tiele, i w roku 603 Tardu musiał uciekać i nigdy więcej już o nim nie usłyszano. Jednakże „pęknięcie pomiędzy zachodnimi i wschodnimi Turkami, które sprowokował on swoimi inkursjami począwszy od roku 581, stało się definitywne”.
Kaganat wschodni i zachodni.
Od początku istnienia kaganatu Turkutów kluczową rolę w jego polityce odgrywały stosunki z Chinami. Początki państwa Turkutów przypadły na okres rozbicia północnych Chin po upadku Północnej dynastii Wei w roku 535 i takim kaganom jak Mugan czy Taspar udawało się w zamian za zaprzestanie ciągłych najazdów wymusić na chińskich państwach tysiące zwojów jedwabiu w formie faktycznego trybutu. Jak jednak widzieliśmy, gdy Chiny zjednoczyły się pod rządami dynastii Sui, były w stanie odgrywać decydującą rolę w walce o władzę wśród Turkutów. W latach 616 – 621 Chiny były jednak ponownie w stanie wojny domowej. Walczącego o tron cesarski przyszłego założyciela dynastii Tang Li Yuana (618 – 626) popierał wygnany kagan Zachodnich Turkutów, Heshana-kagan (604 – 612), który w 612 roku znalazł schronienie na dworze Sui. Ale był on tylko emigrantem, nie mogącym udzielić znaczącego wsparcia, toteż Li Yuan, szukając silniejszego sojusznika, wydał go jego śmiertelnemu wrogowi, kaganowi Wschodnich Turkutów Shibi (609 – 619), który skazał Heshana-kagana na śmierć.
Kolejny władca Wschodnich Turkutów, El-kagan (620 – 630), „zdołał niemal przywrócić dawną potęgę wschodnich Turków i zagroził nawet chińskiej stolicy, Chang’anowi”(dzis. Xi’an). Nowy cesarz Taizong (627 – 649) okazał się jednak trudnym do pokonania przeciwnikiem. Jednym z elementów jego strategii było dalsze pogłębianie rozdźwięku pomiędzy Turkutami Wschodnimi i Zachodnimi, z których kaganem, Tong Jabgu (618 – 630), zawarł sojusz. Skorzystanie z niego nie okazało się jednak potrzebne. Wykorzystując wewnętrzne podziały wśród Wschodnich Turkutów w roku 630, Taizong pokonał El-kagana i wziął go do niewoli, w której ten zmarł w roku 634. W ten sposób na ponad pół wieku Wschodni Turkuci trafili pod chiński protektorat.
Ten sam bunt plemion, który spowodował obalenie władzy Tardu w roku 603, doprowadził także do śmierci kagana Zachodnich Turkutów Nili w roku 604. Zachodni Turkuci dzielili się na dziesięć plemion, nazywane On Ok – „dziesięć strzał”, które z kolei tworzyły dwa ugrupowania po pięć plemion każde – Nushibi na zachodzie i Dulu na wschodzie. Napięcia pomiędzy tymi dwiema grupami w latach 604 – 610 uniemożliwiały Zachodnim Turkutom osiągnięcie jedności i ponowne podporządkowanie sobie zbuntowanych plemion. Stopniowo jednak w latach 611 – 618 ich konfederacji udało się odbudować wewnętrzną spójność, a w roku 619 kaganowi Tong Jabgu ponownie podporządkowały się plemiona Tiele. Tong Jabgu wziął udział w wojnie bizantyńsko-perskiej, jaka toczyła się w latach 602 – 628, wspierając cesarza Herakliusza przeciwko Chosrowowi II. Osiągnął także szereg sukcesów we Wschodnim Turkiestanie. W rezultacie udało mu się rozciągnąć swoją władzę od Ałtaju do Morza Kaspijskiego i od Jeziora Aralskiego do Hindukuszu.
Ta polityka ekspansji wymagała jednak wielkiego wysiłku od poszczególnych plemion konfederacji, podczas gdy korzyści z niej czerpali przede wszystkim Nushibi, na których opierała się władza Tong Jabgu. Jednocześnie po upadku kaganatu wschodniego Chińczycy nie potrzebowali już Zachodnich Turkutów jako przeciwwagi dla niego. Taizong poparł zatem rebelię w zachodnim kaganacie, na której czele stanęli Karłucy, ważne plemię koczujące pomiędzy Jeziorem Bałchasz a Tarbagatajem. Tong Jabgu został zamordowany przez buntowników w roku 630 i państwo Zachodnich Turkutów stało się areną walk kolejnych wodzów walczących o tytuł kagana, z których żaden nie był w stanie ostatecznie pokonać swoich przeciwników. Konfederacja On Ok rozpadła się, chociaż ugrupowania Nushibi i Dulu zachowały spójność. Wykorzystując walki pomiędzy nimi oraz poszczególnymi plemionami i wodzami następca Taizonga, Gaozong (650 – 683), stopniowo rozciągał chińską kontrolę na terytoria niegdyś znajdujące się pod wpływami Turkutów. Agonia Zachodnich Turkutów trwała ponad ćwierć wieku. W roku 657 Helu – de facto ostatni władca kaganatu zachodniego – został uwięziony i zabrany do chińskiej stolicy, gdzie zmarł w roku 659. Rządy Helu opierały się na Dulu. Jego główny przeciwnik, jabgu Zhenzhu, który był zarazem ostatnim wodzem Nushibi, zginął w bitwie z Chińczykami w roku 659. Wraz z jego śmiercią kaganat Zachodnich Turkutów ostatecznie przestał istnieć.
Drugi kaganat turecki.
Po blisko pięćdziesięciu latach pozostawania pod chińskim protektoratem w roku 679 osiedleni w Chinach Turkuci wzniecili powstanie. Zostało ono stłumione w roku 681, ale już w roku następnym wybuchł ich kolejny bunt. Te ludowe rewolty, skierowane zarówno przeciwko Chińczykom jak i zsinizowanym turkuckim begom, przybrały zorganizowaną formę dzięki przywództwu Tonjukuka, „jednego z niewielu mężów stanu Azji Wewnętrznej (różnych od władców), których kariera jest możliwa do prześledzenia”. Tonjukuk osadził na tronie Elterisza (682 – 691), dalekiego kuzyna El-kagana. Nowy kagan wkrótce zjednoczył wokół siebie większość turkuckich plemion Mongolii. Udało mu się także podporządkować sobie Tokuz Oguzów, którzy wywodzili się z dawnej konfederacji Tiele, „polityczną podporę systemu”. Elterisz walczył także z Kirgizami znad górnego Jeniseju, On Ok i różnymi plemionami mongolskimi, jednocześnie od roku 683 urządzając niemal coroczne rajdy przeciwko Chinom.
Po jego śmierci w roku 691 władzę po nim przejął jego młodszy brat, Kapagan (691 – 716). Wykorzystując rywalizację pomiędzy cesarzową Wu Zetian, a prawowitym dziedzicem dynastii Tang Kapagan ponawiał rajdy przeciwko Chinom. Jednocześnie jednak w roku 696, działając jako ich sojusznik, pokonał on najeżdżających na cesarstwo Kitanów, dowodzonych przez Li Jinzhonga. Pozycja Kapagana w stosunku do Chin była tak silna, że wymusił on na nich oddanie w jego ręce tych Turkutów, którzy pomiędzy rokiem 670 a 673 osiedlili się w regionie Ordosu. Wydaje się jednak, że większość energii kagana była skierowana na walkę lub tworzenie krótkotrwałych sojuszy z innymi ludami Azji Wewnętrznej. Walczył on z Türgeszami znad rzeki Ili, Tokuz Oguzami i Bajyrku. Z powodu ciągłej zmiany sojuszy jest czymś faktycznie niemożliwym ustalenie, kto w danym momencie był sojusznikiem, a kto wrogiem.
Kapagan zginął w przypadkowych okolicznościach w walce z Bajyrku 22 lipca 716 roku. Po jego śmierci młodszy syn Elterisza, Köl-tegin, dokonał przewrotu, zapewniając władzę swojemu starszemu bratu Bilge (716 – 734) poprzez zabicie rodziny Kapagana. Źródła nie pozostawiają wątpliwości, że to Köl-tegin był dynamiczniejszym z braci. Bilge uznał swój dług wobec niego i bracia współpracowali ze sobą w pełnej harmonii. Za radą Tonjukuka, Bilge w roku 721/722 zawarł pokój z Chinami i odtąd jego relacje z cesarzem Xuanzongiem (712 – 756) stały się serdeczne. Wielkim ciosem dla Bilge była śmierć jego brata na wiosnę 731 roku. Tonjukuk zmarł prawdopodobnie już w roku 725, zaś Bilge zginął otruty 25 listopada 734 roku. Jego syn i następca żył krótko i „dla dekady następującej po śmierci Bilge-kagana nie potrafimy nawet ustalić z pewnością liczby tych, którzy ogłaszali się władcami Turków”. Kaganat uległ dezintegracji, a ostateczny cios Turkutom zadało wspólne powstanie Ujgurów, Basmyłów i Karłuków w roku 742. W jego rezultacie w roku 745 „głowa ostatniego kagana Turków została przedstawiona Xuanzongowi w imieniu nowego władcy czegoś, co było imperium Turków, a teraz stało się państwem Ujgurów, jednego z plemion Tokuz Oguzów”.
Religia i kultura.
Najważniejszym źródłem dla poznania kultury Turkutów są pozostawione przez nich inskrypcje. Najstarsza z nich to inskrypcja z Bugut, odkryta w Mongolii nad prawym dopływem Selengi, powstała ok. 581 roku. Jej tekst został sporządzony w języku sogdyjskim. Znacznie większą wagę mają jednak inskrypcje z epoki drugiego kaganatu, zwłaszcza te sporządzone ku czci Tonjukuka, Köl-tegina i Bilge. Zawierają one tekst turecki, spisany stworzonym przez Turkutów na bazie pisma sogdyjskiego tzw. pismem orchońskim oraz równoległy tekst chiński. To te inskrypcje pozwalają na „ustalenie oficjalnej doktryny tureckiego państwa około 700 roku”.
Kagan jawi się w nich jako ustanowiony przez Tengri, Boga-Niebo, którego jest emanacją. Jego żona, Katun, jest z kolei emanacją Umaj, Bogini-Matki i partnerki Tengriego. Kult Umaj jest z pochodzenia mongolski, co świadczy o istnieniu komponentu mongolskiego w świecie turkuckich wierzeń religijnych. Tengri był bogiem najwyższym, źródłem władzy, a także bogiem wojska, który decydował o zwycięstwie. W piątym miesiącu każdego roku składano mu ofiary z owiec i koni. Raz w roku odprawiano także ofiary w „jaskini przodków”, które powiązane były z metalurgią. Tengri był transcendentny, lecz mogli się z nim kontaktować władcy, szamani i ptaki. Poprzez szamanów kontaktowano się także z szeregiem innych czczonych duchów. Innymi bóstwami były święta Ziemia i Woda Turkutów, Iduk Jer-Sub, które interweniowały po stronie Tengriego, oraz Od Tengri, „Bóg Czasu”. Niektórzy, chociaż nie wszyscy z Turkutów, posiadali jako totem wilka. Pewnego rodzaju kult otaczał także „święty” las Ötüken, nad brzegami Orchonu i Selengi w północnej Mongolii, którego sama nazwa, być może, wiąże się ze słowami „prosić, modlić się”. Góra Ötüken była centrum świata i osią wszechświata, oraz idealnym miejscem pobytu kagana, który jednak w rzeczywistości wraz ze swoją świtą i namiotami przemieszczał się zależnie od zmian pór roku i operacji militarnych. Nie jesteśmy w stanie nadać precyzyjnego znaczenia poszczególnym turkuckim tytułom. Wiemy jednak że młodsi synowie lub bracia, a przynajmniej krewni kagana nosili tytuł „tegin” - „książę”, ważną rolę odgrywali także „jabgu”, który to tytuł tłumaczy się często jako „wicekról”. Poszczególnym plemionom przewodzili dziedziczni begowie lub bejowie.
Obok religii rodzimej wśród Turkutów występował też zaratusztrianizm, chrześcijaństwo, manicheizm i taoizm. Wśród religii pochodzenia obcego naprawdę znaczącą rolę odgrywał jednak jedynie buddyzm. Najważniejszym wydarzeniem w historii tej religii wśród Turkutów było nawrócenie na buddyzm przez chińskiego mnicha Huilina kagana Taspara, który rozpoczął budowę buddyjskich klasztorów i poprosił cesarza Północnej dynastii Qi o buddyjskie pisma. Pod patronatem jego i jego następcy, kagana Niwara, buddyjscy mnisi przetłumaczyli na turecki niektóre z tych pism, żadne z tych tłumaczeń nie przetrwało jednak do naszych czasów.
Turkuci odegrali trudną do przecenienia rolę w ustanowieniu ideologii władzy, instytucji i przede wszystkim oficjalnego języka przyszłych państw tureckich. Kiedy Ujgurzy ustanowili swój kaganat, przejęli oni turkucką tytulaturę, organizację i język pisany, który stał się „Ujgur Türk Tili”. Za ich pośrednictwem został on przekazany innym tureckojęzycznym ludom Azji Środkowej. Co więcej, większość z tych ludów uzyskała samoświadomość wraz z uzyskaniem swojego języka pisanego i „zaczęła być nazywana lub zaczęła nazywać sama siebie Turkami. [...] Stąd nazwa, która pierwotnie denotowała tylko konfederację plemion w Ałtaju została rozciągnięta na całą grupę językową pod wpływem języka pisanego ostatniej dynastii wschodnich Turków”.

</doc>
<doc id="1994211" url="https://pl.wikipedia.org/wiki?curid=1994211" title="Izopatia">
Izopatia

Izopatia, izoterapia – wywodząca się z homeopatii dziedzina medycyny niekonwencjonalnej (pseudonaukowego rodzaju medycyny), w której preparaty lecznicze tworzone są na bazie substancji związanych z przyczynami lub produktami choroby. Preparaty izopatyczne zawierają dokładnie taką samą substancję, jak ta, która wywołała chorobę u danego pacjenta, na przykład sierści kota w przypadku osoby uczulonej na kocią sierść, lub produkt chorobowy, na przykład próbkę złuszczonej skóry. Izopatia zapoczątkowana została przez Josepha Wilhelma Luxa w latach 30. XIX wieku. Jemu także najprawdopodobniej zawdzięczamy ten termin oraz sformułowanie głównej tezy tego rodzaju praktyk: "Aequalia aequalibus curentur", czyli zasady identyczności. Izopatia bywa traktowana jako dziedzina homeopatii choć nie została zaakceptowana przez wszystkich homeopatów i od samego początku była powodem licznych sporów, krytyki i kontrowersji, głównie z powodu odrzucenia podstawowej dla homeopatii zasady podobieństwa symptomów ("similia similibus curantur"). W ciągu kolejnych lat izopatia ulegała rozwojowi i przemianom. W latach 60 XIX wieku straciła niemal całkowicie na znaczeniu by na przełomie XIX i XX wieku odzyskać popularność aż całkowicie została odrzucona w latach 20 XX wieku Mimo to czasami nazywana jest „homeopatyczną immunoterapią”. W izopatii zakłada się, że układ odpornościowy człowieka zostaje pobudzony do walki z chorobą przez podanie odpowiednio spreparowanej substancji będącej przyczyną choroby lub spreparowany produkt choroby, na którą skarży się pacjent.
Historia.
W 1833 została opublikowana praca Josepha Wilhelma Luxa pt. "Isopathiek der Contagionen", w której na podstawie własnych obserwacji poczynionych podczas homeopatycznego leczenia zwierząt domowych wysnuł hipotezę, że wszystkie choroby zakaźne zawierają w swoich patologicznych produktach sposób na ich wyleczenie. Jego zdaniem rozcieńczanie i dynamizowanie produktu zakaźnego (bakterii, wirusa, wydzieliny lub materiału organicznego) sprawia, że jest on w stanie działać terapeutycznie na daną chorobę zakaźną, a także zapobiegać zachorowaniu. W pracy opisał rezultaty leczenia zwierząt chorych na zołzy i wąglik roztworami izopatycznymi przygotowanymi odpowiednio z kropli śluzu nosowego zwierzęcia chorego na zołzy lub kropli krwi zwierzęcia chorego na wąglik. Próby Wilhelma Luxa przyczyniło się w owym czasie do wzrostu zainteresowania izopatią wśród lekarzy weterynarii i stosowania tej metody.
Do rozwoju izopatii przyczynił się również Constantin Hering, który przygotowywał preparaty na bazie trucizn zwierzęcych, na przykład jadu węża "Lachesis mutus". Wprowadził pojęcie nozodów w celu ich określenia.
Po początkowym okresie popularności popadła w niełaskę głównie za sprawą panującej w latach 50 XIX wieku epidemii cholery, wobec której izopatia okazywała się przeciw skuteczną metodą leczenia. Na nowo spopularyzował izopatię Denys Collet, który będąc już w podeszłym wieku, opublikował książkę pt. "Isopathie, Méthode Pasteur par Voie Interne" (1893). Denys Collet uważał izopatie, homeopatie i medycynę klasyczną za równorzędne.
W latach 20 XX wieku izopatia zupełnie straciła na znaczeniu głównie dlatego, że była przeciwskuteczna w walce z pandemią grypy (1918-1919) oraz przeciwskuteczna w walce z epidemią zapalenia mózgu von Economo (1919-1925).
Współczesność.
Preparaty izopatyczne dla indywidualnych pacjentów mogą być przygotowywane jedynie przez wyspecjalizowane apteki na zlecenie lekarzy oraz tzw. "heilpraktikers". Izopatia jest stosowana w Niemczech i we Francji.
Leki izopatyczne.
Leki izopatyczne wykonuje się (identycznie jak leki homeopatyczne) przez rozcieńczanie i dynamizowanie czynnika wywołującego chorobę. Przy czym stosowane czynniki wywołujące chorobę mogą być zarówno zakaźne (bakterie, wirusy, wydzielina zakaźna lub inny materiał organiczny), jak i niezakaźne (pyłki kwiatowe). Materiałami służącymi do wykonania leków izopatycznych mogą być: krew żylna lub w rzadkich przypadkach menstruacyjna, mocz, wydzieliny organizmu ludzkiego, między innymi ślina, upławy, wodniak, przesięk. Wyprodukowanie leku izopatycznego dla indywidualnego pacjenta odbywa się ręcznie i według ścisłych reguł i w związku z tym jest kosztowne, gdyż wymaga dużego nakładu czasu i pracy. Pierwszy roztwór wodny w procesie produkcji leku izopatycznego z materiału pobranego od pacjenta powinien zostać poddany sterylizacji. W praktyce stosowane są także niezindywidualizowane leki izopatyczne wykonywane fabrycznie, na przykład izopatyczne roztwory sezonowych wirusów grypy i izopatyczne roztwory pyłków kwiatowych. Terminologia stosowana w izopatii nie została ściśle zdefiniowana. Według O.A. Juliana leki izopatyczne są nozodami przygotowanymi "ex tempore" z materiałów pochodzących od indywidualnego pacjenta.
Rodzaje izopatii.
Wyróżnia się dwa rodzaje leczenia izopatycznego:
Zastosowanie.
Współcześnie leczenie izopatyczne jest stosowane w przypadku alergii i nietolerancji pokarmowych. Preparaty autoizopatyczne są podawane głównie w celu odblokowania siły życiowej, a także w przypadku zakażenia "Candida albicans". Homeopatyczne leki izopatyczne mogą być zastosowane w celu odtrucia w zatruciu metalami ciężkimi lub odtrucia organizmu osoby, która była uzależniona od narkotyków.
Terapia izopatyczna Enderleina.
Günther Enderlein – zwolennik pleomorfizmu cyklicznego – określił opracowane przez siebie leki mianem izopatyczne (izopatyczno-homeopatyczne), gdyż spełniały te same zasady, które obowiązywały oryginalne leki izopatyczne. Leki izopatyczne Enderleina są wytwarzane z mikroorganizmów bakteryjnych lub grzybiczych w zgodzie z tradycją izopatyczną i homeopatyczną. Rozpoczęcie produkcji miało miejsce w latach 30. XX wieku. Terapia lekami izopatycznymi Enderleina to holistyczna metoda leczenia alternatywnego, której celem jest pokonanie infekcji i chorób (ostrych i przewlekłych) oraz przywrócenie homeostazy poprzez wpływanie na odporność. Enderlein uważał, że człowiek żyje w symbiozie z różnymi mikroorganizmami, które są obecne na skórze, w jelitach, a także we krwi – określił je nazwą endobiont (ursymbiont). Twierdził, że pod wpływem zmian środowiskowych endobionty mogą uzyskać własności parazytów i wywołać choroby chroniczne oraz degeneracyjne w tkankach. Na podstawie własnych obserwacji spostrzegł, że są też w stanie przywrócić zdrowie modulując odporność. Koncepcja Enderleina spotkała się ze sceptycznym przyjęciem ze strony większości bakteriologów. Leki izopatyczne Enderleina są produkowane w postaci czopków, kapsułek lub kropli. Najczęściej w potencji D3, D6 lub 4X, 3X i 5X. Są sporządzane z: "Mucor racemosus", "Aspergillus niger" i "Penicillium chrysogenum", a także "Penicillium roqueforti", "Penicillium frequentans", "Candida parapsilosis", "Bacillus subtilis", "Bacillus cereus", "Bacillus firmus" i tym podobnych. Terapia immunostymulująca Enderleina może być stosowana jako uzupełniająca razem z innymi metodami leczenia. Enderlein podkreślał, że zdrowy styl życia, naturalne pożywienie bez pestycydów i zdrowy stan umysłu są niezbędnymi warunkami do sprawowania kontroli nad mikroorganizmami.

</doc>
<doc id="1994212" url="https://pl.wikipedia.org/wiki?curid=1994212" title="Austrocheirus">
Austrocheirus

Austrocheirus – rodzaj teropoda żyjącego w późnej kredzie w Ameryce Południowej, być może należącego do grupy abelizauroidów (Abelisauroidea). Został opisany w 2010 roku przez Martína Ezcurrę i współpracowników w 2010 roku w oparciu o kości nadgarstka, dystalną część kości piszczelowej oraz kilka kości stóp i kręgosłupa. Szczątki te odkryto w górnokredowych osadach formacji Pari Aike w południowo-zachodniej Patagonii. Okaz te odnaleziono 17 marca 2002 roku w Hoyada Arroyo Seco. Od innych bazalnych teropodów odróżniają go cechy trzeciej kości śródręcza i paliczków stóp. Według analizy kladystycznej przeprowadzonej przez autorów "Austrocheirus" jest bardziej zaawansowany niż ceratozaur i berberozaur i znajduje się w politomii u podstawy drzewa filogenetycznego abelizauroidów. Jego przynależność do tego kladu wspierają dwie synapomorfie. "Austrocheirus" jest pierwszym znanym średniej wielkości późnokredowym abelizauroidem mającym nieatroficzne kończyny przednie. Wskazuje to, że redukcja kończyn przednich u zaawansowanych abelizaurów nie wiąże się bezpośrednio ze zwiększeniem rozmiarów. Prawdopodobnie abelizaury są też jedyną linią ewolucyjną ceratozaurów, u której zaszła atrofia kończyn przednich. Wnioski Ezcurry i współpracowników zakwestionował Rauhut (2012), według którego nie można potwierdzić, że cechy mające dowodzić przynależności "Austrocheirus" do Abelisauroidea rzeczywiście są synapomorfiami Abelisauroidea. Rauhut ogranicza się do sklasyfikowania "Austrocheirus" jako teropoda o niepewnej pozycji filogenetycznej.
Nazwa "Austrocheirus" w języku greckim oznacza „południowa ręka”.

</doc>
<doc id="1994213" url="https://pl.wikipedia.org/wiki?curid=1994213" title="Austrocheirus isasii">
Austrocheirus isasii



</doc>
<doc id="1994214" url="https://pl.wikipedia.org/wiki?curid=1994214" title="Wyścig Czech WTCC">
Wyścig Czech WTCC

Wyścig Czech WTCC – runda World Touring Car Championship rozgrywana w latach 2006–2011 na torze Masaryk Circuit na zachodnim krańcu Brna, drugiego co do wielkości miasta w Czechach.

</doc>
<doc id="1994227" url="https://pl.wikipedia.org/wiki?curid=1994227" title="Eparchia harbińska">
Eparchia harbińska

Eparchia harbińska – jedna z trzech eparchii Chińskiego Kościoła Prawosławnego. Jej stolicą jest Harbin. Obecnie eparchia nie ma zwierzchnika ani wyznaczonego soboru eparchialnego. Za bieżące problemy struktury, podobnie jak w przypadku całego Chińskiego Kościoła Prawosławnego, odpowiedzialni są wyznaczeni hierarchowie Rosyjskiego Kościoła Prawosławnego.
Eparchia harbińska obejmuje obszar Chin północno-wschodnich i Mongolii Wewnętrznej, z prowincjami Heilongjiang, Jilin oraz Liaoning. Jej powstanie było związane z działalnością rosyjskiej misji prawosławnej w Chinach. Pierwsi kapłani prawosławni podjęli pracę duszpasterską (początkowo jedynie wśród Rosjan) w 1897. Od 1900 obszar ten został włączony do eparchii nerczyńskiej Rosyjskiego Kościoła Prawosławnego. W tym samym roku do użytku została oddana cerkiew św. Mikołaja w Harbinie. Do rewolucji październikowej misjonarze wznieśli na terenie późniejszej eparchii kilkanaście cerkwi, otwierając przy nich szkoły i placówki dobroczynne. Powstał również jeden męski monaster Kazańskiej Ikony Matki Bożej w Harbinie, zaś w 1922 również żeński, pod wezwaniem Włodzimierskiej Ikony Matki Bożej.
Biskupi Harbinu.
Eparchia harbińska została oficjalnie założona w 1920. Jej kolejnymi zwierzchnikami byli:
Po likwidacji misji, wskutek sporów o zwierzchnictwo nad prawosławnymi parafiami w Chinach, jakie toczyły Rosyjski Kościół Prawosławny oraz Rosyjski Kościół Prawosławny poza granicami Rosji, została w 1945 zreorganizowana jako Metropolia Harbinu i Azji Wschodniej. Podporządkowano jej wówczas instytucje powołane przez rosyjską misję prawosławną w Korei. W latach 1946–1954 miała status półautonomiczny jako Egzarchat Azji Wschodniej. Został on zlikwidowany w momencie oddania eparchii pod jurysdykcję autonomicznego Chińskiego Kościoła Prawosławnego. W ramach Cerkwi Chińskiej katedra harbińska nie została nigdy obsadzona.

</doc>
<doc id="1994229" url="https://pl.wikipedia.org/wiki?curid=1994229" title="Przygnębienie poporodowe">
Przygnębienie poporodowe

Przygnębienie poporodowe (ang. "baby blues", "postpartum blues" lub "maternity blues") – obniżenie nastroju kobiety po porodzie, trwające nie dłużej niż 2 tygodnie. Dotyka nawet 80% nowych matek. Charakteryzuje się płaczliwością, łagodnymi objawami depresyjnymi lub chwiejnością emocjonalną, lękiem i drażliwością. Największe nasilenie przygnębienia poporodowego występuje najczęściej pomiędzy trzecim a piątym dniem po porodzie.
Objawy.
Najczęstszymi objawami baby blues są:
Przyczyny.
Ponieważ przygnębienie poporodowe występuje u większości młodych matek, uważa się, że jest ono spowodowane nagłymi wahaniami hormonów. Jako inne prawdopodobne przyczyny wymienia się również stres związany z nową sytuacją, zmęczenie, deprywację snu oraz fizyczny ból, występujący po urodzeniu dziecka.
Leczenie.
Przygnębienie poporodowe mija samoistnie i nie zakłóca w sposób istotny funkcjonowania kobiety, dlatego nie wymaga leczenia. Ważne jest jednak, by zapewnić w tym czasie kobiecie wsparcie – zarówno psychiczne (poprzez rozmowę, wysłuchanie, nieocenianie), jak i fizyczne (pomoc w obowiązkach i opiece nad dzieckiem). Jeśli przygnębienie poporodowe utrzymuje się ponad 2 tygodnie lub jego nasilenie jest duże, może być to zwiastunem depresji poporodowej. Należy wtedy udać się do lekarza psychiatry celem dokonania szczegółowej diagnozy.

</doc>
<doc id="1994230" url="https://pl.wikipedia.org/wiki?curid=1994230" title="Baby blues">
Baby blues



</doc>
<doc id="1994231" url="https://pl.wikipedia.org/wiki?curid=1994231" title="Kremlowska nekropolia">
Kremlowska nekropolia



</doc>
<doc id="1994232" url="https://pl.wikipedia.org/wiki?curid=1994232" title="Puchar Kontynentalny w skokach narciarskich 2003/2004">
Puchar Kontynentalny w skokach narciarskich 2003/2004

Puchar Kontynentalny w skokach narciarskich 2003/2004 – według planów miał się rozpocząć 6 grudnia 2003 w Ruce, jednak zawody zostały odwołane. Pierwszy konkurs odbył się więc tydzień później w norweskim Lillehammer. Ostatni konkurs odbył się 7 marca 2004 w Vikersund na mamuciej skoczni Vikersundbakken. Cykl miał składać się z 31 konkursów, jednak 6 zostało odwołanych (dwa w Lahti i Libercu oraz po jednym w Engelbergu i Zakopanem). Konkurs zaplanowany w Tarvisio został przeniesiony do Planicy.
Zwycięzcą cyklu został Norweg Olav Magne Dønnem, uzyskując 935 pkt. 11 pkt. mniej zdobył Austriak Balthasar Schneider, który zajął drugie miejsce. Trzeci był jego rodak Stefan Kaiser. Najwyżej sklasyfikowanym Polakiem został Mateusz Rutkowski, który zajął 26. lokatę.

</doc>
<doc id="1994233" url="https://pl.wikipedia.org/wiki?curid=1994233" title="Wenera 13">
Wenera 13

Wenera 13 – radziecka sonda kosmiczna, która dotarła do Wenus 1 marca 1982. Lądownik sondy opadł na powierzchnię planety w punkcie o współrzędnych 7,5° szerokości południowej i 303° długości wschodniej, na wschód od wyżyny Phoebe Regio. W związku z panującą tam temperaturą 465 °C i ciśnieniem 89,5 atm lądownik nadawał przez ok. 127 minut (planowano 32 minuty). Zebrał najwięcej informacji o Wenus ze wszystkich do tamtej pory wysłanych sond i wykonał pierwsze w historii kolorowe fotografie jej powierzchni. Moduł przelotowy sondy wszedł na orbitę heliocentryczną.
Cel misji.
Zadaniem misji było przede wszystkim wykonanie analizy próbek gruntu oraz wykonanie barwnych zdjęć powierzchni planety. Chodziło o stwierdzenie z jakich materiałów składa się powierzchniowa warstwa Wenus. Lądownik został wyposażony w urządzenie do pobierania próbek i do szybkiej ich analizy chemicznej. Dane telemetryczne odbierano anteną o średnicy 70 m.
Eksperymenty naukowe dotyczyły:
Budowa lądownika.
Lądownik i jego aparatura był szczególnie zabezpieczony przed działaniem gorącego, agresywnego chemicznie oraz znajdującego się pod wielkim ciśnieniem ośrodka. Zastosowano specjalne materiały ochronne. W końcowym okresie lotu i działania uruchomione zostały układy chłodzące. Pomimo to nie było możliwe długotrwałe działanie aparatury – lądownik działał przez 127 minut od chwili wylądowania.
Pobrane próbki zostały przeniesione do specjalnej komory, schłodzone do temperatury 20–30 °C i przerzucone do komory analitycznej. Znajdowały się tam dwa źródła promieniowania – izotopy żelaza oraz plutonu . Zgodnie ze wstępnymi wynikami badań gruntu w miejscu lądowania to silnie zasadowe bazalty. Dodatkowych informacji dostarczyły zdjęcia wykonane przez kamery. Widać na tych obrazach wielkie, spłaszczone bryły ciemnoszarego materiału skalnego, których powierzchnia ma strukturę komórkową wskutek widocznego wietrzenia chemicznego. Między kamieniami znajdowały się drobnoziarniste, brunatnoczarne cząstki.
Przebieg misji.
Wenera 13 wylądowała z prędkością 8 m/s po 122 dniach lotu w rejonie kamienistego wzniesienia, z niewysokimi występami skalnymi. Między nimi widać ciemniejsze obszary drobnoziarnistego gruntu. Był on na ogół miękki, choć trafiały się kamienie do 5 cm. W czasie lądowania uniósł się obłok pyłu. Należy sądzić, że w tym terenie potoki lawy były poddane długotrwałemu procesowi wietrzenia. Przeprowadzono pomiar parametrów stratosfery planety – temperatury, ciśnienia oraz gęstości. Próbnik wchodząc w atmosferę z prędkością hiperboliczną powodował zniekształcenie wszystkich tych parametrów. Pośrednią metodą otrzymano następujące wyniki – na wysokości 90 km ciśnienie wynosiło 0,0005 atm, a temperatura 175 K, zaś na wysokości 75 km – 0,015 atm i 225 K. Natomiast koncentracja pary wodnej zmieniała się bardzo swoiście, osiągając maksimum w przedziale 40–60 km, zaś minimum w pobliżu powierzchni planety i zewnętrznej granicy warstw obłoków. Pierwszy raz przeprowadzono badania składu chemicznego gruntu. Okazało się, że dominują takie podstawowe pierwiastki jak: magnez, glin, krzem, potas, wapń, mangan i żelazo. W rejonie lądowania zawartość tlenków tych pierwiastków wynosiła 95 procent (45% – tlenki krzemu, 4% – potasu i 7% – wapnia). Największym osiągnięciem stacji lądującej było przekazanie barwnych panoramicznych obrazów powierzchni. Na podstawie tych zdjęć można było wnioskować o strukturze, morfologicznych właściwościach i drogach formowania się skał wenusjańskich. Barwy powierzchni i ogólne tło na zdjęciach były bardzo dobrej jakości. Niebo – pomarańczowe, zaś lawa, kamienie i piasek – zielonożółte. Takie zabarwienie krajobrazu jest spowodowane wpływem grubej i gęstej atmosfery, pochłaniającej niebieską część widma promieniowania słonecznego.

</doc>
<doc id="1994235" url="https://pl.wikipedia.org/wiki?curid=1994235" title="CHaD">
CHaD



</doc>
<doc id="1994237" url="https://pl.wikipedia.org/wiki?curid=1994237" title="Danville (Iowa)">
Danville (Iowa)

Danville – miasto w Stanach Zjednoczonych, w stanie Iowa, w hrabstwie Des Moines. W 2000 liczyło 914 mieszkańców.

</doc>
<doc id="1994240" url="https://pl.wikipedia.org/wiki?curid=1994240" title="Mediapolis (Iowa)">
Mediapolis (Iowa)

Mediapolis – miasto w Stanach Zjednoczonych, w stanie Iowa, w hrabstwie Des Moines. W 2000 roku liczyło 1644 mieszkańców.

</doc>
<doc id="1994241" url="https://pl.wikipedia.org/wiki?curid=1994241" title="Middletown (Iowa)">
Middletown (Iowa)

Middletown – miasto w Stanach Zjednoczonych, w stanie Iowa, w hrabstwie Des Moines. W 2000 liczyło 535 mieszkańców.

</doc>
<doc id="1994244" url="https://pl.wikipedia.org/wiki?curid=1994244" title="West Burlington (Iowa)">
West Burlington (Iowa)

West Burlington – miasto w Stanach Zjednoczonych, w stanie Iowa, w hrabstwie Des Moines. W 2000 liczyło 3161 mieszkańców.

</doc>
<doc id="1994246" url="https://pl.wikipedia.org/wiki?curid=1994246" title="Triumf Endymiona">
Triumf Endymiona

Triumf Endymiona (ang. "The Rise of Endymion") – powieść science fiction amerykańskiego pisarza Dana Simmonsa z 1997, będąca czwartą i ostatnia częścią cyklu "Hyperion". Tytuł powieści oraz elementy fabuły nawiązują do poematu Johna Keatsa o tym samym tytule. Książka jest bezpośrednią kontynuacją powieści Endymion i zaczyna się dokładnie w momencie, gdzie tamta się kończy.
Nagrody.
W 1997 książka została nagrodzona nagrodą Locusa. Była także nominowana do Nagrody Hugo za najlepszą powieść w roku 1998.

</doc>
<doc id="1994247" url="https://pl.wikipedia.org/wiki?curid=1994247" title="Johann Andreas Herbst">
Johann Andreas Herbst

Johann Andreas Herbst, zwany też Autumnus (ochrzczony 9 czerwca 1588 w Norymberdze, zm. 24 stycznia 1666 we Frankfurcie nad Menem) – niemiecki kompozytor, skrzypek i teoretyk muzyki okresu baroku. Prawdopodobnie uczeń Hansa Leo Hasslera.
Wprowadził zasady weneckiego stylu polichóralnego do protestanckiej części Niemiec. Działał przy kościele Mariackim w Norymberdze oraz we Frankfurcie nad Menem. Komponował głównie muzykę religijną – kantaty, motety oraz chorały. Był znany także jako teoretyk i autor znanych w swojej epoce traktatów o muzyce – "Musica practica" oraz "Musica poetica".

</doc>
<doc id="1994250" url="https://pl.wikipedia.org/wiki?curid=1994250" title="Antonin Pierozzi">
Antonin Pierozzi

Antonin Pierozzi (Antonin z Florencji), łac. "Antoninus Florentinus", wł. "Antonino Pierozzi", ur. jako "Antonio Pierozzi" (ur. 1 marca 1389 we Florencji w Toskanii, zm. 2 maja 1459 w Moncalvo w Piemoncie) – włoski dominikanin (OP), arcybiskup Florencji, święty Kościoła katolickiego.
Życiorys.
Antonio urodził się we Florencji w rodzinie Niccolo i Tomasiny Pierozzich. Matka zmarła, gdy miał około pięciu lat. W dorosłym życiu nazywany był Antoninem ("Antonino" - wł. "Antek", "Antoś") z powodu swego niskiego wzrostu i wielkiej dobroci.
Wstąpił do Zakonu Kaznodziejskiego w 1405 roku przyjęty doń przez bł. Jana Dominici, który na polecenie bł. Rajmunda z Kapui zajmował się wówczas reformą konwentów dominikańskich. Odbył nowicjat w Kortonie, dalszą formację zakonną odbywał jako pierwszy zakonnik nowo powstałego obserwanckiego konwentu w Fiesole. Tuż po nim formację w tym samym konwencie rozpoczął Jan z Fiesole, który z czasem zyskał przydomek Fra Angelico. W 1413 roku Antonin otrzymał święcenia kapłańskie. Odznaczający się mądrością młody zakonnik od 1418 roku kierował braćmi jako przeor w Kortonie, Fiesole, Neapolu i Rzymie, gdzie został audytorem św. Roty i wykładowcą prawa kanonicznego. 
W 1436 roku został przeorem nowo ufundowanego przez Kosmę Medyceusza klasztoru we Florencji, który stał się jednym z ważniejszych ośrodków kultury odrodzenia. Antonin otworzył klasztorną bibliotekę dla wszystkich, nie tylko dla mieszkańców konwentu, czyniąc ją w ten sposób pierwszą publiczną biblioteką w Europie. Także za przeoratu Antonina we florenckim konwencie powstały słynne freski św. Jana z Fiesole. W 1437 roku został wikariuszem generalnym konwentów obserwantów w Italii. 
Kiedy w 1438 papież Eugeniusz IV przeniósł sobór z Ferraty do Florencji, Antonin użyczył w klasztorze gościny czterdziestu ojcom soborowym. Konwent św. Marka na czas soboru florenckiego stał się miejscem spotkań papieża ze znaczącymi osobami. Uczestnicy soboru w uznaniu mądrości florenckiego przeora ]nadali mu przydomek „Antonina Doradcy”. Kiedy w 1466 roku stolica arcybiskupia we Florencji zaczęła wakować mieszkańcy miasta wysłali papieżowi Eugeniuszowi IV listę swoich pięciu kandydatów na to stanowisko, ten nie poszedł za oczekiwaniami mieszczan, lecz mianował arcybiskupem Antonina. Jako biskup Antonin wsławił się zwłaszcza uczynkami miłosierdzia oraz założeniem stowarzyszenia „Dobroczyńców św. Marcina”. Był prekursorem dzisiejszej opieki społecznej.
Jest autorem wielu dzieł, z których najważniejsze to "Summa moralis".
W 1523 papież Hadrian VI zaliczył go w poczet świętych, przez zatwierdzenie kultu.
Jego wspomnienie liturgiczne obchodzone jest 2 maja.
Ciało św. Antonina pozostało w stanie nienaruszonym aż po dziś dzień. Spoczywa w kościele św. Marka we Florencji.
Na obrazach i w rzeźbie przedstawiany jest zazwyczaj w dominikańskim habicie i z paliuszem biskupim. Niekiedy także w stroju biskupim, z pastorałem.

</doc>
<doc id="1994251" url="https://pl.wikipedia.org/wiki?curid=1994251" title="C.D. Irapuato">
C.D. Irapuato



</doc>
<doc id="1994254" url="https://pl.wikipedia.org/wiki?curid=1994254" title="Adam Marszałkowski">
Adam Marszałkowski

Adam Maciej Marszałkowski (ur. 2 grudnia 1969 w Łodzi) – polski perkusista, z wykształcenia polonista i geodeta. Nagrał dwie płyty z zespołem Ich Troje. Założyciel zespołu Normalsi. Od 2008 do 2019 roku grał w zespole Coma.

</doc>
<doc id="1994255" url="https://pl.wikipedia.org/wiki?curid=1994255" title="Tragedia na Przełęczy Diatłowa">
Tragedia na Przełęczy Diatłowa

Tragedia na Przełęczy Diatłowa, śmierć grupy Diatłowa () – wydarzenie, które miało miejsce prawdopodobnie w nocy z 1 na 2 lutego 1959 roku, na wschodnim stoku góry Chołatczachl (ros. Холатчахль), na Uralu Północnym. Dziewięcioro uczestników studenckiej wyprawy w góry Uralu poniosło śmierć w niewyjaśnionych ostatecznie do dziś okolicznościach. Na cześć przywódcy wyprawy, Igora Diatłowa, przełęcz, w pobliżu której doszło do tragedii, nazwano Przełęczą Diatłowa.
Uczestnicy wyprawy.
23 stycznia 1959 roku grupa dziewięciu studentów i absolwentów Uralskiego Instytutu Politechnicznego w Swierdłowsku (obecnie Jekaterynburg) wyruszyła na narciarską wyprawę w północną część Uralu, w towarzystwie 37-letniego przewodnika Siemiona Zołotariowa. Celem wyprawy był szczyt Otorten; planowana trasa w porze zimowej oznaczona była jako trasa trzeciej, najtrudniejszej kategorii. Wszyscy uczestnicy ekspedycji mieli duże doświadczenie w podobnych wyprawach i byli przygotowani na niezwykle surowe warunki, jakie oczekiwały ich zimą w górach Uralu. Igor Diatłow planował wyprawę do Arktyki i traktował wypady podobne do wyprawy w okolice Otortenu jako przygotowanie do arktycznej podróży.
W skład ekspedycji wchodzili:
Przebieg wyprawy.
Celem wyprawy było zdobycie dwóch szczytów Uralu Północnego: góry i . 8 stycznia 1959 roku zgodę na wyprawę wydała Komisja Tras Turystycznych w Swierdłowsku. Ekspedycja została zorganizowana z okazji XXI zjazdu partii, który odbywał się w Moskwie od 27 stycznia do 5 lutego 1959 roku. Trasa wyprawy liczyła ponad 300 kilometrów. Po opuszczeniu ostatnich zamieszkałych osad turyści poruszali się po ziemiach należących do ludu Mansów oraz terenach administracyjnie należących do Iwdelłagu, to jest sieci łagrów, podlegających pod miasto Iwdel.
23 stycznia 1959 roku uczestnicy wyprawy wyjechali pociągiem ze Swierdłowska, 24 stycznia dotarli do miasta Sierow (Серов), a następnie do miasta Iwdel w obwodzie swierdłowskim u wschodnich podnóży gór Ural. Następnego dnia ciężarówka zabrała studentów do miejscowości (Вижай) – najdalej wysuniętej na północ miejscowości w tym rejonie. 26 stycznia z Wiżaju grupa, na odkrytej przyczepie samochodu ciężarowego dotarła do osady o nazwie 41. Odcinek, zamieszkałej przez drwali i geologów. Po przenocowaniu, 27 stycznia wyprawa wyruszyła w stronę góry Otorten. Następnego dnia Jurij Judin zachorował i musiał zawrócić do Wiżaju, podczas gdy reszta kontynuowała wyprawę. Jak się wkrótce okazało, Judin był jedynym członkiem wyprawy, który pozostał przy życiu.
Na podstawie prowadzonego przez turystów dziennika wiadomo, że 28 stycznia poruszali się wzdłuż rzeki Łozwy, 29 stycznia i 30 stycznia – wzdłuż rzeki Auspii. 31 stycznia ekspedycja dotarła do granicy lasu. Członkowie wyprawy zbudowali mały schron, gdzie pozostawili zapasy żywności na drogę powrotną, po czym kontynuowali podróż. Wieczorem 1 lutego dotarli na zbocze góry (w języku miejscowych Mansów nazwa ta oznacza „Martwa Góra”, co ma związek z faktem, że na nieporośniętym lasem wzniesieniu nie ma zwierząt). Pierwotnie wyprawa planowała ominąć tę górę i przejść przez położoną nieopodal przełęcz. Z uwagi jednak na pogarszającą się pogodę, zboczyli z kursu i znaleźli się na zboczu góry, gdzie postanowili rozbić obóz i przeczekać złe warunki atmosferyczne.
Poszukiwania.
Zgodnie z wcześniejszymi ustaleniami Diatłow po powrocie z góry Otorten miał wysłać znajomym telegram z zawiadomieniem o sukcesie wyprawy. Według planu ekspedycja miała powrócić do Wiżaju najpóźniej 12 lutego. Brak wieści od grupy zaniepokoił krewnych. Rozpoczęcie poszukiwań opóźniło się na skutek kilku czynników: braku mapy z naniesionym planem wyprawy, trudności organizacyjnych, niechęci lokalnych władz partyjnych, opieszałości i lekkomyślności władz uczelni oraz zakazu lotów nad strefą wojskową Północnego Uralu.
Harmonogram akcji poszukiwawczej:
Przebieg tragedii.
Z uwagi na brak świadków wydarzenia, ustalenie przebiegu tragedii było możliwe tylko na podstawie indukcji i oglądu miejsca tragedii. Dokładna data ani godzina wydarzeń nie jest znana. W toku śledztwa nie udało się precyzyjnie wyjaśnić, co i dlaczego ofiary robiły przed śmiercią.
Ślady wskazywały, że członkowie ekspedycji byli zmuszeni nagle opuścić namiot. Pomimo że temperatura tamtej nocy wynosiła między −15 a −18 °C, część z nich była częściowo rozebrana, niektórzy byli boso bądź mieli założony tylko jeden but. Z przeprowadzonej ekspertyzy wynika, że namiot turystów został w dwóch miejscach przecięty nożem od wewnątrz. Od namiotu prowadziły ślady stóp, kierujące się w stronę przeciwnego brzegu przełęczy i odległego o mniej więcej półtora kilometra cedru na krawędzi lasu, jednak po 500 metrach ślady te zniknęły pod śniegiem. Członkowie ekipy poszukiwawczej nie byli zgodni, czy ślady zostały zostawione przez 8 czy 9 osób. Pod cedrem znaleziono ślady ogniska. Z drzewa obłamano gałęzie do wysokości 4 metrów, na korze znajdowały się ślady krwi i wyszarpanych tkanek miękkich. Z niewyjaśnionych przyczyn ofiary ścięły nożem około 20 choinek i zaciągnęły je po ziemi do jaru, w głębi lasu, a następnie ułożyły je na ziemi w formie prostokąta. Rzeczy turystów znaleziono w namiocie oraz w śniegu, niedaleko od miejsc, w których odkryto zwłoki.
Przyczyny śmierci ofiar.
W toku śledztwa przeprowadzono sekcje zwłok ofiar. Na ich podstawie wyprowadzono następujące wnioski:
Większość ofiar miała niewielkie obrażenia zewnętrzne, takie jak: siniaki, zadrapania, skaleczenia oraz odmrożenia palców dłoni lub dłoni i stóp. U Zinaidy Kołmogorowej oraz Rustema Słobodzina śledczy stwierdzili ślady krwotoku z nosa, u Gieorgija Kriwoniszczenko i Jurija Doroszenko ślady poparzeń od ognia, które najprawdopodobniej powstały podczas próby rozpalenia ogniska i dokładania chrustu.
Ciała ofiar znalezionych w jarze nosiły ślady rozkładu i procesów gnilnych, powstałych na skutek kilkutygodniowego przebywania w śniegu i wodzie. Należały do nich urazy i braki tkanek miękkich z obrębu twarzy, brak gałek ocznych, ubytki tkanek miękkich powstałe na odsłoniętych partiach ciała. Zdaniem specjalistów, przeprowadzających sekcję zwłok, były to zmiany pośmiertne, bez związku z przebiegiem tragedii, których bezpośrednią przyczynę stanowiły roztopy śniegu i oddziaływanie wody na ciała ofiar.
Śledztwo i akta sprawy.
Śledztwo w sprawie tragedii prowadziła prokuratura w Swierdłowsku. Dochodzeniem kierował prokurator Lew Iwanow. Sprawa miała charakter kryminalny, protokół zamknięcia dochodzenia został sporządzony 28 maja 1959 roku i w sposób jednoznaczny nie wskazywał przyczyny tragedii. Znajduje się w nim adnotacja o osobach ukaranych za błędy w organizacji wypraw turystycznych i niewystarczającą kontrolę nad ekspedycjami. Według oficjalnej wersji przyczyną śmierci członków wyprawy było „działanie nieznanej siły”.
Akta śledcze zostały objęte zamkniętą klauzulą na 50 lat, co oznacza w praktyce, że od 28 maja 1959 roku do 28 maja 2009 roku dostęp do nich nie był możliwy lub wymagał specjalnej zgody prokuratury. Obecnie dokumenty śledcze sprawy „o śmierci turystów w rejonie góry Otorten” znajdują się w Państwowym Archiwum Obwodu Swierdłowskiego w Jekaterynburgu. Część dokumentów została sporządzona odręcznym pismem. W aktach znajdują się protokoły sporządzone przez śledczych, mapy, telegramy oraz protokoły zeznań świadków.
Śledztwo prokuratury w Swierdłowsku było przedmiotem krytyki wielu badaczy tragedii. Podnoszono między innymi kwestię braku specjalistycznych analiz i pobieżnego potraktowania sprawy. Na podstawie dokładnej analizy zawartości akt śledczych wiadomo, że prokuratura zleciła przeprowadzenia wielu ekspertyz, zaś wnioski wyprowadzone z sekcji zwłok ofiar są poprawne, nawet wedle wiedzy i standardów współczesnej medycyny sądowej.
W 1990 roku prokurator Lew Iwanow opublikował w prasie artykuł, w którym przeprosił rodziny ofiar za wprowadzenie ich w błąd. Wyjaśnił, że przekazane krewnym informacje nie były zgodne z prawdą. Wskazał również nazwiska osób, które znały przyczynę tragedii. Byli to: prokurator rejonowy N. Klim, Andriej Kirilenko i Afanasij Jesztokin.
Wyniki pracy dziennikarzy śledczych.
Do 28 maja 2009 roku akta śledcze sprawy nie były publicznie dostępne i tylko nieliczne osoby mogły się z nimi zapoznać, co praktycznie uniemożliwiało pracę dziennikarzom śledczym i historykom.
Po 2009 roku rosyjscy dziennikarze śledczy dotarli do materiałów operacyjnych Ministerstwa Spraw Wewnętrznych, dotyczących Aleksandra Kolewatowa i Siemiona Zołotariowa. Na podstawie rozmów z krewnymi ofiar ustalili, iż zawarty w protokole sekcji zwłok Siemiona Zołotariowa opis wyglądu ofiary nie odpowiada rysopisowi Siemiona. Według protokołu, Siemion miał 3 tatuaże i wstawione złote zęby, czemu zdecydowanie zaprzecza jego rodzina.
W kwietniu 2018 roku została przeprowadzona ekshumacja jego szczątków. Na podstawie badań DNA ustalono, że w grobie Siemiona Zołotariowa został pochowany mężczyzna o nieznanej tożsamości. Z archiwalnej dokumentacji cmentarzy w Jekaterynburgu wynika, że pogrzeb Siemiona Zołotoriowa nigdy nie odbył się w tym mieście.
Polska dziennikarka śledcza, która odczytała z rękopisu dziennik prowadzony w czasie wyprawy przez Zinaidę Kołmogorową, zwróciła uwagę na jego niezgodność z treścią dziennika Kołmogorowej, znajdującym się w aktach śledczych. Opisała również niezgodności pomiędzy rozmieszczeniem plam opadowych na ciałach ofiar, a pozycją znalezienia zwłok.
Dziennikarze śledczy, którzy zapoznali się z aktami sprawy, podnosili również kwestię niezgodności daty znalezienia zwłok i namiotu turystów oraz daty rozpoczęcia śledztwa, która przypada na 6 lutego 1959 roku, to jest trzy tygodnie wcześniej, niż faktycznie powinno się rozpocząć.
Poważną przeszkodą w badaniu tragedii stanowi nieudostępnianie dziennikarzom niektórych państwowych informacji niejawnych (, tajemnica państwowa), np. o pracy zawodowej Aleksandra Kolewatowa i ofiar zatrudnionych w zakładzie atomowym Majak. Niektórzy świadkowie wydarzeń z 1959 roku już nie żyją. Większość osób, która zeznawała w prokuraturze, podpisała oświadczenie o zachowaniu poufności.
Wznowienie śledztwa przez Prokuraturę Obwodu Swierdłowskiego.
1 lutego 2019 r. sekretarz prasowy Biura Prokuratora Generalnego Federacji Rosyjskiej Aleksander Kuriennoj ogłosił, że Prokuratura Obwodu Swierdłowskiego, w porozumieniu z Prokuratorem Generalnym Federacji Rosyjskiej Jurijem Czajką, od sierpnia 2018 r. bada akta w sprawie śmierci Diatłowców. Jak stwierdził Kuriennoj, celem śledztwa jest pozostawienie tylko jednej z 75 istniejących wersji śmierci grupy. Wszystkie wersje śmierci grupy Diatłowa, które weźmie pod uwagę prokuratura, wiążą się wyłącznie ze zjawiskami naturalnymi. Według niego, w drugiej dekadzie marca 2019 r. pracownicy Prokuratora Generalnego Federacji Rosyjskiej, zamierzają udać się na miejsce zdarzenia, gdzie razem z ekspertami w dziedzinie geodezji, kartografii i geologii przeprowadzą niezbędne badania.
Hipotezy.
Śledztwo prowadzone w sprawie tragedii nie dało jednoznacznej odpowiedzi w zakresie jej przyczyn. Objęcie akt zamkniętą klauzulą na 50 lat spowodowało, że wielu historyków, dziennikarzy śledczych, publicystów i internautów formułowało własne hipotezy. W Jekaterynburgu działa Fundacja Pamięci Grupy Diatłowa, prowadzona przez Jurija Kuncewicza, która zajmuje się badaniem tragedii oraz gromadzeniem wszelkich materiałów i publikacji.
Do najpopularniejszych hipotez należą:
Tragedia na Przełęczy była również podstawą do sformułowania hipotez bazujących na kryptozoologii lub zjawiskach paranormalnych. W 2014 roku ukazał się film dokumentalny "Zagadka rosyjskiego Yeti", w którym amerykański podróżnik i wspinacz Mike Libecki stawia hipotezę, że grupę Diatłowa zabił tytułowy yeti.
Próby rekonstrukcji wydarzeń.
W książce "Tajemnica śmierci grupy Diatłowa" Jewgienij Bujanow i Borys Słobcow dokonali próby rekonstrukcji chronologii wydarzeń. Nad ranem 2 lutego 1959 roku grupa turystów nagle, w pośpiechu opuściła namiot; zamiast go rozwiązać, przecięła jego bok. Studenci i przewodnik – część z nich ubrana, część w strojach mniej lub bardziej niekompletnych – dotarła do rosnącej około 1,5 km od namiotu wielkiej sosny, na krawędzi lasu, nieco poniżej namiotu. Pozostali tam przez około dwie godziny, rozpalając ognisko. Kompletnie ubrani wędrowcy pożyczyli niektóre części garderoby niekompletnie ubranym. Połamane gałęzie wskazywały, że studenci wspinali się na sosnę, prawdopodobnie by zobaczyć, co dzieje się z porzuconym namiotem. Być może lekkie pęknięcie czaszki jednego z nich było spowodowane upadkiem. Gdy Kriwoniszczenko i Doroszenko zmarli z wyziębienia, Diatłow, Kołmogorowa i Słobodin podjęli próbę dotarcia do namiotu; cała trójka zamarzła po drodze. Pozostali, po zabraniu zmarłym niezbędnych części odzieży (Dubinina miała stopy owinięte spodniami Kriwoniszczenki), zdecydowali się skryć głębiej w lesie, gdzie, błądząc w mroku, wpadli do jaru. Thibeaux-Brignolle zginął od razu; wkrótce po nim na skutek wychłodzenia i odniesionych obrażeń zmarła Dubinina. Zołotariow, chcąc się ogrzać, zabrał jej kurtkę; wkrótce jednak podzielił jej los. Niedługo potem z wyziębienia zmarł Kolewatow.
Inną wersję wydarzeń zaproponował Wiktor Malginow. Jego zdaniem, sposób opuszczenia namiotu oraz rany osób z jaru wskazują, iż na Przełęczy miała miejsce seria wybuchów. Eksplozje mogły być przyczyną opuszczenia namiotu, jak i tego, że turyści nie kierowali się w stronę bezpiecznego szałasu, tylko do nieznanego im lasu. Ostatni wybuch zabił osoby w jarze. Podobnego zdania był Anatolij Guszczin, dziennikarz z Jekaterynburga, autor dwóch książek o Przełęczy Diatłowa. W jego opinii turyści zginęli na skutek testów broni a przyczynę śmierci ofiar z jaru stanowiła eksplozja.
Próby rekonstrukcji wydarzenia mają charakter teoretycznych hipotez z uwagi na brak świadków i możliwości weryfikacji.
Kontrowersje dotyczące ruchu turystycznego.
Popularność tragedii w popkulturze przyczyniła się do rozwoju ruchu turystycznego, którego celem było odwiedzenie miejsca wydarzeń. W latach 2014–2016 w okolicy Przełęczy i wiodącej do niej tajgi uralskiej, wydarzyło się kilkadziesiąt niebezpiecznych incydentów, zaś w styczniu 2016 roku znaleziono zwłoki pierwszej ofiary śmiertelnej wspomnianego zjawiska. Mężczyzna zmarł w namiocie na skutek wychłodzenia. Od 2014 roku lokalne władze musiały pokrywać koszty licznych akcji ratunkowych połączonych z użyciem śmigłowca i transportem rannych do szpitala. Kilku zagranicznym turystom lekarze byli zmuszeni amputować odmrożone palce.
19 stycznia 2016 roku Rosyjska Agencja Informacyjna poinformowała, iż decyzją miejscowych władz, teren został na stałe zamknięty dla ruchu turystycznego w okresie jesienno-zimowym. Złamanie zakazu jest jednoznaczne z naruszeniem prawa obowiązującego w Federacji Rosyjskiej i podlega surowym karom. Koszty udzielenia pomocy turystom naruszającym prawo nie mogą zostać pokrywane z ich ubezpieczenia. Turystyczne wyprawy do miejsca tragedii w okresie wiosenno-letnim są krytykowane przez badaczy tragedii i Fundację Pamięci Grupy Diatłowa w związku z nieodpowiednim zachowaniem turystów i rozkradaniem pamiątek, zgromadzonych na Przełęczy.
Literatura.
W 1967 roku Jurij Jarowoj, dziennikarz ze Swierdłowska, napisał książkę "Wysszej katiegorii trudnosti" (), opartą na wydarzeniach grupy Diatłowa. Zebrał on również spory zbiór dokumentów i zdjęć związanych ze sprawą. Gdy w 1980 roku zginął w wypadku drogowym, jego zbiory zaginęły, co spowodowało pojawienie się kolejnych spiskowych teorii – choć jak się okazało same okoliczności wypadku nie budziły wątpliwości, a zawartość mieszkania mieszkającego samotnie Jarowoja po jego śmierci po prostu wywieziono w całości na wysypisko śmieci.
Od 2000 roku z czasopiśmie „Ural” Anna Matwiejewa rozpoczęła cykliczny druk publikacji "Przełęcz Diatłowa" (), wydanej następnie w wersji książkowej, w której scharakteryzowała 16 najpopularniejszych hipotez dotyczących tragedii.
W 2013 roku ukazała się publikacja Aleksieja Rakitina "Śmierć idąca po śladzie…" (). Autor łączył tragedię z operacjami wywiadu i kontrwywiadu oraz operacjami szpiegowskimi z czasów zimnej wojny.
W 2011 Jewgienij Bujanow i Borys Słobcow wydali książkę "Tajemnica śmierci grupy Diatłowa" (). Przedstawili w niej hipotezę, według której przyczyną tragedii było zejście tzw. deski śnieżnej lub osunięcie się na namiot niewielkiej lawiny, które wynikało z nadejścia gwałtownego frontu arktycznego i huraganowego wiatru. Hipoteza spotkała się z krytyką osób, które brały udział w ekipie poszukiwawczej w 1959 roku. Podnoszono między innymi fakt, iż wokół namiotu turystów stały wbite w śnieg kije do nart i narty, które nie zostały przewrócone przez masy śniegu. Z badań przeprowadzonych przez Wiktora Popownina, docenta Wydziału Geografii, nachylenie zbocza było zbyt małe, aby opisane w publikacji zjawisko mogło wystąpić. Z sekcji zwłok niektórych ofiar wynika, że zmarły one wcześniej, niż czas niezbędny do pokonania odległości dzielącej namiot od miejsca, gdzie znaleziono ich zwłoki.
W 2013 roku Donnie Eichar, amerykański producent filmowy, wydał książkę "Dead Mountain: The Untold True Story of the Dyatlov Pass Incident", w której postawił hipotezę, że za opuszczenie namiotu w panice przez uczestników wyprawy odpowiedzialne były infradźwięki. Generowane miały być one przez wiatr i ukształtowanie terenu, które stworzyło ścieżkę wirową von Kármána. Eichar wykluczył jednocześnie wojskowe i ponadnaturalne przyczyny wypadku.
W 2015 roku Oleg Archipow wydał publikację "Specjaliści ds. medycy sądowej w śledztwie o śmierci grupy Diatłowa" (). Książka charakteryzuje stan wiedzy medycyny sądowej i metody pracy z 1959 roku. Wedle ustaleń autora wnioski wyprowadzone z sekcji zwłok ofiar nie zawierają błędów, które mogłyby w istotny sposób wpłynąć na wynik śledztwa.
Tragedia na Przełęczy Diatłowa w popkulturze.
Do tragedii nawiązują:

</doc>
<doc id="1994259" url="https://pl.wikipedia.org/wiki?curid=1994259" title="Miami-Dade Transit">
Miami-Dade Transit

Miami-Dade Transit - system transportu publicznego w hrabstwie Miami-Dade na Florydzie. Jest to największy system transportowy na Florydzie, a 12 największy w USA. Obecnie obsługuje system kolei podmiejskiej, Metrorail, Downtown Miami Metromover, Metrobus i Paratransit (STS).

</doc>
<doc id="1994260" url="https://pl.wikipedia.org/wiki?curid=1994260" title="Chełmskie Linie Autobusowe - Chełm">
Chełmskie Linie Autobusowe - Chełm



</doc>
<doc id="1994261" url="https://pl.wikipedia.org/wiki?curid=1994261" title="Renato Travaglia">
Renato Travaglia

Renato Travaglia (ur. 26 października 1965 w Cavedine) – włoski kierowca rajdowy. Był dwukrotnym mistrzem Europy oraz jednokrotnym mistrzem Włoch.
Kariera.
W 1993 roku Travaglia zadebiutował w Rajdowych Mistrzostwach Świata. Pilotowany przez Alexa Mariego i jadący Fordem Escortem RS Cosworth zajął wówczas 6. miejsce w klasyfikacji generalnej Rajdu San Remo i 1. miejsce w grupie N. W swojej karierze łącznie wystartował w 12 rajdach Mistrzostw Świata, w tym ośmiokrotnie w Rajdzie San Remo. Zdobył łącznie 8 punktów w mistrzostwach, a największym jego sukcesem jest zajęcie 5. miejsca w San Remo w 2001 roku za kierownicą Peugeota 206 WRC.
W 2001 roku Travaglia startując z pilotem Flaviem Zanellą osiągnął pierwszy sukces międzynarodowy. Wygrał wówczas pierwszy rajd o Mistrzostwo Europy – Mille Miglia. W 2002 roku został mistrzem kontynentu jadąc Peugeotem 206 WRC. W tamtej edycji ME zwyciężył w 7 rajdach: Rally del Ciocco e Valle del Serchio, Mille Miglia, Rajdzie Salento, Rajdzie San Martino di Castrozza, Rajdzie Elpa, Rajdzie Barum i Rajdzie d’Antibes. W 2005 roku ponownie sięgnął po tytuł mistrza Europy. Wygrał wówczas: Mille Miglia, Rajd Madery i Rajd Barum.
Swoje sukcesy Travaglia osiągał także w mistrzostwach Włoch. W latach 1995–2000 sześciokrotnie z rzędu zdobywał tytuł mistrzowski w klasie samochodów z napędem na jedną oś. W tamtych edycjach krajowych mistrzostw startował samochodami Renault Clio Williams i Peugeot 306. W 2002 roku wywalczył mistrzostwo Włoch jadąc Peugeotem 206 WRC.

</doc>
<doc id="1994262" url="https://pl.wikipedia.org/wiki?curid=1994262" title="SFAG">
SFAG



</doc>
<doc id="1994264" url="https://pl.wikipedia.org/wiki?curid=1994264" title="Mateusz Kowalczyk">
Mateusz Kowalczyk

Mateusz Kowalczyk (ur. 3 maja 1987 w Chrzanowie) – polski tenisista, reprezentant Polski w Pucharze Davisa.
Kariera tenisowa.
Wielokrotnie w swojej karierze Kowalczyk wygrywał zawody o randze ATP Challenger Tour w grze podwójnej. W zawodach kategorii ATP World Tour wygrał 1 turniej, w 2014 roku z Artemem Sitakiem w Stuttgarcie. Ponadto awansował do 2 finałów wspólnie z Tomaszem Bednarkiem, w Belgradzie z 2010 roku, a także w Stuttgarcie z 2013 roku.
Debiut Polaka w turniejach Wielkiego Szlema miał miejsce podczas French Open 2010. Wspólnie z Bednarkiem przegrał jednak mecz 1. rundy z innym polskim deblem, Mariusz Fyrstenberg–Marcin Matkowski.
W grze pojedynczej najwyżej sklasyfikowany w rankingu był 12 października 2009 roku na 694. miejscu, zaś w deblu 9 września 2013 roku zajmował 77. pozycję.

</doc>
<doc id="1994265" url="https://pl.wikipedia.org/wiki?curid=1994265" title="Kongres Młodzieży Tybetańskiej">
Kongres Młodzieży Tybetańskiej

Kongres Młodzieży Tybetańskiej (tyb. བོད་ཀྱི་གཞོན་ནུའི་ལྷན་ཚོགས།, wylie:" bod kyi gzhon nu’i lhan tshogs", ang. "Tibetan Youth Congress") – międzynarodowa pozarządowa organizacja tybetańskiej diaspory, powołana 7 października 1970 z inicjatywy Tenzina Gesze Tethonga, Lodi Gjari, Sonama Topgjala i Tenzina Namgjal-Tethonga w Dharamsali w Indiach. Jej głównym postulatem jest uzyskanie przez Tybet "pełnej niepodległości, nawet za cenę życia". W swoim programie zdecydowanie odrzuca propozycję strasburską, przedstawioną w 1987 przez XIV Dalajlamę, domagając się prowadzenia walki, także przy użyciu przemocy, aż do uzyskania całkowitej suwerenności. Za obszar, na którym powinno się budować przyszłą państwowość uznaje, poza Tybetańskim Regionem Autonomicznym, także tereny etnicznego Tybetu wcielone po 1949 bezpośrednio do ChRL.
Naczelnym organem Kongresu jest Centralny Komitet Wykonawczy. Jego członkowie są wybierani przez Zgromadzenie Ogólne na trzyletnią kadencję. Dopuszcza się możliwość jednorazowej reelekcji.
Organizacja skupia 30 000 członków. Posiada 81 oddziałów w Indiach, Nepalu, Bhutanie, Norwegii, Kanadzie, Francji, Japonii, Australii, Stanach Zjednoczonych i Republice Chińskiej. Od 1974 wydaje (po tybetańsku i angielsku) pismo "Rangzen".
Jej działacze są znani ze zdecydowanej krytyki polityki "drogi środka", lansowanej przez Centralny Rząd Tybetański. Są inicjatorami licznych akcji protestacyjnych przed ambasadami ChRL w New Delhi czy Katmandu; przed igrzyskami olimpijskimi w Pekinie zakłócali przebieg sztafety z ogniem olimpijskim. Jednocześnie podejmują działania mające na celu utrwalenie i rozwój mechanizmów demokratycznych w środowiskach emigracyjnych. W 1994 z inicjatywy Kongresu powołano jedyną współcześnie działającą tybetańską partię polityczną – Narodową Demokratyczną Partię Tybetu. Rząd chiński uważa Kongres Młodzieży Tybetańskiej za organizację terrorystyczną i oskarża go m.in. o sprowokowanie krwawych zamieszek w Tybecie w marcu 2008 roku, a także o przeprowadzanie zamachów samobójczych.

</doc>
<doc id="1994269" url="https://pl.wikipedia.org/wiki?curid=1994269" title="Port lotniczy Widyń-Smurdan">
Port lotniczy Widyń-Smurdan

Port lotniczy Widin-Smurdan – port lotniczy położony w Widinie, w Bułgarii. Używany jest jako baza wojskowa Bułgarskich Sił Powietrznych.

</doc>
<doc id="1994270" url="https://pl.wikipedia.org/wiki?curid=1994270" title="Franz-Fekete-Stadion">
Franz-Fekete-Stadion

Franz-Fekete-Stadion (dawniej „Alpenstadion”) – stadion wielofunkcyjny w Kapfenberg, w Austrii. Na tym obiekcie swoje mecze rozgrywa klub Kapfenberger SV. Stadion może pomieścić 12 000 osób.
Franz Fekete był burmistrzem, zmarł w 2009 w wieku 87 lat.

</doc>
<doc id="1994281" url="https://pl.wikipedia.org/wiki?curid=1994281" title="Port lotniczy Hornafjörður">
Port lotniczy Hornafjörður

Port lotniczy Hornafjörður (isl. "Hornafjörðurflugvöllur", IATA: HFN, ICAO: BIHN) – islandzki port lotniczy w zlokalizowany w miejscowości Höfn.

</doc>
<doc id="1994287" url="https://pl.wikipedia.org/wiki?curid=1994287" title="Eddy Baggio">
Eddy Baggio

Eddy Baggio (ur. 23 sierpnia 1974) to były włoski piłkarz występujący na pozycji napastnika. Jest wychowankiem Fiorentiny. Jego starszym bratem jest były reprezentant Włochy Roberto Baggio, lecz w przeciwieństwie do niego, Eddy nigdy nie zadebiutował w Serie A i najwyższym poziomym rozgrywkowym, w którym występował było Serie B (rozegrał w niej 86 spotkań i zdobył 18 goli). Przez całą karierę występował tylko w klubach włoskich. Karierę zakończył w 2009 roku w drużynie AC Sangiovannese 1927. W 1991 roku zaliczył dwa występy w reprezentacji Włoch do lat 17.

</doc>
<doc id="1994288" url="https://pl.wikipedia.org/wiki?curid=1994288" title="Alfredo Pereira de Mello">
Alfredo Pereira de Mello

Mica, właśc. Alfredo Pereira de Melo (ur. 15 października 1904 w Salvador - zm. 10 marca 1989 w Salvador) – piłkarz brazylijski, występujący podczas kariery na pozycji defensywnego pomocnika.
Kariera klubowa.
Karierę piłkarską Mica rozpoczął w klubie Yankee Salvador w 1921 roku. W latach 1922-1923 występował w Botafogo Salvador. Podczas tego okresu Mica dwukrotnie zdobył mistrzostwo stanu Bahia - Campeonato Baiano w 1922 i 1923 roku. Ostatnim klubem w jego karierze było EC Bahia, gdzie zakończył karierę w 1924 roku. Z Bahią zdobył mistrzostwo stanu Bahia - Campeonato Baiano w 1924 roku.
Kariera reprezentacyjna.
W reprezentacji Brazylii Mica zadebiutował 11 listopada 1923 w meczu z reprezentacją Paragwaju podczas Copa América 1923. Na turnieju wystąpił we wszystkich trzech meczach Brazylii z Paragwajem, Urugwajem i Argentyną. Ostatni raz w barwach "canarinhos" wystąpił 9 grudnia 1923 w przegranym 0-2 meczu z reprezentacją Argentyny, którego stawką było Copa Julio Roca 1923.

</doc>
<doc id="1994293" url="https://pl.wikipedia.org/wiki?curid=1994293" title="Port lotniczy Arroyo Barril">
Port lotniczy Arroyo Barril

Port lotniczy Arroyo Barril (IATA: EPS, ICAO: MDAB) – port lotniczy położony w miejscowości El Portillo w Dominikanie.

</doc>
<doc id="1994295" url="https://pl.wikipedia.org/wiki?curid=1994295" title="Psychoza poporodowa">
Psychoza poporodowa

Psychoza poporodowa (PP) – epizod psychozy, występujący po urodzeniu dziecka. Zazwyczaj rozpoczyna się do 4 tygodni po porodzie, przy czym aż w połowie przypadków rozpoczyna się w pierwszym tygodniu, a w 75% przypadków w pierwszych 2 tygodniach po porodzie.
Psychoza poporodowa rozpoczyna się często od bezsenności, występowania uczucia niepokoju i zagubienia, a następnie przechodzi w podejrzliwość, zmiany zachowania i pozostałe objawy psychotyczne. Często w krótkim czasie następuje znaczna zmiana objawów pod względem ich intensywności i rodzaju przeżyć.
Klasyfikacja.
Kwestią sporną jest, czy psychoza poporodowa jest odrębną jednostką chorobową, czy jedynie odmianą zaburzeń afektywnych z objawami psychotycznymi, schizofrenii, zaburzeń psychoorganicznych, czy też stanowi połączenie wymienionych zaburzeń.
W DSM-5 psychozę poporodowę klasyfikuje się jako “krótkie zaburzenie psychotyczne” w sekcji “Zaburzenia należące do spektrum schizofrenii i inne zaburzenia psychotyczne”. Z kolei w ICD-10 koduje się ją zazwyczaj przez podanie typu zaburzenia (F30-F39) i dodanie drugiego kodu 099.3 (zaburzenia psychiczne i zaburzenia układu nerwowego wikłające ciążę, poród i połóg). W pewnych rzadkich przypadkach klasyfikacja pozwala również użyć kodu F53.
Epidemiologia.
Psychoza poporodowa jest dużo rzadziej występującym zaburzeniem niż np. depresja poporodowa. Szacuje się, że występuje ona z częstotliwością 1-2 przypadków na 1000 urodzeń. Choć występowanie tego zaburzenia jest rzadkie, niesie ono ze sobą duże zagrożenie dla życia matki i dziecka, ponieważ nieleczone symptomy PP mogą doprowadzić do samobójstwa i/lub zabicia dziecka. 
Przyczyny.
Dokładne przyczyny psychozy poporodowej nie są znane. Za czynniki ryzyka uznaje się:
Badania pokazują jednak, że 40% doświadczających psychozy poporodowej matek, nie cierpiało wcześniej na żadne choroby psychiczne.
Leczenie.
Psychoza poporodowa traktowana jest jako stan nagły, a matka, u której występują symptomy, powinna natychmiast zostać skierowana na hospitalizację. Choroba dobrze odpowiada na leczenie farmakologiczne, szczególnie w połączeniu z psychoterapią i psychoedukacją. Jako leki pierwszego wyboru stosuje się leki przeciwpsychotyczne i stabilizatory nastroju. Czasami również stosuje się profilaktyczną farmakoterapię wśród kobiet z wysokim ryzykiem psychozy poporodowej.

</doc>
<doc id="1994297" url="https://pl.wikipedia.org/wiki?curid=1994297" title="Nélson da Conceição">
Nélson da Conceição

Nélson da Conceição (ur. 21 kwietnia 1900 w Petrópolis - zm. ?) - piłkarz brazylijski, występujący podczas kariery na pozycji bramkarza.
Kariera klubowa.
Karierę piłkarską Nélson rozpoczął w klubie Petropolitano Rio de Janeiro w 1918 roku. Kolejnym klubem w jego karierze było CR Vasco da Gama. Podczas tego okresu Mica dwukrotnie zdobył mistrzostwo stanu Rio de Janeiro - Campeonato Carioca w 1923 i 1924 roku. Karierę zakończył w Bangu AC w 1929.
Kariera reprezentacyjna.
W reprezentacji Brazylii Nélson zadebiutował 11 listopada 1923 w meczu z reprezentacją Paragwaju podczas Copa América 1923. Na turnieju wystąpił we wszystkich trzech meczach Brazylii z Paragwajem, Urugwajem i Argentyną. Ostatni raz w barwach "canarinhos" wystąpił 9 grudnia 1923 w przegranym 0-2 meczu z reprezentacją Argentyny, którego stawką było Copa Julio Roca 1923.

</doc>
<doc id="1994299" url="https://pl.wikipedia.org/wiki?curid=1994299" title="Bionic">
Bionic

Bionic (styliz. jako "{Bi~ΟΠ~iC}") – piąty album anglojęzyczny amerykańskiej piosenkarki Christiny Aguilery, szóste studyjne wydawnictwo w jej karierze. Światowa premiera płyty odbyła się 4 czerwca 2010 nakładem wytwórni RCA Records, na półkach polskich sklepów muzycznych album pojawił się 7 czerwca tego roku. Na albumie zawarte zostały w sumie dwadzieścia cztery utwory, z których osiemnaście umieszczono na wersji standardowej, a resztę na deluxe edition płyty. Album jest efektem współpracy Aguilery z zastępem autorów i producentów muzycznych, w szczególności z Trickym Stewartem, Polow da Donem i Samuelem Dixonem. Stylistycznie muzyka na płycie stanowi połączenie różnych gatunków, między innymi rhythm and bluesa, popu, elektroniki i synthpopu. Aguilera chciała, by jej szósta płyta znacznie odróżniała się od poprzedniego wydawnictwa studyjnego, "Back to Basics" (2006), które zawierało nagrania z pogranicza jazzu, soulu i bluesa.
Album odniósł umiarkowany sukces artystyczny, jak i spotkał się ze względnym powodzeniem komercyjnym. Krytycy muzyczni docenili śmiałość Aguilery w eksperymentowaniu z gatunkami muzycznymi, dojrzałość wykonawczyni oraz jej wokal. Niektórzy z dziennikarzy negowali jednak inspirację piosenkarki twórczością artystów współpracujących z nią nad albumem. W Stanach Zjednoczonych "Bionic" zadebiutował na miejscu trzecim notowania "Billboard" 200, w ciągu pierwszego tygodnia od swojej premiery sprzedając się w nakładzie stu dziesięciu tysięcy kopii. Album okupował Top 10 list przebojów dookoła świata (między innymi w Australii, Brazylii, Japonii, Kanadzie i Niemczech), lecz szybko zniknął z większości zestawień. Zajął szczyt notowań w Wielkiej Brytanii, Korei Południowej czy Grecji. Z powodu niesatysfakcjonującej wytwórnię wydajności albumu na listach przebojów promocję "Bionic" przerwano w połowie czerwca 2010. Wiosną tego roku Aguilera promowała płytę przy pomocy występów w programach telewizyjnych ("The Oprah Winfrey", "American Idol", "VH1 Storytellers"). Pojawiła się także na 19. gali rozdania nagród MTV Movie Awards, podczas której zaprezentowała medley trzech pochodzących z albumu piosenek. Album wydał w sumie cztery single. Pierwszy z nich, „Not Myself Tonight”, zajmował pozycje w Top 40 list przebojów w większości krajów. Choć nie spotkał się z sukcesem w Stanach Zjednoczonych, okazał się hitem w Azji oraz umiarkowanym przebojem w Europie. „Not Myself Tonight” zilustrowano kontrowersyjnym teledyskiem, który zebrał mieszane recenzje i określony został jako „estetyczny, lecz nieoryginalny”. Trzeci singel, „You Lost Me”, minął się z powodzeniem komercyjnym. Krytycy wystawili obu utworom pozytywne recenzje. Dwa pozostałe wydawnictwa, „Woohoo” i „I Hate Boys”, opublikowano jako single promocyjne. Aguilera planowała ruszyć w trasę koncertową Bionic Tour, którą ostatecznie anulowano.
Informacje o albumie.
Latem 2007 roku w Azji, w trakcie trasy koncertowej Back to Basics Tour, Christina Aguilera wyznała, że jej nowa płyta będzie „krótka, słodka i zupełnie inna od poprzedniego dwupłytowego albumu "Back to Basics"”. Po narodzinach syna, Maksa Lirona Bratmana, wokalistka stwierdziła w wywiadzie przeprowadzanym przez Ryana Seacresta, że album zawierać będzie zupełnie nowy aspekt jej samej jako artystki. Obwieściła wówczas, że zawsze w okresie realizacji swych albumów, w studio nagraniowym korzysta z doświadczeń życiowych, więc tak muzycznie, jak i artystycznie, wyprodukuje najlepszy w dotychczasowej karierze materiał.
Praca nad albumem ruszyła w 2008 a zakończyła się wraz z początkiem 2010 roku. Album miał początkowo zostać wydany latem lub na jesieni 2009, lecz jego premierę odroczono następnie dwukrotnie – najpierw na kwiecień, a ostatecznie na czerwiec 2010. Tytuł płyty miał brzmieć "Light &amp; Darkness", lecz także został zmieniony. W 2009 Christina Aguilera podała do wiadomości, że jej nadchodzący projekt będzie odniesieniem do pop-artu. Według Aguilery, "Bionic" jest tytułem o znaczeniu wielowarstwowym. „(...) Oznacza posiadanie bionicznych części ciała; szczególnie struny głosowe są uwypuklone w graficznej oprawie albumu. (...) Potem dopiero jest drugie znaczenie "Bionic" – (...) bycie supernaładowanym elektronicznie i podekscytowanym na myśl o przyszłości. Jest to również mój sposób postrzegania kobiet.” – wyjaśniła wokalistka w wywiadzie udzielonym magazynowi "Era Nadaje Rytm". Christina zadedykowała płytę swojemu synowi Maksowi.
Po nagraniu płyty, za pośrednictwem własnej strony internetowej, Aguilera obwieściła:
Istnieje sześć oficjalnie znanych utworów, które zostały odrzucone przez RCA Records z finalnej wersji albumu (patrz tutaj). Jeden z nich („Night Desires”) stanowi współpracę Aguilery z duetem Goldfrapp, natomiast dwa inne – „Kimono Girl” i piosenka nieznana z tytułu – zostały napisane przez członków angielskiego zespołu Ladytron. Zarządcy RCA uznali utwory autorstwa Ladytronu za zbyt eksperymentalne i zastąpili je utworami bardziej mainstreamowymi. W ten sposób wytwórnia podjęła decyzję o zmianie tonu i konceptu albumu, jaki usiłowała stworzyć Aguilera. Wokalistka uznała w rozmowie z dziennikarzem pisma "Rolling Stone", że album został wydany w złym czasie. „Krążek miał w sobie mnóstwo niesamowitych dźwięków i futurystyczną wymowę, ale jeśli nie siedzi się naprawdę w muzyce, to ten album wylatuje z głowy. Mnóstwo kolaboracji na "Bionic" stanowiło pracę z ludźmi, którzy pochodzili z undergroundowych obszarów muzycznych, albo nie należeli do świata muzyki pop w ogóle. Uważam, że płyta wyprzedziła swoją erę i zostanie doceniona z biegiem czasu” – powiedziała w wywiadzie.
W kwietniu 2021 roku producentka Linda Perry ujawniła tytuły dwóch piosenek swojego autorstwa, które napisano z myślą o albumie "Bionic": „February” oraz „My Heart is Craving”. Obie zostały odrzucone przez Aguilerę.
Kompozycja i utwory.
Artystka opisała "Bionic" jako „unikatowy miks łączący w sobie wiele różnych gatunków i stylów muzycznych”. Zdaniem wokalistki, muzyka na "Bionic" jest „świeża i seksowna”, a także zróżnicowana tematycznie: zabawowa, jak i introspekcyjna. Wśród zawartych na albumie gatunków dominuje electropop oraz muzyka z pogranicza R&amp;B i popu. Inne style pojawiające się na albumie to między innymi dance(-pop), muzyka urban, soul czy synthpop. "Bionic" zrealizowano w futurystycznej konwencji dźwiękowej (korzystając głównie z instrumentów elektronicznych i komputerowych), w przeciwieństwie do poprzedniej płyty Aguilery "Back to Basics".
Pierwszy utwór z albumu, tytułowy „Bionic”, służy za wprowadzenie do tematyki albumu. Tekst piosenki dotyczy kroku postawionego w przyszłość, wejścia w „futurystyczny świat”, o którym śpiewa wokalistka. Utwór wyprodukowany został przez Johna Hilla i Switcha; drugi z nich znany jest z realizacji wysublimowanych piosenek na albumy wokalistki M.I.A. Gatunkowo „Bionic” określony jest jako electropop, a także gromadzi w sobie elementy electroclashu. „Not Myself Tonight” to electro-/dance-popowa piosenka, czerpiąca także z R&amp;B oraz stylu urban. Wyprodukowany przez Polow da Dona, singel traktuje o pozbywaniu się zahamowań i zabawie. „Not Myself Tonight” uznany został za muzyczny powrót do stylu prezentowanego przez Aguilerę w jej piosence „Dirrty” (2002), porusza bowiem motywy seksualności i wyuzdania. W trzecim utworze, nagranym wraz z raperką Nicki Minaj „Woohoo”, Aguilera uwodzi słuchacza oraz porównuje swoje narządy płciowe do czegoś pysznego; utwór mówi o technice seksu oralnego cunnilingus. Piosenka produkcji Polow da Dona stanowi miks różnych gatunków muzycznych, głównie elektroniki, hip-hopu (określana jest jako electrohop) i rhythm and bluesa, także reggae, dancehallu i urban. W elektronicznym „Elastic Love” Aguilera śpiewa o miłości pełnej wigoru i pożądania, którą porównuje do gumki recepturki (przez jej przyciągające oddziaływanie). Jest to drugi na albumie utwór wyprodukowany przez Hilla i Switcha; jedną z jego autorek jest M.I.A., przez co przypomina jej dokonania. „Desnudate”, produkcji Christophera „Tricky’ego” Stewarta, czerpie z electropopu i popu latynoskiego. Energiczna piosenka jest zapisem seksualnych fantazji wykonawczyni, Aguilera rozkazuje swoim słuchaczom rozebrać się i jej ulec.
Utwór szósty, „Love &amp; Glamour”, stanowi intro do kolejnej piosenki. W jedenastosekundowym wstępie tym Aguilera mówi o modzie, która jest jej zdaniem stylem życia i wyborem. „Glam”, sklasyfikowany jako połączenie electropopu i miejskiego R&amp;B, traktuje o wysokiej klasy modzie. Zdaniem Claude’a Kelly’ego, jednego z autorów, „Glam” skierowane jest ku żeńskim odbiorcom oraz traktuje o wertowaniu garderoby i szukaniu najlepszego stylu, dążeniu do bycia olśniewającą i seksowną przed wyjściem do klubu. Christopher Stewart wyprodukował ten, jak i kolejny zawarty na płycie utwór – „Prima Donnę”. „Prima Donna” stawia Christinę Aguilerę w świetle „królowej muzyki pop”; wokalistka śpiewa, że może rządzić światem. Kompozycja stanowi miks gatunków popu, R&amp;B i elektroniki. Gościnnie głosu swojego udzielił w niej raper Lil Jon. „Morning Dessert”, produkcji Bernarda „Focusa...” Edwardsa Jr., jest utworem 9. i intrem do utworu 10. Wstęp trwa minutę i trzydzieści trzy sekundy, Aguilera śpiewa, a momentami recytuje w nim o budzeniu się i szykowaniu do pracy oraz porównuje swojego męża do tytułowego porannego deseru. „Sex for Breakfast”, także wyprodukowany przez Focusa..., to unikatowe połączenie synthpopu oraz smooth jazzu. Piosenka jest seksowna i leniwa, traktuje o stosunku seksualnym odbywanym o poranku. Stanowi wprowadzenie do ballad, które układają się w ciąg utworów od 11. do 15.
Pierwszą z ballad jest „Lift Me Up” autorstwa i produkcji Lindy Perry. Jest to utwór o wzniosłym nastroju, mówi o liczeniu na bycie podniesionym przez kogoś na duchu, nadziei na uzyskanie pomocy. Stylistycznie piosenka łączy w sobie klasyczny pop z piano popem. 12. to 19-sekundowe intro „My Heart”, stanowiące zarejestrowane jedne z pierwszych słów Maksa Lirona Bratmana, syna Aguilery. Utworem 13. jest dedykowany Maksowi „All I Need”, w którym wokalistka śpiewa synowi, że „przynosi jej nadzieję, gdy nie może oddychać”. Jest to łagodna kompozycja popowa oraz pierwsza z trzech ballad wyprodukowanych przez Samuela Dixona (kolejne to 14. i 15.). „I Am” w swojej treści przejawia się jako pochwała cech osobowości (zalet i wad) wykonawczyni, artystka pyta w nim ukochanego mężczyznę, czy „weźmie ją taką, jaka jest”. W „You Lost Me” przedstawiona zostaje historia zgubnego romansu; podmiot liryczny przechodzi kryzys emocjonalny po utracie osoby, którą kochał. „I Am” i „You Lost Me” to hybrydy popu, soulu i muzyki adult contemporary.
Kolejny na trackliście jest utwór „I Hate Boys” produkcji Polow da Dona. Kompozycja łączy pop z muzyką elektroniczną. Aguilera opisała „I Hate Boys” jako feministyczny hymn skierowany do mężczyzn, którzy dyskryminują kobiety i ich zaangażowanie w pracę. „My Girls” powstał przy współpracy wokalnej Aguilery z Peaches. Wyprodukowany przez zespół Le Tigre utwór wpisuje się w nurt muzyki nu-disco, electrofunku oraz rapu. Zawartość liryczna utworu to pochwała feminizmu skryta pod wątkiem żeńskiej imprezy. Piosenką zamykającą standardową edycję albumu jest 18, „Vanity”, wyprodukowany przez Ester Dean, współautorkę wcześniejszych utworów z albumu. W dance-popowym „Vanity” wokalistka śpiewa o dystansie do siebie, byciu próżnym i czerpaniu z tego przyjemności. Piosenkę tę kończy zdanie wypowiadane przez Aguilerę: „Nie dajcie nam zapomnieć, kto obejmuje tron”. W użytym nagraniu audio Maks Liron Bratman odpowiada: „Ty obejmujesz, mamusiu”.
Okładka.
Okładka albumu została zaprojektowana przez Deana Stocktona, londyńskiego artysty tworzącego w nurcie street art, powszechnie znanego pod pseudonimem D*Face. Przedstawia Christinę Aguilerę jako robota. W 2014 roku Stockton opowiedział o projektowaniu grafiki: „Kiedy Christina zapytała, czy mogę zaprojektować okładkę jej nadchodzącego albumu, oczywiście bardzo mi to pochlebiało, ale również zmartwiło, bo nie słuchałem jej muzyki. (...) Wyjaśniła mi że mam absolutną kontrolę nad projektem. Poprosiłem ją o możliwość przesłuchania krążka, aby przekonać się, co wpadnie mi do głowy. (...) Płyta łączy w sobie uczucia futuryzmu i nostalgii. (...) Christina jest niesamowitą wokalistką – jej głos jest niewiarygodny. Całkowicie naturalnym wydał mi się pomysł, by przedstawić ją jako zbiór muzycznych elementów, jako robota. Praca nad projektem pochłonęła sporo czasu, ale sam proces przebiegł bardzo gładko.”
Wydanie i promocja.
Ogólnoświatowa premiera albumu "Bionic" odbyła się w piątek, 4 czerwca 2010 roku, kiedy to Sony Music ekskluzywnie opublikowało płytę na terenie Australii, Holandii i Niemczech. W Polsce "Bionic" wydano trzy dni później, 7 czerwca. Standardowa edycja albumu zawierała osiemnaście piosenek. Album ukazał się także w rozszerzonej wersji deluxe, obfitującej w pięć bonusowych utworów. Ponadto w edycji deluxe zwykła okładka została zastąpiona wersją 3D, a książeczkę wzbogacono o cztery dodatkowe strony.
Aguilera promowała album przy pomocy licznych występów na żywo oraz wywiadów udzielonych czasopismom i prezenterom popularnych programów telewizyjnych. W lutym 2010, na łamach amerykańskiej edycji magazynu "Marie Claire", ujawniła tytuły albumu oraz trzech pochodzących z niego kompozycji. 22 stycznia 2010 wystąpiła z wyprodukowaną przez Lindę Perry balladą „Lift Me Up” podczas telethonu w Los Angeles. 7 maja tego roku wykonała singel „Not Myself Tonight” w talk show "The Oprah Winfrey Show". Gościła na okładkach światowych magazynów, między innymi niemieckiej edycji "GQ" (wyd. czerwiec), lifestyle’owego "Outu" (czerwiec) czy kobiecego miesięcznika "Latina" (czerwiec/lipiec). 26 maja Aguilera uświetniła finałowy odcinek dziewiątego sezonu talent show "American Idol", wykonując w charakterze gwiazdy wieczoru singlową balladę „You Lost Me”. 6 czerwca, w trakcie gali MTV Movie Awards 2010 w Los Angeles, w widowiskowym show artystka zaprezentowała medley utworów „Bionic”, „Not Myself Tonight” oraz „Woohoo”. Dwa dni później, w momencie premiery czwartego albumu studyjnego Aguilery na amerykańskim rynku muzycznym, wokalistka odśpiewała kilka ze swoich największych przebojów, jak również utwory „Bionic” i „Not Myself Tonight”, podczas porannego magazynu telewizyjnej stacji NBC "The Today Show". 9 czerwca udzieliła obszernego wywiadu oraz odśpiewała „You Lost Me” w talk show CBS-u "Late Show with David Letterman". 10 czerwca szeroko promowany singel „Not Myself Tonight” wykonany został podczas programu "Live with Regis and Kelly", w którym Aguilera udzieliła także wywiadu. Następnego dnia w "The Early Show" stacji CBS wokalistka wystąpiła aż z pięcioma swoimi piosenkami, w gronie których znalazły się dwie z "Bionic" – tytułowa oraz „Not Myself Tonight”. Promocja albumu i pochodzących z niego utworów obejmowała również udział Aguilery w audycji "VH1 Storytellers" muzycznej stacji VH1.
Bionic Tour.
W ramach promocji albumu, Aguilera planowała wyruszyć w trasę Bionic Tour, która miała rozpocząć się w lipcu 2010 roku. Wiosną tego roku zapowiedziano dwadzieścia koncertów wokalistki, mających odbyć się na terenie Kanady i Stanów Zjednoczonych pomiędzy 15 lipca a 19 sierpnia, wspomniano także o występach brytyjskiej piosenkarki Leony Lewis, która podczas trasy miałaby supportować show Aguilery. Dnia 24 maja 2010 na własnej stronie internetowej Aguilera wydała oficjalne oświadczenie, według którego przekłada trasę na rok 2011. W wiadomości tej artystka napisała, że ze względu na zaawansowaną promocję albumu "Bionic" oraz swojego debiutanckiego filmu "Burleska" nie jest w stanie opracować trasy na poziomie, jakiego oczekiwaliby od niej fani, w związku z czym potrzebuje więcej czasu na pracę nad przedsięwzięciem. Bionic Tour promowane było przez agencję Live Nation. Finalnie tournée nie odbyło się, a ani Aguilera, ani korporacja Live Nation nie wydali na ten temat żadnego oświadczenia usprawiedliwiającego swoją decyzję.
Przyjęcie.
Opinie.
Płyta odniosła względnie spory sukces artystyczny, spotykając się ze znaczną ilością pozytywnych komentarzy, choć także z recenzjami negatywnymi i (najrzadziej) neutralnymi. Ogólny odbiór albumu był skrajny, a krytycy albo doceniali Aguilerę za śmiałość w eksperymentowaniu z muzyką, albo negowali inspirowanie się wokalistki twórczością artystów współpracujących z nią nad albumem.
Rob Sheffield, recenzent magazynu "Rolling Stone", wycenił album na , która to ocena idealnie odzwierciedla stanowisko dziennikarzy muzycznych w sprawie "Bionic". Redaktor dziennika "The Washington Post" Allison Stewart podsumowała "Bionic" jako album „głośny, zrobotyzowany i rozwlekły” oraz uznała „wirtualne zaniedbanie” ze strony wokalu Aguilery (efekty auto-tune) za „największe rozczarowanie” płyty. Pete Paphides z ekipy prestiżowego pisma "The Times" przyznał albumowi ocenę w postaci , chwaląc głównie kierownictwo muzyczne Aguilery; napisał, że „album brzmi dojrzalej i jest bardziej pewny siebie”, w porównaniu z wcześniejszą dyskografią wokalistki. Stephen Thomas Erlewine (AllMusic) wydał pochlebną recenzję, doceniając między innymi różnorodność albumu, jednak nie uznał go za dzieło śmiałe. W krótkim podsumowaniu własnej recenzji Łesław Dutkowski (cgm.pl) opisał "Bionic" jako płytę „syntetyczną, energetyczną, seksowną (...) i refleksyjną”. Ponadto pamflecista docenił różnorodność albumu: „Z jednej strony jest Aguilera śpiewająca liryczne kompozycje do naturalnego, nastrojowego podkładu. Na drugim biegunie lokuje się Aguilera kochająca klubowe imprezy, syntetyczne, skoczne, żywe piosenki, mocno buczącą elektronikę. A nade wszystko lubuje się w rozsiewaniu tętniącej erotyzmem aury” – pisał autor. Dutkowski omówienie albumu podsumował zwieńczeniem: „Ku zaskoczeniu, w obydwu (...) wcieleniach mieszkających obok siebie wokalistka prezentuje się dobrze. (...) Do twarzy Aguilerze zarówno z sexy elektroniką, jak i nastrojowymi, akustycznymi piosenkami.” Elysa Gardner ("USA Today") doceniła wokalizę Christiny Aguilery, pisząc: „Aguilera posiada atut, którego wielu jej konkurentom brakuje: znakomite zdolności wokalne. Na albumie "Bionic" artystka wykorzystuje swój talent z wielką dojrzałością i wyobraźnią”. Mimo to, utwory znajdujące się na płycie dziennikarka nazwała „mało odkrywczymi”.
Przychylna albumowi nie była Leah Greenblatt ("Entertainment Weekly"). Redaktorka przyznała mu ocenę „C” (w odwołaniu do skali szkolnej, A–E) i zdała powód swojej punktacji: „na "Bionic" talent wokalny Aguilery jest zbyt często negowany poprzez zamiłowanie artystki do oklepanych (...) bitów oraz agresywną, męczącą hiperseksualność”. W swej zasadniczo neutralnej recenzji dla "New York Timesa", Jon Pareless zauważył, że – w porównaniu ze starszymi wydawnictwami studyjnymi Aguilery – album "Bionic" stanowi swoiste „zboczenie artystyczne”; zgodził się jednak z Pete’em Paphidesem ("The Times") w kwestii sprawnego kierownictwa muzycznego sprawowanego nad albumem oraz docenił jego popowe walory. Eric Henderson ("Slant Magazine") wycenił album na oraz porównał go do albumów Britney Spears z ostatnich lat. Pracująca dla dziennika "Los Angeles Times" pamflecistka Margaret Wappler komplementowała rozerotyzowany wizerunek, przedstawiony przez Aguilerę na albumie.
"Bionic" zyskał uznanie wśród fanów artystki dzięki różnorodności i nowoczesnej aranżacji muzycznej, które na albumie zaprezentowała Aguilera.
Magazyn "Spin" umieścił album na pozycji czwartej swojego notowania „25 najważniejszych wakacyjnych albumów roku 2010”, a wiele zawartych na wydawnictwie utworów zyskało entuzjastyczne recenzje i objęło wysokie pozycje w tworzonych przez opiniodawców rankingach najlepszych piosenek 2010. Australijski dziennik "Herald Sun" okrzyknął nawet zamieszczoną na deluxe edition płyty piosenkę „Birds of Prey” „najbardziej niedocenionym dziełem muzycznym 2010 roku”. Przez czasopismo "Billboard" album nazwany został najlepszą popową mainstreamową płytą roku, a przez redaktora witryny "The Gospel According to Richard Eric" – jednym z najlepszych wydawnictw muzycznych minionych dwunastu miesięcy. Z kolei tygodnik rozrywkowy "Entertainment Weekly" okrzyknął "Bionic" piątym najgorszym albumem roku 2010.
Sprzedaż.
Album, choć sprzedał się w niewysokiej ilości egzemplarzy (nakład 1 000 000; stan na kwiecień 2011), cieszył się powodzeniem komercyjnym, docierając do Top 10 większości światowych list przebojów. W zestawieniu przebojów albumowych Wielkiej Brytanii "Bionic" zadebiutował na pozycji pierwszej 19 czerwca 2010, w pierwszy weekend od wydania sprzedając się w ilości 24 300 egzemplarzy. W zestawieniu ZPAV-u, badającym nakład sprzedanych albumów CD, album zajął 7. pozycję, zyskując z miejsca tytuł najlepiej sprzedającego się wydawnictwa Aguilery w Polsce. Z kolei w Stanach Zjednoczonych, w notowaniu "Billboard" 200, debiutował z miejsca trzeciego, co – choć stanowiło wysoką pozycję – równało się z osiągnięciem na liście najniższej pozycji szczytowej przez którykolwiek z dotychczas wydanych anglojęzycznych albumów studyjnych Aguilery.
W Australii album objął 3. miejsce listy ARIA Top 100 Albums, w Nowej Zelandii – pozycję szóstą na RIANZ Top 40 Albums. Na świecie "Bionic" plasował się w Top 10 oficjalnych zestawień przebojów albumowych w Austrii, Belgii (Flandrii), Czechach, Finlandii, Grecji (1. miejsce), Hiszpanii, Holandii, Irlandii, Korei Południowej (1.), Niemczech, Rosji, na Słowacji, w Szkocji, Szwajcarii, Szwecji, Tajwanie (1.), Turcji (1.), Wenezueli (1.) i we Włoszech; zdobył też szczyt listy European Top 100 Albums.
Nagrody i wyróżnienia.
W listopadzie 2010 Aguilera za album "Bionic" została nominowana do nagrody Virgin Media Music w dwóch kategoriach: "wokalistka roku" i "najlepszy powrót". Wokalistka zwyciężyła w drugiej z kategorii. Także pod koniec roku 2010 ogłoszone zostały pre-nominacje do nagrody Grammy. Pomimo aż dziewięciu prenominacji powiązanych z albumem "Bionic", artystka nie została wyróżniona żadną ostateczną nominacją. Aguilera była rozpatrywana jako nominowana do nagród w kategoriach:
Internetowa radiostacja Last.fm, gromadząca fanów muzyki rozrywkowej z całego świata, uwzględniła "Bionic" w swym rankingu „The Best of 2010”. W notowaniu albumowi przypisano 11. pozycję wśród najpopularniejszych albumów muzycznych roku 2010. W lipcu 2011 Aguilera uzyskała za album nominację do nagrody ALMA jako "ulubiona artystka muzyczna".
"Bionic" uzyskał też nominacje do nagród The Flecking w kategorii "najlepszy album" oraz BT Digital Music w kategorii "najlepsza promocja artystyczna".
Single.
Inauguracyjnym singlem promującym album został utwór „Not Myself Tonight”. Jego ogólnoświatowa premiera odbyła się na antenie stacji radiowej A.P.E. dnia 30 marca 2010 roku, lecz premiera fizyczna (w formie digital download) miała miejsce 13 kwietnia. Piosenka zyskała pozytywne recenzje krytyków . Singel zadebiutował na pozycji dwudziestej trzeciej notowania "Billboard" Hot 100 i nie zdobył w Stanach Zjednoczonych większej popularności. W ciągu niespełna miesiąca osiadł na szczycie libańskiej listy przebojów Lebanese Top 20, by następnie stać się hitem całego kontynentu azjatyckiego. Odniósł umiarkowany sukces na światowych listach przebojów, obejmując między innymi 11. miejsce na Canadian Hot 100 oraz 12. pozycję na UK Singles Chart.
Jako drugi singel dnia 18 maja 2010 roku wydany został „Woohoo”, nagrany przez Christinę Aguilerę wraz z Nicki Minaj. Opublikowany tylko jako singel promocyjny w sprzedaży cyfrowej, utwór uzyskał korzystne opinie krytyków muzycznych, którzy ze szczególną aprobatą przyjęli mocny wokal Aguilery. Mimo to, słabo promowana piosenka zajęła niskie pozycje na większości list przebojów (79. na "Billboard" Hot 100, 148. w notowaniu UK Singles Chart; do wyższych miejsc singlowa kompozycja dotarła w notowaniach azjatyckich).
Trzecim w ogóle, a drugim oficjalnym singlem została ballada „You Lost Me”, z premierą mającą miejsce 6 lipca 2010 roku. Wydawnictwo minęło się z sukcesem komercyjnym, spotykając się jednak z bardzo dobrym przyjęciem recenzentów; podobnie, pochlebne opinie zebrał wideoklip do utworu. „You Lost Me” był notowany wysoko na listach przebojów w Azji, lecz nie zyskał znacznej sukcesywności w żadnym innym rejonie świata. W Stanach Zjednoczonych stał się pierwszym singlowym wydawnictwem Christiny Aguilery nienotowanym na liście "Billboard" Hot 100.
3 września 2010 roku odbyła się premiera singla promocyjnego „I Hate Boys”. Był to ogółem czwarty singel z albumu, choć wydany wyłącznie w Australii i Nowej Zelandii.
Na początku marca 2011 spekulowano na temat wydania trzeciego oficjalnego, publikowanego fizycznie singla z albumu "Bionic", którym miała zostać ballada „I Am”. Do wydania singla nie doszło. Dodatkowo, w styczniu 2012 okazało się, że Aguilera chciała wydać na singlu utwór „Birds of Prey” (który znalazł się na deluxe edition), na co nie zezwolili jej zarządcy RCA Records.
Inne piosenki notowane na listach przebojów.
W sumie pięć niesinglowych utworów z albumu notowanych było na prestiżowych, światowych listach przebojów.
W pierwszym kwartale 2010 „Lift Me Up” osiągnął miejsca 125. na "Billboard" Hot 100 oraz 183. na UK Singles Chart. Wkrótce po wydaniu albumu "Bionic", pochodzący z niego tytułowy utwór, dzięki wysokiej sprzedaży cyfrowej, debiutował na pozycji sześćdziesiątej szóstej listy "Billboard" Hot 100; następnie notowany był na listach przebojów Nikaragui (27. miejsce) i Ekwadoru (35.).
W krajach azjatyckich sukcesywne okazały się piosenki „Glam” i „Monday Morning”: obie pojawiły się na liście przebojów Korei Południowej (na pozycjach sześćdziesiątej drugiej i sto siedemdziesiątej piątej), ponadto pierwsza z nich zajęła szczytne miejsce siedemnaste w hongkońskim notowaniu Hong Kong Top 20 Singles. „Monday Moring” objął też pozycję 22. na liście przebojów Panamy. Utwór „Little Dreamer” był notowany w Republice Południowej Afryki, na 162. miejscu.
Spuścizna.
W 2012 Sam Lansky, dziennikarz współpracujący z witryną MTV.com, okrzyknął "Bionic" albumem „niezrozumianym, wyprzedzającym swoje czasy”. „Dwa lata po wydaniu płyty, znakomitość "Bionic" pozostaje niewzruszona”, pisał Lansky. Opinii tej wtórowali Matt Stopera (BuzzFeed.com) oraz redaktorzy serwisu muzycznego popheart.pl, chwalący między innymi nagrania „Birds of Prey”, „You Lost Me” i „Elastic Love”. Płyta, w tym pochodząca z niej piosenka „Monday Morning”, zainspirowały kolekcję brytyjskiego projektanta mody Bobby’ego Ableya na lato 2014 roku. Wiosną 2016 roku utwór „My Girls”, nagrany przy współudziale Peaches, znalazł się na playliście sporządzonej przez kandydującą na stanowisko prezydenckie byłą sekretarz stanu USA Hillary Clinton. Za pośrednictwem serwisu Spotify Clinton skompilowała playlistę trzydziestu utworów muzycznych; wykonawcą każdej z piosenek został artysta mocno zaangażowany w działalność społeczną.
Joey Guerra uznał, że "Bionic" „wymaga obrony”, a jego negatywne przyjęcie w roku 2010 było niesprawiedliwością. Zdaniem Guerry, album „wyprzedził swoje czasy”, był „niezależny i postępowy” (podobnie jak "Erotica" Madonny oraz "The Velvet Rope" Janet Jackson). W retrospektywnym omówieniu dla miesięcznika "Attitude" stwierdzono, że na wydawnictwie „kryje się eksperymentalny, ekscytujący i prowokujący do myślenia pop”. Alim Kheraj pisał, że niektóre z piosenek są innowacyjne, odważne i „przekraczają granice muzyki popularnej”.
8 czerwca 2020 roku, w dziesiątą rocznicę swojej premiery, album powrócił na listy przebojów sprzedaży cyfrowej. Było to wynikiem kampanii „#JusticeForBionic”, zorganizowanej w mediach społecznościowych. "Bionic" uplasował się w czołowej piątce kilkunastu notowań iTunes Store, zajmując miejsce pierwsze między innymi w Hiszpanii, Brazylii, Meksyku i Argentynie, miejsce drugie w Rosji oraz trzecie w Stanach Zjednoczonych. Na liście ogólnoświatowej ("Worldwide iTunes Album Chart") objął pozycję dziewiątą. „Little Dreamer”, wcześniej dostępny wyłącznie jako bonus track w sprzedaży iTunes, udostępniony został w mediach strumieniowych, a ponowne zainteresowanie utworem sprawiło, że on również dotarł na szczyt kilku notowań iTunes Store (m.in. w Brazylii, Argentynie, Meksyku). Wszedł też na oficjalną listę przebojów na Filipinach, zajmując miejsce trzynaste.
Lista utworów.
Lista utworów, które znajdują się na albumie "Bionic", została podana do informacji fanów na oficjalnej stronie internetowej Christiny Aguilery dnia 8 maja 2010 roku.
Deluxe edition.
11 maja opublikowano listę pięciu dodatkowych utworów, zawartych na edycji rozszerzonej albumu (tzw. deluxe edition). Piosenka „Little Dreamer” została wydana wyłącznie za pośrednictwem iTunes Store jako dodatkowy utwór.

</doc>
<doc id="1994302" url="https://pl.wikipedia.org/wiki?curid=1994302" title="NNSC">
NNSC



</doc>
<doc id="1994305" url="https://pl.wikipedia.org/wiki?curid=1994305" title="Yoko Akino">
Yoko Akino



</doc>
<doc id="1994307" url="https://pl.wikipedia.org/wiki?curid=1994307" title="Bethany Hamilton">
Bethany Hamilton

Bethany Meilani Hamilton (ur. 8 lutego 1990 r. na wyspie Kauaʻi na Hawajach) – amerykańska surferka, która straciła ramię wskutek ataku rekina.
Życiorys.
Urodziła się w Līhuʻe na Hawajach. Mieszkała tam wraz z rodzicami oraz dwoma braćmi: Timmy'm i Noah. Dzięki rodzicom, surferom, którzy przybyli na Hawaje w latach 70. ze względu na świetne warunki do uprawiania surfingu, Bethany Hamilton od najmłodszych lat miała styczność z tym sportem.
Była wielokrotną zwyciężczynią zawodów dla dzieci, m.in. w wieku 8 lat zajęła pierwsze miejsce w zawodach Rell Sun Menehune. Były to pierwsze wygrane przez nią zawody. W 2000 roku powtórzyła sukces w "11 under girls", potem w "15 under girls". Widząc sukcesy i potencjał młodej zawodniczki firma "Rip Curl" została jej sponsorem.
31 października 2003 roku Bethany Hamilton poszła wczesnym rankiem z przyjaciółką i jej rodziną posurfować przy plaży Tunnels Beach. Gdy leżała i odpoczywała na desce, zaatakował ją rekin (żarłacz tygrysi) i odgryzł lewe ramię. Straciła niemal 60% krwi. Po skomplikowanej operacji spędziła tydzień w szpitalu Wilcox Memorial Hospital. Wypadek spowodował u niej początkowo traumę, z której jednak wyszła i postanowiła kontynuować treningi. Deska na której doszło do wypadku została przekazana Muzeum Surfingu w Kalifornii.
Po zaledwie trzech miesiącach od wypadku, Bethany Hamilton powróciła w styczniu 2004 roku do startów w zawodach. Wkrótce potem wygrała ESPY Award dla Najlepszego Powracającego Sportowca oraz Teen Choice Awards. W następnych latach występowała jako reprezentantka kraju. W 2005 roku zajęła pierwsze miejsce w NSSA National Championships. W 2008 roku została członkiem Association of Surfing Professional.
W 2013 roku ogłosiła swój udział jako pilota w dziewięciodniowym rajdzie Rallye Aicha des Gazelles w Maroku, w którym startuje 150 wyłącznie kobiecych załóg z całego świata. Razem z kierowcą Chrissie Beavis zakończyły rajd na ósmym miejscu.
Do dziś Bethany bierze udział w zawodach surfingowych. W 2014 roku zajęła pierwsze miejsce w konkursie Surf 'n' Sea Pipeline Women's Pro, organizowanym w Stanach Zjednoczonych. W 2016 roku natomiast była trzecia podczas zawodów Fiji Women's Pro, pokonując Nikki Van Dijk w ćwierćfinale mistrzostw. 
Media.
Na skutek wypadku i późniejszego powrotu do sportu Hamilton stała się powszechnie znana. Jako gość wystąpiła w licznych programach telewizyjnych, m.in. u Oprah Winfrey czy w "Good Morning America". Na podstawie swoich wspomnień z okresu rekonwalescencji opublikowała książkę „Soul Surfer”, na podstawie której powstał film, z AnnaSophią Robb w roli głównej. Polskie wydanie książki, pod tytułem "Surferka", ukazało się na rynku polskim w listopadzie 2011 roku. Film był nominowany w dwóch kategoriach do nagrody „Teen Choice Awards”.
Bethany wydała również inne książki, które nie zostały opublikowane w Polsce, dotyczące filmu, swojej surfingowej historii bądź zdrowego trybu życia.

</doc>
<doc id="1994309" url="https://pl.wikipedia.org/wiki?curid=1994309" title="Port lotniczy Maniitsoq">
Port lotniczy Maniitsoq

Port lotniczy Maniitsoq (grenlandzki: "Mittarfik Maniitsoq", IATA: JSU, ICAO: BGMQ) – port lotniczy położony w Maniitsoq, na Grenlandii.

</doc>
<doc id="1994310" url="https://pl.wikipedia.org/wiki?curid=1994310" title="Milford (Iowa)">
Milford (Iowa)

Milford – miasto w Stanach Zjednoczonych, w stanie Iowa, w hrabstwie Dickinson. W 2000 roku liczyło 2474 mieszkańców.

</doc>
<doc id="1994311" url="https://pl.wikipedia.org/wiki?curid=1994311" title="Lake Park (Iowa)">
Lake Park (Iowa)

Lake Park – miasto w Stanach Zjednoczonych, w stanie Iowa, w hrabstwie Dickinson. W 2000 roku liczyło 1023 mieszkańców.

</doc>
<doc id="1994312" url="https://pl.wikipedia.org/wiki?curid=1994312" title="Okoboji (Iowa)">
Okoboji (Iowa)

Okoboji – miasto w Stanach Zjednoczonych, w stanie Iowa, w hrabstwie Dickinson. W 2000 liczyło 820 mieszkańców.

</doc>
<doc id="1994314" url="https://pl.wikipedia.org/wiki?curid=1994314" title="Orleans (Iowa)">
Orleans (Iowa)

Orleans – miasto w Stanach Zjednoczonych, w stanie Iowa, w hrabstwie Dickinson. W 2000 roku liczyło 583 mieszkańców.

</doc>
<doc id="1994315" url="https://pl.wikipedia.org/wiki?curid=1994315" title="Superior (Iowa)">
Superior (Iowa)

Superior – miasto w Stanach Zjednoczonych, w stanie Iowa, w hrabstwie Dickinson. W 2000 roku liczyło 142 mieszkańców.

</doc>
<doc id="1994319" url="https://pl.wikipedia.org/wiki?curid=1994319" title="Terril (Iowa)">
Terril (Iowa)

Terril – miasto w Stanach Zjednoczonych, w stanie Iowa, w hrabstwie Dickinson. W 2000 liczyło 404 mieszkańców.

</doc>
<doc id="1994320" url="https://pl.wikipedia.org/wiki?curid=1994320" title="Wahpeton (Iowa)">
Wahpeton (Iowa)

Wahpeton – miasto w Stanach Zjednoczonych, w stanie Iowa, w hrabstwie Dickinson. W 2000 roku liczyło 462 mieszkańców.

</doc>
<doc id="1994323" url="https://pl.wikipedia.org/wiki?curid=1994323" title="West Okoboji (Iowa)">
West Okoboji (Iowa)

West Okoboji – miasto w Stanach Zjednoczonych, w stanie Iowa, w hrabstwie Dickinson. W 2000 roku liczyło 432 mieszkańców.

</doc>
<doc id="1994331" url="https://pl.wikipedia.org/wiki?curid=1994331" title="Przedziwna">
Przedziwna



</doc>
<doc id="1994332" url="https://pl.wikipedia.org/wiki?curid=1994332" title="Lafayette McLaws">
Lafayette McLaws

Lafayette McLaws (1821–1897) – amerykański oficer US Army oraz armii Konfederacji podczas wojny secesyjnej.

</doc>
<doc id="1994333" url="https://pl.wikipedia.org/wiki?curid=1994333" title="Łysówka">
Łysówka



</doc>
<doc id="1994335" url="https://pl.wikipedia.org/wiki?curid=1994335" title="AŁŻIR">
AŁŻIR

AŁŻIR, ros. АЛЖИР, Акмолинский лагерь жён изменников Родины, Akmoliński Łagier Żon Zdrajców Ojczyzny
- nieoficjalna nazwa kobiecego obozu działającego w latach 1938-1953 w obwodzie karagandyjskim, 17. podobozu Karłagu.

</doc>
<doc id="1994339" url="https://pl.wikipedia.org/wiki?curid=1994339" title="Kallinos">
Kallinos

Kallinos z Efezu (łac. "Callinus" gr. , pierwsza połowa VII wieku p.n.e.) – najstarszy poeta grecki piszący elegie bojowe. Zachowały się nieliczne fragmenty jego dzieł, najdłuższy z nich liczy 21 wersów i jest wezwaniem do wojny z Kimerami.

</doc>
<doc id="1994340" url="https://pl.wikipedia.org/wiki?curid=1994340" title="Floriano">
Floriano

Floriano, właśc. Floriano Peixoto Correa (ur. 1 grudnia 1899 w Botucatu, zm. 19 września 1938 w Oranie) – brazylijski piłkarz, występujący podczas kariery na pozycji ofensywnego pomocnika.
Kariera klubowa.
Karierę piłkarską Floriano rozpoczął w klubie Porto Alegre w 1922 roku. W 1923 roku występował w Grêmio Porto Alegre. W latach 1924–1927 występował we Fluminense FC. Podczas tego okresu Floriano zdobył mistrzostwo Stanu Rio de Janeiro – Campeonato Carioca w 1924 roku. W latach 1928–1929 występował w Américe Rio de Janeiro. Z Ameriką zdobył mistrzostwo Stanu Rio de Janeiro – Campeonato Carioca w 1928 roku. Rok 1930 spędził w São Cristóvão Rio de Janeiro a 1931 w Barretos São Paulo. Ostatnim klubem w jego karierze było Santos FC, gdzie zakończył karierę w 1932 roku.
Kariera reprezentacyjna.
Floriano zadebiutował w reprezentacji 11 listopada 1925 w towarzyskim meczu z Corinthians Paulista. Kilka tygodni później wziął udział w turnieju Copa América 1925. Brazylia zajęła drugie miejsce, a Floriano zagrał we wszystkich czterech spotkaniach z Paragwajem i Argentyną. Ostatni raz w barwach "canarinhos" Floriano zagrał 24 czerwca 1928 w towarzyskim meczu ze szkockim klubem Motherwell F.C. Ogółem w reprezentacji wystąpił w czterech meczach międzypaństwowych oraz trzech meczach z drużynami klubowymi.

</doc>
<doc id="1994341" url="https://pl.wikipedia.org/wiki?curid=1994341" title="Hrabia Monte Christo (film 2002)">
Hrabia Monte Christo (film 2002)

Hrabia Monte Christo (ang. "The Count of Monte Cristo") – film kostiumowy z 2002 roku. Adaptacja powieści Aleksandra Dumasa o takim samym tytule.
Opis fabuły.
Marynarz Edmund Dantes, wskutek fałszywego donosu, zostaje skazany na dożywotnie więzienie. Trafia do lochu zamku d'If. Po czternastu latach odzyskuje jednak wolność, a dzięki szczęśliwemu splotowi okoliczności zyskuje ogromne bogactwo. Wraca wówczas jako hrabia Monte Christo do Paryża, gdzie postanawia dokonać zemsty...

</doc>
<doc id="1994344" url="https://pl.wikipedia.org/wiki?curid=1994344" title="Kebes">
Kebes

Kebes z Teb (gr. , łac. "Cebes") – filozof grecki z V/IV wieku p.n.e. Uczeń Sokratesa, opisany w dwóch dialogach Platona.

</doc>
<doc id="1994348" url="https://pl.wikipedia.org/wiki?curid=1994348" title="Walec hiperboliczny">
Walec hiperboliczny

Walec hiperboliczny – walec, w którym stałą krzywą jest hiperbola, a jego generatory są prostopadłe do płaszczyzny tejże hiperboli. Kwadryka w układzie współrzędnym jest opisana równaniem:
Parametry.
Powierzchnię prostokreślną walca można sparametryzować:
Krzywizna Gaussa.
Miarą zakrzywienia powierzchni walca hiperbolicznego jest:
Współczynniki formula_7 i formula_8 pomagają w dowodzeniu Theorema Egregium, czyli Twierdzenie wyborne (krzywizna powierzchni jest niezmiennikiem wszelkich przekształceń, które nie zmieniają odległości mierzonych na tej powierzchni)
Współczynniki pierwszego stopnia.
Współczynniki Christoffela pierwszego stopnia dowolnej powierzchni Riemannowskiej można zdefiniować, posługując się współczynnikami formula_9 i wzorem kwadryki, dzięki którym można zbadać krzywiznę w każdym punkcie półpłaszczyzny hiperbolicznej.
Współczynniki drugiego stopnia.
W przypadku współczynników Christoffela drugiego stopnia, trzeba posłużyć się współczynnikami formula_13 i wzorem kwadryki.

</doc>
<doc id="1994350" url="https://pl.wikipedia.org/wiki?curid=1994350" title="Cebes">
Cebes



</doc>
<doc id="1994353" url="https://pl.wikipedia.org/wiki?curid=1994353" title="Callinus">
Callinus



</doc>
<doc id="1994357" url="https://pl.wikipedia.org/wiki?curid=1994357" title="Wydział Wykonawczy Rządu Narodowego dla Wołynia, Podola i Ukrainy">
Wydział Wykonawczy Rządu Narodowego dla Wołynia, Podola i Ukrainy

Wydział Wykonawczy Rządu Narodowego dla Wołynia, Podola i Ukrainy ("Wydział Wykonawczy w Prowincjach Rusi") – utworzony 21 czerwca 1863 na mocy dekretu Rządu Narodowego z 22 maja 1863 ustanawiającego Wydział Wykonawczy Rusi. Był regionalnym organem władz powstania styczniowego na Wołyniu, Podolu i Ukrainie, rezydującym w Żytomierzu.
Jako organ administracji powstańczej miał sprawować swą władzę za pośrednictwem zarządów wojewódzkich podzielonych na sekcje. Zarządom podlegać mieli mianowani naczelnicy powiatów i miast. Przy Wydziale Wykonawczym miał rezydować komisarz pełnomocny Rządu Narodowego, mianujący komisarzy przy zarządach wojewódzkich. Po mianowaniu 10 lipca 1863 naczelnym wodzem ziem ruskich gen. brygady Edmunda Różyckiego, kompetencje Wydziału Wykonawczego ograniczały się do administracji cywilnej.

</doc>
<doc id="1994359" url="https://pl.wikipedia.org/wiki?curid=1994359" title="Neuhaus am Rennweg">
Neuhaus am Rennweg

Neuhaus am Rennweg – miasto w Niemczech, w kraju związkowym Turyngia, w powiecie Sonneberg. W 2009 liczyło 5 468 mieszkańców.
Miasto pełni funkcję "gminy realizującej" (niem. "erfüllende Gemeinde") dla gminy wiejskiej Goldisthal. Do 30 grudnia 2012 pełniło również taką funkcję dla gmin Scheibe-Alsbach oraz Siegmundsburg. Dzień później obie gminy zostały przyłączone do miasta i stały się automatycznie jego dzielnicami.
1 grudnia 2011 do miasta przyłączono gminę Steinheid. 1 stycznia 2019 natomiast przyłączono gminy Lichte i Piesau z powiatu Saalfeld-Rudolstadt.
Współpraca.
Miejscowość partnerska:

</doc>
<doc id="1994360" url="https://pl.wikipedia.org/wiki?curid=1994360" title="Wydział Wykonawczy w Prowincjach Rusi">
Wydział Wykonawczy w Prowincjach Rusi



</doc>
<doc id="1994361" url="https://pl.wikipedia.org/wiki?curid=1994361" title="Zwycięstwo">
Zwycięstwo



</doc>
<doc id="1994362" url="https://pl.wikipedia.org/wiki?curid=1994362" title="Pavel Šimáček">
Pavel Šimáček

Pavel Šimáček (ur. 28 kwietnia 1979) – czeski szachista, mistrz międzynarodowy od 2002 roku.
Kariera szachowa.
W 1993 r. zdobył w Chrudimiu tytuł wicemistrza Czech juniorów do 14 lat, natomiast w 1998 r. zajął II m. w finale mistrzostw kraju w kategorii do 20 lat. Wielokrotnie reprezentował narodowe barwy na mistrzostwach świata i Europy juniorów w różnych kategoriach wiekowych, największy suk ces odnosząc w 1995 r. w Żaganiu, gdzie zdobył tytuł mistrza Europy do 16 lat.
W 2009 r. zdobył w Děčínie tytuł indywidualnego mistrza Czech, natomiast w 2010 r. w finałowym turnieju zajął III miejsce (za Davidem Navarą i Tomasem Polakiem).
Do innych jego sukcesów w turniejach indywidualnych należą:
Najwyższy ranking w dotychczasowej karierze osiągnął 1 lipca 2010 r., z wynikiem 2532 punktów zajmował wówczas 9. miejsce wśród czeskich szachistów.

</doc>
<doc id="1994363" url="https://pl.wikipedia.org/wiki?curid=1994363" title="Pavel Simacek">
Pavel Simacek



</doc>
<doc id="1994365" url="https://pl.wikipedia.org/wiki?curid=1994365" title="Główna Księgarnia Naukowa im. B. Prusa">
Główna Księgarnia Naukowa im. B. Prusa

Główna Księgarnia Naukowa im. B. Prusa – księgarnia naukowa założona w latach 50. XX wieku w Warszawie. Znajduje się na Krakowskim Przedmieściu pod numerem 7, w kamienicy Józefa Grodzickiego, w której Bolesław Prus umieścił sklep Stanisława Wokulskiego, głównego bohatera „Lalki”. Na drugim piętrze miało się również znajdować mieszkanie Ignacego Rzeckiego. W bramie kamienicy została umieszczona tablica upamiętniająca Rzeckiego.
Historia.
Księgarnia Państwowego Instytutu Wydawniczego została otwarta w maju 1952 roku jako "Dom Książki". Swoją obecną nazwę uzyskała 16 maja 1962 roku w 50. rocznicę śmierci Bolesława Prusa. Od początku miała profil akademicki, co wynikało z bezpośredniego sąsiedztwa wydziałów humanistycznych Uniwersytetu Warszawskiego i PAN-u. W 1991 została przekształcona w spółkę cywilną, natomiast od 2002 roku funkcjonuje jako spółka jawna o nazwie: Główna Księgarnia Naukowa imienia B. Prusa G. Stępień, A. Stępień. W lutym 2012 roku po 30-latach nieobecności na fasadę księgarni wrócił jeden z najstarszych neonów w Warszawie.
Księgarnia współpracuje z trzema tysiącami wydawnictw, oferując szeroki wybór książek naukowych i popularnonaukowych, a także literaturę piękną polską i obcojęzyczną, książki o sztuce, albumy, wydawnictwa multimedialne, e-czytniki, a także dział czasopism polskich i obcojęzycznych.
Od momentu powstania księgarnia prowadzi działalność nieprzerwanie, a od maja 2002 roku również jako księgarnia internetowa. W 2006 roku "Księgarnia Prusa" w rankingu tygodnika Wprost została uznana za najlepszą księgarnię w Warszawie i jedną z pięciu najlepszych w Polsce. W 2012 roku znalazła się z kolei w finałowej 12 najpiękniejszych księgarni w Polsce.

</doc>
<doc id="1994366" url="https://pl.wikipedia.org/wiki?curid=1994366" title="Tyrrell 012">
Tyrrell 012

Tyrrell 012 – samochód Formuły 1, zaprojektowany przez Maurice’a Philippe’a dla zespołu Tyrrell. Samochód zadebiutował w sezonie 1983, był używany w sezonie 1984 oraz w części sezonu 1985.
Był to pierwszy model, w którym użyto nadwozia z włókna węglowego; konstrukcje takie stosowały wcześniej takie zespoły, jak McLaren czy Lotus. Samochód napędzany był przez silnik Ford Cosworth DFV, z którego wcześniej korzystał Lotus. Głównym sponsorem była firma odzieżowa Benetton, dzięki czemu budżet zespołu był stabilny. Mimo że samochód był lekki i zwinny, nie był wystarczająco konkurencyjny w porównaniu z samochodami napędzanymi silnikami turbo. Na Grand Prix Austrii zespół przywiózł odmianę modelu, posiadającą tylny spojler w kształcie bumeranga, ale zespół zrezygnował z tego pomysłu, ponieważ spojler taki nie był dostosowany do słabego, jeśli chodzi o moc silnika, samochodu. Mimo to zespół dalej rozwijał to rozwiązanie w nadziei, że model 012 będzie napędzany w sezonie 1984 silnikiem turbodoładowanym. Tak się jednak nie stało, i samochód z nietypowym spojlerem nigdy nie wystartował w wyścigu.
Na sezon 1984 Michelego Alboreto zastąpił Martin Brundle, a Danny’ego Sullivana – Stefan Bellof. Samochód nie był ostatecznie napędzany silnikiem turbo, a posiadał udoskonalony silnik Forda, oznaczony DFY. Tyrrell był wtedy jedynym zespołem, który korzystał z silnika wolnossącego. Po Grand Prix Holandii zespół został zdyskwalifikowany za użycie niedozwolonego balastu, o czym FIA dowiedziała się po zbadaniu modelu Martina Brundle'a, który zajął drugie miejsce w Grand Prix USA Wschód 1984. Anulowano też wyniki zespołu ze wszystkich wyścigów sezonu 1984.
Model 012 startował także we wczesnej części sezonu 1985.

</doc>
<doc id="1994368" url="https://pl.wikipedia.org/wiki?curid=1994368" title="Bitwa pod Nisibis (217)">
Bitwa pod Nisibis (217)

Bitwa pod Nisibis – starcie zbrojne, które miało miejsce w roku 217 n.e., podczas wojen partyjsko-rzymskich. 
W roku 217 n.e., po śmierci Karakalli, prefekt pretorianów Makrynus ogłoszony został przez swych żołnierzy kolejnym cesarzem rzymskim. Sytuacja miała miejsce podczas kampanii partyjskiej Karakalli w latach 216–217. Niedoświadczony militarnie nowy władca nie był zbytnio uwielbiany w szeregach armii rzymskiej, nie miał też żadnego interesu w kontynuowaniu kampanii partyjskiej. Z tych względów cesarz zaproponował Partom pokój, zrzucając winę za działania wojenne na swojego poprzednika. Król Partów Artabanus IV propozycję uznał za słabość przeciwnika i postawił twarde warunki pokoju. Makrynus kontynuował więc wojnę, a obie armie spotkały się pod Nisibis. 
Trzydniowa bitwa.
Rzymianie ustawili swoją piechotę w środku szyku, jazdę natomiast na skrzydłach. Obok kohort ciężkozbrojnych stanęła lekka jazda rzymska. Równo z nastaniem świtu Partowie przypuścili atak wystrzeliwując chmary strzał na centrum rzymskie, a oddziały wojowników dosiadające dromaderów starały się zepchnąć piechotę. W pewnym momencie część piechoty rzymskiej zaczęła ustępować, jednakże w chwili zbliżenia się Partów legioniści zawrócili, odpierając przeciwnika przy krwawych stratach. Kolejne ataki Partów zakończyły się podobnym wynikiem. Walki trwały do wieczora, po czym obie strony wycofały się do swoich obozów. Drugi dzień bitwy przebiegał podobnie jak pierwszy, nie przynosząc zwycięstwa żadnej ze stron. Dopiero trzeciego dnia przeważający liczebnie Partowie, wykorzystując większą mobilność swoich wojsk, podjęli próbę obejścia rzymskich szeregów. W odpowiedzi Rzymianie rozciągnęli swoje linie, unikając tym samym okrążenia. Grecki historyk Herodian tak opisywał przebieg starcia rzymskiej piechoty z jazdą na dromaderach: Wykorzystując tę chwilową przewagę Makrynus wysłał do partyjskiego władcy swojego posłańca, przez którego poinformował Artabanusa o śmierci Karakalli i zaoferował pokój. Partowie, którzy również ponieśli w bitwie ciężkie straty, przyjęli propozycję cesarza. Rozmowy zakończyły się wiosną 218 roku podpisaniem porozumienia pokojowego. Ceną pokoju zapłaconą Partom było 200 milionów sesterców, zdobyte terytoria pozostały jednak pod władzą Rzymian. Chociaż wojna zakończyła się ich porażką, Makrynus propagandowo wykorzystał to jako sukces dla umocnienia władzy, wybijając nawet monety upamiętniające „wielkie zwycięstwo” nad Partami. 

</doc>
<doc id="1994370" url="https://pl.wikipedia.org/wiki?curid=1994370" title="Zwycięstwo (film 1974)">
Zwycięstwo (film 1974)

Zwycięstwo – polski film wojenny z 1974 roku. Film ten powstał z połączenia i skrócenia filmów "Kierunek Berlin" i "Ostatnie dni".
Fabuła.
Film przedstawia z perspektywy żołnierzy jednego z plutonów piechoty udział I Armii Wojska Polskiego w operacja berlińskiej począwszy od sforsowania Odry do zdobycia stolicy III Rzeszy. Centralną postacią jest kpr. Wojciech Naróg (Wojciech Siemion), doświadczony żołnierz, były partyzant i kawaler Krzyża Walecznych, łączący "Zwycięstwo" ze "Skąpanymi w ogniu".
Powieść.
Na podstawie fabuły połączonych w "Zwycięstwo" Kierunku Berlin i Ostatnich dni Wojciech Żukrowski (scenarzysta obu filmów) napisał w 1970 powieść pt. "Kierunek Berlin".

</doc>
<doc id="1994373" url="https://pl.wikipedia.org/wiki?curid=1994373" title="Wiesław Zakrzewski">
Wiesław Zakrzewski

Wiesław Zakrzewski (ur. 13 lutego 1955 w Luboniu) – polski piłkarz występujący na pozycji bramkarza. Jest wychowankiem Lubońskiego KS. Przez większą część kariery występował w polskich klubach, takich jak Lech Poznań, Bałtyk Gdynia i Olimpia Poznań, lecz w wieku 34 lat wyjechał na Wyspy Owcze. Reprezentował tam barwy dwóch klubów: B71 Sandoy i B36 Tórshavn. Jego synem jest piłkarz Zbigniew Zakrzewski.

</doc>
<doc id="1994378" url="https://pl.wikipedia.org/wiki?curid=1994378" title="Deluwia">
Deluwia



</doc>
<doc id="1994382" url="https://pl.wikipedia.org/wiki?curid=1994382" title="Antoni Chamiec">
Antoni Chamiec

Antoni Jaxa Chamiec, herbu Gryf (ur. 11 listopada 1840 w majątku Andruha na Wołyniu, zm. 7 marca 1908 we Lwowie) – powstaniec styczniowy, urzędnik, ekonomista i polityk konserwatywny, poseł na galicyjski Sejm Krajowy i do austriackiej Rady Państwa
Życiorys.
Ukończył szkołę powszechną w Równem i gimnazjum w Kijowie. W latach 1857-1862 studiował na wydziale matematyczno-fizycznym Uniwersytetu Kijowskiego. Należał do pokolenia tzw. chłopomanów. Uczestniczył w tajnym Związku Trojnickim, pod pseudonimem Agroskiego. Przyjaźnił się z Stefanem Bobrowskim. W 1862 został komisarzem pełnomocnym z ramienia Wydziału Rusi w organizacji konspiracyjnej "czerwonych". W grudniu 1862 towarzyszył Edmundowi Różyckiemu do Warszawy na narady w Komitecie Centralnym Narodowym. W czasie powstania styczniowego od lipca do listopada 1863 wydawał w Żytomierzu pismo urzędowe Wydziału Wykonawczego Rządu Narodowego dla Wołynia, Podola i Ukrainy "Walka". Zdekonspirowany, wyjechał przez Petersburg z Rosji do Francji. Ukończył studia ekonomiczne na Sorbonie w Paryżu (1865).
Od 1865 mieszkał w Galicji. Początkowo pracował jako urzędnik w Wydziale Krajowym i Namiestnictwie Galicyjskim (1867). Od 1868 pracował w austriackim ministerstwie rolnictwa w Wiedniu, przez 11 lat pracy zyskał rangę sekretarza ministerialnego. Po powrocie do Galicji został jako sekretarz namiestnictwa kierownikiem starostwa w Zaleszczykach (1879). W latach 1880-1883 jako radca namiestnictwa urzędnik Ministerstwa dla Galicji.
Ziemianin, właściciel dóbr Skowiatyn, w powiecie borszczowskim. Był posłem do Sejmu Krajowego V kadencji (15 września 1883 – 26 stycznia 1889), VI kadencji (10 października 1889 – 17 lutego 1894), VII kadencji (28 grudnia 1895 – 9 lipca 1901) wybieranym w kurii IV (gmin wiejskich z okręgu wyborczego nr 7 (Zaleszczyki-Tłuste). W Sejmie pracował stale w komisjach: administracyjnej, podatkowej i górniczej, zajmując się żywo sprawami swego okręgu, zwłaszcza przemysłem naftowym.
W latach 1890-1901 członek Wydziału Krajowego, gdzie początkowo kierował działem oświaty a potem kolejowo-drogowym. Od 1892 był zastępcą marszałków: Sanguszki i Badeniego. Był także członkiem Krajowej Rady Szkolnej (1891-1896).
Był posłem do austriackiej Rady Państwa VI kadencji (7 października 1879 – 23 kwietnia 1885), VII kadencji (22 września 1885 – 23 stycznia 1891) i X kadencji (31 stycznia 1901 – 30 stycznia 1907) wybieranym w kurii IV (gmin wiejskich), z okręgu wyborczego nr 24 (Zaleszczyki-Uścieczko-Borszczów-Mielnica-Horodenka-Obertyn). W parlamencie należał do grupy posłów konserwatywnych Koła Polskiego w Wiedniu. Był także wielokrotnie referentem ustaw przemysłowo-skarbowych.
Członek rad nadzorczych wielu banków i towarzystw kolejowych. Przez 12 lat był wiceprezesem lwowskiego Towarzystwa uczestników powstania 1863, a w 40. rocznicę walk został wybrany członkiem honorowym towarzystwa.
Pochowany na Cmentarzu Łyczakowskim we Lwowie.
Rodzina.
Urodził się w rodzinie ziemiańskiej. Syn Stanisława Jaxy-Chamca (1813-1877) i Bronisławy z Moszyńskich. Jego rodzeństwem byli Marian (1849-1917), Teresa (ur. 1842), Leon (1860-1944) i Gabriel (1863-1915). Ożenił się w 1870 ze swoją kuzynką Ludwiką z Jaxa-Chamców (1850-1926). Mieli córki: Eleonorę (1871-1947) żonę Stefana Trzecieskiego (1864-1953) i Gabrielę (1875-1943) żonę Włodzimierza Radzimińskiego (1871-1925).
Odznaczenia i wyróżnienia.
Od 1869 szambelan cesarsko-królewski. W 1898 został odznaczony Krzyżem Komandorskim z Gwiazdą Orderu Franciszka Józefa

</doc>
<doc id="1994388" url="https://pl.wikipedia.org/wiki?curid=1994388" title="Las grądowy">
Las grądowy



</doc>
<doc id="1994389" url="https://pl.wikipedia.org/wiki?curid=1994389" title="Ulica Stanisława Staszica w Katowicach">
Ulica Stanisława Staszica w Katowicach

Ulica Stanisława Staszica w Katowicach − jedna z ulic w katowickiej dzielnicy Zawodzie. Ulica rozpoczyna swój bieg przy Zespole Szkół nr 1, biegnie około stu dwudziestu sześciu metrów do skrzyżowania z ulicą 1 Maja.
Opis.
Przy ulicy Stanisława Staszica 2 znajduje się zabytkowy zespół budynków szkoły i przedszkola, wpisany do rejestru zabytków 30 grudnia 1994 (nr rej.: A/1567/94, A/526/2019). Zespół został wzniesiony w latach 1899-1908 w stylu neogotyckim.
W dwudziestoleciu międzywojennym XX w. pod numerem "3" funkcjonowało przedszkole prywatne "Deutscher Schulverein" (stowarzyszenia szkolnego Niemców), a pod numerem "2" − koedukacyjna Szkoła Powszechna nr 16 im. Króla Jana III Sobieskiego.
Przy ulicy Stanisława Staszica swoją siedzibę mają: Zespół Szkół nr 1 im. generała Jerzego Zietka (Gimnazjum nr 12, II Liceum Profilowane, Technikum Uzupełniające nr 4, Technikum Uzupełniające nr 8 dla Dorosłych, Zasadnicza Szkoła Zawodowa nr 20 dla Dorosłych, Zasadnicza Szkoła Zawodowa nr 9), biura wyceny nieruchomości.
W okresie Rzeszy Niemieckiej (do 1922) i w latach niemieckiej okupacji Polski (1939−1945) ulica nosiła nazwę "Wittekstraße".

</doc>
<doc id="1994392" url="https://pl.wikipedia.org/wiki?curid=1994392" title="Międzynarodowy Festiwal Rzeźby Lodowej w Poznaniu">
Międzynarodowy Festiwal Rzeźby Lodowej w Poznaniu

Międzynarodowy Festiwal Rzeźby Lodowej w Poznaniu – jedyny w Polsce festiwal profesjonalnych rzeźbiarzy w lodzie, a także największy w Europie. Odbywa się od 2006 na Starym Rynku w Poznaniu w grudniu każdego roku. Festiwal składa się z dwóch konkursów. Pierwszego dnia rzeźbiarze w pojedynkę biorą udział w "Speed Ice Carving". W konkurencji tej uczestnicy mają do dyspozycji tych samych rozmiarów blok lodu, który w ciągu kilkudziesięciu minut mają zmienić w rzeźbę według projektu. Wygrywa rzeźba najwierniejsza projektowi. Drugiego dnia rywalizują ze sobą zespoły dwuosobowe. Tematyka rzeźb jest dowolna.
Historia.
W Festiwalu bierze udział po kilkanaście grup rzeźbiarskich z całego świata (dotąd m.in. z USA, Francji, Japonii, Rosji, Bułgarii, Słowenii, Kanady, Szwecji czy Malezji). W 2008 było ich najwięcej – 15. Podczas finału 2009 zmagania obserwowało 8 tysięcy widzów. Festiwal łączony jest z różnego rodzaju innymi wydarzeniami, np. "Betlejem Poznańskim" (kiermaszem bożonarodzeniowym) lub koncertami muzycznymi (np. Ray Wilson). W 2006 gościem specjalnym festiwalu był mistrz świata w rzeźbie lodowej Patrick Roger de Campagnolle. W 2010 mistrzów świata było już trzech – z Rosji, USA (Aaron Costic) i Poznania (Robert Burkat). Dwaj ostatni przygotowali m.in. lodowy wystrój koncertu zespołu muzycznego AudioFeels. W 2011 roku tym po raz pierwszy wprowadzono dodatkową konkurencję: "Speed ice carving". Rzeźbienie w jednym bloku lodu, według projektu na czas. W 2013 wprowadzono również nagrodę publiczności. Nagroda za pierwsze miejsce wynosi 1500 euro. Od 2014 konkurs zaczął nosić nazwę "STIHL POZnan Ice Festival".
Technika.
Dla uczestniczących zespołów przygotowuje się lodowe bryły o wymiarach 1 × 0,5 m × 0,25 m (2007). Rozstawia się je na specjalnych chłodzonych postumentach. Zawodnicy mają za zadanie wyciąć z nich, najczęściej za pomocą pił łańcuchowych, dowolne kształty, oceniane później przez publiczność i Jury. W użyciu są także mniejsze piłki, pilniki, dłuta, a nawet żelazka, czy woda.
Frekwencja.
Liczba zespołów w poszczególnych latach:
Zwycięzcy.
Konkurs główny.
Antonio i Ross Baisas

</doc>
<doc id="1994393" url="https://pl.wikipedia.org/wiki?curid=1994393" title="Ulica Staszica w Katowicach">
Ulica Staszica w Katowicach



</doc>
<doc id="1994395" url="https://pl.wikipedia.org/wiki?curid=1994395" title="Ulica Stanisława Staszica">
Ulica Stanisława Staszica

Ulica Stanisława Staszica – nazwa ulicy w Polsce, m.in.:

</doc>
<doc id="1994397" url="https://pl.wikipedia.org/wiki?curid=1994397" title="Reprezentacja Kanady w hokeju na trawie kobiet">
Reprezentacja Kanady w hokeju na trawie kobiet

Reprezentacja Kanady w hokeju na trawie kobiet jest jednym z silniejszych zespołów na świecie. Zdobyła srebrny i brązowy medal Mistrza świata. Wywalczyła także srebrny medal igrzysk panamerykańskich w 1991 roku.
Reprezentacja Kanady dwukrotnie startowała w Champions Trophy zajmując czwarte miejsce w 1987 roku i szóste dwa lata później.

</doc>
<doc id="1994406" url="https://pl.wikipedia.org/wiki?curid=1994406" title="Achang">
Achang

Achang (Maingtha, Ngac’ang; chiń. 阿昌族; pinyin: "Āchāng zú") – grupa etniczna zamieszkująca pogranicze chińsko-birmańskie (głównie Junnan). Jest jedną z 55 mniejszości narodowych oficjalnie uznawanych przez władze Chińskiej Republiki Ludowej. Populacja Achang w latach 90. XX wieku wynosiła ok. 28 tys. Posługują się językiem achang, należącym do grupy tybeto-birmańskiej. Nie mają własnego pisma, dlatego w Chinach zaakceptowali język i pismo chińskie. Główną religią Achang jest buddyzm hinajana; niektórzy wyznają kult przodków.

</doc>
<doc id="1994408" url="https://pl.wikipedia.org/wiki?curid=1994408" title="Mniejszości narodowe nieuznawane w ChRL">
Mniejszości narodowe nieuznawane w ChRL



</doc>
<doc id="1994413" url="https://pl.wikipedia.org/wiki?curid=1994413" title="Sissle">
Sissle

Sissle – niewielka rzeka w kantonie Argowia, w Szwajcarii o długości ok. 16 km. Przepływa przez okręgi Laufenburg oraz Brugg. Następnie wpada do Renu, który stanowi zarazem granicę między Niemcami a Szwajcarią.
Nad Sissle leżą miejscowości Bözen, Oeschgen, Frick i Hornussen.

</doc>
<doc id="1994416" url="https://pl.wikipedia.org/wiki?curid=1994416" title="Volkspark Friedrichshain">
Volkspark Friedrichshain

Volkspark Friedrichshain jest dużym miejskim parkiem na granicach Berlina w dzielnicach Friedrichshain i Prenzlauer Berg. Jest to najstarszy park publiczny w Berlinie. 
Budowę parku zainicjował Peter Joseph Lenné w 1840 roku i w swojej najstarszej części został utworzony w latach 1846–1848 na bazie planów Johanna Heinricha Gustava Meyera. W 1848 roku w południowej części parku pochowano ofiary Rewolucji Marcowej 1848 – jest to obecnie cmentarz ofiar Rewolucji Marcowej – "Friedhof der Märzgefallenen".
W latach 1868 i 1874 w południowo-wschodniej części parku zbudowano szpital miejski.
Został znacznie zniszczony przez bombardowania aliantów z uwagi na umieszczone w parku wieże przeciwlotnicze ("Flaktürme") i podczas Oblężenia Berlina w 1945 roku. Na terenie parku wybudowano też podczas wojny kilka betonowych bunkrów, które zniszczono w 1946 roku.
Po 1945 roku park znajdował się w Berlinie Wschodnim.
Na terenie parku w rejonie ulic Virchowstraße i Werneuchener założono cmentarz polskich żołnierzy poległych w 1945 roku podczas operacji berlińskiej. W północnej części parku w 1972 roku wzniesiono istniejący do dzisiaj Pomnik Żołnierza Polskiego i Niemieckiego Antyfaszysty.
Park jest obecnie zrewitalizowany, posiada liczne place zabaw dla dzieci i jest otwarty całą dobę.

</doc>
<doc id="1994420" url="https://pl.wikipedia.org/wiki?curid=1994420" title="Małachowka">
Małachowka

Małachowka () – osiedle typu miejskiego w Rosji, w obwodzie moskiewskim, 29 km na południowy wschód od Moskwy. W 2020 liczyło 24 781 mieszkańców.
W Małachowce znajdowało się osiedle NKWD, w którym przebywali m.in. polscy oficerowie (Willa rozkoszy w Małachówce), Friedrich Paulus i Ramón Mercader.

</doc>
<doc id="1994422" url="https://pl.wikipedia.org/wiki?curid=1994422" title="Geografia Norwegii">
Geografia Norwegii

Geografia Norwegii – dziedzina nauki zajmująca się badaniem Norwegii pod względem geograficznym.
Norwegia leży w Europie Północnej, zajmując zachodnią i północną część Półwyspu Skandynawskiego. Jest jednym z najbardziej wysuniętych na północ krajów świata i jednocześnie jednym z najbardziej górzystych. Posiada jedną z najdłuższych i najbardziej rozbudowanych linii brzegowych na świecie.
Położenie i powierzchnia.
Norwegia leży w Europie Północnej, zajmując zachodnią i północną część Półwyspu Skandynawskiego. Do Królestwa Norwegii oprócz części kontynentalnej (norw. "Hovedland") należą również archipelag Svalbard i wyspa Jan Mayen na północnym Atlantyku. Terytoria zależne Norwegii (norw. "Biland") to: Wyspa Bouveta na południowym Atlantyku a także antarktyczna Wyspa Piotra I na Morzu Bellingshausena i Ziemia Królowej Maud na Antarktydzie. 
Całkowita powierzchnia Królestwa Norwegii wynosi 384 484 km² (364 266 km² zajmuje ląd a 20 218 km² wody), przy czym powierzchnia Norwegii kontynentalnej to 323 808 km², archipelagu Svalbard: 60 299 km² a wyspy Jan Mayen: 377 km².
Terytorium kontynentalnej Norwegii oblewają od zachodu i południowego zachodu wody Morza Północnego, od północnego zachodu Morza Norweskiego a od północnego wschodu – Morza Barentsa; na południowym wschodzie cieśnina Skagerrak. Z uwagi na swoje położenie Norwegia posiada jedną z najdłuższych i najbardziej rozbudowanych linii brzegowych spośród wszystkich krajów świata – jej całkowita długość to 103 000 km (wliczając wyspy). Wzdłuż wybrzeża kontynentalnej Norwegii leży ponad 239 tys. wysp, przy czym największą z nich jest Hinnøya (2 204 km²). Największą wyspą Królestwa Norwegii jest Spitsbergen w archipelagu Svalbard (37 814 km²). 
Norwegia jest też jednym z najbardziej wysuniętych na północ krajów świata. Kontynentalna część Norwegii rozciąga się od 58° do 71°N, (wraz ze Svalbardem do 81°N) i od 5°E do 31°E (wraz z wyspą Jan Mayen od 9°W, a wraz z wyspą Wyspą Białą do 33°E).
Norwegia graniczy ze Szwecją na wschodzie (1666 km) oraz z Finlandią (709 km) i Rosją (191 km) na północnym wschodzie.
Budowa geologiczna i rzeźba terenu.
Norwegia leży na tarczy fennoskandzkiej zbudowanej głównie z granitu i innych skał powstałych 1–2 miliardy lat temu. Krajobraz został ukształtowany przez procesy erozyjne i glacjalne – cechą charakterystyczną są rozległe penepleny. Hardangervidda w południowo-zachodniej części kraju jest największą penepleną w Europie.
Norwegia jest krajem wyżynno-górzystym – ponad 50% jej powierzchni leży powyżej 600 m n.p.m. Średnia wysokość terenu wynosi 460 m, a najwyższym wzniesieniem jest Galdhopiggen (2469 m n.p.m.). 
Ciągnący się wzdłuż całego kraju łańcuch Gór Skandynawskich jest, pod względem geologicznym, przedłużeniem gór Szkocji, Irlandii oraz znajdujących się po drugiej stronie Atlantyku amerykańskich Appalachów. Geolodzy twierdzą, że wszystkie te pasma tworzyły kiedyś jedno wielkie pasmo, przed rozpadem superkontynentu Pangei.
Podczas ostatniego zlodowacenia jak i w czasie poprzednich epok lodowych całe terytorium Norwegii było skute lodem. Ruch lodowców wyżłobił głębokie doliny, które zostały zalane przez wodę z topniejących lodowców tworząc charakterystyczne fiordy.
Tereny Norwegii wciąż przechodzą proces ruchów izostatycznych. Jest to proces bardzo powolny, jego tempo wynosi zaledwie kilka mm rocznie. Proces ten przebiega nieco szybciej w zależności od regionu kraju. Poziom morza sięgał do obecnej wysokości 221 m n.p.m. w dzisiejszym Oslo (Aker), 25 m w Stavanger, 5 m w pobliżu półwyspu Stad, 180 m w Trondheim, 50 w Tromsø oraz 75 m w Kirkenes. Te tereny, stanowiące kiedyś dno morskie, należą do najlepszych rolniczo gruntów w kraju.
Obecne lodowce nie są pozostałościami epoki lodowcowej, są o wiele młodsze. Podczas holoceńskiego optimum klimatycznego (od 7000 do 3000 r. p.n.e.) klimat był o około 3 °C cieplejszy niż w drugiej połowie XX wieku. Wtedy to roztopiły się wszystkie lodowce zajmujące obecne terytorium Norwegii.
Sognefjord (drugi co do głębokości i długości fiord świata) oraz jezioro Hornindalsvatnet (najgłębsze w Europie) powstały w wyniku działania lodowców.
Góry Skandynawskie zaczynają się pasmem Setesdalsheiene, na północ od wybrzeża Skagerrak. W regionie Vestlandet, na zachodzie kraju pasmo jest silnie porozcinane fiordami. W tej części kraju znajdują się pasma Hardangervidda, Jotunheimen (z najwyższym szczytem Norwegii Galdhøpiggen – 2469 m), Sognefjell oraz Trollheimen. Znajdują się tu też duże lodowce jak: Jostedalsbreen, Folgefonna i Hardangerjøkulen. Dalej na północ łańcuch skręca na wschód, na południe od Trondheim. Znajdują się tu pasma Dovrefjell i Rondane. Następnie Góry Skandynawskie ciągną się wzdłuż granicy ze Szwecją. Im dalej na północ tym szczyty stają się łagodniejsze. Na północnym krańcu łańcucha znajduje się pasmo Alp Lyngeńskich, w okręgu Troms. Łańcuch kończy się w okręgu Finnmark, gdzie jest już jednak znacznie niższy i opada w okolicach Nordkapp do Morza Barentsa.
Góry Skandynawskie dzielą kraj na następujące regiony:
Południowe wybrzeże. Znajdujące się na południu kraju wybrzeża cieśniny Skagerrak i Morza Północnego to obniżenie terenu będące południowym końcem łańcucha Gór Skandynawskich. Tereny te obejmują Stavanger na zachodzie i Oslofjord na wschodzie. Doliny usytuowane są tu na osi północ-południe. Ta część kraju jest pagórkowata, choć znajdują się tu też równiny jak Lista i Jæren.
Południowy wschód. Tereny na wschód od gór są zdominowane przez biegnące z zachodu na wschód doliny na wschodzie. Najdłuższe doliny to Østerdalen i Gudbrandsdal. Znajdują się tu też dość duże tereny nizinne, wokół Oslofjordu, rzeki Glomma oraz jeziora Mjøsa.
Zachodnie fiordy. Na zachód od głównego łańcucha gór teren wciąż jest bardzo górzysty. Góry opadają stopniowo i schodzą bezpośrednio do morza. Dominują tu wielkie fiordy jak np. Sognefjord lub Hardangerfjord. Za klasyczny przykład krajobrazu fiordowego uznaje się często Geirangerfjord. Wzdłuż wybrzeża rozsiane są szkiery ciągnące się na odcinku 1600 km z okolic Stavanger aż do Przylądka Północnego. Fiordy, oraz większość dolin, leżą na osi wschód-zachód. Dalej na północy kierunek lekko się zmienia, na północno-zachodni – południowo-wschodni.
Region Trondheim. Tereny te charakteryzują się łagodniejszym krajobrazem, z zaokrąglonymi szczytami. Doliny schodzą się w fiordzie Trondheimsfjord, gdzie tworzą większe niziny. Na północy znajduje się dolina Namdalen, u wylotu której leży Namsos.
Z kolei półwysep Fosen oraz północne wybrzeża wokół Leka zdominowane są przez góry i wąskie doliny.
Północne fiordy. Także na północy dominują bardziej strzeliste szczyty schodzące bezpośrednio do morza, poprzecinane licznymi fiordami. W południowej części fiordy i doliny leżą zazwyczaj na osi wschód-zachód, natomiast na północy raczej na południowy wschód – północny zachód. Pasmo Saltfjellet jest wyjątkiem, bowiem tutaj doliny ciągną się z północy na południe. Znajdują się tu też jedne z największych wysp Norwegii: Lofoty, Vesterålen i Senja.
Daleki północny wschód. Ląd i jego wybrzeże na wschód od Przylądka Północnego są mniej górzyste niż reszta kraju, średnia wysokość terenu nie przekracza 400 m. Leży tu płaskowyż Finnmarksvidda. Fiordy są duże, szerokie i ciągną się z południa na północ. Nie występują tu typowe dla norweskiego wybrzeża szkiery. Fiord Varangerfjord jest jedynym dużym fiordem w tym regionie, który biegnie ze wschodu na zachód.
Svalbard to archipelag wysp położony na Oceanie Arktycznym. Wyspy te są górzyste, a szczyty przykryte lodowcami, szczególnie we wschodniej części archipelagu, gdzie lodowce przykrywają blisko 90% powierzchni. Austfonna jest największym lodowcem archipelagu oraz drugim w Europie (po Vatnajökull na Islandii).
Jan Mayen. Daleko na północnym zachodzie, w połowie drogi z Norwegii na Grenlandię, leży samotna wyspa Jan Mayen. Jej najwyższym szczytem jest Beerenberg, który jest jedynym czynnym wulkanem Norwegii.
Wyspa Bouveta. Ta mała wyspa leży na Południowym Atlantyku, na 54° szerokości geograficznej południowej i 3° długości geograficznej wschodniej. Jest prawie całkowicie pokryta przez lodowce. Jest też jedną z najbardziej odosobnionych wysp na świecie, zamieszkują ją jedynie ptaki oraz foki.
Wyspa Piotra I. Wyspa ta leży na Południowym Pacyfiku, na 68° szerokości geograficznej południowej i 90° długości geograficznej zachodniej. Wyspa zdominowana jest przez wulkan oraz lodowce. Podobnie jak Wyspa Bouveta jest to terytorium zależne Norwegii, a nie część królestwa.
Ziemia Królowej Maud to terytorium położone na Antarktydzie, do którego prawa rości Norwegia. Jest to duży wycinek kołowy sięgający do bieguna południowego. Prawie cały teren pokryty jest lądolodem, gdzieniegdzie poprzebijanym przez nunataki. Znajduje się tu norweska stacja arktyczna Troll. Jest to jedyna stacja na Antarktydzie, która nie leży na lądolodzie.
Nasłonecznienie, strefa czasowa oraz przypływy.
Na terenach położonych za kołem podbiegunowym występują zjawiska nocy polarnej oraz dnia polarnego, których długość zależy od szerokości geograficznej. W Longyearbyen słońce nie schodzi całkowicie poniżej linii horyzontu od 19 kwietnia do 23 sierpnia, a noc polarna trwa od 27 października do 14 lutego. Dla porównania na Przylądku Północnym czas trwania obu zjawisk wynosi odpowiednio od 11 maja do 31 lipca oraz od 19 listopada do 22 stycznia. W Tromsø okresy te to odpowiednio od 17 maja do 25 lipca oraz od 26 listopada do 15 stycznia. Na kontynencie noc polarna nie jest całkiem ciemna. W Tromsø w środku doby panuje zmierzch, natomiast w Longyearbyen w szczytowym okresie nocy polarnej panuje prawie całkowita ciemność. Nawet w południowej części kraju różnice w nasłonecznieniu są bardzo duże zależnie od pory roku. W Oslo w czasie przesilenia letniego słońce wschodzi o 03:54, a zachodzi o 22:54. Natomiast podczas przesilenia zimowego słońce pojawia się o 09:18, a zachodzi już o 15:12.
Od 1 kwietnia do 10 września w całej Norwegii, z wyjątkiem wschodniego Finnmarku, słońce zachodzi po godzinie 20:00 (lub w ogóle nie zachodzi z uwagi na dzień polarny). Najkrótsze dni, gdy słońce zachodzi przed 16:00, przypadają na okres od 24 listopada do 7 stycznia w Stavanger, od 11 listopada do 19 stycznia w Oslo, od 4 listopada do 28 stycznia w Trondheim oraz od 18 października do 2 marca w Vardø.
Północna część kraju leży w strefie występowania zorzy polarnej, chociaż czasami zjawisko to można zaobserwować także na południu.
Norwegia, podobnie jak Polska, używa czasu środkowoeuropejskiego. Wydłużony kształt kraju powoduje różnice w nasłonecznieniu dnia między wschodem a zachodem kraju. W Vardø słońce wschodzi o 64 minuty wcześniej niż zwykle w tej strefie czasowej, a w Bergen 39 minut później. W ten sposób Vardø zyskuje więcej światła w pierwszej części doby, tracąc w drugiej, a Bergen na odwrót. Czas letni (GMT + 2) używany jest od ostatniej niedzieli marca do ostatniej niedzieli października.
Różnice między odpływem a przypływem na południowym wybrzeżu są niewielkie natomiast na północy bardzo duże. Różnice te wynoszą 0,17 m w Mandal, 0,30 m w Oslo i Stavanger, 0,90 m w Bergen, 1,80 m w Trondheim, Bodø i Hammerfest, a w Vadsø nawet 2,17 m.
Klimat.
Klimat Norwegii jest znacznie bardziej umiarkowany niż to ma zazwyczaj miejsce na tej szerokości geograficznej. Wiąże się to z Prądem Północnoatlantyckim, którego przedłużeniem jest Prąd Norweski. Prądy te podnoszą temperaturę oraz przynoszą łagodne powietrze, które przemieszczając się wzdłuż wybrzeża trafiają do Arktyki. Średnia temperatura stycznia w Brønnøysund wynosi blisko o 15 °C więcej niż średnia stycznia w Nome na Alasce, chociaż obie miejscowości leżą na tej samej szerokości geograficznej. W lipcu różnica ta maleje do 3 °C. Średnia temperatura stycznia w Jakucku na Syberii jest o 42 °C niższa niż w.
Opady.
Część regionu Vestlandet oraz południowa część regionu Nordland należy do najwilgotniejszych w całej Europie. W miejscowości Brekke, w okręgu Sogn og Fjordane, roczna wysokość opadów wynosi 3575 mm, w górach i na wybrzeżu może nawet przekroczyć 5000 mm. W Lurøy, blisko koła podbiegunowego, średnia wysokość opadów wynosi 2935 mm. Na wybrzeżu opady są najsilniejsze na jesieni i wczesną zimą, natomiast najsuchszym czasem jest okres od kwietnia do czerwca. Części fiordów położone w głębi lądu otrzymują mniej opadów. Roczna wysokość opadów w Lærdal wynosi 491 mm, w Levanger 750 mm i 300 mm w Skibotn w Lyngenfjordzie. Skibotn jest też rekordzistą Norwegii pod względem pogodnych dni. Tereny położone na wschód od gór, w tym Oslo, posiadają klimat bardziej kontynentalny, z mniejszą ilością opadów i zazwyczaj cieplejszymi latami. Opady najsilniejsze są w lecie i późną jesienią, a wiosna i zima są najsuchszymi porami. Doliny otoczone przez góry są przeważnie suchsze niż otaczające je tereny. Wnętrze Finnmarku otrzymuje mniej niż 400 mm opadów rocznie. Tereny niedaleko stolicy Svalbardu mają najniższą średnią roczną opadów wynoszącą zaledwie 190 mm. Skjåk posiada najniższą średnią roczną na kontynencie – 278 mm. Najniższą sumę opadów w kontynentalnej części kraju zanotowano w Hjerkinn, w Dovre – 64 mm. Średnia miesięczna wysokość opadów waha się od 5 mm w kwietniu w Skjak do 454 mm we wrześniu w Brekke. W strefie przybrzeżnej od Lindesnes do Vardø suma dni z opadami wynosi około 200 dni, jednakże są to z reguły opady dość słabe. Średnia ilość dni w roku z opadami przekraczającymi 3 mm wynosi 77 w Blindern/Oslo, 96 w Kjevik/Kristiansand, 158 w Florida/Bergen, 93 w Varnes/Trondheim oraz 109 w Tromsø.
Temperatura.
Wzdłuż wybrzeża zimy są znacznie łagodniejsze niż w głębi lądu. Różnica temperatur między najcieplejszym a najzimniejszym miesiącem wynosi jedynie 11-15 °C. W Herøy amplituda wynosi 10 °C przy najniższej temperaturze równej 2,7 °C. Amplituda w głębi lądu jest większa, dochodzi nawet do 30 °C w Karasjok. Najchłodniejsze zimy występują w Finnmarksvidda na północy, jednak także na południu zdarzają się bardzo niskie temperatury, np. w Røros zanotowano -50 °C, a w Tynset średnia temperatura stycznia wynosi -13 °C.
Południowe wyspy w archipelagu Lofotów są najbardziej na północ wysuniętym obszarem, gdzie wszystkie zimowe miesiące mają średnią temperaturę powyżej 0 °C. Wiosna jest okresem, gdy kontrast temperatur między północą a południem kraju jest największy. Także na wiosnę różnice między temperaturą za dnia i w nocy są największe. Doliny w głębi lądu oraz części fiordów są mniej wietrzne i charakteryzują się cieplejszymi latami. Niziny w Oslofjordzie są najcieplejsze w lipcu, średnia dobowa temperatura wynosi tu 17 °C, ale nawet w położonej na północy Alcie (70°N) średnia temperatura lipca wynosi 13,5 °C, dzięki czemu w zachodnich fiordach popularnym widokiem są sady owocowe. W głębi lądu najcieplej jest w środku lipca, a na wybrzeżach w połowie sierpnia. Wilgotność w lecie jest niska.
Prąd północnoatlantycki rozdziela się w Morzu Norweskim. Jedna część trafia do Morza Barentsa na wschodzie, a druga dociera do wybrzeża Spitsbergenu i wpływa na klimat polarny, między innymi powodując niezamarzanie wód przybrzeżnych, co jest rzadkością w Arktyce. Wschodnie wybrzeża Svalbardu były zamarznięte przez większość roku, jednakże ostatnie ocieplenia klimatu skróciły ten okres.
Średnia miesięczna temperatura waha się od −17,1 °C w styczniu w Karasjok (129 m n.p.m.) do 17,3 °C w lipcu w Oslo-Studenterlunden (15 m n.p.m.). Najwyższa średnia roczna temperatura wynosi 7,7 °C w Skudeneshavn, a najniższa −3,1 °C w Sihcajarvi (pomijając wyższe góry i Svalbard); to daje różnicę 10,8 °C między tymi miejscowościami. Taka sama różnica występuje między Skudeneshavn a Atenami.
Najwyższą temperaturą w Norwegii było 35,6 °C w Nesbyen. Najniższą temperaturę zanotowano w Karasjok, gdzie termometry wskazały −51,4 °C. Najcieplejszym miesiącem w historii był lipiec 1901 r. w Oslo, średnia dobowa temperatura wyniosła 22,7 °C, a najzimniejszym luty 1966 r. w Karasjok, kiedy średnia dobowa temperatura wyniosła −27,1 °C. Południowo-zachodnie wiatry oraz zjawisko fenu podnoszą temperaturę w wąskich fiordach. W Tafjordzie zanotowano temperaturę 17,9 °C w styczniu, a w Sunndal 18,9 °C w lutym.
Minimalna średnia dobowa temperatura w styczniu wynosi −6,8 °C w Oslo, −4,8 °C w Kristiansand, −0,4 °C w Bergen oraz −6,5 °C w Trondheim i Tromsø. Maksymalna średnia dobowa temperatura w lipcu wynosi 21,5 °C w Oslo, 20,1 °C w Kristiansand, 17,6 °C w Bergen, 18,4 °C w Trondheim oraz 15,3 °C w Tromsø. W porównaniu z wybrzeżem tereny w głębi lądu cechują się większą dobową różnicą temperatur, szczególnie na wiosnę i w lecie. W lipcu średnia dobowa temperatura w Lærdal wynosi 20,1 °C, a w Karasjok 17,8 °C. Jest to około 3 °C więcej niż na wybrzeżu na tej samej szerokości geograficznej.
Jak wynika z tabeli klimat Norwegii jest bardzo zróżnicowany. Z wyjątkiem Finnmarku tereny zaludnione poniżej linii drzew cechują się klimatem umiarkowanym lub subarktycznym. Na Svalbardzie i Jan Mayen panuje klimat polarny. Dokładniej klimat jest morski umiarkowany na południowo-zachodnim i częściowo południowym wybrzeżu (Bergen i Kristiansand); umiarkowany chłodny na nizinach na południowym wschodzie (Oslo); subpolarny na północno-zachodnim wybrzeżu (Leknes); kontynentalny w dolinach i wyżynach poniżej linii drzew oraz na północnym wybrzeżu (Geilo, Bardufoss i Kirkenes); tundra górska występuje powyżej linii drzew na wszystkich terenach górskich (Dovrefjell i Sognefjell). Tundra arktyczna występuje na Jan Mayen i na archipelagu Svalbard, łącznie z Longyearbyen, a także na pasie wybrzeża od Przylądka Północnego do Vardø. Klimat arktyczny występuje tylko na Svalbardzie i Jan Mayen powyżej wysokości 400 m n.p.m. (najniższe temperatury na Nordaustlandet).
Klimat od 1990 r.. Temperatury w ostatnich latach są wyższe niż wcześniej, co uważa się za konsekwencję globalnego ocieplenia. W porównaniu z danymi sprzed 1990 r. w latach 1991–2009 temperatury w zimie są o 1 °C – 2,5 °C wyższe. W lipcu średnia dobowa temperatura podniosła się o 1 °C. W latach 1991-2009 średnia temperatura stycznia w Blindern/Oslo wyniosła -2,1 °C, a średnia dobowa lipca 17,4 °C. W Florida/Bergen dane te wyniosły odpowiednio 2,9 °C i 15,5 °C, dla Værnes/Trondheim −0,6 °C i 15,1 °C, a dla Langnes/Tromsø −2,4 °C i 12,2 °C. W porównaniu z latami 1961–90 na znacznie większym obszarze wybrzeża, łącznie z Kristiansand, Rørvik i Leknes, średnia temperatura utrzymuje się powyżej zera przez cały rok.
Konsekwencją ocieplenia są dłuższe lata i krótsze zimy, pokrywa śnieżna topnieje szybciej na nizinach, gdzie temperatury oscylują w okolicy 0 °C, natomiast w wyższych górach opady śniegu wzrosły. Według danych z ostatnich 19 lat duże części terytorium Norwegii zmieniły klimat w porównaniu z latami 1961-1990. W Oslo i Trondheim klimat byłby umiarkowany morski, w Tromsø morski chłodny, w Lillehammer kontynentalny wilgotny. Duża ilość terenów powyżej obecnej linii drzew zostałaby zadrzewiona.
Ocieplenie najbardziej widoczne jest na Svalbardzie, gdzie w latach 2005-2007 zanotowano najwyższe temperatury w historii archipelagu. Ponadto na kontynencie wzrosła liczba opadów, szczególnie na jesieni i w zimie, zwiększając erozję i ryzyko powstawania osuwisk.
Różnorodność biologiczna.
Duże zróżnicowanie terenu i klimatu kraju powoduje występowanie dużej różnorodności siedlisk. Żyje tu około 60 tys. różnych gatunków form życia. Strefa norweskiego szelfu jest uznawana za bardzo bogatą w formy życia. Całkowita liczba gatunków obejmuje 16 tys. gatunków owadów (prawdopodobnie kolejne 4000 gatunków czeka na opisanie), 20 tys. gatunków glonów, 1800 gatunków porostów, 1050 gatunków mchów, 2800 gatunków roślin naczyniowych, blisko 7000 gatunków grzybów, 450 gatunków ptaków (250 gatunków gniazduje w Norwegii), 90 gatunków ssaków, 45 gatunków ryb słodkowodnych i 150 słonowodnych, 1000 gatunków słodkowodnych bezkręgowców oraz 3500 gatunków słonowodnych bezkręgowców. Około 40 000 z tych gatunków zostało opisanych naukowo. Czerwona księga gatunków zagrożonych z 2006 r. wymienia 3886 gatunków występujących w Norwegii lub jej wodach przybrzeżnych. 17 gatunków nazwanych w księdze to gatunki zagrożone na całym świecie, np. bóbr europejski, nawet jeśli nie są zagrożone w Norwegii. W księdze znalazło się też 430 gatunków grzybów, wiele z nich występuje tylko w pozostałościach lasów pierwotnych. W Czerwonej Księdze znalazło się także 90 norweskich gatunków ptaków i 25 gatunków ssaków. Od 2006 r. 1988 obecnych gatunków zaklasyfikowano jako zagrożone lub narażone na wyginięcie. 734 gatunki mają status zagrożonych, a 285 gatunków jest krytycznie zagrożonych, wśród nich znajdują się między innymi wilk szary, lis polarny oraz żaba jeziorkowa.
Największym drapieżnikiem w norweskich wodach jest kaszalot, największą rybą jest rekin olbrzymi. Największym lądowym drapieżnikiem jest niedźwiedź polarny, natomiast niedźwiedź brunatny jest największym drapieżnikiem na kontynentalnej części Norwegii. Największym zwierzęciem lądowym jest łoś.
Roślinność.
Szata roślinna Norwegii jest bardzo zróżnicowana. Występuje tu mniej gatunków drzew niż w Ameryce Północnej na tej samej szerokości geograficznej. Powodem tego jest istnienie naturalnych barier utrudniających rozprzestrzenianie się gatunków na osi północ-południe. Przeszkody te to między innymi Bałtyk, Morze Północne i Góry Skandynawskie. Wiele z obecnych gatunków roślin zostało tu sztucznie wprowadzonych przez człowieka; mniej niż połowa z 2630 norweskich gatunków roślin występuje naturalnie na tych terenach. Około 210 gatunków roślin występujących w Norwegii zostało uznanych za zagrożone, 13 gatunków to gatunki endemiczne. Parki narodowe w Norwegii zajmują zwykle obszary górskie, tylko około 1,7% powierzchni lasów w kraju jest chroniona.
Część gatunków klasyfikowana jest jako gatunki zachodnie, z uwagi na ich małą tolerancję szronu i duże zapotrzebowanie na wilgoć. Występują one głównie na południowo-zachodnim wybrzeżu sięgając najdalej do Ålesundu. Niektóre z tych gatunków występują na dalszej północy, aż do Helgelandu (np. wrzosiec bagienny) lub nawet Lofotów (np. "Luzula sylvatica"). Łagodne temperatury wzdłuż wybrzeża sprawiają, że nawet w północnych regionach rosną gatunki rzadko spotykane na tych szerokościach geograficznych, np. kasztanowiec lub buk, które występują za kołem podbiegunowym, w Steigen.
Gatunki klasyfikowane jako wschodnie potrzebują więcej światła słonecznego, mniej wilgoci i znoszą ciężkie zimy. Występują one przede wszystkim na południowym wschodzie i w głębi lądu. Są to np. wawrzynek wilczełyko, poziomka twardawa i przetacznik kłosowy. Niektóre z tych gatunków występują powszechnie na Syberii. Są też gatunki umiarkowane, nie klasyfikujące się do dwóch poprzednich grup, występują one przede wszystkim na południu jak np. dąb, jesion czy szczyr trwały.
W Norwegii występują także gatunki alpejskie. Ciężko znoszą długie i ciepłe lato i nie mogą konkurować z gatunkami przyzwyczajonymi do takich warunków. Są one popularne w północnej strefie tajgi, ale występują także w tundrze górskiej i tundrze arktycznej. Najbardziej wytrwałe gatunki przystosowały się przez wydłużenie okresu kiełkowania do więcej niż jednego sezonu. Przykładami gatunków alpejskich są jaskier lodnikowy, głodek i Wierzba zielna. 30 gatunków alpejskich występujących w Ameryce Północnej w Europie rośnie tylko w dwóch norweskich pasmach górskich Trollheimen i Jotunheimen oraz w Saltdal na północy. Poza Norwegią gatunki te występują tylko w Kanadzie i na Grenlandii np. "braya linearis" i "carex scirpoidea". Nie wiadomo dlaczego gatunki te mają tak ograniczony zasięg występowania, ani dlaczego nie rozprzestrzeniły się na inne rejony górskie. Niektóre gatunki alpejskie mają większy zasięg i występują także na Syberii jak np. "rhododendron lapponicum". Część tych gatunków rośnie powszechnie w Arktyce, a niektóre tylko w Europie jak np. pełnik europejski.
W Norwegii występują następujące strefy roślinne:
Strefa nemoralna.
Niewielki teren wzdłuż południowego wybrzeża small, od Soknedal do Fevik należy do strefy umiarkowanej typowej (nemoralnej). Strefa ta leży 150 m n.p.m. i około 30 km w głębi lądu. Jest to dominująca strefa roślinna w zachodniej Europie na północ od południowej Francji. Najpopularniejszym gatunkiem jest tutaj dąb, przy czym praktycznie nie występują tu gatunki typowe dla tajgi jak np. olsza szara, chociaż występuje tu odmiana sosny. Strefa nemoralna zajmuje 0,5% powierzchni kraju (bez Svalbardu i Jan Mayen).
Strefa hemiborealna.
Strefa hemiborealna zajmuje 7% powierzchni Norwegii, w tym 80% Østfold i Vestfold. W strefie tej występują gatunki typowe zarówno dla strefy nemoralej jak i borealnej. Gatunki strefy nemoralnej dominują na zboczach południowo-zachodnich i żyznej ziemi, natomiast gatunki borealne zajmują głównie zbocza północne i gleby wilgotne. W niektórych rejonach gatunki te zajmują te same siedliska np. na glebach ubogich w składniki mineralne dąb i sosna rosną obok siebie. Strefa ta ciągnie się wzdłuż wybrzeża od Oslofjordu na północ do Ålesundu i urywa się w Sunnmøre. W Oslo roślinność tej strefy występuje do wysokości 200 m n.p.m. oraz w niższych piętrach dolin i nizinach w pobliżu Mjøsy, ale w Lillehammer już nie. W południowych dolinach roślinność tej strefy występuje do wysokości 300 – 400 m. Strefa hemiborealna zajmuje też doliny zachodniego wybrzeża i wielkie fiordy. Najbardziej wysuniętym na północ skupiskiem roślinności tej strefy jest Trondheimsfjord i Frosta. Do gatunków nemoralnych należą tu między innymi: dąb szypułkowy, dąb bezszypułkowy, jesion wyniosły, wiąz górski, klon zwyczajny, leszczyna pospolita, olsza czarna, lipa drobnolistna, cis pospolity, ostrokrzew, czereśnia, czosnek niedźwiedzi, buk zwyczajny oraz "pierwiosnek bezłodygowy". Typowe gatunki borealne to świerk pospolity, sosna, brzoza omszona, olsza szara, topola osika, jarząb, zawilec gajowy oraz fiołek Rivina.
Strefa borealna.
Gatunki strefy borealnej przystosowały się do długiej i chłodnej zimy. Można je rozróżnić ze względu na długość okresu wegetacyjnego. Torfowiska są powszechne, największe występują w strefie północno i środkowoborealnej, także powyżej linii drzew. Strefę tę można podzielić na trzy mniejsze:
Strefa południowoborealna.
W strefie tej dominują gatunki borealne, szczególnie świerk, chociaż występują tu także dąb i jesion. Strefa ta zajmuje 12% powierzchni kraju. Część gatunków w tej strefie wymaga cieplejszego lata (w strefie tej przez 3–4 miesiące średnia dobowa temperatura wynosi co najmniej 10 °C), dlatego też nie występują one lub są bardzo rzadkie w strefie środkowoborealnej. Niektóre z gatunków nie spotykanych na północy to: chmiel zwyczajny, lebiodka pospolita, olsza czarna i kalina koralowa. Strefa ta występuje nad strefą hemiborealną do wysokości 450–500 m n.p.m. jak w Norwegii Wschodniej. We wschodnich dolinach sięga kilku kilometrów w głąb Gudbrandsdal i Østerdal, aż do Lom i Skjåk w Ottadalen. Wzdłuż południowo-zachodniego wybrzeża strefa ta sięga 400 m n.p.m. u ujścia fiordów (np. Lærdal) i 300 m bliżej wybrzeża. Na północ od Ålesundu strefa ta dominuje na nizinach aż do wybrzeża, łącznie z wyspami np. Hitra; na nizinach w Trøndelag do 180 m, w dolinach w głębi lądu jak no. Gauldalen i Verdalen do 300 m, a w Namdalen do 100 m. Strefa ta zajmuje także rejony przybrzeżne i niektóre fiordy na północy, jak Vikna, Brønnøy i Helgeland na północ od Ranfjordu, natomiast w głębi lądu na północ od Grongu na nizinach dominuje strefa środkowoborealna. Także na północy – w Bodø, Fauske i Ofotfjordzie – znajdują się odizolowane skupiska roślinności południowoborealnej. Norweskie rolnictwo skupia się głównie w tej strefie oraz w strefie hemiborealnej.
Strefa środkowoboreala.
Strefa ta zdominowana jest przez podszyty las składający się przede wszystkim z gatunków borealnych. Zajmuje ona 20% powierzchni kraju. Świerk jest najpopularniejszy w Norwegii Wschodniej, Sørlandet, Trøndelag i Helgeland. Nie rośnie on naturalnie na północ Saltfjell, ale jest tam sadzony przez człowieka. Na północy przeważa brzoza, jednak można też tu znaleźć sosnę, osikę, jarząb, czeremchę pospolitą i olszę szarą. Gatunki nemoralne należą tu do rzadkości. Podszycie jest dobrze rozwinięte chociaż niezbyt gęste. Brzoza brodawkowata, jesion, przytulia właściwa, malina właściwa, bylica pospolita i woskownica europejska to gatunki tej strefy, które nie występują na północy oraz na wyższych wysokościach. Strefa ta występuje na wysokości od 400 do 750 m w Norwegii Wschodniej, do 800 m w południowych dolinach, od 300 m do 600 m na południowo-zachodnim wybrzeżu oraz od 180 do 450 m w Trøndelag. Dalej na północy roślinność ta jest powszechna na nizinach do 100 m (Lofoty i Vesterålen), 200 m w Narwiku, 100 m w Tromsø, od 130 m do 200 m w dolinach okręgu Troms oraz na nizinach u ujścia Altafjord. W strefie znajdują się też zazwyczaj najbardziej na północ wysunięte ośrodki rolnicze; jęczmień jest uprawiany aż do Alty na dalekiej północy.
Strefa północnoborealna.
Strefa północnoborealna leży najbliżej linii drzew, granicząc ze strefą polarną i jej subarktycznym klimatem. Liczba dni ze średnią temperaturą 10 °C waha się pomiędzy 30 a 60. Drzewa rosną powoli i nie osiągają okazałych rozmiarów; lasy nie są tak gęste jak na południu i nazywane są lasami górskimi (norw.: Fjellskog). Strefa północnoborealna zajmuje 28% powierzchni kraju, w tym prawie połowę Finnmarku. W niżej położonych rejonach występują tu drzewa iglaste, ale linię drzew tworzą gatunki liściaste, przede wszystkim brzoza omszona. W rejonach z bardziej kontynentalnym klimatem linię drzew wyznaczają świerki i sosny. Powszechnie występują tu także gatunki alpejskie. Lasy brzozowe w Sikilsdalshorn sięgające do wysokości 1320 m tworzą najwyżej położoną granicę drzew w Norwegii. Zwykle granica ta przebiega tym niżej im bliżej wybrzeża, a także w niższych górach gdzie wieją silniejsze wiatry i zalega więcej śniegu (na szczytach przybrzeżnych). Strefa ta znajduje się na wysokości od 750 do 950 m n.p.m. w Norwegii Wschodniej; od 800 do 1200 m w wyższych górach. Na zachodzie linia brzegowa leży na wysokości około 500 m, dochodząc się do wysokości 1100 m w większych fiordach jak np. Sognefjord. Wyżyny w Trøndelag i dalej na północ są zdominowane przez roślinność północnoborealną, granica lasu przebiega tu na wysokości około 800 m w Trøndelag, 600 m w gminie Rana, 500 m w Narwiku, 400 m w Tromsø, 100 m w Hammerfest oraz 200 m w Kirkenes. Wyżej i dalej na północ zaczyna się już tundra. Między tymi strefami występują skupiska brzóz (leśna tundra). Drzewa rosnące w pobliżu granicy lasu są często wygięte przez zalegający śnieg oraz wiatr. Osiągają wysokość od 2 do 4 m. Poza Norwegią jedynymi regionami z granicą lasu tworzoną przez niewysokie drzewa liściaste są Szwecja (przy granicy z Norwegią), Islandia oraz półwysep Kamczatka.
Strefa północnoborealna jest niekiedy dzielona na dwie podstrefy. Kryterium tego podziału jest typ drzew tworzących granicę lasu. Drzewa iglaste zazwyczaj nie rosną na takich wysokościach jak brzoza górska. Świerk i sosna sięgają do wysokości 1100 m w paśmie Jotunheimen, do 400 m w Bergen (900 m na początku Sognefjordu), 900 m w Lillehammer, 500 m w Trondheim (750 m w Oppdal), 350 m w Narviku, 200 m w Harstad oraz 250 m w Alta. Najbardziej wysunięty na północ las sosnowy znajduje się w Parku Narodowym Stabbursdalen w Porsanger.
Tundra.
Tundra górska występuje powszechnie w Norwegii. Zajmuje 32% powierzchni kraju (bez Svalbardu i Jan Mayen). W strefie tej, w pobliżu granicy drzew, występuje dość obfita szata roślinna z paroma gatunkami wierzby jak np. wierzba lapońska osiągająca do 0,5 m wysokości, powszechne są też borówka wysoka, jałowiec pospolity i zimoziół północny. Dolne rejony tej strofy były, a częściowo wciąż są, wykorzystywane jako pastwiska. Strefa ta sięga do wysokości 1500 m n.p.m. w Jotunheimen i Hardangervidda, 1300 m w Trollheimen i do około 800 m w Narwiku i Alpach Lyngeńskich. Wyżej rośliny są mniejsze, mchy i porosty występują częściej. Rośliny wciąż pokrywają większość terenu. W najwyższych rejonach dominują nagie skały, śnieg i lodowce, roślin jest niewiele.
Najwyżej położona stacja meteorologiczna w Norwegii – Fanaråken w gminie Luster leży na wysokości 2062 m. Tylko przez niecałe trzy miesiące w roku temperatura utrzymuje się tu powyżej 0 °C, a średnia lipca wynosi 2,7 °C. Mimo to na Galdhopiggen lodowiec schodzi tylko 100 m poniżej szczytu, można też bez trudu natrafić na mchy i porosty.
W północno-wschodnim Finnmarku (na północnej części półwyspów Varanger i Nordkinn) na małej powierzchni także występuje tundra. Również na Svalbardzie i Jan Mayen w miejscach nie zajętych przez lodowce występuje roślinność charakterystyczna dla tundry. Tundra ta uważana jest za część pustyni arktycznej.
Rejonami najbogatszymi w roślinność są fiordy na Spitsbergenie. Temperatury są tu wyższe, a klimat bardziej suchy, co powoduje mniej opadów śniegu i szybsze jego topnienie. Krótki okres wegetacyjny i wieczna zmarzlina pod warstwą aktywną gleby zapewnia wilgoć. Rosną tu między innymi: brzoza karłowata, malina moroszka, mak oraz dzwonek okrągłolistny.
Ocieplenie klimatu przesunęłoby znacznie tę strefę na północ oraz wyżej nad poziom morza.
Surowce naturalne.
Oprócz ropy naftowej i gazu ziemnego, ryb i drewna Norwegia posiada zasoby rud metali żelaznych i nieżelaznych. Wiele z tych rud było w przeszłości wydobywanych jednakże obecnie eksploatację zarzucono z uwagi na niską zawartość metalu oraz wysokie koszty wydobycia. Największe w Europie złoża ilmenitu znajdują się na południowo-zachodnim wybrzeżu. Węgiel wydobywany jest na wyspach Svalbardu.
Surowce: ropa naftowa, miedź, gaz ziemny, piryt, nikiel, żelazo, cynk, ołów, ryby oraz drewno.
Środowisko.
Główne problemy związane ze środowiskiem w Norwegii to ograniczenie emisji gazów cieplarnianych, zanieczyszczenie wody i powietrza, zanikanie siedlisk i uszkodzenie raf koralowych. Ponadto kwaśne deszcze niszczą lasy i zanieczyszczają rzeki i jeziora, szczególnie na południu kraju (Sørlandet). Wymarły tam gatunki dzikich łososi. Dzięki ograniczeniu emisji zanieczyszczeń w Europie ilość kwaśnych deszczów w Norwegii spadła na przestrzeni lat 1980–2003 o 40%. Modele klimatyczne przewidują zwiększenie ilości opadów, szczególnie w rejonach, gdzie poziom opadów już jest wysoki. Ponadto przewiduje się, że opady będą bardziej obfite w krótkich odcinkach czasu, co może powodować osuwiska i powodzie. Zimy prawdopodobnie będą łagodniejsze, a pokrywa lodowa na Oceanie Arktycznym może latem całkowicie stopnieć. Zagraża to przetrwaniu niedźwiedzi polarnych na Svalbardzie. Zarówno lądowe jak i wodne gatunki będą musiały się przenieść na północ, niektóre gatunki już zaczęły migrację. Ptaki przylatują wcześniej, a drzewa wcześniej kwitną. Całkowita liczba gatunków wzrośnie w związku z przybywaniem nowych. 

</doc>
<doc id="1994427" url="https://pl.wikipedia.org/wiki?curid=1994427" title="Parafia św. Serafina z Sarowa w Chelles">
Parafia św. Serafina z Sarowa w Chelles

Parafia św. Serafina z Sarowa – parafia prawosławna w Chelles. Należy do dekanatu paryskiego północno-wschodniego w jurysdykcji Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego.
Nabożeństwa w parafii odbywają się jedynie w każdą trzecią niedzielę miesiąca. Językiem liturgicznym jest francuski.
Proboszczem jest ks. André Drobot.

</doc>
<doc id="1994428" url="https://pl.wikipedia.org/wiki?curid=1994428" title="Ares I-X">
Ares I-X

Ares I-X – testowy suborbitalny lot rakiety Ares I. Celem lotu był test pierwszego stopnia rakiety. Został on wydłużony o makietę drugiego stopnia i pojazdu Orion. Lot pierwotnie miał odbyć się już jesienią 2007 roku, później przesunięto go na początek roku 2009. W marcu 2009 ostatecznie zatwierdzono datę lotu na 27 października 2009. 
Rakieta została zmontowana w VAB w miejscu na rakietę SRB. 20 października odbył się przejazd rakiety na wyrzutnię. 27 października z powodu złej pogody lot przełożono na kolejny dzień. 28 października rakieta wystartowała. Planowo oddzielono pierwszy stopień, który wylądował w Oceanie Atlantyckim. Lot trwał 6 minut, a rakieta osiągnęła wysokość 46 km.
Sam lot był udany, choć w trakcie startu uszkodzeniu uległa wyrzutnia startowa, a ponadto wystąpił problem z jednym ze spadochronów, w wyniku czego pierwszy stopień rakiety doznał kilku uszkodzeń w trakcie wodowania, gdyż uderzył w powierzchnię wody pod kątem i ze zbyt dużą prędkością. 
Mimo sukcesu lotu program Constellation został anulowany. Ostatecznie jednak rakieta Ares I i pojazd Orion zostały zachowane w wersji odchudzonej.

</doc>
<doc id="1994429" url="https://pl.wikipedia.org/wiki?curid=1994429" title="Osiedle Za Fortem">
Osiedle Za Fortem

Osiedle Za Fortem – niewielkie osiedle mieszkaniowe w Poznaniu, zlokalizowane w obrębie Naramowic, na osiedlu samorządowym Naramowice. Od południa, przez ulicę Lechicką, graniczy z Osiedlem Wichrowe Wzgórze. Z pozostałych stron okolone jest przez Naramowice, do których należy.
Osiedle w całości zabudowane jest przez domy jednorodzinne i szeregowe, zbudowane od lat 60. XX wieku, po dzień dzisiejszy.
Nazwa zaczerpnięta została od Fortu V ("Waldersee"), który znajduje się w sąsiedztwie osiedla (patrząc od centrum Poznania, osiedle znajduje się właśnie "za fortem"). Nazwy ulic na osiedlu wywodzą się od nazwisk wybitnych polskich dowódców wojskowych, np. Edmunda Knolla-Kownackiego, Franciszka Kleeberga, czy Franciszka Włada. W sąsiedztwie zabudowań stoi duży hotel sieci Quality, a także zabudowania dawnego Osiedla Opieki Społecznej.

</doc>
<doc id="1994430" url="https://pl.wikipedia.org/wiki?curid=1994430" title="Moskowskij">
Moskowskij

Moskowskij () – miasto w Rosji, w nowomoskiewskim okręgu administracyjnym Moskwy. W 2012 zostało włączone w skład Moskwy, wcześniej znajdowało się w obwodzie moskiewskim. W 2021 liczyło 59 196 mieszkańców.

</doc>
<doc id="1994436" url="https://pl.wikipedia.org/wiki?curid=1994436" title="Referendum we Francji w 1946 roku">
Referendum we Francji w 1946 roku



</doc>
<doc id="1994438" url="https://pl.wikipedia.org/wiki?curid=1994438" title="Nachabino">
Nachabino

Nachabino () – osiedle typu miejskiego w Rosji, w obwodzie moskiewskim. W 2020 liczyło 46 487 mieszkańców.

</doc>
<doc id="1994440" url="https://pl.wikipedia.org/wiki?curid=1994440" title="Właściwości metali">
Właściwości metali



</doc>
<doc id="1994443" url="https://pl.wikipedia.org/wiki?curid=1994443" title="Inwazja na Islandię">
Inwazja na Islandię

Inwazja na Islandię – brytyjska operacja pod kryptonimem "Fork" w 1940 roku w czasie II wojny światowej.
Inwazja rozpoczęła się wczesnym rankiem 10 maja 1940 roku. Wojska brytyjskie wylądowały w Reykjavíku. Na wyspie nie napotkano oporu zbrojnego, więc Royal Marines przemieszczali się szybko. Odłączono sieci łączności, zabezpieczono miejsca strategiczne (porty, lotniska) oraz aresztowano niemieckich obywateli. Wojska przemieściły się do Hvalfjörður, Kaldaðarnes, Sandskeiði i Akranes i były gotowe na ewentualny atak Niemiec.
Wieczorem 10 maja rząd islandzki wystosował protest, oskarżając Brytyjczyków o naruszenie neutralności i domagając się odszkodowania za wyrządzone szkody. Brytyjczycy obiecali rekompensatę, współpracę gospodarczą i militarną, nieingerowanie w sprawy islandzkie oraz wycofanie się pod koniec wojny. Islandia zgodziła się ostatecznie na współpracę, jednak formalnie pozostała nadal państwem neutralnym.
Brytyjska inwazja na Islandię zbiegła się z zakończeniem dziwnej wojny i atakiem Niemców na Francję, Holandię, Belgię i Luksemburg.
Tło.
W 1918 roku, po długiej zależności od Danii, Islandia stała się niezależnym krajem, pozostającym w unii personalnej z Danią. Kraje te prowadziły wspólną politykę zagraniczną. Królestwo Islandii nie posiadało sił zbrojnych i ogłoszono je neutralnym krajem. W 1928 roku wszystkie islandzkie partie polityczne były za zakończeniem unii personalnej z Danią.
9 kwietnia 1940 roku Niemcy rozpoczęły operację Weserübung. Pierwszego dnia operacji po kilku godzinach walk zajęto Danię, następnie boje toczono w Norwegii.
Pierwszego dnia agresji hitlerowskiej na kraje nordyckie, Wielka Brytania wystosowała propozycję dla rządu islandzkiego, w której Londyn złożył ofertę pomocy w zachowaniu niepodległości przez Islandię. Islandzki rząd odrzucił ofertę. 10 kwietnia Althing (parlament islandzki), oświadczył, że duński król Chrystian X nie jest w stanie wykonywać swych konstytucyjnych powinności, co oznaczało zerwanie unii personalnej.
12 kwietnia Brytyjczycy wkroczyli na Wyspy Owcze (Operacja Valentine).
Po niemieckich sukcesach w Danii i Norwegii, Wielka Brytania obawiała się ataku. W związku z tym chciała założyć własną bazę na Islandii w obliczu niemieckiego zagrożenia. 6 maja Winston Churchill przekazał sprawę założenia bazy do Gabinetu Wojennego. Wyprawa na Islandię została przygotowana w pośpiechu. Wiele celów operacyjnych zostało opracowanych dopiero w drodze na wyspę. Nikt z Brytyjczyków nie mówił po islandzku.
Głównym celem było zajęcie stolicy Islandii, ale także portu Hvalfjörður, by ustrzec się przed niemieckim kontratakiem z morza. Brytyjczycy liczyli się także z możliwością przerzucenia żołnierzy niemieckich drogą powietrzną, co miało miejsce w Norwegii. Dlatego zabezpieczono lotniska w Sandskeið i Kaldaðarnes.
Operacja Fork.
Dowódcą operacji został pułkownik Robert Sturges, weteran I wojny światowej, uczestnik bitwy o Gallipoli i bitwy jutlandzkiej. Siły inwazyjne składały się łącznie z 746 żołnierzy.
O 4 rano 8 maja krążowniki: HMS „Berwick”, HMS „Glasgow”, HMS „Fearless” i HMS „Fortune” wypłynęły w kierunku Islandii.
O 1:47 10 maja czasu islandzkiego z krążownika HMS „Berwick” za pomocą katapulty samolotowej wzbił się w powietrze Supermarine Walrus, amfibijna łódź latająca, używana jako samolot rozpoznawczy i ratowniczy.
Ok. 3:40 islandzki policjant dostrzegł małą flotę okrętów, jednak nie był w stanie w ciemnościach zidentyfikować ich narodowości, więc zaalarmował szefa policji. Z uwagi na to, że jednostki naruszyły przestrzeń morską Islandii, przygotowano łodzie. Tymczasem marines przygotowali się do zejścia na ląd. Około 5 rano okręty dobiły do portu.
Szef policji prosił o rozmowę z kapitanem armady, lecz ten żądał rozmowy z premierem Islandii Hermannem Jónassonem. Brytyjczycy po zejściu na ląd chcieli nawiązać współpracę z władzami Reykjavíku w zakresie działań wobec miejscowych Niemców. Islandia protestowała przeciwko inwazji, argumentując, że jest krajem neutralnym. Brytyjczycy przypominali, że Duńczycy także deklarowali neutralność, a i tak zostali podbici przez Niemców.
Przed inwazją na Islandię, niemiecki statek „Bahia Blanca” uderzył w górę lodową. Brytyjczycy obawiali się ataku ze strony załogi. W rzeczywistości okazało się, że Niemcy są bezbronni i bez incydentów wzięto ich do niewoli.
Okupacja amerykańska.
W lipcu 1941 roku w Islandii wylądowały wojska amerykańskie, które strzegły bezpieczeństwa Islandii jako wojska okupacyjne. W roku 1942 na wyspie stacjonowało 40 tys. Amerykanów, podczas gdy populacja wyspy wynosiła wówczas 120 tys. ludzi. Amerykanie ostatnią bazę w Keflavíku opuścili w 2006 roku.

</doc>
<doc id="1994444" url="https://pl.wikipedia.org/wiki?curid=1994444" title="Parafia św. Jana Teologa w Meudon">
Parafia św. Jana Teologa w Meudon

Parafia św. Jana Teologa – parafia prawosławna w Meudon. Była jedną z 15 parafii tworzących dekanat Île de France w Zachodnioeuropejskim Egzarchacie Parafii Rosyjskich. Po likwidacji egzarchatu (2018) pozostała w jurysdykcji Patriarchatu Konstantynopolitańskiego i weszła w skład Greckiej Metropolii Francji.
Językiem liturgicznym parafii jest francuski, obowiązuje kalendarz nowojuliański.
Historia.
Parafia w Meudon powstała jako jedna z francuskojęzycznych parafii prawosławnych organizowanych przez Zachodnioeuropejski Egzarchat Parafii Rosyjskich, w 1984. Inicjatorami jej erygowania byli prawosławni potomkowie rosyjskich emigrantów, którzy nie posługiwali się już językiem rosyjskim. Przez pierwsze 20 lat świątynią parafii był wynajmowany od parafii katolickiej kościół św. Stefana w Issy-les-Moulineaux. W 2003, po wypowiedzeniu umowy najmu, wspólnota przeniosła się do wynajętej kaplicy w Meudon.

</doc>
<doc id="1994445" url="https://pl.wikipedia.org/wiki?curid=1994445" title="Stefan Bielak">
Stefan Bielak

Stefan Bielak herbu Bielak (ur. 4 czerwca 1868 w majątku Kościeniewicze nieopodal Studzianki, zm. 29 grudnia 1907 Nowa Wilejka) – działacz PPS, polski Tatar, muzułmanin.
Był synem Macieja i Heleny ze Skirmontów, miał dwie siostry, Zofię i Eugenię. Z rodu tego pochodziło wielu żołnierzy i powstańców zasłużonych dla Rzeczypospolitej, pradziad gen. Józef Bielak, dziad ppłk Mustafa Bielak (1764-1834) uczestnik insurekcji kościuszkowskiej, stryj kpt. Bohdan Bielak poległy w powstaniu listopadowym.
Po ukończeniu w 1886 roku gimnazjum w Grodnie, rozpoczął studia prawnicze na Uniwersytecie w Moskwie, gdzie należał do pięcioosobowej grupy Związku Młodzieży Polskiej „Zet”. W 1892 roku, po skończeniu studiów, rozpoczął pracę aplikanta przy Sądzie Okręgowym w Wilnie i współpracę konspiracyjną z Józefem Piłsudskim. Wraz z nim, Stanisławem Wojciechowskim, Aleksandrem Sulkiewiczem i Ludwikiem Zajkowskim w czerwcu 1893 roku uczestniczył w I Zjeździe PPS, który miał miejsce w Lasach Ponarskich. Zapadła tam decyzja o wydawaniu gazety partyjnej „Robotnik”. Jako członek PPS, Stefan Bielak zajmował się kolportażem przez granicę nielegalnej prasy, prowadził agitację wśród robotników m.in. Wilna, Łodzi, Warszawy i Białegostoku oraz w wileńskim mieszkaniu wielokrotnie ukrywał zagrożonych działaczy i tajną literaturę.
Zmarł po ciężkiej chorobie na zapalenie płuc w szpitalu w Nowej Wilejce k. Wilna. 2 stycznia 1908 został pochowany na wileńskim mizarze.

</doc>
<doc id="1994446" url="https://pl.wikipedia.org/wiki?curid=1994446" title="Obuchowo (Rosja)">
Obuchowo (Rosja)

Obuchowo () – osiedle typu miejskiego w Rosji, w obwodzie moskiewskim, 26 km na wschód od Moskwy. W 2020 liczyło 10 187 mieszkańców.

</doc>
<doc id="1994448" url="https://pl.wikipedia.org/wiki?curid=1994448" title="Referendum we Francji 5 maja 1946 roku">
Referendum we Francji 5 maja 1946 roku

Referendum we Francji 5 maja 1946 roku zostało przeprowadzone w celu poddania pod głosowanie uchwalonej 19 kwietnia konstytucji. Minimalna większość głosujących opowiedziała się za jej odrzuceniem.

</doc>
<doc id="1994450" url="https://pl.wikipedia.org/wiki?curid=1994450" title="Ożerielje">
Ożerielje

Ożerielje () – mikrorejon miasta Kaszyra. Do 16 listopada 2015 samodzielne miasto w Rosji, w obwodzie moskiewskim, 125 km na południe od Moskwy. W 2015 liczyło 10 292 mieszkańców.

</doc>
<doc id="1994453" url="https://pl.wikipedia.org/wiki?curid=1994453" title="Wołodymyr Płoskyna">
Wołodymyr Płoskyna

Wołodymyr Iwanowycz Płoskyna (ukr. Володимир Іванович Плоскина, ros. Владимир Иванович Плоскина, "Władimir Iwanowicz Płoskina"; ur. 25 maja 1954 w Czynadajewe, w obwodzie zakarpackim, Ukraińska SRR, zm. 10 maja 2010 w Doniecku) – ukraiński piłkarz, grający na pozycji obrońcy lub pomocnika, a wcześniej napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej w Czynadajewe. Pierwszy trener I.M.Sztepa. Jako junior występował w drużynach Karpaty Mukaczewo i Howerła Użhorod. W 1971 rozpoczął karierę piłkarską w drużynie rezerwowej Dynama Kijów. W końcu 1974 powrócił do Howerły Użhorod, skąd w lipcu 1975 przeszedł do Czornomorca Odessa, w którym występował przez 14 lat. Był etatowym wykonawcą karnych Czornomorca, ustanowił rekord w historii Wyższej Ligi ZSRR, realizując kolejne 23 karne. W 1988 zakończył karierę piłkarską.
Kariera trenerska.
Po zakończeniu kariery piłkarskiej rozpoczął karierę trenerską. Najpierw pomagał trenować Czornomoreć Odessa, a potem pracował na stanowisku kierownika odeskiego klubu. W 1998 otrzymał propozycje szukać młode talenty dla Szachtara Donieck, a od sezonu 2003/04 kierował departamentem sportowym Szachtara. 10 maja 2010 zmarł po ciężkiej chorobie w wieku 56 lat.

</doc>
<doc id="1994456" url="https://pl.wikipedia.org/wiki?curid=1994456" title="Carlos Bossio">
Carlos Bossio

Carlos Gustavo Bossio (ur. 1 grudnia 1973 w Córdobie) – argentyński piłkarz występujący na pozycji bramkarza, obecnie zawodnik Defensa y Justicia.
Bossio swoją profesjonalną karierę rozpoczynał w Belgrano, skąd w 1994 roku przeszedł do Estudiantes La Plata. Tam przez pięć lat był podstawowym zawodnikiem zespołu. W 1996 roku 23–letni wówczas Bossio został pierwszym golkiperem w historii argentyńskiego futbolu, który zdobył bramkę po strzale głową. Stało się to 12 maja w spotkaniu Estudiantes z Racing Club. Argentyńczyk posłał piłkę do siatki po dośrodkowaniu z rzutu rożnego.
W 1999 roku wyjechał do Portugalii, gdzie występował w Benfice oraz w Vitórii Setúbal. 25 stycznia 2004 Bossio wystąpił w barwach Benfiki podczas meczu z Vitórią Guimarães, kiedy to zmarł tragicznie jego kolega z drużyny – Miklós Fehér. W roku 2004 wrócił do Argentyny i podpisał kontrakt z Club Atlético Lanús. Z miejsca został podstawowym bramkarzem zespołu i w sezonie Apertura 2007 zdobył z nim tytuł mistrzowski.
Po pięciu latach Bossio odszedł z Lanús i jako wolny zawodnik zasilił meksykańskie Querétaro. W nowej drużynie zadebiutował 1 sierpnia 2008 w przegranym 1:3 spotkaniu z Pachucą. W tamtejszej Primera División rozegrał łącznie 45 meczów.
Wiosną 2011 Bossio pozostawał bez klubu, natomiast w sierpniu tego samego roku podpisał umowę z argentyńskim drugoligowcem Defensa y Justicia z siedzibą w mieście Buenos Aires.
Bossio był powoływany do reprezentacji Argentyny w latach 1994–1996, kiedy to występował w Estudiantes. Pojechał na Igrzyska Panamerykańskie 1995 (zwycięstwo), Puchar Konfederacji 1995 (drugie miejsce), Copa América 1995 (ćwierćfinał) i Letnie Igrzyska Olimpijskie 1996 (drugie miejsce).

</doc>
<doc id="1994457" url="https://pl.wikipedia.org/wiki?curid=1994457" title="Jakub Vadlejch">
Jakub Vadlejch

Jakub Vadlejch (ur. 10 października 1990 w Pradze) – czeski lekkoatleta specjalizujący się w rzucie oszczepem.
W 2007 roku startował w mistrzostwach świata kadetów. Finalista światowego czempionatu juniorów (2008) oraz mistrzostw Europy w tej kategorii wiekowej (2009). Zwyciężył w Moskwie w klubowym pucharze Europy juniorów w 2009. 26 września 2009 roku w Domažlicach z wynikiem 81,95 ustanowił rekord Czech juniorów. Medalista mistrzostw kraju. Uczestnik mistrzostw Europy w Amsterdamie oraz ósmy oszczepnik igrzysk olimpijskich (2016). W 2017 został w Londynie wicemistrzem świata. Srebrny medalista igrzysk olimpijskich w Tokio (2021).
Rekord życiowy: 90,88 (13 maja 2022, Doha). 
Linki zewnętrzne.
 

</doc>
<doc id="1994459" url="https://pl.wikipedia.org/wiki?curid=1994459" title="Ciąża urojona">
Ciąża urojona



</doc>
<doc id="1994460" url="https://pl.wikipedia.org/wiki?curid=1994460" title="Nagaon (dystrykt)">
Nagaon (dystrykt)

Nagaon - jeden z dystryktów w indyjskim stanie Asam. Nazwa dystryktu pochodzi od nazwy stolicy, która jest ulokowana w mieście Nagaon. Dystrykt zajmuje powierzchnię 3973 km² i jest zamieszkiwany (według spisu z 2001 roku) przez 2 316 857 mieszkańców. 
Wśród zamieszkujących dystrykt, najliczniejszą grupę religijną stanowią muzułmanie (1 180 267 osób, czyli ponad połowa wszystkich mieszkańców), a także hindusi (1 106 354). Inne religie, nie posiadają więcej niż jeden procent wyznawców wśród mieszkańców dystryktu.
Po raz pierwszy, dystrykt w tym miejscu, powstał już w roku 1833.
Zarys.
Dystrykt Nagaon, położony w samym sercu stanu Asam, prezentuje się jako fascynująca mieszkanka kulturowa powiązana z dwiema głównymi religiami (islamem i hinduizmem). Jest drugim co do wielkości, wśród indyjskich dystryktów, co do największej liczby mieszkańców. 

</doc>
<doc id="1994462" url="https://pl.wikipedia.org/wiki?curid=1994462" title="Operacja w Orakzai">
Operacja w Orakzai

Operacja w Orakzai (urdu: "Khwakh Ba De Sham") – operacja prowadzona przez siły pakistańskie przeciwko talibom w Agencji Orakzai leżącej w Pakistanie.
Operacja rozpoczęła się 24 marca 2010 i była kontynuacją walk na Terytoriach Plemiennych Administrowanych Federalnie (FATA) kontrolowanych przez talibów. Operacja formalnie zakończyła się 1 czerwca 2010 deklaracją zwycięstwa przez armię pakistańską, to jednak nadal silne wpływy mieli talibscy rebelianci, w wyniku ich partyzantka trwała do końca 2010. W efekcie operacji oczyszczono Agencję Orakzai w 85% z obecności talibskiej oraz otwarto wszystkie zablokowane dotąd drogi.
Geneza.
Podjęcie walk z talibami na Terytoriach Plemiennych Administrowanych Federalnie przez siły pakistańskie miało miejsce w 2004 roku. Do starć dochodziło w Waziristanie. wyniszczające walki toczyły się tam ze zmiennym szczęściem, przerywane trzema rozejmami. We wrześniu 2006 doszło nawet do podpisania układu pokojowego, który na samych terytoriach plemiennych dawał względny spokój. Jednak napięta sytuacja w kraju spowodował wznowienie walk w Waziristanie w roku następnym. Do kolejnej umowy pokojowej doszło tam w maju 2008.
Wykorzystując chwilowe unormowanie sytuacji w Waziristanie, w sierpniu 2008 siły pakistańskie rozpoczęły ofensywę na terytoriach plemiennych Agencji Bajaur. Walki zakończył się sukcesem, a 28 lutego 2009, ogłoszono, iż Agencja Bajaur została całkowicie kontrolowana przez siły rządowe. Znaczna liczba bojowników tam walczących schronienie znalazła w Waziristanie, a także na innych terytoriach plemiennych m.in. w Orakzai.
Po sukcesach w walce z talibami w Dolinie Swat, walki zostały wznowione w Waziristanie, uznawanym za główny bastion rebeliantów. Szeroko zakrojona operacja zakończyła się śmiercią lidera Tehrik-i-Taliban Pakistan, Baitullaha Mehsuda, a także w grudniu 2009 całkowitym zajęciem Południowego Waziristanu. W międzyczasie oczyszczono Agencję Chajber. Jednym ze skutków tych operacji było przeniknięcie znacznej ilości talibów do Agencji Orakzai.
Na początku 2010 sytuacja w Waziristanie ustabilizowała się. Po zakończeniu ofensywy wszystkie Terytoria Plemienne Administrowane Federalnie oprócz Północnego Waziristanu i Agencji Orakzai były pod kontrolą rządu. W związku z tym pod koniec marca 2010 uruchomiono kolejną operację wojskową tym razem w Orakzai, zamieszkiwaną głównie przez Pasztunów.
Operacja.
24 marca.
Operacja rozpoczęła się w nocy z 23 na 24 marca 2010, kiedy wojsko pakistańskie składające się z 5 batalionów i paramilitarnych jednostek "Frontier Corps" (FC), wspierane przez lotnictwo (PAF) i ciężką artylerię, weszło do kontrolowanych przez talibów obszarów Orakzai.
W oczekiwaniu na wojskową ofensywę, domostwa w Agencji Orakzai opuściło 80% mieszkańców.
Do pierwszych walk doszło w miejscowościach Hashmat Khan Kili, Qeematkhel, Mirobak, Shna Naka, Anjani, Ferozkhel, Stori Khel, Khalil Kalay. Siły bezpieczeństwa umocniły zabezpieczenia w punktach wejścia do Agencji Orakzai, by zapobiec ucieczce duże ilości bojowników do Północno-Zachodniej Prowincji Pogranicznej (NWFP), która w kwietniu 2010 została przemianowana na Chajber Pasztunchwa. Zabezpieczone zostały przesmyki do Doaba, Thal i Hangu. Podczas ataku wojsk pakistańskich nie stawili dużego oporu, gdyż sporo nich rzuciło się do ucieczki.
Pierwszego dnia zginęło 23 rebeliantów – 12 w nalotach, 11 w walkach lądowych. Rannych natomiast zostało dwóch żołnierzy FC.
Zniszczono sześć kryjówek i bunkrów, zlikwidowano także centrum szkoleniowe dla bojowników.
Pierwszego dnia armia przejęła kontrolę nad Anjani, Zera, Chamjanna, Hashmat Khan Kili, Shna Naka, Mirobak, Qeemat Khel, Shantana i Feroz Khel.
25 marca.
Drugiego dnia ofensywy według różnych raportów zginęło od 58 do 67 talibów. Rannych zostało też dwóch żołnierzy FC. Jeden z nich w walkach pod Mirobak, a drugi w ataku moździerzowym w Kalaya.
Generał Tariq Khan wydał oświadczenie, że operacja przebiega pomyślnie i zgodnie z oczekiwaniami.
Pakistańskie lotnictwo (PAF) zbombardowało zabudowania w Mamuzai i Daburai. Celami ataków były m.in. szkoły, meczety w których ukrywali się talibowie. W momencie ataku w jednym z budynków miał znajdować się jeden z liderów Maulvi Toofan. W Daburai zniszczono trzy kryjówki, zabijając łącznie sześciu talibów i raniąc pięciu. W wyniku wszystkich nalotów zginęło według różnych agencji informacyjnych między 44-61 rebeliantów. Czterech bojowników zginęło i jeden żołnierz został ranny w potyczkach pod Mirobak i Feroz Khel.
Pojmany został ponadto lokalny przywódca talibów Mian Gul. Zabezpieczono przy nim znaczną ilość granatów i broni. Poparcie dla talibów w walce z siłami bezpieczeństwa złożył Hafiz Sakhi – były talibski dowódca.
26 marca.
Trzeciego dnia zginęło 28-42 rebeliantów. Tak więc ogólna liczba zabitych przekroczyła 100 talibów. Po stronie wojsk rządowych zanotowano pięciu, bądź sześciu żołnierzy FC zabitych, natomiast 17-20 odniosło rany.
W nocy z 25 na 26 marca około 100-150 bojowników podjęło atak na Shna położony na obrzeżach Kalaya. Rebelianci uzbrojeni w karabiny maszynowe i moździerze zaatakowali z trzech stron jednocześnie. 26 marca przy pomocy lotnictwa wojska lądowe przeszły do kontrataku. Po kilku godzinach walk odbito punkt kontrolny w Shna. W starciach śmierć poniosło 21-32 talibów. Wśród zabitych byli islamiści z Afganistanu i Uzbekistanu. W walce zginęło również 5-6 żołnierzy.
Talibowie atakowali również w Mamuzai, gdzie dzień wcześniej doszło do krwawego nalotu. Później lotnictwo powtórzyło nalot na Daburai, Mamuzai, Khadizai i Ghiljo. Zginęło 7-10 bojowników, raniąc 10 innych.
Tego dnia przeprowadzono ewakuację ludzi pozostałych w swoich domach. W tym celu otwarto główne drogi, ale były strzeżone tak by nie mogli uciec nimi talibowie.
27 marca.
Czwartego dnia walk zginęło 16 rebeliantów. Armia straciła pięciu, bądź sześciu żołnierzy, a ok. 20 odniosło rany.
16 bojowników straciło życie w bombardowaniu ośmiu kryjówek i trzech pojazdów, którym poruszali się bojownicy. Ponadto w stronę bunkrów skierowano ogień artyleryjski. Talibowie postawili opór w miejscowościach Sultanzai, Daburai, Bizoti, Feroz Khel, Bazoqamar, Kata Kanrai, Utman Khel, Chundra/Jondar, Darra Garhi i Anjani.
W Orakzai bojownicy zabili dwóch członków plemienia Utman Khel, którzy mieli szpiegować na rzecz rządu. Znaleziono też ciała sześciu kierowców ciężarówek porwanych kilka dni przed rozpoczęciem ofensywy.
28 marca.
Kolejnego dnia ofensywy zabito 22-28 talibów. Po stronie wojsk rządowych nie odnotowano ofiar.
Do potyczki doszło pod Gajdar, gdy siły bezpieczeństwa niszczyły tamtejsze bunkry. W walce zabito od sześciu do dziesięciu bojowników. W starciach, które poprzedziły akcję niszczenia talibskich stanowisk zginęło pięciu rebeliantów. Po tych potyczkach wojsko zabezpieczyło miejscowość Gajdar, przejmując nad nim całkowitą kontrolę.
Rebelianci odpalili cztery rakiety, które spadły na miasto Kalaya. Pakistańskie lotnictwo zbombardowało później pozycje wroga pod Feroz Khel zabijając według różnych źródeł od pięciu do 12 talibów.
Około 15 tys. rodzin w wyniku ciągłych walk podjęło ucieczkę do Agencji Chajber.
29 marca.
Szóstego dnia ofensywy zabito 28 talibów. Rannych zostało 2-4 żołnierzy. Armia odpierała ataki talibów, aresztowała bojowników, a także atakowała z powietrza i niszczyła kryjówki.
Główne działania wojskowe prowadzono w miejscowościach Feroz Khel, Waziri, Mishti, Sara Mela i Zara Mela. W Mirobak talibowie zorganizowali zasadzkę na konwój wojskowy. Armia odpowiedziała ogniem zabijając ośmiu, bądź 11 bojowników i pojmała czterech innych w tym jednego z liderów Mir Fazala. Dwóch wojskowych odniosło obrażenia. Na stolice Agencji Orakzai – Kalayę spadły rakiety, w wyniku czego dwóch żołnierzy zostało rannych. Siły bezpieczeństwa przeszły do kontrataku, atakując napotkaną grupę talibów, zabijając pięć osób. Z kolei w nalotach na talibskie twierdze zginęło 13 rebeliantów. Żołnierze zabili kolejnych dwóch bojowników i aresztowano 14 podczas akcji poszukiwawczej, zajęto także rebeliancką broń i amunicję.
Siedmiu cywilów (w tym kobiety) zostało rannych w eksplozji miny-pułapki w Aliri nieopodal Feroz Khel. W Ghlijo znaleziono zwłoki czterech niezidentyfikowanych osób.
30 marca.
Tego dnia zabito 26-39 talibów. Armia pakistańska nie odnotowała ofiar. Dowództwo wojskowe przekazało, że 65% terenów Orkazai jest pod kontrolą wojsk. Zapowiedziano dalsze ciężkie bombardowania.
Dzień rozpoczął się od nalotu na kryjówki rebeliantów w Arghanjo. Życie straciło w nim 20-21 talibów, a ok. 10-22 zostało rannych. Myśliwce przeprowadziły dodatkowe naloty na kryjówki rebeliantów w Anjani niszcząc trzy kryjówki i zabijając 6-210 talibów. Z kolei pod Stori Khel śmigłowce wystrzeliły pięć rakiet zabijając od sześciu do dziewięciu talibów. Naloty miały również miejsce w Mishti. Siły bezpieczeństwa przejęły kontrolę nad Anjani, Kharshah, Shiraz Garhi i Sultanzai. Aresztowano tam dziewięciu rebeliantów.
Dziewięciu członków rodziny zginęło kiedy rakiety odpalone źle obrały cel i spadły na dom. W Agencji Hangu, leżącej na południe od Orakzai schronienie znalazło 46 tys. rodzin.
31 marca.
Ósmego dnia operacji życie straciło 11 talibów. Siły bezpieczeństwa nie poniosły strat.
Ok. 80-100 rebeliantów uzbrojeni w rakiety, karabiny maszynowe, pasy materiałami wybuchowymi i samochodem z bombą o 2 w nocy zaatakowali posterunek żołnierzy FC w Jhansi leżącej w Chajber na północ od Agencji Orakzai. W bitwie trwającej sześć godzin zginęło 25 rebeliantów i sześciu żołnierzy. Rannych zostało 30 talibów i 15 żołnierzy. Atak przygotowali wspólnie talibowie z TTP i Lashkar-e-Islam. Z uwagi, iż bitwa miała miejsce na terenie Agencji Chajber, bilans jej ofiar nie jest liczony do operacji.
Lotnictwo przeprowadziło ostrzał wioski Mirobak. Zginęło w nich 7-10 talibów, zaś zniszczeniu uległo pięć bunkrów i kilka pojazdów. Nieznani sprawcy dokonali zamachu na przywódcę talibów Maulvi Toofan. Pod jego pojazdem na drodze z Mir Kalam Khel do Arghanjo zdetonowano minę IED. Następnie wybuchła wymiana ognia w której zginęło czterech bojowników.
Czworo cywili zostało rannych po uderzeniu rakiety w dom w Lerah. Z kolei dziewięciu innych osób odniosło obrażenia po zbombardowaniu domu w Mishti.
Talibowie przejęli pięć szkół w miejscowościach Spin Khada, Utman Khel, Dhand Gahri, Shalon Talab, i Toti Bagh oraz zniszczyli szpital w Marghan.
1 kwietnia.
Dziewiątego dnia zginęło talibów 28 talibów. Siły bezpieczeństwa nie odniosły strat.
Bombardowanie z helikoptera miało miejsce w Feroz Khel, gdzie zginęło 10-18 bojowników i zniszczono trzy pojazdy, którym talibowie zamierzali prawdopodobnie uciec do Agencji Kurram. Naloty miały miejsce też w Bizoti i Gomeen, gdzie śmierć poniosło sześciu bojowników.
W Orakzai doszło do wymiany ognia między talibami pod dowództwem Maulvi Toofana i Maulana Rafiqa. Zginęło 4-6 rebeliantów. Walki wybuchły w Mishti wskutek nieporozumień i niekorzystnej sytuacji w jakim znaleźli się talibowie. W innym incydencie zginęła inna ważna talibska postać Zia ur Rehman na drodze z Ghiljo do Kalaya.
Podczas walk jeden z granatów uderzył w dom cywilny w Mian Mir Kalay, raniąc poważnie cztery osoby.
W ciągu 10 dni operacji schronienie w obozach dla uchodźców na terenie Hangu i Kohat znalazło 10 tys. cywilów.
2 kwietnia.
2 kwietnia zginęło siedmiu, a pięciu zostało rannych talibów w bombardowaniach kryjówek w Sultanzai, Shakar Tangi, Saragara, Kasha i Anjani. Zniszczone zostały ponadto 2-3 kryjówki.
3 kwietnia.
Kolejnego dnia operacji zginęło 30 rebeliantów. Zabitych zostało także sześciu żołnierzy, a 10 zostało rannych. Wojskowi zginęli podczas ataku na punkt kontrolny w Khersha. Partyzanci złapali także konwój wojskowy w zasadzkę między miejscowościami Goeen i Hindara. Atak odparto i zabito 13 rebeliantów. W odwecie ostrzelano kryjówki pod Anjani, Utman Khel i Aner Khel. Poległo 22 talibów.
4 kwietnia.
Siły bezpieczeństwa zabiły ok. 40 talibów, a rannych zostało dwóch żołnierzy.
Rebelianci dokonali ataku na patrol wojskowy w Syed Khalil Baba. Żołnierze ostrzelani z moździerzy i rakiet odpowiedzieli ogniem.
W starciu zginęło między 16 a 26 talibów, 15 zostało rannych, a ok. 10 aresztowano. Do potyczki doszło także w miejscowości Shna Kerpa. Tam w dwugodzinnej wymianie ogania śmierć poniosło 12 rebeliantów. Natomiast w walkach pod Andara zginęło ośmiu talibów. Podczas operacji zniszczono według różnych raportów 2-6 kryjówki.
5 kwietnia.
Kolejnego dnia walk zginęło 15 talibów, a także jeden żołnierz. Talibowie zginęli w ostrzale helikopterowym w Miangano Kalay oraz w walkach w Bizoti. Tam w wymianie ognia poległ żołnierz pakistański.
6 kwietnia.
Czternastego dnia operacji w wyniku bombardowania kryjówek zginęło 10 talibów. Pociski pakistańskiego lotnictwa spadły na Kasha, Saragara, Goeen oraz Sangara. Zniszczoną siedem kryjówek oraz dwa samochody, którymi poruszali się partyzanci.
Siły bezpieczeństwa rozpoczęły na dużą skalę operację poszukiwania talibów taktyką "z domu do domu" w Feroz Khel, Stori Khel, Sultanzai, Utman Khel, Zera, a także Aner Khel.
7 kwietnia.
Kolejnego dnia walk śmierć poniosło 13 talibów, a 20 odniosło obrażenia. W wyniku bombardowań zniszczono siedem kryjówek. Armia poinformowała, iż zajęła wioski Feroz Khel, Anjani, Utman Khel, Syed Khalil, Shna Kerpa i Mirobak.
8 kwietnia.
8 kwietnia nie odnotowano żadnych ofiar śmiertelnych w ludziach. Rebelianci jednak zaatakowali szkołę w Yousaf Talab Killay, raniąc dwoje dzieci.
9 kwietnia.
Armia pakistańska zabiła 15 talibów, którzy zaatakowali posterunek w którym stacjonowali żołnierze. Grupa 100 talibów dokonała ataku maszerując z Agencji Chajber. W wyniku walk w Bizoti rannych zostało także trzech żołnierzy.
10 kwietnia.
18. dnia zginęło 54 talibów w walkach pod Bizoti. Wymiana ognia rozpoczęła się po ataku rebeliantów na posterunek wojsk pakistańskich.
Pakistańskie lotnictwo zbombardowało pozycje rebeliantów w Chajber, leżącej na północ od Orakzi. W wyniku tego zginęło ok. 60 talibów z ugrupowania Lashker-e-Islam.
11 kwietnia.
11 kwietnia zginęło 23 bojowników. Po stronie sił bezpieczeństwa, obrażenia odniosło trzech żołnierzy.
10 talibów zginęło w potyczce pod Shireen Darra. Przyczyną wybuchu walk była akcja zaczepna partyzantów, którzy z pocisków rakietowych ostrzelali wojsko pakistańskie. Armia rządowa użyła w odwecie ciężką artylerię i lotnictwo. Zniszczono od trzech do pięciu kryjówek. W potyczkach pod Bizoti, Anjani, Stori Khel poległo kolejnych dziesięciu talibów.
12 kwietnia.
W trakcie kolejnego dnia operacji zginęło 41 rebeliantów oraz dwóch żołnierzy, a dziewięciu odniosło rany.
Zabici to ofiary bitwy, która miała miejsce w Shireen Darra. Talibowie zaatakowali tam z broni maszynowych i pocisków maszynowych
posterunek sił bezpieczeństwa. Wymiana ognia trwała trzy godziny. Wśród zabitych byli liderzy talibscy – Zewar Mulla i Safi-ur Rehman.
13 kwietnia.
21. dnia operacji nie odnotowano żadnych strat.
14 kwietnia.
Podczas 22. dnia operacji nie odnotowano strat zarówno wśród talibów jak i sił bezpieczeństwa.
Rzecznik armii pakistańskiej generał Athar Abbas ogłosił, iż w Orakzai walczy 7 tys. żołnierzy. Nie podano daty końcowej ofensywy, mimo iż zapewniano, iż operacja jest w końcowej fazie. Ogłoszono natomiast, że kolejnym celem wojska pakistańskiego będzie Północny Waziristan.
Międzynarodowy Komitet Czerwonego Krzyża ogłosił, iż dla uchodźców z Orakzai brakuje żywności oraz leków. Około 95 procent osób wysiedlonych znalazło schronienie w obozach dla uchodźców.
15 kwietnia.
Ośmiu ekstremistów zginęło podczas bombardowań wiosek Goeen i Shireen Dara leżących w południowych partiach Orakzai. Oprócz tego zniszczono 2-3 kryjówki.
Rzecznik Laskar-e-Islam Zarr Khan, wydał oświadczenie w którym talibowie z tego ugrupowania wyrażają chęć na podjęcie rozmów z rządem.
16 kwietnia.
Siły bezpieczeństwa zabiły 17 talibów, podczas zabezpieczenia miejscowości Sangara i Goeen w centralnej części Orakzai.
17 kwietnia.
21 rebeliantów zabito w walkach w górach Sangara. Ponadto prowadzono ostrzał z helikopterów, w wyniku czego zniszczeniu uległy trzy kompleksy kryjówek talibów.
18 kwietnia.
Armia pakistańska kontynuowała operację w górach Sangara. W wyniku walk zginęło ośmiu talibów oraz żołnierz FC.
Talibowie dokonali ataku rakietowego na cywilny dom w Sheikhan, w efekcie czego śmierć poniósł mężczyzna, a troje dzieci odniosło obrażenia.
19 kwietnia – 21 kwietnia.
W dniach od 19 kwietnia do 21 kwietnia nie odnotowano ofiar operacji wojskowej.
W trakcie walk w Orakzai schronienie w obozach dla uchodźców w Kohat i Hangu znalazło ok. 800 rodzin. Organizacje humanitarne oceniły, iż dla zapewnienia godziwych warunków życia cywilom potrzeba 537 mln dolarów, podczas gdy Pakistan dysponował na ten cel sumą 170 mln dolarów.
22 kwietnia.
Po trzech dniach względnego spokoju, armia rządowa rozpoczęła natarcie w wioskach Mishti i Kambar Masi na obszarze Sangara. Doszło tam do ataku rebeliantów na żołnierzy "Frontier Corps" (FC). W trzygodzinnej wymianie ognia zginęło 20 bojowników i jeden, bądź dwóch żołnierzy, a trzech odniosło rany. Następnie do walk przystąpiła ciężka artyleria, a pozycje rebeliantów zostały ostrzelane przez lotnictwo. W wyniku tego śmierć poniosło 11 kolejnych partyzantów, a co najmniej 23 zostało rannych. Trzech z nich zostało aresztowanych.
23 kwietnia.
23 kwietnia w wyniku walk w Ferozkhel zabito 16 talibów, podczas gdy jeden żołnierz odniósł obrażenia.
Talibowie zburzyli żeńską szkołę w miejscowości Mamuzai.
24 kwietnia.
24 kwietnia zginęło 20 talibów.
10 bojowników zginęło w wymianie ognia, gdy armia wypierała z terenu Sangara talibów. Jeden żołnierz odniósł rany. Następnie pakistańskie odrzutowce zbombardowały i zniszczyły trzy kryjówki w Goeen, zabijając jednocześnie 10 rebeliantów.
25 kwietnia – 27 kwietnia.
Siedmiu ekstremistów zabito w czasie ich ataku na posterunek wojska pakistańskiego, który miał miejsce 5 kwietnia. Atak w Goeen nastąpił we wczesnych godzinach porannych i został natychmiast odparty. Później lotnictwo pakistańskie zbombardowało miejscowości Kasha, Saiful Masi, Mishti i Sangara. Zniszczono siedem kryjówek, natomiast łącznie w obu incydentach śmierć poniosło 15 talibów.
26 kwietnia nie odnotowano walk w Orakzai. Natomiast w wymianie ognia w leżącym na północ Agencji Chajber, śmierć poniosło dwóch rebeliantów.
Dzień później talibscy bojownicy zaatakowali pakistańskich żołnierzy w Bizoti. Armia odparła atak zabijając ośmiu talibów. Pięciu rebeliantów aresztowano, podczas akcji poszukiwawczej w Mishti oraz Ferozkhel. Pięciu talibów zabito gdy ciężka artyleria i lotnictwo zbombardowało, kryjówki w Kasha.
28 kwietnia – 29 kwietnia.
28 kwietnia podczas bombardowania artyleryjskiego obszarów w Mishti, Badgam i Shekhan zginęło 17 talibów w tym dwóch liderów Abdul Mateen i Abdul Malik.
Dzień później w czasie walk w Mishti oraz Shekhan zginęło 13 islamistów oraz pakistański żołnierz.
30 kwietnia – 2 maja.
30 kwietnia wojska pakistańskie zamordowały 30 talibów. Rebelianci dokonali atak na konwój wojskowy w Mir Ghar. W wyniku wymiany ognia zginęło 21 rebeliantów, a rannych zostało dwóch żołnierzy. Kolejnych ośmiu talibów zginęło podczas natarcia w Goeen. Czterech innych bojowników aresztowano. Partyzanci ostrzelali z rakiet obóz wojskowy w Spina Thana, w wyniku czego doszło do uszkodzenia ściany. Żołnierze przystąpili natychmiast do akcji zaczepnej w toku której zastrzelono jednego taliba.
1 maja zginęło 15 rebeliantów. Pakistańskie lotnictwo przeprowadziło bombardowanie w rejonach Kasha oraz Shaikhan. Śmierć poniosło 11 talibów, zniszczono także cztery kryjówki. Natomiast w ostrzale artyleryjskim w Anjani i Esa Khel zginęło czterech talibów, a zniszczeniu uległy dwa schrony.
Czterdziestego dnia operacji doszło do masowego bombardowania pozycji talibów w Daburai i kilku przybrzeżnych wioskach. Rakiety, które spadały na tereny zajmowane przez talibów doprowadziły do śmierci co najmniej 40 bojowników. Kompletnemu zniszczeniu uległo ich 10 kryjówek. Dwóch pakistańskich żołnierzy odniosło rany w ataku rakietowym rebeliantów w Mishti.
3 maja – 6 maja.
3 maja rebelianci dokonali ataku na punkt kontrolny założonych przez pakistańskich żołnierzy. Wojskowi odpowiedzieli ogniem, odepchnęli talibów i przeszli do ataku, zabijając 13 ekstremistów. Strona pakistańska straciła dwóch żołnierzy Siły bezpieczeństwa poinformowały, iż miasta Stori Khel, Kalaya, Feroz Khel, Anjani, Hasmat Khel oraz Hasan Khel zostały całkowicie zabezpieczone przez talibami.
W kolejnych dwóch dniach operacji nikt nie zginął.
5 maja ok. 5 tys. uchodźców rozpoczęło powroty do domostw w południowy Orakzai. Armia zabezpieczyła tam bowiem większą część regionu.
Natomiast 6 maja zginęło 26 talibów. W walkach lądowych żołnierze zabili w Daburai 15 talibów. Kolejnych sześciu ekstremistów poległo w walce z miejscową milicją lojalną rządowi w Islamabadzie. Do starć doszło pod Sara Gara. Z kolei rebelianci wystrzelili rakiety na miasto Kalaya, raniąc jednego żołnierza. Armia odpowiedziała ogniem zabijając pięciu bojowników.
7 maja – 9 maja.
7 maja zginęło 13 rebeliantów. Ośmiu bojowników zostało zabitych w starciu pod Daburai, natomiast pięciu kolejnych w bombardowaniu w różnych sektorach Orakzai. Zniszczeniu uległy także dwie kryjówki.
8 maja siły bezpieczeństwa zabiły 15 rebeliantów. Siedmiu bojowników zginęło w wymianie ognia po ataku talibów na oddział wojsk w Daburai. Czterech kolejnych życie straciło w walkach pod Shahu Khel, a czterech innych w bombardowaniach w Chappar Masti.
9 maja armia zdobyła miasto Daburai do którego wjechały czołgi. Podczas walk o miasto w których udział brało też lotnictwo zginęło 37 rebeliantów, a 28 zostało rannych. Pięciu żołnierzy odniosło obrażenia. Ponadto w walkach w Mandati Killay zginęło dziewięciu bojowników, a czterech żołnierzy zostało rannych. Kolejnych 18 talibów poniosło śmierć w bombardowaniach ich pozycji w miejscowościach Kasha, Dano Killay, Sangara i Khawro Killay.
10 maja – 13 maja.
10 maja rebelianci zaatakowali wojsko w miejscowości Mandati, w odwecie za ich wyparcie z Daburai. W kilkogodzinnej bitwie poległo 10 żołnierzy oraz 30 rebeliantów. Atak w ostateczności odparto, lecz był to najkrwawszy dla wojska pakistańskiego dzień od początku operacji.
11 maja pakistańskie lotnictwo przeprowadziło bombardowania w Mishti, Saam i Kol, zabijając ośmiu talibów i niszcząc trzy obozy szkoleniowe.
12 maja nie odnotowano ofiar w toku działań militarnych. 13 maja także w Orakzai nikt z walczących nie poniósł śmierci. Walki skoncentrowały się w Chajber, gdzie zabito 10 rebeliantów i aresztowano 57.
14 maja – 16 maja.
Pakistańska artyleria zbombardowała 14 maja terytoria wiosek Kasha i Shakar Tangi, zabijając siedmiu rebeliantów.
16 maja lotnictwo i artyleria zbombardowała pozycje talibów w wioskach Ghiljo, Khadizai, Gujar Killay, Hasanzai Darra, Wali Qambar, Tarangi i Daburai. W wyniku tego poległo aż 35 bojowników. W starciu lądowym pod Kol żołnierze zabili 18 rebeliantów, a aresztowali 30. 98% cywilów z południowego Orakzai znalazło schronienie w obozach dla uchodźców.
17 maja – 20 maja.
17 maja talibowie zaatakowali żołnierzy w swoich bazach z rakiet i moździerzy. Zginęło dwóch żołnierzy, a pięciu zostało rannych. Następnie wojsko przeprowadziło odwet w wyniku którego śmierć poniosło 25 rebeliantów.
18 maja w walkach pod Kol i Daburai zginęło ośmiu rebeliantów, natomiast dwóch żołnierzy odniosło rany.
19 maja ok. 200 rebeliantów napadło na punkt kontrolny w Darra Saam. Talibowie zaatakowali żołnierzy z ciężkiej broni i rakiet. W ciężkiej, trzygodzinnej bitwie zginęło 40-60 rebeliantów, a także 2-4 żołnierzy, a 20 zostało rannych. W walce zostały użyte czołgi oraz artyleria. Następnie pakistańskie lotnictwo zaatakowało rebeliantów w Daburai, zabijając pięciu talibów i niszcząc kilka kryjówek.
20 maja helikopter zbombardował Daburai w wyniku czego śmierć poniosło 25 rebeliantów.
21 maja – 23 maja.
21 maja dwóch żołnierzy zostało rannych, zginęło 10 partyzantów po ataku na posterunek w Daburai. Armia zabiła także dziewięciu rebeliantów w walkach pod Mulla Khel. Z kolei lotnictwo zbombardowało pozycje rebeliantów w Zakhtan oraz Kaul, zabijając 12 bojowników i niszcząc cztery kryjówki.
22 maja rebelianci zastawili pułapkę w Darra Saam, raniąc w niej dwóch wojskowych. W odpowiedzi lotnictwo zbiło 31 talibów.
23 maja w kolejnych bombardowaniach talibskich pozycji zginęło 19 rebeliantów, zniszczeniu uległy trzy kryjówki.
24 maja – 27 maja.
24 maja nie odnotowano ofiar operacji. Dzień później grupa 50 talibów zaatakowała oddział sił bezpieczeństwa w Daburai. Na pomoc żołnierzom przybyło lotnictwo, za pomocą którego zabiło 12 rebeliantów, zniszczono też osiem obozów szkoleniowych.
26 maja w bombardowaniach pod Khadizai and Ghiljo, zginęło 15 bojowników, 10 zostało rannych, zniszczono też cztery kryjówki.
27 maja kontynuowano bombardowania, pozbawiając życia kolejnym 32 ekstremistom. W walkach udział brała także pakistańska artyleria.
28 maja – 31 maja.
28 maja odrzutowce kontynuowały bombardowania na wielką skalę, w wyniku czego zginęło 80 rebeliantów. 60 zostało rannych, zniszczono 15 pojazdów wyładowanych ładunkami wybuchowymi. Siły bezpieczeństwa poinformowały, iż objęły kontrolę nad Arha Guld, Knadao, Threy Sotay, Supaka Kandoi i Khatango Ghar. W Mishti jeden żołnierz zginął wskutek wybuchu miny-pułapki.
29 maja w nalotach w Ghiljo oraz Daburai, śmierć poniosło 11 bojowników, kompletnemu zniszczeniu uległy cztery kryjówki górskie. Dwóch żołnierzy zginęło w Daburai, po wybuchu miny przydrożnej, na którą najechał pojazd przewożący żołnierzy.
30 maja w bombardowaniach w Ghiljo, Ghuz Garh, Tali, Tore Kandi zginęło 15 talibów, 13 zostało rannych. Zniszczonych zostało też 5 kryjówek. W sześciogodzinnej wymianie ognia w wioskach Mulla Khel, Rangi Kandu, Mir Garh, Drai Choti i Sumpag, poległo 22 partyzantów.
31 maja pakistańskie siły lotnicze prowadziły zmasowane naloty w rejonach Ghiljo, Mamuzai, Tor Kanray, Kasha, Narek, Rabia Khel, Aakhel, Ismail Zai, Tali i Gor Garh zabijając 42 rebeliantów i niszcząc siedem kryjówek. Wśród zabitych był Ihsan Farooqi – jeden z ważniejszych dowódców Talibanu w Orakzai. Kolejnych 15 talibów zginęło w walkach lądowych w Daburai i Ali Khel.
1 czerwca: pakistańska deklaracja zwycięstwa.
1 czerwca wojsko pakistańskie oficjalnie ogłosiło zwycięstwo nad talibami w Orakzai. Dowódca armii gen. Ashfaq Parvez Kayani złożył wizytę żołnierzom w Agencjach Orakzai oraz Kurram. Kayani spotkał się także ze starszyzną plemienną podczas dżirgi w Kalayi, gdzie dziękował za wsparcie i prosił o dalsze wsparcie w procesie pokojowym. Równocześnie zakończono operację w sąsiedniej Agencji Kurram, gdzie od września 2009 zginęło 18 żołnierzy i ponad 200 talibów. Armia ogłosiła, iż kontrolowała 80% terenów Kurram.
Zdaniem mieszkańców i obserwatorów nadal połowa obszaru Agencji Orakzai faktycznie była pod kontrolą talibów, mimo utraty ok. 1,5 tys. bojowników (podczas gdy po stronie pakistańskiej tylko 35 żołnierzy poniosło śmierć). Armia odniosła niewątpliwy sukces w Południowym Orakzai, gdzie np. miasto Daburai było całkowicie bezpieczne od talibskiej rebelii, jednak w środkowych i północnych sektorach Agencji silne wpływy nadal mieli rebelianci, którzy kontrolowali m.in. miasta Mamuzai i Ghiljo. W Północnym Orakzai nadal działali talibowie z Waziristanu, Swat i Bajaur, którzy byli wspierani przez sojuszników z Islamskiego Ruchu Uzbekistanu.
Na froncie jednak walki nie ustały. Pakistańskie helikoptery nadal kontynuowały naloty. W dniu deklarowanego zwycięstwo w miejscowościach Teri i Kot Kalay w południowych rubieżach Orakzai zginęło 20 bojowników. Wśród zabitych byli zagraniczni rebelianci.
Partyzantka talibów.
Czerwiec: kontynuacja walk.
Rzecznik prasowy armii pakistańskiej gen. Athar Abbas powiedział 2 czerwca, że większe skupiska rebelii w Orakzai zostały skutecznie wyeliminowane. Zabezpieczona została także strategiczna droga do Przełęczy Chajberskiej. Abbas podkreślił, że pozostały niewielkie "kieszenie oporu" w regionie i dla stabilizacji operacja będzie kontynuowana.
W nalotach 2 czerwca w miejscowościach Kasha, Teri, i Toti Mela zginęło 20 talibów, zniszczono także cztery kryjówki. W dniu kolejnym rejonach Jamal Mela, Mian Chana i Mula Thap w ostrzałach z powietrza poległo dziewięciu partyzantów. Natomiast w ostrzale moździerzowym wykonanym przez Pakistańczyków, poległo pięciu cywilów – troje dzieci i dwie kobiety. 4 czerwca 10 talibów zostało zabitych w nalotach w Kasha, Toti Mela i Teri. Zniszczono cztery kryjówki.
5 czerwca doszło do potężnego uderzenia z powietrza w miejscowościach Ghiljo, Tali, Mamuzai, Saifal Darra, Mulla Patti, Toti Mela, Tor Kanay, Sara Gara i Shakar Tangi, czyli tam, gdzie talibowie nadal mieli swoje wpływy. Zginęło 25 rebeliantów, a zniszczeniu uległo dziewięć górskich kryjówek wykorzystywanych przez talibów. Tego dnia siły lądowe weszły do Ghiljo, zabijając w walkach 13 bojowników. Walki trwały trzy godziny, podczas których strzelano rakietami oraz moździerzem. 6 czerwca podczas spotkania plemiennego – szury – miał atak talibów. Wojsko pakistańskie szybko zareagowały, a w walce zginęło 13 napastników. 15 rebeliantów zginęło w starciach w Zakhtan i Balkhtan, po których zabezpieczono miejscowości. W bitwie o Ghiljo zginęło ponad 20 rebeliantów. Kolejnych dziewięciu talibów zabito w rejonach wiosek Kasha i Toti Mela.
Kontynuowano walki w Orakzai Północnym, gdzie rebelia talibska była najsilniejsza. Bojownicy zaatakowali tam 7 czerwca w miejscowości Mazid Ghari patrol sił bezpieczeństwa. W dwugodzinnych walkach zginęło 15 talibów. W ostrzale artyleryjskim w Mamuzai uszkodzeniu uległo 10 domów. Natomiast 12 rebeliantów poniosło śmierć w nalotach w Ismail Zai. 8 czerwca zginęło sześciu żołnierzy, a 20 zostało rannych po ataku w wiosce Karonchki pod Ghiljo. Konwój pakistańskich żołnierzy odpowiedział ogniem, w wyniku czego poległo 40 talibów. 9 czerwca miała miejsce trzygodzinna walka pod Daburai. Zginęło w niej 11 rebeliantów, a trzech żołnierzy odniosło obrażenia. Natomiast w potyczce pod Mishti poległo ośmiu kolejnych talibów. 10 czerwca helikoptery bombardowały miejscowości Daburai i Ghiljo w wyniku czego śmierć poniosło 10 partyzantów.
Pakistańskie myśliwce zbombardowały pozycje rebeliantów w Orakzai Północnym w miejscowościach Ghiljo, Anjerki, Nander Mela, Khadizai, Mullah Batai, Kot Killay, Inzarkay i Daburai. W walkach lądowych użyto artylerię. Ofensywa z dnia 12 czerwca przyniosła 12 talibskich ofiar. Zniszczeniu uległy cztery kryjówki, a także osiem domów cywilnych. Rebelianci zburzyli cztery szkoły do których uczęszczały dziewczynki. 13 czerwca nie odnotowano ofiar operacji. Zamknięcie dróg doprowadziło do braku możliwości dostaw żywności, paliwa i wyposażenia medycznego dla ludności cywilnej pozostających w Agencji. 14 czerwca dziesięciu rebeliantów zginęło w Orakzai Północnym w ostrzałach wiosek Ghunda Mela, Nek Kot, Badam Killay i Shahdala. Zniszczeniu uległy dwie górskie kryjówki.
19 czerwca czterech talibów zginęło podczas operacji wojskowej w obszarze Ahung (górna część Agencji Orakzai). Równolegle walki wybuchły po raz kolejny pod Daburai, jednak bilans tamtejszych ofiar nie jest znany. 20 czerwca w całodniowych nalotach pod Kot Killay, Khotak, Tor Sam, Mamuzai, Jabba i Sama Bazaar, życie straciło ok. 70 partyzantów Jeden z pocisków trafił w dom cywilny w Mamuzai powodując śmierć czterech cywili. Jeden z lokalnych dowódców talibów był jedną z pięciu ofiar wybuchu miny-pułapki Sheikhan. Do wybuchu ładunku doszło podczas jego podkładania. Do zajętych przez wojsko rejonów Orakzai Południowego zaczęli powracać uchodźcy.
21 czerwca trzech pakistańskich żołnierzy zginęło, a pięciu zostało rannych w ataku talibów na patrol wojskowy w Kasha. Talibowie w walce używali rakiet. Siły bezpieczeństwa odpowiedziały ogniem zabijając 10 ekstremistów. Tym samym liczba zabitych żołnierzy od rozpoczęcia operacji przekroczyła 50 i wyniosła 52. 22 czerwca myśliwce zbombardowały pozycje talibów w Nandar Mela, Hai Toey, Stur Killay i Petavky w Orakzai Północnym, zabijając ekstremistów. Natomiast w walkach lądowych pod Spedar Killay, Swaro, i Kot Killay w Orakzai Północnym zginęło czterech żołnierzy, 12 zostało rannych oraz 38 bojowników. 23 czerwca rebelianci zaatakowali żołnierzy pakistańskich w Daburai. Zginęło 24 bojowników oraz jeden żołnierz, a dziewięciu odniosło rany.
24 czerwca w nalotach pod Ghandakai zginęło ośmiu bojowników. Zniszczeniu uległo kilka kryjówek. Rzecznik wojska gen. Athar Abbas poinformował, iż do Orakzai Północnego napływają bojownicy, który dokonali przegrupowania. 25 czerwca wojsko lądowe zabiło 10 bojowników podczas wymiany ognia w Anjani w Orakzai Południowym. Dwóch żołnierzy odniosło rany. 26 czerwca ośmiu rebeliantów poniosło śmierć w nalotach pakistańskiego lotnictwa w Ismail Zai. Kolejnych sześciu zginęło w Kotak i Kot Killay. Wioski leżą w Orakzai Północnym. 27 czerwca wojska lądowe i lotnictwo zabiło w Mamuzai ośmiu talibów. W wyniku nalotu tego samego dnia późnym wieczorem zniszczony został prowizoryczny szpital prowadzony przez talibów. W bombardowaniu zginęło 40 rebeliantów.
28 czerwca około 15 talibów zginęło w walkach lądowych pod Daburai. W ostrych starciach ciężko rannych zostało trzech żołnierzy. W innej potyczce pod Bakar Ghari poległo ośmiu następnych partyzantów. 12 rebeliantów zginęło, a trzech żołnierzy odniosło rany w czasie ataku talibów w Sanpaga Kandao, który miał miejsce 29 czerwca. 30 czerwca w bombardowaniach w Orakzai zginęło około 20 talibów.
Lipiec.
3 lipca czterech talibów zginęło w wymianie ognia w Sanpaka Kandao Orakzai Północnym po ataku na siły bezpieczeństwa. Z kolei w Orakzai Południowym w Sangara w walkach poległo sześciu talibów. Rezultatem bombardowania pozycji rebeliantów 4 lipca w Mamuzai, Khadizai, Molazai, Daburai i Alikhel w Orakzai Północnym była śmierć 12 bojowników. W wyniku wybuchu miny w Mishti Mela dwóch pakistańskich żołnierzy zostało rannych. 5 lipca w wyniku nalotów na pozycje w Jabba, Sama i Mamuzai poległo dziesięciu partyzantów. 8 lipca w bombardowaniach w Daburai, Khadizai, Mamuzai i Mulla Badai zniszczeniu uległy cztery kryjówki, zginęło także 15 rebeliantów.
Podczas nalotów 9 lipca zginął ważny talibski dowódca Wasi-ur Rehman. Był wśród 22 kolejnych zabitych. 10 lipca był kolejnym dniem bombardowań. Tym razem pod Akhwankot, Tarri i Mamuzai zginęło 15 bojowników. W odpowiedzi talibowie zaatakowali wojskowy posterunek w Khadezai. Ranili sześciu żołnierzy, którzy jednak odpowiedzieli ogniem, zabijając 20 agresorów. Kolejnego dnia wojsko lądowe, odrzutowce, helikoptery oraz artyleria zaatakowały broniących się talibów w Orakzai Północnym w rejonach wiosek Torask, Baliana, Qaum Sok, Mazeed Garhi i Sara Mela. W ciężkich starciach zginęło 22 talibów. 12 talibów zginęło, a dwóch żołnierzy FC zostało rannych w osobnych walkach w Kot Killay.
12 lipca jeden żołnierz zginął, a czterech zostało rannych w wyniku wybuchu bomby w Orakzai Południowym. 13 lipca, jak poinformowało wojsko zginęło co najmniej 100 talibów w bitwie pod Daburai. Jeden żołnierz odniósł rany. W nalotach dzień później pod Kasha, Srigaray, Khori, Mamuzai i Shakar Tangi zginęło 24 rebeliantów. Dwóch lokalnych dowódców było wśród 15 zabitych 15 lipca po bombardowaniach w Ghundaki Killay, Mishti Kandi, Daburai i Saiful Darra w Orakzai Północnym. Zniszczono także dwa bunkry.
17 lipca w nalotach na Arghanjo, Mamuzai i Jandrai zginęło 18 rebeliantów. 18 lipca, 15 talibów zginęło w bombardowaniu helikopterowym w Saiful Darra, Ut Mela i Shakar Tangi. Tego samego dnia wieczorem w powtórnych nalotach tym razem w Daburai, Ali Khel, Mamuzai i Ghiljo poległo 10 kolejnych ekstremistów.
19 lipca wojska lądowe objęły kontrolą miasto Ghiljo w północnym Orakzai i rozpoczęły pochód ku Khadezai i Mamuzai. Tego dnia w bombardowaniach zginęło 20 talibów. Dwa dni później trzech żołnierzy zginęło, a sześciu odniosło rany w walkach pod Daburai. W potyczce śmierć poniosło także 40 talibów. W wyniku bombardowań pozycji talibów 22 lipca pod Ghundakai, Khadezai, Lapti i Anjar Patai w północnym Orakzai, zginęło 15 rebeliantów. Wojska naziemne rozpoczęły wycofywanie czołgów i artylerii z Ghiljo. Wówczas w wyniku potyczki pod Sarki Khel, zginęło 24 talibów.
23 lipca w bombardowaniach zginęło 29 talibów w tym dwóch lokalnych liderów, Zahidullah i Suleman Mehsud. 25 lipca w podobnych nalotach poległo kolejnych 24 rebeliantów. Wojsko pakistańskie weszło do miasta Daburai. 27 lipca siły bezpieczeństwa zabezpieczyły tereny wokół miejscowości Sheikhan Daburai i Khwaja Khizar. Przejęto na nich znaczne ilości broni, talibskie rakiety.
Pod koniec lipca Pakistan nawiedzony został przez katastrofalną powódź, która w znacznej mierze spowolniała działania militarne. Kataklizm dotknął w północnej części kraju 20 mln ludzi, zginęło ponad 1600 osób.
Kolejne miesiące.
1 sierpnia w bombardowaniach pozycji talibskich zginęło 15 rebeliantów, a zniszczeniu uległy cztery kryjówki. Po nalotach doszło do potyczki lądowej, jednak brak informacji o ewentualnych ofiarach. 2 sierpnia dwóch żołnierzy odniosło rany w ataku rebeliantów na wojskowych pod Daburai. Żołnierze odpowiedzieli ogniem, mordując 12 talibów.
19 sierpnia w walkach w górzystym regionie Tapu poległo 19 talibów oraz jeden żołnierz. W kolejnych dwóch następnych dniach zabito ośmiu talibów. Zginął też jeden wojskowy. 25 sierpnia poległo 13 talibów w tym trzech kluczowych dowódców.
Na początku września armia pakistańska przyznała, iż kontroluje 90% obszaru Orakzai. 10 września 7 napastników zaatakowało miejscową szkołę wyższą i zabiło 4 studentów. Wkrótce napastnicy zostali zabici przez milicję plemienną.
22 października sześciu żołnierzy zginęło w wybuchu miny drogowej. W odwecie dzień później, armia pakistańska dokonała rajdu na talibskie kryjówki, mordując 18 napotkanych tam talibów. 26 października w akcji wojsk pakistańskich poległo kolejnych sześciu talibów i jeden żołnierz. 29 października armia zniszczyła kilka górskich kryjówek, zabijając przy tym 20 talibów.
1 listopada w nalotach helikopterów zginęło 12 talibów. W podobnej akcji z 6 listopada poległo 22 rebeliantów. 7 listopada w walkach poległo 5 talibów w tym lokalny dowódca Hikmat Shah. 11 listopada 8 rebeliantów zginęło w bombardowaniach. 13 listopada 15 rebeliantów zginęło w bombardowaniach. 21 listopada 15 rebeliantów zginęło w bombardowaniach. 25 listopada 8 rebeliantów zginęło w nalotach na kryjówki. 1 grudnia doszło do walk lądowych w Orakzai. Armia zastrzeliła 10 talibów.
Skutki operacji.
Ogłoszenie zakończenia operacji w czerwcu 2010, było przedwczesną deklaracją, gdyż partyzantka talibska przeciągła się do zimy. Wpływ na jej zakończenie miała powódź oraz naloty, które w znacznym stopniu uszkodziły talibską infrastrukturę. W walkach zginęło od 2 tys. do 2,5 tys. talibów. Aresztowano ponad 250 rebeliantów. Strona pakistańska traciła 62 żołnierzy, a 213 podczas bojów odniosło obrażenia.
Po zakończeniu operacji w Orakzai otwarto wszystkie drogi zamknięte pod 2005.
Operacja nadwerężyła mobilność sitaki Hakkaniego na pograniczu afgańsko-pakistańskim. Armia pakistańska poinformowała 6 grudnia 2010, iż oczyszczono Agencję Orakzai w 85% z dominacji talibskiej. Pozostałe 15% poddano starszyźnie plemiennej, która prowadziła rokowania z talibami. Ogłoszono wówczas po raz drugi wyzwolenie regionu. Sporo cześć talibów podczas walk przenikła do sąsiednich regionów, zwłaszcza do Waziristanu Północnego, Mohmand oraz Kurram, które też zostało faktycznie wyzwolone w czerwcu 2010.
W listopadzie i grudniu 2010 przeprowadzono krótkotrwałą operację w Mohmand, dokąd przeniknęli talibowie. Region ten od września 2009 był wolny od talibów. Jednak po operacji w Orakzai talibowie się tam osiedli i 2 listopada zburzyli szkoły dla dziewczynek. Zabito tam kilkuset talibów, którzy zakończyli ataki na wojska.
W lutym 2011 starszyzna plemienna z talibami w Kurram zawarła porozumienie rozejmowe, które już miesiąc później zostało złamane. Talibowie atakowali konwoje na kluczowej drodze Thall-Parachinar, cześć szlaku tranzytowego między Islamabadem a Kabulem. Latem 2011 przeprowadzono operację w Kurram.

</doc>
<doc id="1994466" url="https://pl.wikipedia.org/wiki?curid=1994466" title="Monety kolekcjonerskie RP">
Monety kolekcjonerskie RP



</doc>
<doc id="1994467" url="https://pl.wikipedia.org/wiki?curid=1994467" title="Harsum">
Harsum

Harsum - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim.

</doc>
<doc id="1994469" url="https://pl.wikipedia.org/wiki?curid=1994469" title="Nordstemmen">
Nordstemmen

Nordstemmen - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim.

</doc>
<doc id="1994470" url="https://pl.wikipedia.org/wiki?curid=1994470" title="French Open 2010">
French Open 2010

French Open 2010 - drugi w sezonie tenisowy turniej wielkoszlemowy, który odbywał się od 23 maja do 6 czerwca, tradycyjnie na paryskich kortach ziemnych imienia Rolanda Garrosa. Obrońcami tytułów w grach pojedynczych byli Szwajcar Roger Federer i Rosjanka Swietłana Kuzniecowa.
Szwajcar odpadł w ćwierćfinale, po przegranej z Robinem Söderlingiem, późniejszym finalistą. W finale pokonał go Hiszpan Rafael Nadal, mistrz z lat 2005 – 2008. W finale gry podwójnej para kanadyjsko-serbska Daniel Nestor i Nenad Zimonjić wygrali z obrońcami tytułu, Czechem Lukášem Dlouhym i Hindusem Leanderem Paesem.
Obrończyni tytułu wśród kobiet, Swietłana Kuzniecowa, przegrała w trzeciej rundzie z rodaczką, Mariją Kirilenko. Trofeum zdobyła Włoszka Francesca Schiavone, która po pokonaniu w meczu finałowym Australijki Samanthy Stosur, została pierwszą Włoszką, która wygrała turniej wielkoszlemowy. W deblu zwyciężyły siostry Serena i Venus Williams, które pokonały w finale Czeszkę Květę Peschke i Słowenkę Katarinę Srebotnik. Tym samym, Amerykanki zdobyły niekalendarzowego Wielkiego Szlema.

</doc>
<doc id="1994471" url="https://pl.wikipedia.org/wiki?curid=1994471" title="Skit Kazańskiej Ikony Matki Bożej w Moisenay">
Skit Kazańskiej Ikony Matki Bożej w Moisenay

Skit Kazańskiej Ikony Matki Bożej – prawosławna pustelnia (skit), działająca w ramach Greckiej metropolii Francji Patriarchatu Konstantynopolitańskiego. Znajduje się w miejscowości Moisenay. W 2010 zamieszkiwał w nim jeden mnich.
Do 2018 r. skit podlegał Zachodnioeuropejskiemu Egzarchatowi Parafii Rosyjskich Patriarchatu Konstantynopolitańskiego. Po likwidacji egzarchatu (co miało miejsce 27 listopada 2018 r.), skit nadal – jeszcze w listopadzie 2019 r. – pozostawał w jurysdykcji Patriarchatu Konstantynopolitańskiego. Z późniejszych informacji (styczeń 2020 r.) wynika jednak, że wszedł w skład Arcybiskupstwa Zachodnioeuropejskich Parafii Tradycji Rosyjskiej, przyjmując tym samym zwierzchnictwo Patriarchatu Moskiewskiego.
Przy klasztorze działa ogólnodostępna kaplica pod wezwaniem Kazańskiej Ikony Matki Bożej. Nabożeństwa w niej są odprawiane w języku francuskim, według kalendarza nowojuliańskiego.

</doc>
<doc id="1994472" url="https://pl.wikipedia.org/wiki?curid=1994472" title="Schellerten">
Schellerten

Schellerten - gmina samodzielna () w Niemczech, w kraju związkowym Dolna Saksonia, w powiecie Hildesheim.

</doc>
<doc id="1994482" url="https://pl.wikipedia.org/wiki?curid=1994482" title="Söhlde">
Söhlde

Söhlde - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim.

</doc>
<doc id="1994483" url="https://pl.wikipedia.org/wiki?curid=1994483" title="Soehlde">
Soehlde



</doc>
<doc id="1994487" url="https://pl.wikipedia.org/wiki?curid=1994487" title="Algermissen (gmina)">
Algermissen (gmina)

Algermissen – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim.

</doc>
<doc id="1994490" url="https://pl.wikipedia.org/wiki?curid=1994490" title="Starożytny Izrael pod panowaniem Asyrii">
Starożytny Izrael pod panowaniem Asyrii



</doc>
<doc id="1994492" url="https://pl.wikipedia.org/wiki?curid=1994492" title="Ba (rzeka)">
Ba (rzeka)

Ba – rzeka na największej wyspie Fidżi – Viti Levu. Nad jej brzegiem leży miasto Ba. Cukrownia Rarawai Sugar Mill mieści się kilometr powyżej na brzegu tej rzeki i czerpie wodę z niej do swych kotłów parowych.
Rzeka Ba znana jest ze swych mięczaków, które są lokalną specjalnością.

</doc>
<doc id="1994493" url="https://pl.wikipedia.org/wiki?curid=1994493" title="Algermissen">
Algermissen



</doc>
<doc id="1994494" url="https://pl.wikipedia.org/wiki?curid=1994494" title="Ciąża pozorna">
Ciąża pozorna



</doc>
<doc id="1994502" url="https://pl.wikipedia.org/wiki?curid=1994502" title="Durango (Iowa)">
Durango (Iowa)

Durango – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 24 mieszkańców.

</doc>
<doc id="1994503" url="https://pl.wikipedia.org/wiki?curid=1994503" title="Giesen">
Giesen

Giesen – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim.
Współpraca.
Miejscowości partnerskie:

</doc>
<doc id="1994504" url="https://pl.wikipedia.org/wiki?curid=1994504" title="Aureliano Torres">
Aureliano Torres

Aureliano Torres Román (ur. 16 czerwca 1982 w Luque) – paragwajski piłkarz występujący najczęściej na pozycji lewego obrońcy lub pomocnika, obecnie zawodnik meksykańskiej Toluki.

</doc>
<doc id="1994505" url="https://pl.wikipedia.org/wiki?curid=1994505" title="Tereny wodonośne Wrocławia">
Tereny wodonośne Wrocławia

Tereny wodonośne Wrocławia – zamknięte tereny znajdujące się w zarządzie Miejskiego Przedsiębiorstwa Wodociągów i Kanalizacji Spółka S.A. we Wrocławiu, wykorzystywane do poboru wody dla potrzeb produkcji i dostaw wody wodociągowej do miejskiej sieci wodociągowej.
Obszary te położone są częściowo w południowo-wschodnim krańcu Wrocławia, około 6 km od centrum, w rejonie osiedli: Świątniki, Bierdzany i Nowy Dom, a częściowo w Gminie Siechnice, pomiędzy miejscowościami: Radwanice, Trestno, Blizanowice, Mokry Dwór i miastem Siechnice. Na północ o terenów wodonośnych przepływa rzeka Odra, same tereny leżą w dolinie rzeki Oława, a na południe od nich przepływa niewielka rzeka Zielona. Obszary te stanowią równocześnie część polderu przeciwpowodziowego Odry.
Na obszarze tym wybudowano odpowiednią infrastrukturę techniczną, między innymi: kanały i stawy infiltracyjne, studnie, rurociągi, przepompownie, obwałowania, drogi, jazy i śluzy, i inne niezbędne elementy infrastruktury. Była ona wielokrotnie rozbudowywana, po zakończeniu II wojny światowej część obiektów wymagała odbudowy, wymianie podlegały również urządzenia i maszyny ze względu na ich zużycie techniczne podczas eksploatacji lub konieczność zastosowania nowocześniejszych rozwiązań technicznych. Mimo znacznej ingerencji człowieka i ciągłej, wieloletniej eksploatacji tych obszarów, stanowią one cenny ekosystem z unikalnym środowiskiem przyrodniczym, między innymi także dzięki ochronie tych obszarów i przestrzegania niezbędnych wymogów dotyczących jakości oraz czystości wody.
Historia.
Do końca XIX wieku Wrocław zaopatrywany był w wodę z największej wrocławskiej rzeki: Odry. W związku z pogarszającą się jakością wody w rzece dostrzeżono konieczność poszukania nowego źródła zaopatrzenia miasta w wodę. Pierwsze koncepcje i wstępne prace projektowa zostały wykonane przez prof. Flügge, inż. Thiema i inż. Wienera w roku 1896. Wskazywały jako właściwe do budowy nowych ujęć wody właśnie współczesne tereny wodonośne Wrocławia. W latach 1902–1904 zbudowano 313 sztuk studni poborowych. W 1901 roku inż. Thiem opracował wstępne projekty budowy pompowni na Świątnikach, która po pewnych modyfikacjach stanowiły podstawę dla realizacji jej budowy w latach 1901–1905. Zbudowano także połączenie kolejką wąskotorową z Portem Ujście Oławy dla zaopatrzenia pompowni w węgiel. W 1906 nastąpiła długotrwała susza, a następnie powódź, które uniemożliwiły pobór wody dla miasta (tzw. katastrofa żelazowo-manganowa). Wykazały one braki w systemie zaopatrzenia i z tego względu rozbudowano go do 428 studni poborowych oraz o kolejne pompownie. Lata sześćdziesiąte i siedemdziesiąte XX w. to kryzys w zaopatrzeniu miasta w wodę. Wymusił on rozbudowę systemu, w tym budowę nowego zakładu uzdatniania wody Mokry Dwór.
Zasoby wodne.
Na terenach wodonośnych występuje duża ilość wód powierzchniowych Wrocławia. Jak wyżej zaznaczono obszar ten położony jest między rzeką Odrą i Zielona. Pomiędzy nimi przez tereny wodonośne przepływa rzeka Oława. Z wód powierzchniowych oprócz w.w. rzek znajduje się szereg mniejszych cieków (ramiona boczne, kanały, rowy) oraz niewielkich zbiorników wodnych: stawy i rozlewiska, w tym 63 stawy infiltracyjne o łącznej powierzchni około 60 ha. Zasoby wodne zasilane są powierzchniowo wodami rzeki Oława, przy czym część wód niesionych przez tę rzekę, jest przerzucana z rzeki Nysa Kłodzka sztucznie wybudowanym przerzutem przez dział wód – Kanał Nysa-Oława.
Wody podziemne obejmują podziemny zbiornik wodny GZWP 320 w rejonie występowania czwartorzędowego poziomu wodonośnego o średnim stopniu zagrożenia antropogenicznego wód. Głębokość zalegania stropu wynosi do 30 m, zasoby potencjalnie szacowane są na poziomie wysokim, powyżej 70 m³/h (szacunkowe zasoby dyspozycyjne: 250 tysięcy m³/dobę). Jego powierzchnia wynosi 500 km², typ: porowy, średnia głębokość ujęć to 12 m.
Wydajność ujęcia wody wynosi:
Infrastruktura techniczna.
Powierzchnia terenów wodonośnych wynosi 1026 ha. Na ich obszarze lokalizowane są ujęcia wody powierzchniowej i infiltracyjnej. Stanowią one źródło surowca do produkcji wody wodociągowej dla Wrocławia. Zasilanie wodami z rzeki Oława realizowane jest dzięki pompowni Czechnica. Z niej woda ta rozprowadzana jest do 63 stawów infiltracyjnych siecią kanałów i rowów. Regulację przepływu realizuje się za pomocą systemu zastawek i jazów zastawkowych. Wprowadzona do gruntu za pomocą stawów infiltracyjnych woda, ujmowana jest następnie poprzez 558 studni poborowych, skąd rurociągami przesyłana jest do trzech pompowni: Radwanice, Bierdzany i Przepompownia Świątniki. Rurociągi te pracują jako lewary dzięki systemowi wież odpowietrzających. Za pomocą systemu wyżej wymienionych przepompowni woda dostarczana jest do zakładów uzdatniania wody:
Dalszy przepływ wód rzeki Oława regulowany jest śluzą przy Kładce Barani Skok. Poniżej niej wzdłuż biegu Oławy położone są dwa jazy kierujące (jazy stałe), regulujące przepływ wody w ramionach tej rzeki: Oławie Górnej i Dolnej, opływających Park Wschodni; tuż poniżej jazu do Górnej Oławy uchodzi rzeka Zielona.
Środowisko przyrodnicze.
Tereny wodonośne oceniane są jako szczególnie cenne środowisko przyrodnicze, stanowiące część dużego klina przyrodniczego wchodzącego głęboko w obszar miasta, w ramach korytarza ekologicznego doliny Odry. Są one naturalną kontynuacją nadodrzańskich lasów i łąk ciągnących się w kierunku Wrocławia od Kotowic i Siechnic. Dalej natomiast tereny zielone kontynuowane są w mieście wzdłuż wideł Odry i Oławy. Obejmują przede wszystkim Park Wschodni, Las Rakowiecki, Wzgórze przy ulicy Wilczej, dawne kąpielisko Na Niskich Łąkach, Park na Niskich Łąkach, tereny MPWiK, terasy Odry i inne. Teren ten należy do Grądów Odrzańskich będących jedną ze 118 ostoi ptaków w Polsce, wyznaczonej w oparciu o kryteria międzynarodowe. Chronione są w ramach programu Obszary Natura 2000 – Grądy w Dolinie Odry, PLH020017 (Specjalny Obszar Ochrony Siedlisk). Obszar terenów wodonośnych i inne tereny tego ciągu przyrodniczego proponowany jest do objęcia ochroną w postaci "Parku Krajobrazowego Dolina Odry II" ("Park Krajobrazowy Dolina Odry i Oławy"). Ochrona i zrównoważony rozwój tego obszaru są również uwzględnione w "Zasadach Polityki Ekologicznej Wrocławia" przyjętych uchwałą L II/813/98 Rady Miejskiej Wrocławia z dnia 5 czerwca 1998 roku.
Ekosystem terenów wodonośnych oparty jest na podmokłym środowisku tworzonym przez zbiorniki wodne takie jak rozlewiska i stawy oraz cieki wodne: rzeki (Oława, Zielona, Odra), ramiona boczne, kanały, rowy; duże obszary stanową łąki, w tym łąki
zmiennowilgotne, występują także zadrzewienia pozostałe po łęgach wierzbowo-topolowych, oraz nowe zadrzewienia wkraczające na łąki od strony miejscowości Siechnice i Radwanice.
Z gatunków roślin występujących w obszarze terenów wodonośnych można wymienić:
Zwierzęta:

</doc>
<doc id="1994509" url="https://pl.wikipedia.org/wiki?curid=1994509" title="Epworth (Iowa)">
Epworth (Iowa)

Epworth – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 1589 mieszkańców.

</doc>
<doc id="1994511" url="https://pl.wikipedia.org/wiki?curid=1994511" title="Farley (Iowa)">
Farley (Iowa)

Farley – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 1334 mieszkańców.

</doc>
<doc id="1994515" url="https://pl.wikipedia.org/wiki?curid=1994515" title="Graf (Iowa)">
Graf (Iowa)

Graf – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 73 mieszkańców.

</doc>
<doc id="1994516" url="https://pl.wikipedia.org/wiki?curid=1994516" title="Holy Cross (Iowa)">
Holy Cross (Iowa)

Holy Cross – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 339 mieszkańców.

</doc>
<doc id="1994517" url="https://pl.wikipedia.org/wiki?curid=1994517" title="Luxemburg (Iowa)">
Luxemburg (Iowa)

Luxemburg – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 246 mieszkańców.

</doc>
<doc id="1994518" url="https://pl.wikipedia.org/wiki?curid=1994518" title="Chucunaque">
Chucunaque

Chucunaque – rzeka w Panamie, najdłuższa w tym kraju. Liczy 231 kilometrów. Jest dopływem rzeki Tuira. Powstaje z połączenia rzek: Chico i Chiati. Płynie przez prowincję Darién. Nad jej brzegiem leży miasto Yaviza.

</doc>
<doc id="1994519" url="https://pl.wikipedia.org/wiki?curid=1994519" title="Syczek krzykliwy">
Syczek krzykliwy



</doc>
<doc id="1994522" url="https://pl.wikipedia.org/wiki?curid=1994522" title="Referendum we Francji w 1852 roku">
Referendum we Francji w 1852 roku

Referendum we Francji w 1852 roku zostało przeprowadzone w celu poddania pod głosowanie wprowadzenia monarchii pod postacią II Cesarstwa z Napoleonem III jako władcą. Frekwencja wyniosła 80,28%.
O tym referendum, nawiązującym do referendum z 1804 roku, które dało koronę cesarską Napoleonowi I, Karol Marks powiedział, że "wielkie historyczne fakty i postacie występują za pierwszym razem jako tragedia, za drugim - jako farsa".

</doc>
<doc id="1994532" url="https://pl.wikipedia.org/wiki?curid=1994532" title="Sowa japońska">
Sowa japońska



</doc>
<doc id="1994533" url="https://pl.wikipedia.org/wiki?curid=1994533" title="Wiktor Nanowski">
Wiktor Nanowski

Wiktor Nanowski (ur. 20 listopada 1920 w Kijowie, zm. 8 lutego 1987 w Otwocku) – polski aktor, teatralny, filmowy i telewizyjny.
Życiorys.
Urodził się 20 listopada 1920 w Kijowie, ówcześnie znajdującego się na terenie Ukraińskiej SRR. Od 1935 uczęszczał do studia baletowego przy Teatrze Opery i Baletu im. Tarasa Szewczenki w Kijowie, w 1939 wstąpił do miejscowej szkoły dramatycznej. W czasie II wojny światowej służył w Armii Czerwonej. Po zakończeniu wojny był słuchaczem Szkoły Dramatycznej Janusza Strachockiego w Warszawie. W 1953, w Krakowie zdał aktorski egzamin eksternistyczny.
W latach 1945-1947 należał do Zespołu Pieśni i Tańca Centralnego Domu Żołnierza w Warszawie. W latach 1947–1949 występował na deskach Teatru im. Stefana Jaracza w Olsztynie, a następnie na scenach warszawskich: Teatru Nowego (1949–1950), Teatru Domu Wojska Polskiego (1950–1957) oraz Teatru Polskiego (1957–1980).
Występował również w Teatrze Telewizji, m.in. w spektaklach: "Martwe dusze" Nikołaja Gogola w reż. Zygmunta Hübnera (1966), "Odprawa posłów greckich" Jana Kochanowskiego w reż. Ludwika René (1966), "Późna miłość" według „Cichego Donu” Michaiła Szołochowa w reż. Stanisława Wohla (1971), "Kordian i cham" według Leona Kruczkowskiego w reż. Jana Bratkowskiego (1972), "Kariera Artura Ui" Bertolta Brechta w reż. Jerzego Gruzy (1973), "Babbitt" Sinclaira Lewisa w reż. Henryka Kluby (1975) oraz w "Napadzie" Janusza Dymka i Feliksa Falka (1975), "Horsztyńskim" Juliusza Słowackiego w reż. Ignacego Gogolewskiego (1975), "Panu Jowialskim" Aleksandra Fredry w reż. Olgi Lipińskiej (1976) i w "Letnikach" Maksima Gorkiego w reż. Lidii Zamkow jako Koropiłkin (1977).
Spoczywa na Cmentarzu Komunalnym Północnym na Wólce Węglowej (kwatera E-XVII-1-3-4).

</doc>
<doc id="1994534" url="https://pl.wikipedia.org/wiki?curid=1994534" title="Reprezentacja Korei Południowej w hokeju na trawie kobiet">
Reprezentacja Korei Południowej w hokeju na trawie kobiet

Reprezentacja Korei Południowej w hokeju na trawie kobiet jest jednym z silniejszych zespołów na świecie. Dwukrotnie zdobyła srebrny medal Igrzysk Olimpijskich oraz jeden raz brązowy medal Mistrza świata. Zdobyła także pięć złotych medali Igrzysk Azjatyckich (1986, 1990, 1994, 1998, 2014). 
Reprezentacja Korei wielokrotnie startowała w zawodach Champions Trophy wygrywając w 1989 roku (dwa lata wcześniej zdobyła brąz, a w 1995 była druga).

</doc>
<doc id="1994543" url="https://pl.wikipedia.org/wiki?curid=1994543" title="Otus thilohoffmanni">
Otus thilohoffmanni



</doc>
<doc id="1994548" url="https://pl.wikipedia.org/wiki?curid=1994548" title="Adolf Hanowerski, książę Cambridge">
Adolf Hanowerski, książę Cambridge



</doc>
<doc id="1994550" url="https://pl.wikipedia.org/wiki?curid=1994550" title="Glaucidium mooreorum">
Glaucidium mooreorum



</doc>
<doc id="1994552" url="https://pl.wikipedia.org/wiki?curid=1994552" title="Wadi asz-Szalif">
Wadi asz-Szalif

Wadi asz-Szalif, Wadi ash-Shalīf, وادي الشلف, fr. Oued Chéliff, Oued Chélif, najdłuższa rzeka Algierii; długość 700 kilometrów (od źródeł Wadi at-Tawil, w Atlasie Saharyjskim), dorzecze 35 tysięcy kilometrów kwadratowych; przepływa Wyżynę Szottów, uchodzi do Morza Śródziemnego; przełamuje się przez Atlas Tellski; duże wahania stanu wód; wykorzystywana do nawadniania; w środkowym biegu elektrownia wodna.

</doc>
<doc id="1994553" url="https://pl.wikipedia.org/wiki?curid=1994553" title="Referendum konstytucyjne we Francji w 1945 roku">
Referendum konstytucyjne we Francji w 1945 roku

Referendum we Francji w 1945 roku – zostało przeprowadzone 21 października 1945 w celu poddania pod głosowanie konstytucji III Republiki. W głosowaniu ponad 96% obywateli opowiedziało się za nową konstytucją.
Pytania referendalne.
1. Czy chcesz, by wybrane Zgromadzenie było Konstytuantą?&lt;br&gt;
2. Czy w razie przyjęcia Konstytuanty zgadzasz się na to, by w okresie aż do uchwalenia konstytucji władze publiczne były zorganizowane wedle zasad zaproponowanych na odwrocie kartki wyborczej?&lt;br&gt; 
Wynik referendum okazał się pozytywny - odnośnie do pierwszego pytania wyborcy opowiedzieli się przeciwko III Republice (Zgromadzenie Narodowe przeszło w Konstytuantę). Na drugie pytanie również wypowiedziano się pozytywnie. Zatem od listopada 1945 r. do października 1946 r. władza leżała w rękach Konstytuanty.

</doc>
<doc id="1994555" url="https://pl.wikipedia.org/wiki?curid=1994555" title="Starożytny Izrael w okresie perskim">
Starożytny Izrael w okresie perskim

Okres perski w starożytnym Izraelu trwał w latach 539 – 332 p.n.e.
Historia.
Powrót Izraelitów do swojej ojczyzny był możliwy dopiero po 538 p.n.e., za zgodą perskiego króla Cyrusa, który podbił Babilon. Król Cyrus w następnych latach zorganizował wyprawę ku Morzu Śródziemnemu i uzależnił od siebie prawie całą Azję Mniejszą. Był to początek dominacji perskiej.
Juda jako prowincja Jehud uzyskała częściową autonomię. Na czele wracających z niewoli Żydów stanęli dwaj mężowie: Jozua (arcykapłan) i Zorobabel (z królewskiego rodu Dawida, mający sprawować władzę świecką). Jednak faktyczną władzę świecką sprawował zawsze namiestnik reprezentujący króla Persji.
W latach 520-515 p.n.e. wzniesiono w Jerozolimie Drugą Świątynię, o wiele skromniejszą, później kilkakrotnie przebudowywaną. W trakcie reformy religijnej ustanowiono m.in. Sanhedryn, instytucję religijno-sądowniczą.

</doc>
<doc id="1994556" url="https://pl.wikipedia.org/wiki?curid=1994556" title="Referendum we Francji w 1945 roku">
Referendum we Francji w 1945 roku



</doc>
<doc id="1994561" url="https://pl.wikipedia.org/wiki?curid=1994561" title="Paolo Andreucci">
Paolo Andreucci

Paolo Andreucci (ur. 21 kwietnia 1965 w Castelnuovo di Garfagnana) – włoski kierowca rajdowy. Był czterokrotnym mistrzem Włoch.
W 1989 roku Andreucci zadebiutował w Rajdowych Mistrzostwach Świata. Pilotowany przez Carla Cassinę i jadący Lancią Deltą Integrale zajął wówczas 8. miejsce w klasyfikacji generalnej Rajdu Portugalii i 2. miejsce w grupie N. W swojej karierze łącznie wystartował w 9 rajdach Mistrzostw Świata, w tym ośmiokrotnie w Rajdzie Włoch za kierownicą takich samochodów jak: Renault Clio Williams, Renault Mégane Maxi, Subaru Impreza WRC, Ford Focus WRC i Fiat Punto S1600.
Karierę rajdową Andreucci rozpoczął w 1987 roku, gdy wystartował Renault 5 GT Turbo w Rally del Ciocco. W kolejnych latach startował zarówno w rajdach o mistrzostwo Włoch, jak i o Mistrzostwo Europy. W 1999 roku jadąc Subaru Imprezą WRC zajął w Mistrzostwach Europy 3. miejsce za rodakiem Enrico Bertone i Czechem Pavlem Siberą, wygrywając wówczas jeden rajd o współczynniku 20 - Rajd Piancavallo. W 2000 roku ponownie był trzeci w mistrzostwach kontynentu - tym razem przegrał w klasyfikacji generalnej z Duńczykiem Henrikiem Ludngaardem i Belgiem Brunem Thirym. W 2001 roku wywalczył swoje pierwsze w karierze mistrzostwo Włoch za kierownicą Forda Focusa WRC. W 2003 roku po raz drugi został mistrzem kraju (jadąc Fiatem Punto S1600), w 2006 - po raz trzeci (samochód: Fiat Punto Abarth S2000), a w 2009 roku - po raz czwarty (samochód: Peugeot 207 Super 2000).

</doc>
<doc id="1994562" url="https://pl.wikipedia.org/wiki?curid=1994562" title="Ninox sumbaensis">
Ninox sumbaensis



</doc>
<doc id="1994564" url="https://pl.wikipedia.org/wiki?curid=1994564" title="Starożytny Izrael pod panowaniem Babilonii">
Starożytny Izrael pod panowaniem Babilonii



</doc>
<doc id="1994568" url="https://pl.wikipedia.org/wiki?curid=1994568" title="Kamienica Gizińska w Warszawie">
Kamienica Gizińska w Warszawie



</doc>
<doc id="1994575" url="https://pl.wikipedia.org/wiki?curid=1994575" title="Ninox burhani">
Ninox burhani



</doc>
<doc id="1994576" url="https://pl.wikipedia.org/wiki?curid=1994576" title="Kamienica Pod Świętą Anną w Warszawie">
Kamienica Pod Świętą Anną w Warszawie



</doc>
<doc id="1994580" url="https://pl.wikipedia.org/wiki?curid=1994580" title="Piotr Bańkowski">
Piotr Bańkowski

Piotr Bańkowski (ur. 12 września 1885 w Wysokiem Mazowieckiem, zm. 16 lutego 1976 w Warszawie) – polski historyk literatury, archiwista, redaktor Archeionu.
Życiorys.
Urodził się w rodzinie Jana, właściciela warsztatu kowalsko-ślusarskiego i Pauliny z Ostrowskich. Miał 4 starszych braci: Stanisława, Bolesława, Kazimierza i Wiktora. Za udział w strajku szkolnym w 1905 r. w gimnazjum w Łomży został wydalony ze szkoły; maturę zdał w Krakowie w 1906 r, a następnie zaczął studia historyczno-literackie na Uniwersytecie Jagiellońskim. Na podstawie pracy "Maurycy Mochnacki jako krytyk i teoretyk romantyzmu polskiego " uzyskał tytuł doktora filozofii w 1912 r. (docentem został w 1954 r., profesorem nadzwyczajnym w 1962 r.). W 1913 r., podczas wizyty w domu rodzinnym został aresztowany i na kilka miesięcy osadzony w więzieniu (za udział w strajku szkolnym). Następnie uzyskał stypendium, które pozwoliło mu odbyć roczne studia w Paryżu.
W 1918 r. wrócił do Polski. W latach 1918–1924 pracował w Archiwum Państwowym w Lublinie, jednocześnie dojeżdżając do Instytutu Nauczycielskiego w Warszawie, gdzie wykładał. W latach 1927–1934 kierował polską placówką w ZSRR w Leningradzie, zajmującą się rewindykacją dóbr kultury. Prowadził też tam szerokie kwerendy archiwalne i biblioteczne. W latach 1935–1940 pracował jako kustosz w dziale rękopisów Biblioteki Narodowej w Warszawie. Następnie został skierowany do Archiwum Skarbowego. Po powstaniu warszawskim wywieziony do Pruszkowa, potem pracował krótko w Archiwum Państwowym w Kielcach.
W 1945 r. mianowano go radcą w Wydziale Archiwów Państwowych, gdzie otrzymał zadanie wznowienia wydawania Archeionu. W międzyczasie półtora roku pracował w AGAD, skąd wrócił do Naczelnej Dyrekcji Archiwów Państwowych i aż do śmierci (po przejściu na emeryturę w 1962 r. również) był redaktorem „Archeionu”. W latach 1951–1976 sam zredagował 44 tomy czasopisma. Był autorem koncepcji i układu wewnętrznego pisma, położył ogromne zasługi w utrzymanie wysokiego poziomu wydawnictwa.
Nie zrezygnował też z prowadzenia dorywczych prac w AGAD, gdzie zajmował się porządkowaniem archiwów podworskich i prywatnych, co zaowocowało m.in. pracą "Archiwum Stanisława Augusta. Monografia archiwoznawcza" (1958 r.). Był również autorem licznych artykułów o tematyce archiwalnej, bibliotekarskiej, literackiej.
Działał w towarzystwach naukowych (był m.in. jednym z założycieli Łomżyńskiego Towarzystwa Naukowego).
Został pochowany na cmentarzu Powązkowskim (kwatera 257d-7-1).
Zgodnie z testamentowym życzeniem, jego księgozbiór oraz zabytkowe meble i obrazy zostały przekazane Łomżyńskiemu Towarzystwu Naukowemu im. Wagów w Łomży.
Życie prywatne.
Był bezdzietnie żonaty (od 1916) z Janiną Szlachetkówną. 

</doc>
<doc id="1994581" url="https://pl.wikipedia.org/wiki?curid=1994581" title="Starożytny Izrael pod panowaniem Rzymu">
Starożytny Izrael pod panowaniem Rzymu



</doc>
<doc id="1994582" url="https://pl.wikipedia.org/wiki?curid=1994582" title="Kamienica Długoszowska w Warszawie">
Kamienica Długoszowska w Warszawie



</doc>
<doc id="1994586" url="https://pl.wikipedia.org/wiki?curid=1994586" title="Rock català">
Rock català

Rock català ("kataloński rock") to gatunek muzyczny, którego wykonawcami można nazwać niektóre formacje muzyczne z końcówki XX w. i początku XXI, które tworzą po katalońsku. Chociaż nazwa gatunku zawiera słowo rock, używa się go również czasem przy innych stylach muzycznych, np. pop, ska, metal itp. Zwykle odnosi się do fali zespołów powstałych w latach 80., tuż po okresie dyktatury w Hiszpanii, które chciały wykonywać w języku katalońskim popularne w tamtych czasach gatunki. Do katalońskiego rocka nie zalicza się utworów powstałych przy ruchu nova canço.
Nazwa „kataloński rock” może wprowadzić w błąd, bo podpina się pod nią wykonawców różnorodnych stylów muzycznych. Jedyne, co łączy wszystkich twórców katalońskiego rocka to język kataloński, w którym śpiewają. Z tego powodu często łączy się kataloński rock z nacjonalizmem katalońskim, w związku z czym wiele zespołów tworzących ten gatunek nie chce być z nim kojarzonych.
Najbardziej rozpoznawalne zespoły z tego nurtu to: Sopa de Cabra, Els Pets, Sau, Popstroc, Sangtraït, Umpah-pah, Lax'n'Busto, Antònia Font, Obrint Pas, la Gossa Sorda, Brams, Anegats í Lexus.
Historia.
Pierwszą piosenką z gatunku rock en català było „Ciutat podrida” (Zgniłe miasto) zespołu La Banda Trapera del Río.
Termin "kataloński rock" zaczyna być powszechnie używany w latach 70. dzięki grupie Sala Zeleste (dziś Razzmatazz) oraz innym grupom powstałym w wyniku ruchu Rock Laietà, np. Pau Riba, Jaume Sisa, Om, Oriol Tramvia, Companyia Elèctrica Dharma, Atila. W roku 1975 odbył się Festival Canet Rock, gdzie występowały zespoły wykonujące kataloński rock. Następne edycje odbyły się jeszcze przez najbliższe trzy lata. Sceny tamtego festiwalu zostały uwiecznione w książce "Història i poder del rock català" (Historia i moc katalońskiego rocka), którą napisał w 1977 Jordi Sierra i Fabra.
W latach 80. i 90. pojawia się coraz więcej zespołów wykonujących kataloński rock. Termin ten zaczyna być używany do określenia całego zjawiska kulturowego, do którego doszło w tamtych czasach.
Wielki boom muzyczny wybucha raz jeszcze na początku lat 90., gdy na scenie muzycznej pojawia się nowa fala zespołów muzycznych, a koncerty i festiwale są licznie organizowane na terenie całych Krajów Katalońskich. Kataloński rock nie ustrzegł się jednak krytyki: pojawiły się głosy, że gatunek ten jest na siłę promowany przez Generalitat de Catalunya w celach politycznych.

</doc>
<doc id="1994587" url="https://pl.wikipedia.org/wiki?curid=1994587" title="Zasłużony dla Tolerancji">
Zasłużony dla Tolerancji



</doc>
<doc id="1994588" url="https://pl.wikipedia.org/wiki?curid=1994588" title="Fundacja Ekumeniczna „Tolerancja”">
Fundacja Ekumeniczna „Tolerancja”

Fundacja Ekumeniczna „Tolerancja” – fundacja powstała w 1993 z inicjatywy grupy intelektualistów i działaczy społecznych różnych wyznań i narodowości.
W skład rady fundatorów wchodzą: Kazimierz Morawski (1929–2012) (przewodniczący), Jan Pławnicki, Wojciech Maciejewski, Eugeniusz Czykwin, Karol Karski. Pierwszym przewodniczącym rady społecznej fundacji był Rzecznik Praw Obywatelskich Tadeusz Zieliński. Prezesem Zarządu jest Karol Karski.
Fundacja stawia sobie za cele kształtowanie tolerancji i poszanowania dla wszystkich mniejszości, zwłaszcza wyznaniowych, narodowych i kulturowych. Fundacja współpracuje m.in. ze Związkiem na Rzecz Pojednania Narodów z siedzibą z Berlinie, Ekumenicznym Forum Katolików Europejskich, Kościołami prawosławnymi w różnych krajach (w tym z Patriarchatem Moskiewskim i Egzarchatem Białoruskim), Polską Radą Ekumeniczną, Towarzystwem Kultury Świeckiej im. Tadeusza Kotarbińskiego oraz Stowarzyszeniem Żydów Kombatantów i Poszkodowanych w II Wojnie Światowej. Fundacja wydaje półrocznik "Studia i Dokumenty Ekumeniczne". Była też wydawcą miesięcznika "Przegląd Prawosławny".
Medal Zasłużony dla Tolerancji.
Corocznie od 1998 w ustanowionym przez UNESCO 16 listopada Międzynarodowym Dniu Tolerancji Fundacja przyznaje Medale Zasłużony dla Tolerancji. Jest nadawany ludziom kultury, sztuki, politykom, osobom duchownym różnych wyznań, które w sposób szczególny zasłużyły się szerzeniu idei tolerancji.

</doc>
<doc id="1994589" url="https://pl.wikipedia.org/wiki?curid=1994589" title="Puchar Anglii w piłce nożnej (1871/1872)">
Puchar Anglii w piłce nożnej (1871/1872)

Puchar Anglii w piłce nożnej 1871-1872 – pierwsze w historii rozgrywki piłkarskie. W turnieju wzięło udział 15 drużyn (z około 30 wówczas zrzeszonych w federacji), rozegrano 15 spotkań (4 z zaplanowanych się nie odbyły). Najlepsza okazała się drużyna Wanderers F.C. Pomysłodawcą rozpoczęcia rozgrywek był Charles William Alcock, który zaproponował rozgrywki które miały stanowić relaks dla chłopców ze szkół publicznych.
Wyniki.
Półfinały.
"Półfinały rozgrywano na stadionie Kennington Oval"
Finał.
W finale spotkały się drużyny Wanderers i Royal Engineers. Jedyną bramkę meczu zdobył zawodnik Wanderers - Betts po indywidualnym dryblingu i podaniu Vidala. Gracze Royal Engineers prawie całe spotkanie grali w osłabieniu z powodu kontuzji podporucznika Cresswella, który złamał obojczyk.

</doc>
<doc id="1994592" url="https://pl.wikipedia.org/wiki?curid=1994592" title="Steve Ralston">
Steve Ralston

Steve Ralston (ur. 14 czerwca 1974 w Oakville) – amerykański piłkarz występujący najczęściej na pozycji prawego pomocnika. Tymczasowy trener San Jose Earthquakes.
Początki.
Ralston uczęszczał do Florida International University, gdzie występował w uniwersyteckiej drużynie FIU Golden Panthers.
Kariera klubowa.
Za pośrednictwem 18. miejsca w MLS College Draft 1996 młody zawodnik dołączył do zespołu Tampa Bay Mutiny, który występował w nowo założonej Major League Soccer. Szybko został odznaczony nagrodą MLS Rookie of the Year. Podczas swojej pięcioletniej grze w Mutiny wystąpił w nim aż 177 razy, dzięki czemu został najczęściej grającym zawodnikiem w historii klubu. W 2001 roku został sprzedany do New England Revolution. W pierwszym sezonie w nowej drużynie został królem asyst ligi – skompletował ich 19. Przez kilka sezonów pełnił funkcję kapitana Revolution.
W 2010 roku jako na zasadzie wolnego transferu podpisał kontrakt z drugoligowym AC St. Louis. Doświadczony pomocnik z miejsca został podstawowym zawodnikiem tego zespołu. Niedługo potem ogłoszono, że Ralston powróci do New England Revolution z powodu trudnej sytuacji finansowej St. Louis. Po rozegraniu jednego meczu zakończył karierę piłkarską.
Steve Ralston przez 13 lat był jedną z najjaśniej świecących gwiazd w Major League Soccer. W ligowej klasyfikacji jest na pierwszym miejscu pod względem rozegranych spotkań (378), spotkań w wyjściowej jedenastce (372), asyst (135) oraz minut spędzonych na boisku (33,143).
Kariera reprezentacyjna.
Ralston zadebiutował w reprezentacji USA 17 stycznia 1997 w spotkaniu z Peru. Brał udział w Złotym Pucharze CONCACAF 2003, Złotym Pucharze CONCACAF 2005 i Złotym Pucharze CONCACAF 2007. Zwyciężył w dwóch ostatnich z wymienionych turniejów. Ogółem dla "The Yanks" rozegrał 36 spotkań i zdobył 4 gole. Nigdy nie znalazł się w składzie na Mistrzostwa Świata.
Kariera trenerska.
Zaraz po podpisaniu kontraktu z AC St. Louis ogłoszono, że Ralston będzie tam asystentem trenera Claude’a Anelki. Po zakończeniu kariery piłkarskiej taką samą funkcję pełnił w Houston Dynamo.
Życie prywatne.
Steve i jego żona Rachel mają dwie córki: Annę (ur. 2002) i Clarę (ur. 2008) oraz syna, Liama (ur. 2006).

</doc>
<doc id="1994596" url="https://pl.wikipedia.org/wiki?curid=1994596" title="Hrabia Monte Christo (film 1975)">
Hrabia Monte Christo (film 1975)

Hrabia Monte Christo (ang. "The Count of Monte Cristo") - film kostiumowy, telewizyjny z 1975 roku. Adaptacja powieści Aleksadra Dumasa o takim samym tytule.
Fabuła.
Marynarz Edmund Dantes wskutek fałszywego donosu zostaje skazany na dożywotnie więzienie. W więzieniu poznaje księdza Farię, który opowiada mu o ukrytym skarbie. Po śmierci księdza udaje mu się uciec z więzienia i odnaleźć skarb. Staje się bogaty. Wraca wówczas do Paryża jak hrabia Monte Christo, gdzie postanawia dokonać zemsty na sprawcach jego uwięzienia.

</doc>
<doc id="1994597" url="https://pl.wikipedia.org/wiki?curid=1994597" title="Bucorvidae">
Bucorvidae



</doc>
<doc id="1994599" url="https://pl.wikipedia.org/wiki?curid=1994599" title="Bucerotiformes">
Bucerotiformes



</doc>
<doc id="1994628" url="https://pl.wikipedia.org/wiki?curid=1994628" title="Daniel Boćkowski">
Daniel Boćkowski

Daniel Boćkowski (ur. 1968) – polski historyk, profesor Uniwersytetu w Białymstoku i Instytutu Historii im. Tadeusza Manteuffla PAN w Warszawie.
Życiorys.
W 1992 ukończył studia w Instytucie Historii w Filii Uniwersytetu Warszawskiego w Białymstoku. W 1999 w Instytucie Historii Polskiej Akademii Nauk uzyskał stopień doktora nauk humanistycznych w zakresie historii na podstawie pracy pt. "Opieka placówek polskich nad obywatelami Rzeczpospolitej Polskiej w ZSRR 1941–1943". W 2006 zdobył stopień doktora habilitowanego na podstawie rozprawy "Na zawsze razem. Białostocczyzna i Łomżyńskie w polityce radzieckiej w czasie II wojny światowej (IX 1939 – VIII 1944)". Laureat nagrody KLIO III stopnia za monografię "Czas nadziei. Obywatele Rzeczypospolitej Polskiej w ZSRR i opieka nad nimi placówek polskich w latach 1940–1943".
Jest pracownikiem naukowym w Zakładzie Historii Europy Wschodniej i Studiów nad Imperiami XIX i XX wieku Instytutu Historii im. Tadeusza Manteuffla PAN oraz Instytucie Socjologii Uniwersytetu w Białymstoku, gdzie pełni funkcję kierownika Zakładu Socjologii Polityki i Bezpieczeństwa. Od 2007 jest profesorem nadzwyczajnym UwB. W latach 2010–2019 pracownik Instytutu Historii i Nauk Politycznych UwB, kierownik Zakładu Bezpieczeństwa Międzynarodowego. W pracy naukowej zajmuje się najnowszą historią Polski, losami ludności polskiej w ZSRR, bezpieczeństwem międzynarodowym (terroryzm, fundamentalizm religijny), współczesnym światem islamskim. Jest redaktorem naczelnym „Studiów z Dziejów Rosji i Europy Środkowo-Wschodniej” wydawanych przez IH PAN w Warszawie. Był redaktorem naczelnym internetowego czasopisma „Polityka &amp; Bezpieczeństwo”.

</doc>
<doc id="1994636" url="https://pl.wikipedia.org/wiki?curid=1994636" title="American Tribal Style Belly Dance">
American Tribal Style Belly Dance



</doc>
<doc id="1994637" url="https://pl.wikipedia.org/wiki?curid=1994637" title="Franciszek Kapeliński">
Franciszek Kapeliński

Franciszek Kapeliński (ur. 3 września 1874 w Brzeźnie, zm. 10 października 1946 w Jeleniej Górze) – polski polityk ruchu ludowego, poseł.
Życiorys.
Pochodził z rodziny chłopskiej. Był synem Józefa i Balbiny z Cieślewiczów. Uczęszczał do szkoły ludowej, później uczył się sam – opanował w ten sposób m.in. język niemiecki i angielski. Prowadził działalność niepodległościową, rozpowszechniając nielegalne wydawnictwa na terenie Królestwa Polskiego. Od 1903 do 1905 prowadził własne gospodarstwo. Później (od 1904) pracował jako kolejarz w Sieradzu. Był wówczas członkiem Narodowego Związku Robotniczego i Stronnictwa Narodowo-Demokratycznego. Zasiadał także we władzach Polskiej Macierzy Szkolnej. W 1910 pracował na kolei w Radomiu.
Po wybuchu I wojny światowej i emigracji do Rosji, znalazł się w Mińsku, Witebsku, a potem w Moskwie. Za granicą przebywał w latach 1915–1918. Nieco później, wróciwszy do Polski, pracował na kolei w Sieradzu i Radomiu (jako starszy referent Wydziału Przewozowo-Taryfowego).
Był członkiem PSL „Wyzwolenie” (organizował struktury ugrupowania w Radomiu i okolicach). W 1922 został członkiem Zarządu Głównego tej partii. W 1922 i 1928 wybrany na posła z okręgu nr 23. W 1928 ujawnił dwie afery gospodarcze, w które zamieszani byli urzędnicy Ministerstwa Komunikacji. Doprowadziło to do powołania przez Sejm specjalnej komisji śledczej. Swoją działalnością w tej sprawie, Kapeliński naraził się kierownictwu partii. Z tego względu nie został wystawiony przez PSL „Wyzwolenie” w kolejnych wyborach, wobec czego demonstracyjnie zrezygnował z członkostwa w ugrupowaniu 28 października 1930.
Był żonaty z Agatą z Czyżewskich, córką właściciela majątku Mikołajki pod Włocławkiem. Miał synów: Tadeusza (1904–1970) oraz Franciszka Józefa (1914–1994).
Został pochowany na cmentarzu parafialnym w Radomiu.

</doc>
<doc id="1994639" url="https://pl.wikipedia.org/wiki?curid=1994639" title="Serge Golon">
Serge Golon

Serge Golon, właśc. Vsevolod Sergeïvich Goloubinoff (ur. 23 sierpnia 1903, zm. 12 lipca 1972) – francuski pisarz rosyjskiego pochodzenia, mąż francuskiej pisarki Anne Golon. Był wraz z żoną autorem cyklu powieści o markizie Angelice.
Goloubinoff był rosyjskim arystokratą. Urodził się w Bucharze, w regionie Turkiestan. Jego ojciec był carskim dyplomatą. W czasie rewolucji październikowej Goloubinoff opuścił Rosję i udał się do Francji. Przez jakiś czas podróżował po świecie poszukując złota. W Kongo poznał francuską dziennikarkę i pisarkę Anne Golon, swoją przyszłą żonę. W 1957 roku opublikowali wspólnie powieść "Markiza Angelika". Sukces tej powieści zachęcił ich do kontynuowanie współpracy literackiej. Zaowocowało to powstaniem cyklu powieści o markizie Angelice, na który składało się trzynaście tomów. W 1972 roku wraz z żoną osiedlił się w Kanadzie. W tym też roku zmarł. Miał z Anne czworo dzieci.
Ekranizacje.
Popularność cyklu powieści o markizie Angelice skłoniła francuskich filmowców do przeniesienia jej historii na ekran. W latach sześćdziesiątych XX wieku powstał cykl filmów z tą bohaterką, w których główną rolę grała Michèle Mercier. Na cykl składało się pięć filmów: "Markiza Angelika", "Piękna Angelika", "Angelika i król", "Angelika wśród piratów" i "Angelika i sułtan".

</doc>
<doc id="1994640" url="https://pl.wikipedia.org/wiki?curid=1994640" title="Rochor">
Rochor

Rochor (chiń. 梧槽河) – skanalizowana rzeka w dzielnicy Singapuru, Kallang, w Regionie Centralnym. Liczy około 0,8 kilometrów. Jest kontynuacją kanału Rochor Canal. Zaczyna się przy moście Victoria Bridge i wpływa do Kallang Basin.

</doc>
<doc id="1994652" url="https://pl.wikipedia.org/wiki?curid=1994652" title="Komokuten">
Komokuten



</doc>
<doc id="1994654" url="https://pl.wikipedia.org/wiki?curid=1994654" title="Piktogramy GHS">
Piktogramy GHS



</doc>
<doc id="1994658" url="https://pl.wikipedia.org/wiki?curid=1994658" title="Fuding">
Fuding

Fuding (chiń. upr. 福鼎市, pinyin: "Fúdǐng") – miasto na prawach powiatu w południowo-wschodnich Chinach, w prowincji Fujian, w prefekturze miejskiej Ningde. W 2010 roku szacunkowa liczba mieszkańców miasta wynosiła 64 843.

</doc>
<doc id="1994659" url="https://pl.wikipedia.org/wiki?curid=1994659" title="Anne Golon">
Anne Golon

Anne Golon (ur. 17 grudnia 1921 w Tulonie; zm. 14 lipca 2017 w Wersalu) – francuska pisarka. Wraz z mężem Serge Golonem stworzyła cykl powieści o markizie Angelice.
Jej prawdziwe nazwisko Simone Changeux. Urodziła się w Tulonie we Francji. Jej ojciec był naukowcem i kapitanem francuskiej marynarki. Od wczesnego dzieciństwa przejawiała zainteresowanie malarstwem i literaturą. W wieku 18 lat opublikowała swoją pierwszą powieść, używając pseudonimu Joëlle Danterne. Podczas wojny wyjechała do Hiszpanii. Jakiś czas później rozpoczęła współpracę z czasopismem "France Magazine". Jako dziennikarka wyjechała do Konga, gdzie poznała Wsiewołoda Siergiejewicza Gołubinowa czyli swojego przyszłego męża Serge’a Golona. Wraz z mężem opublikowali napisaną wspólnie powieść "Markiza Angelika". Sukces tej powieści zachęcił ich do kontynuowania wspólnej pracy. W efekcie powstał liczący 13 tomów cykl powieści o pięknej markizie. W 1972 Anne i Serge wyjechali do Kanady. Wkrótce potem Serge zmarł. Mieli czworo dzieci.
Ekranizacje.
Popularność cyklu powieści o markizie Angelice skłoniła francuskich filmowców do przeniesienia jej historii na ekran. W latach sześćdziesiątych XX wieku powstał cykl filmów z tą bohaterką, w których główną rolę grała Michèle Mercier. Na cykl składało się pięć filmów: "Markiza Angelika", "Piękna Angelika", "Angelika i król", "Angelika wśród piratów" i "Angelika i sułtan".

</doc>
<doc id="1994661" url="https://pl.wikipedia.org/wiki?curid=1994661" title="Kościół św. Dominika w Nysie">
Kościół św. Dominika w Nysie

Kościół św. Dominika w Nysie – świątynia rzymskokatolicka wchodząca w skład podominikańskiego zespołu klasztornego, stanowiąca obecnie kościół główny parafii św. Dominika. Jeden z najcenniejszych zabytków Nysy, reprezentujący śląską barokową architekturę sakralną.
Historia.
Kościół został zbudowany w latach 1784-1788 przez dominikanów w dzielnicy Nysy zwanej Friedrichstadt, obecnie Radoszyn. Zakon ten zarządzał świątynią i przylegającym do niej klasztorem aż do sekularyzacji przeprowadzonej przez państwo pruskie w 1810 roku. Budynki zakonne zostały wówczas przekształcone w szpital i rozbudowane w stylu klasycystycznym dwadzieścia lat później. Ostatni dominikanie opuścili to miejsce przed rokiem 1846.
W pierwszej połowie XIX wieku kościół był filią parafii św. Jakuba i św. Agnieszki w Nysie. Wzrost liczby ludności miasta spowodował zmiany w administracji kościelnej. W roku 1914 powstała nowa parafia św. Dominika, obejmująca lewobrzeżną część Nysy, posiadająca ponadto jeszcze trzy kościoły rektoralne.
Podczas II wojny światowej kościół uległ poważnej dewastacji, a zabudowania parafialne zostały zupełnie zniszczone.
W latach 50. XX wieku dokonano odbudowy – przeprowadzono gruntowny remont dachu i elewacji kościoła oraz zakrystii, powstała salka przeznaczona do nauki religii, a w 1960 roku na miejscu ruin starej plebanii wybudowano nową. Pracami kierował ówczesny proboszcz, wykładowca Wyższego Seminarium Duchownego w Nysie, ks. dr Antoni Kubik. W odbudowę zaangażowana była cała wspólnota, a szczególnie duży wkład wnieśli parafianie z Jędrzychowa.
Architektura.
Budynek świątyni zbudowany został w stylu barokowym, zwrócony częścią ołtarzową ku północy. Jest to świątynia jednonawowa, na planie prostokąta, salowa. Na zewnątrz ramowe podziały ścian w tynku. Elewacja frontowa ujęta parami uproszczonych pilastrów. Wejście zamknięte pośrodku łukiem odcinkowym, oprofilowanym, z
kluczem, flankowane pilastrami dźwigającymi gzyms. Wewnątrz 
dwuprzęsłowe prezbiterium, wyodrębnione z bryły budynku jedynie
tęczą o łuku spłaszczonym. Po stronie zachodniej zakrystia i
przedsionek, łączące się ze skrzydłem klasztoru oraz trójprzęsłową nawą. Na piętrze nad zakrystią dawny chór zakonny. Ściany prezbiterium i nawy podzielone lizenami. Pilastry narożne wklęsłe, środkowe dekorowane motywem cęgowym. Okna zamknięte łukiem spłaszczonym, lekko nadwieszonym. Chór muzyczny murowany, nadwieszony półkolistą arkadą, ujętą po bokach pilastrami o dekoracji cęgowej, zakończony balustradą tralkową. Nad emporą dobudowana czworoboczna wieża, przykryta hełmem z latarnią. W nawie, zakrystii i przedsionku
sklepienia beczkowe z lunetami. Nawa sklepiona kolebkowo z obniżonym łukiem, lunetami i gurtami. 
We wnętrzu dość dobrze zachowany oryginalny wystrój z drugiej połowy XVII wieku.
Za najcenniejsze dzieło sztuki uznawana jest polichromia z czasów budowy kościoła, przedstawiająca sceny z życia św. Dominika, w tym trzy dokonane przez niego cuda: ocalenie marynarzy przed zatonięciem podczas sztormu, uzdrowienie budowniczego kościoła i wskrzeszenie młodzieńca w Bolonii.
Znajdują się tu także wizerunki dwóch wielkich Polaków, osobistych uczniów św. Dominika: bł. Czesława i św. Jacka. Można również zobaczyć alegorię rozprzestrzenienia się w świecie zakonu dominikanów.
Nie jest znany autor znajdujących się na sklepieniu fresków. Prawdopodobnie miał on duże doświadczenie w malowaniu tematów poświęconych apoteozie zakonu i jego założyciela. Plafony te zostały odnowione w 1930 roku.
Ambonę i ołtarz główny z figurami patrona i świętej Katarzyny wykonano w stylu rokokowym. Wewnątrz kościoła znajdują się także zabytkowe organy.

</doc>
<doc id="1994662" url="https://pl.wikipedia.org/wiki?curid=1994662" title="Jezioro biogeniczne">
Jezioro biogeniczne

Jeziora biogeniczne - powstają w wyniku działalności zwierząt, np. bobrów, budujących tamy na rzekach, co spowalnia nurt i spiętrza w ten sposób wodę. 
Są to jeziora ukształtowane w wyniku procesów zewnętrznych.

</doc>
<doc id="1994664" url="https://pl.wikipedia.org/wiki?curid=1994664" title="Włodzimierz Wasilewicz">
Włodzimierz Wasilewicz

Włodzimierz Wasilewicz (ur. 14 kwietnia 1909 w Grodnie, zm. 21 lutego 1967 w Białymstoku) – malarz, grafik, scenograf. 
Życiorys.
Studiował w Akademii Sztuk Pięknych w Warszawie (w latach 1930–1935). Do 1939 związany był z domem rodzinnym w Supraślu. W trudnych latach wojny zarobkował malowaniem portretów, zatrudniał się między innymi przy pracach konserwatorskich w starym barokowym kościele przy białostockiej Farze. 31 grudnia 1945 w białostockiej Farze zawarł związek małżeński z Sabiną Niwińską. Po wyzwoleniu włączył się w nurt życia kulturalnego, związał swą działalność z teatrem, gdzie objął stanowisko scenografa.. 
Działalność artystyczna.
Wraz ze Stanisławem Stolarczykiem był organizatorem Związku Polskich Artystów Plastyków w Białymstoku. Pracował w Liceum Sztuk Plastycznych w Supraślu oraz w Ognisku Plastycznym w Białymstoku. Brał czynny udział w przeprowadzaniu renowacji zabytków, między innymi Pałacu Branickich, Kaplicy Pałacu Archimandrytów w Supraślu, Wielkiej Synagogi w Tykocinie. Wykonywał polichromie: w cerkwi pw. św. Anny w Królowym Moście (1939), w cerkwi pw. Zaśnięcia Najświętszej Marii Panny w Zabłudowie (1942–43), cerkwi pw. Kosmy i Damiana w Rybołach (1943–44), cerkwi pw. Opieki Matki Bożej w Puchłach (1960).
Współpracował z PP PSP wykonując wiele prac, głównie z zakresu grafiki użytkowej. Uczestniczył każdego roku w środowiskowych wystawach plastycznych organizowanych w Domu Koniuszego a później w Okręgowym Muzeum. Ponadto eksponował swe prace na Ogólnopolskiej Wystawie Plastyki w Krakowie w 1946. Jego obrazy znajdują się w zbiorach prywatnych i państwowych.
Zmarł nagle w pracowni przy alei 1 Maja (obecnie Piłsudskiego) w wieku 58 lat. Pochowany został na cmentarzu prawosławnym Wszystkich Świętych w Białymstoku.

</doc>
<doc id="1994666" url="https://pl.wikipedia.org/wiki?curid=1994666" title="Reinhard Rack">
Reinhard Rack

Reinhard Rack (ur. 7 sierpnia 1945 w Leoben) – austriacki polityk, prawnik, od 1995 do 2009 poseł do Parlamentu Europejskiego.
Życiorys.
Ukończył w 1968 studia prawnicze na Uniwersytecie w Grazu habilitował się w 1976. Uzyskał również uprawnienia tłumacza. Został nauczycielem akademickim, w 1980 obejmując stanowisko profesora prawa konstytucyjnego, administracyjnego i europejskiego. Wykładał jako "visiting professor" na uczelniach zagranicznych (m.in. w Malezji). Na początku lat 90. był rzecznikiem ds. europejskich w administracji regionalnej Styrii.
Zaangażował się w działalność Austriackiej Partii Ludowej (ÖVP). W latach 1994–1995 i w 1996 zasiadał Rady Narodowej, niższej izbie austriackiego parlamentu. Po akcesie Austrii do Unii Europejskiej został deputowanym do Europarlamentu. Był ponownie wybierany w wyborach powszechnych w 1996, 1999 i 2004. Od 1996 do 1999 pełnił funkcję wiceprzewodniczącego grupy chadeckiej. Zasiadał też w Konwencie Europejskim (2002–2003). Mandat posła do PE sprawował do 2009.

</doc>
<doc id="1994667" url="https://pl.wikipedia.org/wiki?curid=1994667" title="Ksani">
Ksani

Ksani (gruz. ქსანი, oset. Чысандон, Czysandon) – mała rzeka w środkowej Gruzji, która wypływa z południowych stoków Wielkiego Kaukazu w separastycznej Osetii Południowej i wpływa do rzeki Kura. Ksani (zarówno rzeka i nazwa) jest często kojarzona ze średniowieczną Fortecą Ksani, która leży nad jej brzegiem.

</doc>
<doc id="1994668" url="https://pl.wikipedia.org/wiki?curid=1994668" title="Oral Thompson">
Oral Thompson

Oral Thompson (ur. 11 grudnia 1982) – jamajski lekkoatleta, sprinter.

</doc>
<doc id="1994670" url="https://pl.wikipedia.org/wiki?curid=1994670" title="Referendum konstytucyjne we Francji w 1851 roku">
Referendum konstytucyjne we Francji w 1851 roku

Referendum we Francji w 1851 roku zostało przeprowadzone w celu poddania pod głosowanie możliwości sprawowania przez prezydenta Louisa Napoléona Bonaparte urzędu przez dalszych 10 lat. W głosowaniu wzięło udział ponad 81,65% uprawnionych do głosowania.

</doc>
<doc id="1994671" url="https://pl.wikipedia.org/wiki?curid=1994671" title="Daniel Solà">
Daniel Solà

Daniel Solà Villa (ur. 3 stycznia 1976 w Vic) – hiszpański kierowca rajdowy. W 2002 roku był mistrzem Junior WRC w Mistrzostwach Świata.
W 1997 roku Solà zadebiutował w Rajdowych Mistrzostwach Świata. Pilotowany przez Davida Moreno i jadący Peugeota 106 Rallye nie ukończył wówczas Rajdu Katalonii z powodu awarii. W 2002 roku wystąpił w serii Junior WRC w Mistrzostwach Świata startując samochodem Citroën Saxo VTS S1600 wraz z pilotem Alexem Romaním. W Junior WRC wygrał Rajd Katalonii, Rajd Niemiec i Rajd Wielkiej Brytanii, dzięki czemu wywalczył tytuł mistrza świata JWRC, zajmując miejsce na podium przed Andreą Dallavillą i Jannem Tuohino. W 2003 roku zajął 5. miejsce w klasyfikacji samochodów fabrycznych w MŚ, a w 2004 roku - 8. Łącznie wystąpił w 39 rajdach i zdobył w nich 5 punktów. W 2004 roku zajął 6. pozycję w Rajdzie Katalonii (najwyższe w karierze) jadąc Mitsubishi Lancerem WRC.
W 2006 roku Solà osiągnął sukces w Hiszpanii. Jadąc Citroënem C2 S1600 wywalczył tytuł rajdowego mistrza Hiszpanii. W latach 2007 i 2008 startował w zawodach Intercontinental Rally Challenge.

</doc>
<doc id="1994676" url="https://pl.wikipedia.org/wiki?curid=1994676" title="Referendum we Francji w 1804 roku">
Referendum we Francji w 1804 roku

Referendum we Francji w 1804 roku zostało przeprowadzone w celu poddania pod głosowanie propozycji wprowadzenia we Francji Cesarstwa i koronacji Napoleona Bonaparte na cesarza Francuzów. W głosowaniu wzięło udział ponad 47,20% uprawnionych do głosowania.

</doc>
<doc id="1994679" url="https://pl.wikipedia.org/wiki?curid=1994679" title="Gobiodon citrinus">
Gobiodon citrinus

Gobiodon citrinus – gatunek ryby z rodziny babkowatych (Gobiidae).
Występowanie.
Ocean Indyjski i zachodnia część Oceanu Spokojnego – od Morza Czerwonego po Zatokę Maputo w Mozambiku; na wschód po Samoa, wzdłuż całej Japonii po Wielką Rafę Koralową.
Występuje na rafach koralowych, w ciepłych wodach o temp 22–27 °C na głębokości 2–20 m. Jest związana z koloniami korali "Acropora" sp.
Cechy morfologiczne.
Osiąga 6,6 cm długości. W płetwie grzbietowej 7 twardych i 9–11 miękkich promieni, w płetwie odbytowej 1 twardy i 9 miękkich promieni. W płetwach piersiowych 18–20 promieni. Wytwarza trujący śluz.
Ubarwienie ciała cytrynowożółte. W przedniej części ciała występują cztery poprzeczne, niebieskie, opalizujące pręgi, dwie przebiegają przez oczy, trzecia przez pokrywy skrzelowe, czwarta tuż za nimi i przez płetwy piersiowe. Na grzbiecie, u podstawy płetwy grzbietowej biegnie również niebieska pręga. 
Znaczenie.
Hodowana w akwariach.

</doc>
<doc id="1994680" url="https://pl.wikipedia.org/wiki?curid=1994680" title="Referendum konstytucyjne we Francji w 1802 roku">
Referendum konstytucyjne we Francji w 1802 roku

Referendum we Francji w 1802 roku zostało przeprowadzone w celu poddania pod głosowanie nowej konstytucji wprowadzającej Konsulat i czyniącej Napoleona Bonaparte I Konsulem. W głosowaniu wzięło udział ponad 50,55% uprawnionych do głosowania.

</doc>
<doc id="1994684" url="https://pl.wikipedia.org/wiki?curid=1994684" title="Peter Gabriel (album 1982)">
Peter Gabriel (album 1982)

Peter Gabriel – czwarty album Petera Gabriela. Album ten w Stanach Zjednoczonych wydany został pod tytułem Security.
Na brzmienie tego albumu składają się głównie instrumenty elektroniczne (Gabriel wykorzystał między innymi Fairlight CMI) oraz przetworzone elektronicznie instrumenty akustyczne. Nagrywanie odbyło się w ówczesnym domu Gabriela – Ashcombe House w hrabstwie Somerset, w Anglii, na przełomie 1981 i 1982 r. Album został zremasterowany w 2002 r.
Utwory są zróżnicowane tematycznie. „The Rhythm of the Heat” jest oparty na doświadczeniach Carla Gustava Junga, gdy ten obserwował afrykańskich bębniarzy. „San Jacinto” skupia się na bólu i strachu Indianina, który obserwuje jak kultura jego przodków zanika pod naporem współczesnego społeczeństwa. „Shock the Monkey” opowiada o zazdrości, używa symboliki, by opisać osobiste lęki. „Lay Your Hands on Me” podejmuje temat uzdrawiania poprzez zaufanie, temat ten pojawił się także w późniejszych albumach Gabriela. „The Family and the Fishing Net” porównuje współczesny ślub do składania ofiary voodoo. „Wallflower” opowiada o traktowaniu więźniów politycznych w Ameryce Łacińskiej w latach '80.
Utwór „Shock the Monkey” został wykorzystany w filmie "Projekt X" z Matthew Broderickiem w roli głównej oraz w 110 odcinku serialu animowanego South Park. „Wallflower” został wykorzystany w filmie "Ptasiek", w którym wystąpili Matthew Modine i Nicolas Cage. „I Have The Touch” został użyty w filmie "Czekoladowa wojna", alternatywna wersja utworu pojawiła się w filmie "Fenomen" z Johnem Travoltą, a jego cover w wykonaniu Heather Novy wykorzystano w filmie "Szkoła czarownic".
Lista utworów.
Wszystkie utwory napisane przez Petera Gabriela.

</doc>
<doc id="1994685" url="https://pl.wikipedia.org/wiki?curid=1994685" title="Peter Gabriel (IV)">
Peter Gabriel (IV)



</doc>
<doc id="1994686" url="https://pl.wikipedia.org/wiki?curid=1994686" title="Paula Seling">
Paula Seling

Paula Seling (ur. 25 grudnia 1978 w Baia Mare) – rumuńska wokalistka, DJ radiowy, kompozytorka, producentka muzyczna i autorka tekstów.
W swojej karierze Seling wydała trzynaście albumów studyjnych (w tym trzy płyty świąteczne). Włada biegle trzema językami: rumuńskim, francuskim i angielskim, czasem występuje także z repertuarem w języku włoskim.
W 2010 roku reprezentowała Rumunię podczas 55. Konkursu Piosenki Eurowizji z utworem „Playing with Fire”, który wykonała razem z Ovidiu „Ovim” Cernăuțeanu. Duet zajął trzecie miejsce w finale konkursu, zdobywając łącznie 162 punkty. W 2014 para ponownie została wybrana na reprezentantów kraju podczas imprezy, tym razem z utworem „Miracle”, z którym zajęli 12. miejsce w klasyfikacji finałowej 59. Konkursu Piosenki Eurowizji.
W 2011 roku Seling objęła funkcję jurora i mentora w rumuńskiej wersji formatu "The X Factor". Pod koniec roku nawiązała współpracę z norweskim wokalistą Alexandrem Rybakiem, z którym nagrała utwór „I'll Show You”, mający premierę w kwietniu 2012 roku. W tym samym roku wokalistka została zaproszona przez wytwórnię Walt Disney Records do nagrania rumuńskojęzycznej wersji piosenki „My Spirit Flies” („Chiar pot zbura”) wykorzystanej w ścieżce dźwiękowej filmu animowanego "Merida waleczna".
Edukacja i początki kariery.
Paula Seling urodziła się 25 grudnia 1978 w Baia Mare, ma brata Paula. W wieku sześciu lat rozpoczęła naukę gry na fortepianie u Tilcy Mariany w szkole artystycznej, jako dziesięciolatka dołączyła do szkolnego chóru, którego została solistką. Rok później zaczęła brała udział w wielu lokalnych i krajowych festiwalach muzycznych. W 1993 roku została członkinią zespołu Enders, w którym grała na keyboardzie. Dwa lata później wygrała nagrodę dla Najlepszego Interpretatora Instrumentalnego podczas festiwalu "Steaua de cristal" w Botoszanach, nagrodę "Ursulețul de aur" w lokalnym konkursie oraz zajęła pierwsze miejsce na festiwalu Armonia w Bukareszcie. W tym samym roku poznała Paula Nancę z Fundacji Kultury Phoenix, która w przyszłości wydała kilka jej płyt. W 1996 wygrała statuetkę Aurelian Andreescu oraz wystąpiła jako chórzystka w programie "Viața de român". Wykonała w nim także jego solowy występ, zaśpiewała utwór „When the Winter Comes” oraz po raz pierwszy wystąpiła podczas Festiwalu Golden Stag.
W czerwcu 1997 roku ukończyła naukę w Krajowej Szkole im. Gheorghe Şincaia, pięć lat później skończyła studia w Bukareszcie na wydziale dziennikarstwa.
Kariera muzyczna.
1997-2000: "Only Love", "Stiu ca exist", "Colinde si Cantece Sfinte", "De dragoste".
W tym samym roku zaśpiewała przed Joan Baez, wzięła udział na festiwalu Mamaia z utworem „Trurli” oraz wydała swój debiutancki album studyjny, zatytułowany "Only Love". Materiał na płytę został nagrany w Niemczech. W 1998 zgłosiła się z zespołem Talisman do udziału w krajowych selekcjach do 43. Konkursu Piosenki Eurowizji ("Selecția Națională 1998") z utworem „Te iubesc”, który zajął czwarte miejsce w finałowej klasyfikacji. W tym samym roku zaśpiewała gościnnie przed koncertem Chicka Chorei oraz wydała dwie płyty: "Stiu ca exist" i składankę "Colinde si Cantece Sfinte". W 1999 ukazał się jej debiutancki album kompilacyjny, zatytułowany "De dragoste", na który muzykę skomponował Nicu Alifantis. W tym samym czasie wokalistka wystąpiła na Festiwalu Mamaia ze swoją wersją jednej z jego piosenek „Ploaie în Luna lui Marte”, która przyniosła jej tytuł "Hitu roku".
2001-07: Festiwal Golden Stag, przełom w karierze.
W styczniu 2001 roku Seling wydała album "Ma voi intoarce", promowany m.in. przez utwór „Lângă mine” nagrany z Directia 5. W tym samym roku ukazały się także płyty pt. "Stii ce inseamna" i "Prima selectie". Rok później wygrała Festiwal Golden Stag, co zapewniło jej krajową rozpoznawalność oraz podpisanie jesienią kontraktu płytowego z wytwórnią Roton Records. W 2003 roku Seling wydała płytę pt. "Fara sfarsit" oraz wzięła udział w krajowych eliminacjach do 48. Konkursu Piosenki Eurowizji z utworem „Let's Go!”, z którym zajęła trzecie miejsce. Na początku 2005 roku razem z ojcem, bratem i mężem założyła własną wytwórnię płytową – Unicorn Records Romania, rok później wydała album świąteczny zatytułowany "De Sarbatori". W lipcu 2007 roku wystąpiła gościnnie jako support przed koncertem Michaela Boltona, a w październiku – przed Beyoncé Knowles. W 2008 zaśpiewała razem z Florinem Salamem w Bukaresztańskiej Orkiestrze Symfonicznej oraz z Al Bano podczas koncertu w Jassach. W tym samym roku wydała także album kompilacyjny – "1998-2008", a w grudniu – świąteczną płytę pt. "The National Journal".
2009-10: "Believe" i Konkurs Piosenki Eurowizji.
W 2009 roku Seling wydała podwójny, angielsko-rumuńskojęzyczny album:"Believe/Culeg vise", nad którym pracowała sześć lat. W tym samym roku razem z Cristianem Faurem wygrała festiwal w Mamai, a we wrześniu została jedną z jurorek podczas Festiwalu Golden Stag, gdzie poznała Ovidiu „Oviego” Cernăuțeanu. Duet postanowił nawiązać współpracę, czego efektem został utwór „Playing with Fire” zakwalifikowany do krajowych eliminacji eurowizyjnych "Selecția Națională 2010". Seling wystąpiła podczas selekcji także z raperem Kamarem Ghedim, z którym zgłosiła piosenkę „It's Not Too Late”. 6 marca odbył się finał eliminacji, które wokalistka wygrała w parze z Ovi'm, zostając tym samym reprezentantką Rumunii podczas 55. Konkursu Piosenki Eurowizji (z Kamarem zajęła piąte miejsce w klasyfikacji). W kwietniu ukazał się teledysk do konkursowej propozycji.
19 maja duet rozpoczął próby kamerowe do występu w Konkursie Piosenki Eurowizji, rozgrywanego w Telenor Arena w Oslo. 27 maja para wystąpiła podczas drugiego koncertu półfinałowego i zakwalifikowała się do sobotniego finału, w którym zajęła ostatecznie trzecie miejsce z wynikiem 162 punktów. Po finale imprezy wokalistka otrzymała tytuł "Najpiękniejszej uczestniczki Konkursu Piosenki Eurowizji" przyznawany przez czytelników w plebiscycie organizowanym na portalu poświęconym imprezie – "wiwibloggs.com".
Po udziale w konkursie duet wydał jeszcze dwa utwory: „We Got Something” and „Counting Down”. W tym samym roku Seling wzięła udział w dziesiątej edycji programu "Dansez pentru tine" (rumuńskiej wersji formatu "Dancing with the Stars. Taniec z gwiazdami") i zajęła ostatecznie trzecie miejsce w parze z Tudorem Moldoveanu.
2011-13: "The X Factor" i "One Mile of Words".
W 2011 roku Seling została jedną z prowadzących krajowe eliminacje eurowizyjne "Selecția Națională 2011" oraz wystąpiła w reklamie kremów do twarzy firmy Gerovital. W listopadzie 2011 roku zaśpiewała podczas koncertu zorganizowanego ku pamięci Amy Winehouse. W tym samym roku użyczyła głosu Holley Shiftwell w rumuńskiej wersji językowej filmu animowanego "Auta 2" oraz została wybrana na jedną z jurorek pierwszej edycji krajowej wersji formatu "The X Factor", w wyborze uczestników podczas etapu przesłuchań pomagał jej Alexander Rybak, zwycięzca 54. Konkursu Piosenki Eurowizji, z którym kilka tygodni później nagrała utwór „I’ll Show You”. Po premierze singla w kwietniu 2012 roku para wyruszyła w trasę koncertową po Europie. W maju tego samego roku wokalistka została krajową sekretarką podającą punkty podczas finału 57. Konkursu Piosenki Eurowizji. Na zaproszenie wytwórni Walt Disney Records nagrała także rumuńskojęzyczną wersję piosenki „My Spirit Flies” („Chiar pot zbura”) wykorzystanej w ścieżce dźwiękowej filmu animowanego "Merida waleczna". W lutym 2013 roku Seling wydała swój kolejny album studyjny, zatytułowany "One Mile of Words", kilka miesięcy później wystąpiła w reklamie farby do włosów firmy Loncolor.
Od 2014: Konkurs Piosenki Eurowizji.
W marcu 2014 roku Seling i Ovi ponownie wzięli udział w finale krajowych eliminacji eurowizyjnych, tym razem z utworem „Miracle”. Duet zajął pierwsze miejsce w końcowej klasyfikacji, zostając tym samym reprezentantami Rumunii podczas 59. Konkursu Piosenki Eurowizji. W maju para wystąpiła jako ostatnia w kolejności w drugim półfinale konkursu i z drugiego miejsca zakwalifikowała się do rundy finałowej, w której zajęła ostatecznie 12. miejsce po zdobyciu w sumie 72 punktów. Po finale konkursu Seling po raz drugi otrzymała tytuł "Najpiękniejszej uczestniczki Konkursu Piosenki Eurowizji" przyznawany przez czytelników w plebiscycie organizowanym na portalu poświęconym imprezie – "wiwibloggs.com". W maju 2020 roku wspólnie z Ovim wystąpiła w projekcie "Eurovision Home Concerts", w którym wykonała „Playing with Fire” i cover kompozycji „Fairytale” norweskiego piosenkarza Alexandra Rybaka.
Życie prywatne.
W 2005 roku wyszła za mąż za Radu Bucura, który został jednym z założycieli wytwórni wokalistki – Unicorn Records Romania.
W marcu 2016 roku wzięła udział w marszu pro-life w Bukareszcie.

</doc>
<doc id="1994688" url="https://pl.wikipedia.org/wiki?curid=1994688" title="Babka czerwonopyska">
Babka czerwonopyska

Babka czerwonopyska ("Gobius cruentatus") - gatunek ryby z rodziny babkowatych.
Występowanie.
Wsch. Atlantyk od płd.-wsch.. Irlandii na płn. po Maroko na płd. oraz Senegal i Morze Śródziemne.
Występuje w wodach przybrzeżnych na głębokości 15 - 40 m, na dnie kamienistym, piaszczystym lub wśród trawy morskiej.
Cechy morfologiczne.
Osiąga 18 cm długości.
Znaczenie.
Hodowana w akwariach.

</doc>
<doc id="1994690" url="https://pl.wikipedia.org/wiki?curid=1994690" title="Rodolfo Bantas Bispo">
Rodolfo Bantas Bispo



</doc>
<doc id="1994695" url="https://pl.wikipedia.org/wiki?curid=1994695" title="Babka czteroplama">
Babka czteroplama

Babka czteroplama ("Deltentosteus quadrimaculatus") – gatunek ryby okoniokształtnej z rodziny babkowatych (Gobiidae).
Występowanie.
Wschodni Atlantyk od południowej części Zatoki Biskajskiej po północną Afrykę oraz Morze Śródziemne.
Występuje na dnie piaszczystym lub piaszczysto-mulistym na głębokości do 90 m (choć we wschodniej części Morza Jońskiego została odnotowana na głębokości 333 m).
Cechy morfologiczne.
Osiąga 8 cm długości.
Rozród.
W Morzu Śródziemnym trze się od III do V. Ziarna ikry mają kształt gruszkowaty.

</doc>
<doc id="1994697" url="https://pl.wikipedia.org/wiki?curid=1994697" title="Holle (gmina)">
Holle (gmina)

Holle - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim.

</doc>
<doc id="1994700" url="https://pl.wikipedia.org/wiki?curid=1994700" title="Gobius cruentatus">
Gobius cruentatus



</doc>
<doc id="1994702" url="https://pl.wikipedia.org/wiki?curid=1994702" title="Holle">
Holle

Niemcy:
Osoby:

</doc>
<doc id="1994705" url="https://pl.wikipedia.org/wiki?curid=1994705" title="Medal &quot;Za zasługi w krzewieniu wiedzy obronnej&quot;">
Medal &quot;Za zasługi w krzewieniu wiedzy obronnej&quot;



</doc>
<doc id="1994706" url="https://pl.wikipedia.org/wiki?curid=1994706" title="AMC AMX">
AMC AMX

AMC AMX – samochód sportowy typu muscle car klasy średniej produkowany pod amerykańską marką AMC w latach 1968 – 1970. 
Historia i opis modelu.
Model AMX poszerzył ofertę AMC jako topowy muscle car plasujący się w ofercie producenta powyżej wariantu "The Machine" modelu Rebel. Samochód dostępny był wyłącznie jako 2-drzwiowe coupé. Do napędu używano silników V8. Moc przenoszona była na oś tylną poprzez 3-biegową automatyczną bądź 4-biegową manualną skrzynię biegów.

</doc>
<doc id="1994710" url="https://pl.wikipedia.org/wiki?curid=1994710" title="Minardi M185">
Minardi M185

Minardi M185 – bolid teamu Minardi na sezon 1985. Od początku sezonu 1986 używana była specyfikacja „B” tego samego modelu. Od Grand Prix Węgier Andrea de Cesaris używał nowego modelu M186. Kierowcą w sezonie 1985 był Pierluigi Martini. W bolidach Minardi M185B zasiadali de Cesaris i Alessandro Nannini. Przez pierwsze dwa wyścigi sezonu 1985 samochód napędzany był silnikiem Forda, później zastosowano turbodoładowany silnik Motori Moderni.

</doc>
<doc id="1994711" url="https://pl.wikipedia.org/wiki?curid=1994711" title="Radziecka strefa okupacyjna w Niemczech">
Radziecka strefa okupacyjna w Niemczech

Radziecka strefa okupacyjna w Niemczech (, SBZ; ) – obszar środkowych (w granicach przedwojennych) lub wschodnich (w granicach powojennych) Niemiec, okupowany przez ZSRR od końca II wojny światowej w 1945.
7 października 1949 utworzono na jego terenie Niemiecką Republikę Demokratyczną.
Historia.
Radziecka strefa okupacyjna była jedną z czterech stref w Niemczech, które utworzono po zakończeniu II wojny światowej. Zgodnie z konferencją poczdamską Radziecka Administracja Wojskowa w Niemczech (SMAD) objęła kontrolę i odpowiedzialność nad wschodnią częścią Niemiec. Część terenów, które przypadły do radzieckiej strefy okupacyjnej zostało w czasie działań wojennych zajęte przez wojska amerykańskie, które wycofały się z nich dopiero po nastaniu pokoju.
Radziecka administracja dopuściła utworzenie w swojej strefie okupacyjnej czterech partii politycznych, które utworzyły później Front Narodowy. W kwietniu 1946 wschodnioniemieckie struktury SPD i Komunistyczna Partia Niemiec utworzyły wspólnie SED.
Początkowo Józef Stalin miał nadzieję na objęcie swoim wpływem całości Niemiec. Jednakże 1 stycznia 1947 ze strefy amerykańskiej i brytyjskiej powstała Bizonia, a w maju 1949 roku dołączyła do niej francuska strefa okupacyjna tworząc Trizonię. W rezultacie cele Stalina okazały się nierealne. W lutym 1948 roku przedstawiciele Stanów Zjednoczonych, Wielkiej Brytanii i Francji na konferencji w Londynie debatowali nad dalszą przyszłością ich stref okupacyjnych. Niezaproszenie na konferencję przedstawicieli Związku Radzieckiego oraz rozbieżne cele dotyczące przyszłości Niemiec doprowadziły do wycofania przedstawicieli ZSRR w marcu 1948 roku z Sojuszniczej Rady Kontroli, co zakończyło działalność tego organu.
Stosunki pomiędzy Związkiem Radzieckim a państwami zachodnimi pozostawały napięte. W czerwcu 1948 przeprowadzono reformę walutową, która objęła swoim zasięgiem zachodnie strefy okupacyjne oraz strefy państw zachodnich w samym Berlinie. W ten sposób na terenie Niemiec powstały dwa odrębne systemy gospodarcze: zachodni z nową marką niemiecką i wschodni. W odpowiedzi Związek Radziecki wprowadził blokadę Berlina Zachodniego starając się odciąć wszelkie drogi zaopatrzenia dla tej części miasta, by na państwach zachodnich wymóc wycofanie się z podjętych działań. Ponieważ odtąd żywność i inne produkty dostarczano do Berlina drogą powietrzną blokada miasta nie przyniosła efektów. 1 lipca 1948 roku gubernatorzy każdej ze stref Trizonii podpisali dokumenty frankfurckie, które miały umożliwić zwołanie Zgromadzenia Konstytucyjnego Niemiec. 1 września 1948 roku w Bonn rozpoczęła obrady Rada Parlamentarna Niemiec a dnia 8 maja 1949 roku uchwalono konstytucję. W ten sposób 21 września 1949 roku powstała Republika Federalna Niemiec ze stolicą w Bonn.
W odpowiedzi na te działania na terenie radzieckiej strefy okupacyjnej w setną rocznicę wybuchu Wiosny Ludów w Niemczech, 18 marca 1948 zebrał się Kongres Ludowy, który wyłonił Radę Ludową. Rozpoczęto też akcję propagandową mającą na celu doprowadzić do referendum ludowego, w którym ludność strefy radzieckiej miała się wypowiedzieć czy jest za budowaniem „antyfaszystowskiej demokracji w jednolitej republice niemieckiej” co w praktyce oznaczało stworzenie satelickiego socjalistycznego państwa odrębnego od części zachodniej. Przygotowano projekt konstytucji nowego państwa, który Rada Ludowa przyjęła w głosowaniu 18 marca 1949 roku. Sama Rada przekształciła się w Tymczasową Izbę Ludową. Ona też 7 października ogłosiła powstanie Niemieckiej Republiki Demokratycznej. Stolicą nowego państwa został Berlin.
Administracja wojskowa ZSRR przejęła część obozów koncentracyjnych III Rzeszy na potrzeby własne.
W 1952 zlikwidowano w NRD landy, tworząc 14 okręgów (Bezirke) oraz miasto Berlin Wschodni.

</doc>
<doc id="1994712" url="https://pl.wikipedia.org/wiki?curid=1994712" title="Empathy">
Empathy

Empathy – wieloplatformowy komunikator internetowy przeznaczony dla środowiska GNOME. Opiera się na bibliotece Telepathy. Empathy jest domyślnym komunikatorem w środowisku GNOME od wersji 2.24 oraz w dystrybucjach Ubuntu od wersji 9.10 i Fedora od wersji 12; zastąpiło w tej roli program Pidgin.
Empathy wspiera obecnie następujące protokoły:

</doc>
<doc id="1994713" url="https://pl.wikipedia.org/wiki?curid=1994713" title="Nádson">
Nádson

Nádson, właśc. Nádson Rodrigues de Souza (ur. 30 stycznia 1982 w Serrinha) – brazylijski piłkarz, występujący na pozycji napastnika.
Kariera klubowa.
Nádson rozpoczął piłkarską karierę w Vitórii Salvador w 2001 roku. Z Vitórią zdobył mistrzostwo stanu Bahia – Campeonato Baiano w 2003 roku. W 2003 roku przeszedł do południowokoreańskiego Suwon Samsung Bluewings. W klubie z Suwonu grał przez pięć lat (z przerwą na wypożyczenie do Corinthians São Paulo w 2005 roku). Z Suwonem Nádson zdobył mistrzostwo Korei Południowej 2004 oraz Puchar Korei 2005.
W 2008 przeniósł się do drugoligowego japońskiego klubu Vegalta Sendai. W 2008 roku powrócił do Brazylii do Vitória Salvador, z którą zdobył mistrzostwo stanu Bahia – Campeonato Baiano w 2009 roku. Drugą część roku 2009 spędził w innym klubie z Salvadoru – EC Bahia. Od stycznia 2010 roku Nádson był zawodnikiem Sport Recife, z którym zdobył mistrzostwo stanu Pernambuco – Campeonato Pernambucano 2010. W 2011 występuje w trzecioligowej Américe Natal.
Kariera reprezentacyjna.
Nádson ma za sobą dwa występy w reprezentacji Brazylii, z którą wystąpił na Złotym Pucharze CONCACAF 2003. W reprezentacji zadebiutował 13 lipca 2003 w przegranym 0-1 meczu z reprezentacją Nigerią wchodząc w 73 min. za Diego. Drugi i ostatni raz wystąpił 23 lipca w wygranym 2-1 półfinałowym meczu z reprezentacją USA wchodząc w 80 min. za Nilmara.

</doc>
<doc id="1994719" url="https://pl.wikipedia.org/wiki?curid=1994719" title="Natalia Ginzburg">
Natalia Ginzburg

Natalia Ginzburg (ur. 14 lipca 1916 w Palermo, zm. 7 października 1991 w Rzymie) – włoska autorka dzieł związanych z relacjami rodzinnymi, polityką i filozofią.
Natalia i Leon Ginzburgowie byli rodzicami znanego historyka – Carla Ginzburga.

</doc>
<doc id="1994723" url="https://pl.wikipedia.org/wiki?curid=1994723" title="The National">
The National

The National – amerykańska indierockowa grupa muzyczna, rezydująca na nowojorskim Brooklynie, założona w 1999 w Cincinnati.
Pierwsze swoje płyty opublikowali nakładem wydawnictwa Brassland, założonego w 2001 roku przez dwóch członków The National – Aarona i Bryce'a Dessnerów – oraz Aleca Hanleya Bemisa.
Po raz pierwszy w Polsce grupa wystąpiła w nocy z 8 na 9 sierpnia 2009 w Parku Słupna w Mysłowicach, w ramach Off Festival 2009.
Skład grupy.
The National tworzą:
Z zespołem często współpracuje Padma Newsome z grupy The Clogs (którą współtworzy wraz z Bryce'em Dessnerem), wspierając The National przy pomocy skrzypiec, instrumentów klawiszowych i innych.

</doc>
<doc id="1994724" url="https://pl.wikipedia.org/wiki?curid=1994724" title="Sławomir Łodziński">
Sławomir Łodziński

Sławomir Łodziński (ur. w 1958) – polski socjolog, specjalizujący się w socjologii etniczności.
Doktorat uzyskał w 1994 roku pracą pt. ""Modernizacja nierówności. Edukacja i struktura społeczna w niepodległych Indiach", zaś habilitował się w 2006 roku. Jest członkiem Komitetu Badań nad Migracjami Ludności i Polonią przy PAN oraz docentem Zakładu Krajów Pozaeuropejskich PAN.
Sławomir Łodziński pracuje jako adiunkt w Instytucie Socjologii Uniwersytetu Warszawskiego, gdzie prowadzi dwa seminaria badawcze pt. "Społeczne problemy wielokulturowości (etniczność, mniejszości narodowe, cudzoziemcy, migranci)" oraz "Problemy i wyzwania społeczeństwa nowoczesnego – teorie socjologiczne i wielokulturowość"".
Do jego zainteresowań naukowych wliczają się: ochrona mniejszości narodowych i etnicznych, polityka migracyjna Polski oraz stosunek Polaków do "obcych".

</doc>
<doc id="1994727" url="https://pl.wikipedia.org/wiki?curid=1994727" title="Związek Proletariatu Miast i Wsi">
Związek Proletariatu Miast i Wsi

Związek Proletariatu Miast i Wsi − komitet wyborczy, będący legalnie działającą przybudówką nielegalnej Komunistycznej Partii Robotniczej Polski (KPRP), utworzony przed wyborami parlamentarnymi w sierpniu 1922 roku przez KPRP i Komunistyczną Partię Galicji Wschodniej.
Jego platforma postulowała m.in. walkę o swobody demokratyczne, podział ziemi obszarniczej między robotników folwarcznych i chłopów, równouprawnienie mniejszości narodowych, laicyzację szkolnictwa. 
Na 300 kandydatów zgłoszonych przez komitet w 41 okręgach wyborczych oddano łącznie 1,5% głosów (około 130 tysięcy głosów), co pozwoliło komunistom wprowadzić do Sejmu RP dwóch posłów.
W wyborach parlamentarnych w 1922 posłami z ramienia Związku byli Stanisław Łańcucki
 i Stefan Królikowski, którzy w listopadzie 1924 wraz z kilku posłami Ukraińskiej Partii Socjal-Demokratycznej utworzyli w Sejmie Komunistyczną Frakcję Poselską.
W 1923 roku Związek wziął udział w wyborach do rad miast i instytucji ubezpieczeń społecznych (kas chorych) zaprzestał działalności już w 1924 roku, zaś formalnie rozwiązany został w grudniu 1925 roku.
Podlegał represjom policyjnym.
Organem prasowym Związku była „Trybuna Robotnicza”, wydawana w latach 1922–1923 oraz „Proletariat”.
Czołowi działacze: Stanisław Łańcucki, Szczepan Rybacki, Jakub Dutlinger, Tadeusz Żarski.

</doc>
<doc id="1994731" url="https://pl.wikipedia.org/wiki?curid=1994731" title="Ian Scott Anderson">
Ian Scott Anderson



</doc>
<doc id="1994732" url="https://pl.wikipedia.org/wiki?curid=1994732" title="Deutsches Album">
Deutsches Album

Deutsches Album – drugi niemieckojęzyczny album Petera Gabriela. Album jest niemiecką wersją czwartego albumu Gabriela - "Peter Gabriel" (1982). W Niemczech został wydany jednocześnie z wersją oryginalną. Od oryginału różni się nie tylko warstwą tekstową, ale także jest inaczej zmiksowany.
Kolejność utworów została zmieniona, a poszczególne piosenki zostały inaczej zremiksowane w porównaniu z wersją anglojęzyczną. Również chórki zostały nagrane po niemiecku. Poprzedni niemieckojęzyczny album Gabriela różnił się od swojego oryginału tylko tym, że tekst był w języku niemieckim.
„San Jacinto” został zamieniony miejscami z „The Family and the Fishing Net” (tutaj - „Das Fischernetz”). Także długość utworów jest inna, różnice wynoszą z reguły 15-30 sekund. Utwór nr 8 jest bogatszy o codę, której nie ma w angielskiej wersji, natomiast utwór siódmy kończy się tu około 30 sekund wcześniej. Pozostałe zmiany są zauważalne tylko w przypadku przesłuchiwania płyt bezpośrednio po sobie.
Lista utworów.
Muzyka - Peter Gabriel, słowa - Peter Gabriel i Horst Königstein.

</doc>
<doc id="1994733" url="https://pl.wikipedia.org/wiki?curid=1994733" title="Trybuna Robotnicza (II RP)">
Trybuna Robotnicza (II RP)

Trybuna Robotnicza – czasopismo wydawane w latach 1922-1923 we Lwowie, będące organem prasowym Związku Proletariatu Miast i Wsi, legalnej przybudówki Komunistycznej Partii Robotniczej Polski. 
Założycielem był Jan Szczyrek. Wśród redaktorów znajdowali się Bruno Jasieński, Ostap Dłuski i Julian Brun.

</doc>
<doc id="1994734" url="https://pl.wikipedia.org/wiki?curid=1994734" title="Sztandar Socjalizmu">
Sztandar Socjalizmu

Sztandar Socjalizmu – pierwszy organ prasowy Komunistycznej Partii Robotniczej Polski, dziennik, wydawany od 19 grudnia 1918 do stycznia/lutego 1919 r. w nakładzie około 10 tysięcy egzemplarzy. 
Drukowany w 4 kolumnach średniej wielkości. Zawierał dział informacyjny, obszerny dział artykułowy i m.in. dział korespondencji z terenu. W Warszawie sprzedawany w sprzedaży ulicznej oraz w 3 punktach hurtowych. Na prowincję, głównie województwa centralne, dostarczany kanałami partyjnymi. Zawieszony przez rząd Ignacego Jana Paderewskiego.

</doc>
<doc id="1994738" url="https://pl.wikipedia.org/wiki?curid=1994738" title="Elli Ochowicz">
Elli Ochowicz

Elli Ochowicz (ur. 15 grudnia 1983 w Waukesha) – łyżwiarka szybka polskiego pochodzenia, startowała w trzech zimowych igrzyskach olimpijskich.
Początkowo szkoliła się w Milwaukee, później przeniosła się do Salt Lake City w celu dalszej nauki. Ukończyła Szkołę Sportów Zimowych w Park City jesienią 2002 roku. Brała udział w Zimowych Igrzyskach Olimpijskich 2002 i Zimowych Igrzyskach Olimpijskich 2006, a także została wybrana do reprezentacji Stanów Zjednoczonych na Zimowych Igrzyskach Olimpijskich 2010.
Jej matka, Sheila Young również była panczenistką, a ojciec Jim Ochowicz był zawodowym kolarzem. Od 2010 mieszka w Palo Alto w Kalifornii.

</doc>
<doc id="1994740" url="https://pl.wikipedia.org/wiki?curid=1994740" title="Plays Live">
Plays Live

Plays Live – to piąty album solowy Petera Gabriela, a pierwszy koncertowy. Pierwotnie został wydany w dwóch wersjach: jako dwupłytowy album oraz na kasecie magnetofonowej. Zawiera 16 utworów, a jego całkowita długość wynosi blisko 90 minut. W 1985 r. został wydany na jednej płycie CD jako "Plays Live – Highlights". Wersja ta zawiera tylko 12 utworów, a czasy utworów odbiegają od oryginału. Album został zremasterowany i wydany ponownie w 2002 r. Wersja „Highlights” została wydana w USA, a pełna wersja ze wszystkimi utworami w Wielkiej Brytanii.
Nagranie zawiera jeden utwór, który nie był wcześniej publikowany - „I Go Swimming” (Gabriel wykonał go po raz pierwszy w 1980 r. podczas trasy promującej swój trzeci album). Utwór „I Don't Remember” został wydany jako singiel wraz z teledyskiem.
Lista utworów.
Wszystkie utwory napisał Peter Gabriel.

</doc>
<doc id="1994741" url="https://pl.wikipedia.org/wiki?curid=1994741" title="Liga polska w piłce nożnej (1927)/Wyniki spotkań">
Liga polska w piłce nożnej (1927)/Wyniki spotkań



</doc>
<doc id="1994743" url="https://pl.wikipedia.org/wiki?curid=1994743" title="Warszawianka (dziennik)">
Warszawianka (dziennik)

Warszawianka – dziennik wydawany w latach 1924–1928 przez Stanisława Strońskiego, dawnego redaktora naczelnego „Rzeczpospolitej”, powstały po sprzedaniu tego pierwszego w 1924 roku Wojciechowi Korfantemu.

</doc>
<doc id="1994745" url="https://pl.wikipedia.org/wiki?curid=1994745" title="Wybory powszechne na Filipinach w 2010 roku">
Wybory powszechne na Filipinach w 2010 roku

Wybory powszechne na Filipinach odbyły się 10 maja 2010. Obywatele dokonali wyboru nowego prezydenta, wiceprezydenta, połowy składu Senatu, pełnego składu Izby Reprezentantów oraz swoich przedstawicieli w wyborach lokalnych. W wyborach prezydenckich zwyciężył Benigno Aquino III, który zdobył 42% głosów poparcia.
Organizacja wyborów.
Prezydent Filipin wybierany jest w głosowaniu powszechnym (w jednej turze wyborów) na okres 6-letniej kadencji. Kończąca swoją drugą kadencję prezydent Gloria Macapagal-Arroyo nie mogła ubiegać się reelekcję. Wzięła natomiast udział w wyborach do Izby Reprezentantów. Razem z wyborem prezydenta odbywa się oddzielne głosowanie w sprawie obsady stanowiska wiceprezydenta, który sprawuje urząd u boku szefa państwa.
Filipiński Senat wybierany jest na 6-letnią kadencję, przy czym co 3 lata odnawiana jest połowa jego składu. W wyborach kandydaci ubiegali się o 12 mandatów senatorskich. Izba Reprezentantów wybierana jest na 3-letnią kadencję; w wyborach w 2010 rywalizowano o 287 mandatów w izbie niższej. Ponadto na szczeblu lokalnym obywatele wybierali 17 698 urzędników, w tym 80 gubernatorów i 80 wicegubernatorów każdej z prowincji oraz 137 burmistrzów miast i 137 ich zastępców. W sumie w wyborach wystartowało ok. 50 tys. kandydatów.
Do udziału w wyborach zarejestrowało się ok. 50 mln obywateli. Oddawali oni swoje głosy w prawie 37 tys. lokalach wyborczych. Po raz pierwszy w punktach wyborczych zainstalowane zostały maszyny zliczające głosy, co miało przyczynić się do szybszego i sprawnego ich zliczania i ogłoszenia wyników wyborów w ciągu 48 godzin. W przededniu wyborów część maszyn okazała się niesprawna i miała trudności z prawidłowym odczytywaniem oddawanych głosów, co wywołało w kraju obawy o wiarygodność głosowania.
Kampania wyborcza na Filipinach rozpoczęła się 9 lutego 2010. Głównymi jej tematami były sprawy gospodarcze, problem ubóstwa i rosnących cen oraz walka z korupcją. Okres przedwyborczy był krwawa i naznaczony przemocą. W czasie czterech miesięcy poprzedzających wybory zabitych zostało ponad 30 osób, w tym 12 osób w samym dniu głosowania. Dodatkowo w listopadzie 2009 w czasie zgłaszania kandydatów w prowincji Maguindanao wrogi klan zamordował 57 osób. W sumie, w wyniku przemocy wyborczej zginęło ponad 90 osób.
Kandydaci.
O stanowisko prezydenta ubiegało się 9 kandydatów, natomiast o stanowisko wiceprezydenta – 8. Faworytem sondaży przedwyborczych pozostawał Benigno Aquino z Partii Liberalnej, syn zmarłej w 2009 byłej prezydent Corazon Aquino. Jego głównymi rywalami byli: były prezydent i aktor Joseph Estrada z partii Pwersa ng Masang Pilipino oraz miliarder i senator Manny Villar z Partii Narodowej. Rządząca partia Lakas Kampi CMD wystawiła do wyborów jej przewodniczącego Gilberto Teodoro.
Lista kandydatów na prezydenta i wiceprezydenta Filipin:
Głosowanie i wyniki.
Głosowanie w dniu 10 maja 2010 zostało wydłużone o godzinę m.in. w związku z powstaniem długich kolejek z powodu problemów z funkcjonowaniem maszyn zliczających głosy. Według pierwszych częściowych wyników opublikowanych tego samego dnia, najwięcej głosów w wyborach prezydenckich otrzymał Benigno Aquino, przed Josephem Estradą i Mannym Villarem. Villar już dzień po głosowaniu przyznał się do porażki, czego nie uczynił natomiast Estrada.
Oficjalne wyniki wyborów zostały ogłoszone 8 czerwca 2010, po przeliczeniu, kontroli i zatwierdzeniu głosów przez parlament. Aquino uzyskał 42% głosów poparcia, Estrada – 26%, Villar – 15%, a Teodoro – 11% głosów. Jospeh Estrada uznał swoją polityczną porażkę. 9 czerwca 2010 Benigno Aquino został oficjalnie ogłoszony przez parlament prezydentem elektem do czasu objęcia urzędu 30 czerwca 2010. W wyborach na stanowisko wiceprezydenta zwyciężył Jejomar Binay, startujący u boku Estrady.
W wyborach do Izby Reprezentantów zwyciężyła partia byłej prezydenta Macapagal-Arroyo – Lakas Kampi CMD. W wyborach do Senatu 3 mandaty zdobyła Partia Liberalna, po 2 mandaty uzyskały: Lakas Kampi CMD, Partia Narodowa i Pwersa ng Masang Pilipino. Rozkład mandatów w parlamencie:

</doc>
<doc id="1994747" url="https://pl.wikipedia.org/wiki?curid=1994747" title="Jorge de Sena">
Jorge de Sena

Jorge Cândido de Sena (ur. 2 listopada 1919 w Lizbonie, zm. 4 czerwca 1978 w Santa Barbara) – jeden z najważniejszych portugalskich poetów drugiej połowy XX wieku. Był także wybitnym twórcą esejów, sztuk teatralnych oraz tłumaczem poezji i prozy pisanej w różnych językach oraz pochodzącej z różnych okresów. Z wykształcenia inżynier budownictwa lądowego.
W 1959, w obawie przed represjami politycznymi za swój udział w zamachu stanu przeciwko dyktaturze Salazara, wyemigrował do Brazylii, gdzie później uzyskał obywatelstwo. W 1965 razem ze swoją liczną rodziną opuścił Brazylię i udał się do Stanów Zjednoczonych, gdzie pozostał aż do swojej śmierci.

</doc>
<doc id="1994752" url="https://pl.wikipedia.org/wiki?curid=1994752" title="Katastrofa górnicza w Mieżdurieczensku">
Katastrofa górnicza w Mieżdurieczensku

Katastrofa górnicza w Mieżdurieczensku – 8 maja 2010 roku w kopalni Raspadskaja w Mieżdurieczensku w obwodzie kemerowskim doszło do wybuchu metanu. W katastrofie zginęło łącznie 91 osób, a 71 zostało rannych. 
Wybuchy miały miejsce 490 metrów pod ziemią o godzinie 23:55 czasu lokalnego. Akcja ratunkowa została rozpoczęta od razu po pierwszym wybuchu. Wtedy to nastąpił drugi zabijając kilkunastu ratowników. Po tym wybuchu akcja została przerwana z powodu zagrożenia kolejnym wybuchem. Po kilku dniach system wentylacji został przywrócony, lecz nadal zagrożenie wybuchem było na tyle duże, że ratownicy nie mogli używać ciężkiego sprzętu do odbudowy korytarzy.
Początkowo źródła mówiły o śmierci 12 górników, 41 rannych oraz 80 zaginionych. W miarę upływu dni liczba ofiar rosła. Informacje z dnia 10 maja 2010 mówiły już o 32 zabitych, 71 rannych i 59 zaginionych. Rano dnia 11 maja informacje podane przez PAP mówiły o 47 zabitych, 71 rannych i 43 zaginionych. Jednak już kilka godzin później potwierdzono śmierć kolejnych 5 górników. Dnia 12 maja podano informację o kolejnych 8 ofiarach.
W grudniu 2010 roku Sąd w Mieżdurieczensku, uznał 14 górników, których zwłok nie odnaleziono, za zmarłych. Po tym czasie, odnaleziono zwłoki 3 zaginionych górników, ostatnie we wrześniu 2011 roku. Ciał 11 zabitych górników nigdy nie odnaleziono. 

</doc>
<doc id="1994754" url="https://pl.wikipedia.org/wiki?curid=1994754" title="Wojciech Barański">
Wojciech Barański

Jerzy Wojciech Barański (ur. 20 kwietnia 1926 w Rojowie, zm. 5 marca 2006 w Warszawie) – generał broni Wojska Polskiego, zastępca szefa Sztabu Generalnego WP do spraw operacyjnych (1968–1971), dowódca Pomorskiego Okręgu Wojskowego (1971–1978), szef Głównego Zarządu Szkolenia Bojowego (1978–1986), szef Głównego Zarządu Szkolenia Bojowego Wojska Polskiego (1986–1989), ambasador nadzwyczajny i pełnomocny na Kubie (1989–1991).
Życiorys.
Urodził się 20 kwietnia 1926 w Rojowie koło Ostrzeszowa w Kaliskiem, w rodzinie robotniczej. W czerwcu 1939 ukończył 6 klas szkoły podstawowej. Następnie do początku 1941 pracował jako robotnik folwarczny w Augustowie koło Ciechanowa. W 1945 zgłosił się na ochotnika do wojska i został skierowany do Oficerskiej Szkoły Piechoty nr 2 w Lublinie. Po jej rozformowaniu przeniesiony został do Oficerskiej Szkoły Piechoty i Kawalerii w Krakowie, którą ukończył 25 sierpnia 1946 jako prymus − podporucznik kawalerii. Pozostał w szkole do pełnienia dalszej służby jako dowódca plutonu szkolnego. Następnie pełnił funkcję adiutanta dowódcy Okręgu Wojskowego nr V w Krakowie. W 1947 został dowódcą kompanii piechoty 16 pułku piechoty w Tarnowie w składzie 6 Dywizji Piechoty. W 1948 ukończył Wyższą Szkołę Oficerską Jugosłowiańskiej Armii Ludowej w Sarajewie. Następnie był dowódcą batalionu w 33 pułku piechoty w Nysie w składzie 7 Dywizji Piechoty, z kolei był szefem sztabu 35 pułku piechoty 7 Dywizji Piechoty w Tarnowskich Górach. Od 1953 był szefem Wydziału Operacyjnego w sztabie Śląskiego Okręgu Wojskowego. W 1954 ukończył roczny Kurs Doskonalenia Oficerów w Akademii Sztabu Generalnego WP. Następnie był szefem oddziału w Głównym Zarządzie Wyszkolenia Bojowego. W 1958 ukończył studia w Akademii Sztabu Generalnego Sił Zbrojnych ZSRR. Po ukończeniu studiów był szefem sztabu − kolejno 20 Dywizji Pancernej w Szczecinku oraz 11 Dywizji Zmechanizowanej w Żaganiu.
Od 1961 pełnił kolejno funkcje: starszego pomocnika szefa Oddziału Operacyjnego, szefa Oddziału Operacyjnego, zastępcy szefa Zarządu Operacyjnego Sztabu Generalnego WP. W 1968 został szefem Zarządu Operacyjnego - zastępcą szefa Sztabu Generalnego WP do spraw operacyjnych. 19 maja 1971 został wyznaczony na stanowisko dowódcy Pomorskiego Okręgu Wojskowego.
27 lutego 1978 został szefem nowo utworzonego Głównego Zarządu Szkolenia Bojowego. W 1983 uzyskał stopień naukowy doktora nauk wojskowych w Akademii Sztabu Generalnego WP. W 1984 ukończył Wyższy Kurs Akademicki w Akademii Sztabu Generalnego Sił Zbrojnych ZSRR. W latach 1978−1989 jednocześnie pełnił funkcję dowódcy tzw. „Frontu Polskiego”.
W 1989 został urlopowany z wojska i przekazany do dyspozycji Ministerstwa Spraw Zagranicznych. 9 czerwca 1989 został wyznaczony na stanowisko ambasadora PRL w Republice Kuby. Funkcję tę pełnił do 10 lipca 1991, kiedy to zakończył zawodową służbę wojskową.
Po przejściu w stan spoczynku pracował w przedsiębiorstwie handlu bronią. 10 marca 1992 wraz z pięcioma innymi obywatelami polskimi − został aresztowany we Frankfurcie nad Menem w związku z tzw. „aferą karabinową”. Został wydany władzom amerykańskim, następnie − uniewinniony przez amerykański sąd i oczyszczony ze wszystkich zarzutów. Wydarzenia te Wojskowe Służby Informacyjne uznały za prowokację amerykańskich służb celnych, która stwarzała realne zagrożenie dla handlu bronią realizowanego przez polskie firmy.
Był aktywnym działaczem sportowym w WKS „Zawisza” Bydgoszcz i CWKS „Legia” Warszawa. W latach 1985−1989 pełnił funkcję prezesa CWKS „Legia” Warszawa. Od 1981 był wiceprezesem Polskiego Komitetu Olimpijskiego.
Członek PPR od 1946. W latach 1975−1981 był zastępcą członka Komitetu Centralnego PZPR. Od 1981 był członkiem Centralnej Komisji Rewizyjnej PZPR.
W 1996 należał do grupy generałów - współzałożycieli Klubu Generałów WP.
Zmarł nagle 5 marca 2006 w Warszawie. Pochowany 9 marca 2006 na Cmentarzu Wojskowym na Powązkach w Warszawie (kwatera FII-4-5). W pogrzebie uczestniczył były prezydent RP gen. armii Wojciech Jaruzelski.

</doc>
<doc id="1994755" url="https://pl.wikipedia.org/wiki?curid=1994755" title="Birdy (album Petera Gabriela)">
Birdy (album Petera Gabriela)

Birdy – szósty album Petera Gabriela, a pierwszy ze ścieżką dźwiękową. Zawiera muzykę do filmu Ptasiek ("Birdy"), w którym główne role zagrali Matthew Modine oraz Nicolas Cage. Jest to także pierwszy album, przy którym Gabriel współpracował z Danielem Lanois. Został zremasterowany w 2002 r.
Oprócz komponowania nowych utworów Gabriel użył także instrumentalnych wersji lub części utworów ze swoich poprzednich albumów. Wszystkie utwory są instrumentalne, niektóre z nich zawierają jedynie wokalizy.
Lista utworów.
Wszystkie utwory napisał Peter Gabriel.

</doc>
<doc id="1994757" url="https://pl.wikipedia.org/wiki?curid=1994757" title="Pork Pie">
Pork Pie

Pork Pie – europejska grupa muzyczna, grająca w latach 1973–1976 w stylu fusion, w skład której wchodzili: Jasper van ’t Hof – instrumenty klawiszowe, Charlie Mariano – saksofon i Philip Catherine – gitara; a w sekcji rytmicznej: Aldo Romano – perkusja i Jean-François Jenny-Clark – kontrabas (początkowo na kontrabasie grał jeszcze Henri Texier).
Po odejściu z Asociation P.C., koncertach z Jeanem-Lukiem Pontym i współpracy z basistą Peterem Trunkiem Jasper van ’t Hof (holenderski pianista i keyboardzista) skupił wokół siebie w 1973 w Monachium grupę (głównie europejskich) muzyków:
Powstanie zespołu było realizacją zmierzeń van ’t Hofa, aby łączyć granie jazzu z muzyką rockową, z wykorzystaniem elektroniki (rozszerzającej możliwości instrumentów klawiszowych) i elementów swobodnej improwizacji. Nazwa grupy wzięła swój początek od utworu Charles’a Mingusa „Goodbye Pork Pie Hat”, dedykowanego Lesterowi Youngowi.
Przez około pół roku grupa koncertowała w Paryżu, gdzie dołączył do niej drugi francuski kontrabasista Jean-François Jenny-Clark, który początkowo grał razem z Texierem, a później całkowicie go zastąpił.
Zespół nagrał dwie płyty: "Transitory" (1974) i "The Door Is Open" (1976), po czym muzycy w 1976 zrezygnowali ze wspólnych występów. Ich, skromnie udokumentowana, działalność porównywana jest przez krytyków do osiągnięć – w tym okresie – uznanych amerykańskich zespołów fusion (Mahavishnu Orchestra, Weather Report czy Return to Forever).
Jeden z koncertów Pork Pie, z 27 lipca 1974 w Balve na Balver Hohle Jazzfestival, został nagrany (prawdopodobnie przez lokalną rozgłośnię radiową). Nagranie to (64:35 muzyki, bez podanej listy utworów) jest dostępne na bootlegu zatytułowanym "Pork Pie Balver Hohle Jazzfestival, Germany, July 27, 1974". Na scenie wystąpili: Jasper van ’t Hof – keyboard, Philip Catherine – gitara, Charlie Mariano – saksofon altowy i sopranowy, flet, nagaswaram, John Lee – gitara basowa, Aldo Romano – perkusja.
W 1992 Pork Pie został reaktywowany w składzie: Jasper van ’t Hof, Phlip Catherine, Charlie Mariano i Don Alias. W 1997 nagrali album "Operanoïa".

</doc>
<doc id="1994758" url="https://pl.wikipedia.org/wiki?curid=1994758" title="ICS (sieci komputerowe)">
ICS (sieci komputerowe)



</doc>
<doc id="1994759" url="https://pl.wikipedia.org/wiki?curid=1994759" title="Okskarbamazepina">
Okskarbamazepina



</doc>
<doc id="1994760" url="https://pl.wikipedia.org/wiki?curid=1994760" title="Maksym Wołoski">
Maksym Wołoski



</doc>
<doc id="1994768" url="https://pl.wikipedia.org/wiki?curid=1994768" title="Udostępnianie połączenia internetowego">
Udostępnianie połączenia internetowego

Udostępnianie połączenia internetowego () – usługa systemu operacyjnego Microsoft Windows (począwszy od Windows 98 SE) pozwalająca na udostępnianie pojedynczego połączenia internetowego z jednego komputera innym komputerom w tej samej sieci lokalnej. Korzysta z DHCP i tłumaczenia adresów sieciowych (NAT).
ICS przekierowuje pakiety TCP/IP z małej sieci lokalnej do Internetu. ICS mapuje poszczególne adresy IP komputerów lokalnych na nieużywane numery portów w stosie TCP/IP. Ze względu na charakter NAT, adresy IP na komputerze lokalnym nie są widoczne w Internecie. Wszystkie pakiety wychodzące z i wchodzące do sieci LAN są przesyłane z lub do danego adresu IP karty zewnętrznej na komputerze-hoście Udostępniania połączenia internetowego.
Na komputerze-hoście udostępnienie połączenia internetowego innym komputerom jest możliwe poprzez włączenie ICS w Panelu sterowania. Wszystkie powyższe komputery muszą znajdować się w jednej sieci lokalnej, dlatego ICS wymaga od serwera dwóch lub więcej interfejsów sieciowych – jednego do łączenia się z siecią rozległą (WAN) i drugiego do łączenia się z siecią lokalną (LAN).
ICS oferuje konfigurację dla innych standardowych usług oraz ograniczoną konfigurację NAT.

</doc>
<doc id="1994772" url="https://pl.wikipedia.org/wiki?curid=1994772" title="Wał Chrobrego">
Wał Chrobrego



</doc>
<doc id="1994773" url="https://pl.wikipedia.org/wiki?curid=1994773" title="Wały Chrobrego (Wały Śląskie)">
Wały Chrobrego (Wały Śląskie)



</doc>
<doc id="1994775" url="https://pl.wikipedia.org/wiki?curid=1994775" title="Puchar Anglii w piłce nożnej (1872/1873)">
Puchar Anglii w piłce nożnej (1872/1873)

Puchar Anglii w piłce nożnej 1872-1873 – druga edycja najstarszych w historii rozgrywek piłkarskich. W turnieju wzięło udział 16 drużyn, rozegrano 13 spotkań (2 z zaplanowanych się nie odbyły). Najlepsza ponownie okazała się drużyna Wanderers F.C., która w finale pokonała Oxford University.
Wyniki.
Finał.
Tytuł obroniła drużyna Wanderers F.C., wygrywając po bramkach Kinnairda i Wollastona. Druga bramka została strzelona gdy w bramce przeciwników nie było bramkarza. Andrew Lech grający wtedy jako bramkarz został przesunięty w pole, próbując stworzyć przewagę w nadziei na wyrównanie.

</doc>
<doc id="1994776" url="https://pl.wikipedia.org/wiki?curid=1994776" title="Klaus Huber (ujednoznacznienie)">
Klaus Huber (ujednoznacznienie)

 

</doc>
<doc id="1994778" url="https://pl.wikipedia.org/wiki?curid=1994778" title="Gmina zbiorowa Duingen">
Gmina zbiorowa Duingen

Gmina zbiorowa Duingen (niem. "Samtgemeinde Duingen") – dawna gmina zbiorowa położona w niemieckim kraju związkowym Dolna Saksonia, w powiecie Hildesheim. Siedziba gminy zbiorowej znajdowała się w mieście (niem. "Flecken") Duingen. 1 listopada 2016 gmina zbiorowa została połączona z gminą zbiorową Gronau (Leine) tworząc nowa gminę zbiorową Leinebergland. Cztery gminy wchodzące w jej skład przyłączono do miasta Duingen i stały się tym samym jego dzielnicami.
Podział administracyjny.
Do gminy zbiorowej Duingen należało pięć gmin:

</doc>
<doc id="1994779" url="https://pl.wikipedia.org/wiki?curid=1994779" title="Kamieniczanka (dopływ Trzemeśnianki)">
Kamieniczanka (dopływ Trzemeśnianki)

Kamieniczanka, Porębianka – potok, prawy dopływ Trzemeśnianki o długości ok. 3 km.
Potok wypływa na wysokości ok. 690 m w jarze poniżej Przełęczy Suchej w Paśmie Lubomira i Łysiny. Spływa spod niej w północno-zachodnim kierunku głęboką doliną pomiędzy stokami Kamiennika Południowego i Północnego a Łysiną. Zasilany jest dwoma niewielkimi prawobocznymi dopływami ze stoków Kamiennika i jednym lewobocznym. W miejscowości Poręba łączy się z drugim potokiem spod Działka, dając początek Trzemeśniance.
Potok płynie głównie w terenie porośniętym lasem. Jedynie w dolnej części jego biegu znajdują się zabudowania Poręby. Na potoku znajduje się kilka mostów, przez które przechodzą lokalne drogi. W dolnym biegu nad Kamieniczanką zlokalizowany jest ośrodek wypoczynkowy, a powyżej niego znajduje się kąpielisko. Do kąpieliska wzdłuż koryta Kamieniczanki dochodzi droga jezdna, dalej wzdłuż tego koryta w stokach Kamiennika prowadzi tylko gruntowa droga leśna.
Zlewnia Kamieniczanki znajduje się w obrębie wsi Poręba i Lipnik w województwie małopolskim, w powiecie myślenickim.

</doc>
<doc id="1994780" url="https://pl.wikipedia.org/wiki?curid=1994780" title="Gmina zbiorowa Freden (Leine)">
Gmina zbiorowa Freden (Leine)

Gmina zbiorowa Freden (Leine) (niem. "Samtgemeinde Freden (Leine)") – dawna gmina zbiorowa położona w niemieckim kraju związkowym Dolna Saksonia, w powiecie Hildesheim. Siedziba gminy zbiorowej znajdowała się w miejscowości Freden (Leine). 1 listopada 2016 gmina zbiorowa została rozwiązana, a trzy jej gminy przyłączono do miejscowości Freden (Leine). Stały się one tym samym jej dzielnicami.
Podział administracyjny.
Do gminy zbiorowej Freden (Leine) należały cztery gminy:

</doc>
<doc id="1994782" url="https://pl.wikipedia.org/wiki?curid=1994782" title="Gmina zbiorowa Gronau (Leine)">
Gmina zbiorowa Gronau (Leine)

Gmina zbiorowa Gronau (Leine) (niem. "Samtgemeinde Gronau (Leine)") – dawna gmina zbiorowa położona w niemieckim kraju związkowym Dolna Saksonia, w powiecie Hildesheim. Siedziba gminy zbiorowej znajdowała się w miejscowości Gronau (Leine). 1 listopada 2016 gmina zbiorowa została połączona z gminą zbiorową Duingen tworząc nową gminę zbiorową Leinebergland. Pięć gmin przyłączono do miasta Gronau (Leine), które stały się automatycznie jego dzielnicami.
Podział administracyjny.
Do gminy zbiorowej Gronau (Leine) należało siedem gmin, w tym jedno miasto "(Stadt)" oraz jedno miasteczko "(Flecken)":

</doc>
<doc id="1994785" url="https://pl.wikipedia.org/wiki?curid=1994785" title="Estadio Sergio León Chávez">
Estadio Sergio León Chávez

Estadio Sergio León Chávez - meksykański wielofunkcyjny stadion zlokalizowany w mieście Irapuato, w stanie Guanajuato. Najczęściej służy do rozgrywania meczów piłkarskich. Może pomieścić 24,000 kibiców, jest domowym stadionem zespołu Deportivo Irapuato. Został założony w 1969 roku jako Estadio Irapuato, a od 4 stycznia 1990 nosi imię zasłużonego prezydenta klubu. 
Odbywały się tam m.in. 3 mecze Mundialu 1986: ZSRR - Węgry (6:0), Węgry - Kanada (2:0) oraz ZSRR - Kanada (2:0).

</doc>
<doc id="1994786" url="https://pl.wikipedia.org/wiki?curid=1994786" title="Puchar Anglii w piłce nożnej (1873/1874)">
Puchar Anglii w piłce nożnej (1873/1874)

Puchar Anglii w piłce nożnej 1873-1874 – trzecia edycja najstarszych w historii rozgrywek piłkarskich. W turnieju wzięło udział 26 drużyn, rozegrano 26 spotkań (6 z zaplanowanych się nie odbyło). Najlepsza okazała się drużyna Oxford University, która w finale pokonała Royal Engineers.

</doc>
<doc id="1994787" url="https://pl.wikipedia.org/wiki?curid=1994787" title="Adam Daniewicz">
Adam Daniewicz

Adam Daniewicz, właśc. Adam Freyman (ur. 10 lipca 1906 w Borysławiu, zm. 29 października 1984 w Łodzi) – polski aktor, teatralny, filmowy i telewizyjny, pedagog.
Życiorys.
Urodził się 10 lipca 1906 w Borysławiu, ówcześnie znajdującego się na terenie Austro-Węgier (ob. Ukraina). W 1931 ukończył Miejską Szkołę Dramatyczną w Krakowie.
Przed II wojną światową występował na deskach teatrów Krakowa, Warszawy i Łodzi. Po wojnie związał się ze scenami łódzkimi: Teatru Powszechnego (1948–1949 i 1953–1959) oraz Teatru Nowego (1949–1953 i 1959–1973). W 1973 przeszedł na emeryturę.
W latach 1951–1977 wykładał na Wydziale Aktorskim PWSFTviT im. Leona Schillera w Łodzi, był też prorektorem tej uczelni.
Występował również w Teatrze Telewizji, m.in. w spektaklach: "Rewizor" Nikołaja Gogola w reż. Witolda Zatorskiego (1969) i "Biała zaraza" Karla Čapka w reż. Laco Adamika (1973).

</doc>
<doc id="1994795" url="https://pl.wikipedia.org/wiki?curid=1994795" title="Alex Sánchez">
Alex Sánchez



</doc>
<doc id="1994796" url="https://pl.wikipedia.org/wiki?curid=1994796" title="Halowe rekordy Afryki w lekkoatletyce">
Halowe rekordy Afryki w lekkoatletyce

Halowe rekordy Afryki w lekkoatletyce – najlepsze wyniki w historii uzyskane przez zawodników z Afryki w zawodach halowych.

</doc>
<doc id="1994797" url="https://pl.wikipedia.org/wiki?curid=1994797" title="Klaus Huber">
Klaus Huber

Klaus Huber (ur. 30 listopada 1924 w Bernie, zm. 2 października 2017 w Perugii) – szwajcarski kompozytor, dyrygent, pedagog i skrzypek.
Życiorys.
Studiował początkowo w seminarium nauczycielskim w Küsnacht i objął posadę nauczyciela. W latach 1947-1955 studiował muzykologię i kompozycję w Wyższej Szkole Muzyki i Teatru w Zurychu (Hochschule für Musik und Theater Zürich), i grę na skrzypcach u Stefi Geyer. W latach 1949-1955 uczył gry na skrzypcach w Konserwatorrium w Zurychu. W latach 1955-1956 studiował w Berlinie u Borisa Blachera.
Na Światowym Dniu Muzyki Międzynarodowego Towarzystwa Muzyki Współczesnej w Rzymie 1959 jego kantata kameralna przyniosła Huberowi międzynarodową sławę.
W latach 1960–1963 wykładał historie muzyki w Konserwatorium w Lucernie, od roku 1964 teorię muzyki, kompozycję i instrumentację na Akademii Muzycznej w Bazylei.
W latach 1973–1990 wykładał kompozycję w Wyższej Szkole Muzycznej we Fryburgu Bryzgowijskim.
Twórczość muzyczna Hubera oparta jest na zasadach serializmu. W latach osiemdziesiątych XX wieku zainteresował się muzyką i poezją arabską.
Życie prywatne.
Był żonaty ze swoją uczennicą Younghi Pagh-Paan.

</doc>
<doc id="1994798" url="https://pl.wikipedia.org/wiki?curid=1994798" title="Robert Hayden">
Robert Hayden

Robert Hayden (ur. 4 sierpnia 1913 w Detroit, zm. 25 lutego 1980 w Ann Arbor) – amerykański poeta, eseista, myśliciel. W 1976 otrzymał tytuł Consultant in Poetry to the Library of Congress.
Życiorys.
Urodził się jako Asa Bundy Sheffey. Jego rodzice – Ruth i Asa Sheffey – rozstali się jeszcze przed jego narodzinami i wychowaniem chłopca zajęli się sąsiedzi, Sue Ellen Westerfield i William Hayden. Nieustanne kłótnie w domu Haydenów oraz uporczywe zabieganie jego matki, Ruth, o uczucia syna, sprawiły, że jego dzieciństwo było naznaczone traumatycznymi doświadczeniami. Miały one wpływ na jego dorosłe życie i twórczość oraz na pojawienie się u niego depresji. 
Ze względu na dużą krótkowzroczność i niepozorny wzrost był odrzucany przez rówieśników. Ucieczki od samotności i doznawanego cierpienia szukał w literaturze, której dzieła wręcz pochłaniał.
Uczęszczał do Detroit City College (Wayne State University), który opuścił w 1936 i podjął pracę w Federal Writers' Project. Po opuszczeniu the Federal Writers Project w 1938 i wydaniu swojego pierwszego tomu wierszy ("Heart-Shape in the Dust") w 1940, Hayden przeniósł się na Uniwersytet Michigan, gdzie w 1941 zdobył nagrodę Hopwood. Kształcił się m.in. u Wystana Hugh Audena. Po zdobyciu tytułu magistra, Hayden przez kilka lat nauczał na uniwersytecie w Michigan, po czym przeniósł się na Fisk University, gdzie pozostał przez kolejne 23 lata. W 1969 powrócił na Uniwersytet Michigan.
Po ślubie z Ermą Inez Morris, na początku lat 40. przeszedł z baptyzmu na wiarę Baha'i. Religia Baha'i miała duży wpływ na jego utwory. Obecnie Robert Hayden jest znany jako jeden z najlepszych Baha'i poetów. 
W 1975 został przyjęty do the Americam Academy of Poets. W latach 1976-1978 Hayden obejmował stanowisko Consultant in Poetry to the Library of Congress.
Oprócz powieści i poezji pisał teksty o charakterze politycznym, włączając w to dużą sekwencję o Wojnie Wietnamskiej.

</doc>
<doc id="1994802" url="https://pl.wikipedia.org/wiki?curid=1994802" title="Bitwa pod Lincoln">
Bitwa pod Lincoln

Bitwa pod Lincoln – starcie zbrojne, które miało miejsce 2 lutego 1141 r. W wyniku bitwy Stefan z Blois został pojmany, uwięziony i odsunięty od władzy. W tym czasie cesarzowa Matylda na krótki czas przejęła tron.
Przyczyna.
W 1120 roku Wilhelm Adelin, jedyny ślubny syn króla Anglii Henryka I, utonął wraz z rozbitym statkiem "White Ship". Matylda pozostała jedyną dziedziczką tronu. Król wymógł na dworze przysięgę, że będzie wspierać jego córkę, Matyldę, kiedy zostanie królową, ale zaledwie trzy tygodnie po śmierci Henryka jego siostrzeniec, Stefan z Blois zagarnął tron Anglii. Matylda, chcąc odzyskać koronę, wypowiedziała mu wojnę. Poparcia udzielili jej król Szkocji Dawid I i przyrodni brat cesarzowej, Robert, 1. hrabia Gloucester. Stefana popierała hierarchia kościelna, papież Innocenty II, arcybiskup Canterbury Aethelnoth i arcybiskup Yorku, Thurstan. Król Stefan pokłócił się z hrabią Chester, a ten sprzymierzył się z Robertem, który był jego teściem. Siły obu hrabiów połączyły się w styczniu 1141 r. w zamku Donington. 2 lutego 1141 r. Robert i Ranulph wydali królowi Stefanowi bitwę pod Lincoln.
Opis bitwy.
Siły króla Stefana z Blois przeprowadzały oblężenie zamku Lincoln, ale zostały zaatakowane przez wojska Matyldy przybywające z odsieczą, którymi dowodził Robert Gloucester, przyrodni brat Matyldy. Armia Andegawenów składała się z oddziałów Roberta, zarówno tych należących do hrabiego Chester i wydziedziczonych przez Stefana, drugie skrzydło stanowiły walijskie oddziały dowodzone przez Madoga ap Maredudda, lorda Powys i Cadwaladra ap Gruffydda. Cadwaladr był bratem Owaina Gwynedda, ale Owain nie wspierał żadnej strony konfliktu. Siły Stefana stanowiły wojska Williama z Ypres, Szymona II de Senlis, Gilberta z Hertford, Williama z Aumale, Alana Bretońskiego i Hugh Bigoda, ale wyraźnie brakowało im kawalerii. 
Na początku bitwy wszyscy możni otaczający króla uciekli zostawiając go z pomniejszą szlachtą. Szlachcice schwytani razem z królem to: Baldwin Fitz Gilbert, Bernard de Balliol, Rogera de Mowbray, Richard de Courcy, William Peverel z Nottingham, Gilbert de Grant, Ingelram de Say, Ilbert de Lacy i Richard Fitz Urse.
Na lewym skrzydle William Aumale z Yorku i William Ypres szarżując zmiażdżyli oddziały walijskie, słabo uzbrojone, 'ale pełne ducha walki'. Król Stefan i jego rycerze zostali szybko otoczeni przez siły Andegawenów. Reszta oddziałów walczyła bez cienia nadziei na ucieczkę aż zostali zabici bądź poddali się. Baldwin fitz Richard i Richard fitz Urse "otrzymawszy wiele ran i przez ich zdecydowany opór oraz uzyskanie nieśmiertelnej sławy" zostali wzięci do niewoli. 
Po zaciętej walce na ulicach miasta siły Stefana zostały pokonane. Stefan został złapany i uwięziony w Bristolu. Został później wymieniony za hrabiego Roberta z Gloucester. Matylda została pokonana we wrześniu tego roku w bitwie pod Winchesterem, tracąc przewagę w wojnie ze Stefanem.

</doc>
<doc id="1994804" url="https://pl.wikipedia.org/wiki?curid=1994804" title="I wojna o niepodległość Szkocji">
I wojna o niepodległość Szkocji

I wojna o niepodległość Szkocji – miała miejsce w latach 1296–1328.
Przebieg.
W 1296 roku Szkocja została zaatakowana i zaanektowana przez Anglię. Wojska króla Edwarda I wygrały bitwy pod Berwick i Dunbar. Rok później William Wallace wzniecił niepodległościowe powstanie. W tym samym roku powstańcy wygrali bitwę pod Stirling. Powstanie trwało do 1305 roku, kiedy Wallace został schwytany i zamordowany.
Rok później Robert Bruce zamordował Johna Comyna III, uzyskując szkocki tron. Odpowiedzią Edwarda I było zlecenie morderstwa braci Roberta Bruce’a w 1307 roku. W tym samym roku odbyła się bitwa na wzgórzach Louden, która była pierwszym znaczącym zwycięstwem Szkotów nad Anglikami.
W 1308 roku miała miejsce bitwa na przełęczy Brander, w której pokonany został wspomagany przez Anglików John Comyn IV. W 1314 roku stoczono bitwę pod Bannockburn, w której wojska szkockie pokonały angielskie, dużo od nich liczniejsze. Skutkiem tego zwycięstwa było uznanie niepodległości Szkocji.
Zakończenie.
W 1320 roku szkoccy możnowładcy wydali deklarację z Arbroath w sprawie niepodległości Szkocji, a papież przychylił się do postulatów w niej zawartych i wezwał Edwarda II do zawarcia ze Szkocją pokoju. Sześć lat później odbyły się pierwsze obrady szkockiego parlamentu, a w 1328 roku Edward III i Robert I podpisali układ w Northampton, potwierdzający niepodległość Szkocji i zapewniający jej tron Robertowi I.

</doc>
<doc id="1994805" url="https://pl.wikipedia.org/wiki?curid=1994805" title="2010 EL139">
2010 EL139

2010 EL139 – planetoida należąca do grupy obiektów transneptunowych, zaliczana do plutonków. Planetoida ta została odkryta w marcu 2010 roku w programie OGLE-IV przez zespół astronomów Uniwersytetu Warszawskiego pod kierownictwem prof. Andrzeja Udalskiego przy użyciu kamery obrazującej niebo zainstalowanej przy 1,3 m teleskopie warszawskim w Obserwatorium Las Campanas. Nazwa planetoidy jest oznaczeniem tymczasowym, nie posiada też jeszcze oficjalnej numeracji.
Orbita.
2010 EL139 okrąża Słońce w ciągu ok. 248,5 lat w średniej odległości ok. 39,5 j.a. Nachylenie jej orbity względem ekliptyki to 22,97°, a mimośród jej orbity wynosi 0,0709. W swoim ruch orbitalnym 2010 EL139 przecina orbitę Plutona.
Średnica planetoidy 2010 EL139 szacowana jest na około 420 km.
Planetoida ta wraz z (471143) Dziewanna, i jest jedną z czterech nowo odkrytych planetoid przez polskich astronomów. Należy ona do wyjątkowo dużych obiektów i jest typowym obiektem transneptunowym.

</doc>
<doc id="1994808" url="https://pl.wikipedia.org/wiki?curid=1994808" title="Nagroda Sándora Máraiego">
Nagroda Sándora Máraiego

Nagroda Sándora Máraiego () – węgierska nagroda literacka.

</doc>
<doc id="1994809" url="https://pl.wikipedia.org/wiki?curid=1994809" title="(471165) 2010 HE79">
(471165) 2010 HE79

(471165) 2010 HE79 – planetoida, obiekt transneptunowy należący do grupy plutonków. Planetoida ta została odkryta 21 kwietnia 2010 roku w programie OGLE-IV przez zespół astronomów Uniwersytetu Warszawskiego pod kierownictwem prof. Andrzeja Udalskiego przy użyciu kamery obrazującej niebo zainstalowanej przy 1,3 m teleskopie w Obserwatorium Las Campanas. Planetoida nie ma jeszcze nazwy, a jedynie numer i oznaczenie tymczasowe.
Orbita.
(471165) 2010 HE79 okrąża Słońce w ciągu ok. 245 lat w średniej odległości ok. 39 j.a. Nachylenie jej orbity względem ekliptyki to ok. 16°, a mimośród jej orbity wynosi ok. 0,18.
Właściwości fizyczne.
Średnica planetoidy (471165) 2010 HE79 szacowana jest na ok. 420 km.
Planetoida ta wraz z (471143) Dziewanna, i jest jedną z czterech dużych planetoid transneptunowych odkrytych w 2010 roku przez polskich astronomów.

</doc>
<doc id="1994811" url="https://pl.wikipedia.org/wiki?curid=1994811" title="Primaticcio (stacja metra)">
Primaticcio (stacja metra)

Primaticcio – stacja metra w Mediolanie, na linii M1. Znajduje się na via Francesco Primaticcio, w Mediolanie i zlokalizowana jest pomiędzy stacjami Bande Nere i Inganni. Została otwarta w 1975.

</doc>
<doc id="1994813" url="https://pl.wikipedia.org/wiki?curid=1994813" title="Inganni">
Inganni

Inganni – stacja metra w Mediolanie, na linii M1. Znajduje się na via Angelo Inganni, w Mediolanie i zlokalizowana jest pomiędzy stacjami Primaticcio i Bisceglie. Została otwarta w 1975.

</doc>
<doc id="1994815" url="https://pl.wikipedia.org/wiki?curid=1994815" title="(471143) Dziewanna">
(471143) Dziewanna

(471143) Dziewanna – planetoida z grupy obiektów transneptunowych.
Obiekt krąży wokół Słońca w tzw. rezonansie orbitalnym 2:7 z Neptunem. Przed nadaniem nazwy planetoida nosiła oznaczenie "(471143) 2010 EK139".
Odkrycie i nazwa.
Planetoida ta została odkryta 13 marca 2010 roku w programie OGLE-IV przez zespół astronomów Uniwersytetu Warszawskiego pod kierownictwem prof. Andrzeja Udalskiego przy użyciu kamery obrazującej niebo zainstalowanej przy 1,3 m teleskopie warszawskim w Obserwatorium Las Campanas. Do zespołu odkrywców należeli A. Udalski, S.S. Sheppard, M. Kubiak, C.A. Trujillo. Planetoidzie nadano imię Dziewanna, słowiańskiej bogini dzikiej przyrody, lasów i polowań.
Orbita.
(471143) Dziewanna okrąża Słońce po mocno wydłużonej eliptycznej orbicie w ciągu ok. 577 lat w średniej odległości 69,30 j.a. Nachylenie jej orbity względem ekliptyki to 29,5°, a mimośród jej orbity wynosi 0,532. Planetoida ta – wraz z , i – jest jedną z czterech dużych planetoid odkrytych przez polskich astronomów w 2010 roku. Jest to planetoida o wydłużonej orbicie. Należy ona do dużych obiektów transneptunowych.
Jest jednym z większych obiektów odkrytych na przełomie pierwszej i drugiej dekady XXI wieku w Układzie Słonecznym. Początkowo jego rozmiary szacowano nawet na ok. 1000 km, co pozwalałoby umieścić go w końcówce pierwszej dwudziestki największych planetoid. Ocenia się jednak, że średnica planetoidy (471143) Dziewanna wynosi ok. 470 km, co nadal czyni ją jednym z czterdziestu największych samodzielnych ciał Układu Słonecznego i kandydatem na planetę karłowatą.

</doc>
<doc id="1994816" url="https://pl.wikipedia.org/wiki?curid=1994816" title="Bisceglie (stacja metra)">
Bisceglie (stacja metra)

Bisceglie – stacja końcowa metra w Mediolanie, na linii M1. Znajduje się na via Bisceglie, w Mediolanie i zlokalizowana jest za stacją Inganni. Została otwarta w 1992.

</doc>
<doc id="1994818" url="https://pl.wikipedia.org/wiki?curid=1994818" title="Deutsch Junior">
Deutsch Junior

Deutsch Junior – czasopismo wydawane przez Polskie Media AmerCom od 20 września 2001 do 16 września 2004. Pozwalało dziecku uczyć języka niemieckiego z bohaterami serialu "Animaniacy". Do każdego numeru dołączono kasetę, a do kilku numerów (np. 3) segregator.
Z powodu spadku popularności wydano 16 września 2004 ostatni (79) numer czasopisma. Miało się ukazać 112 numerów (ostatni, 112., miał się ukazać 22 grudnia 2005).
Logo.
Logo czasopisma składało się z flagi Niemiec, obok flagi niebieski napis DEUTSCH z białym obramowaniem. Napis był na żółtym tle.

</doc>
<doc id="1994819" url="https://pl.wikipedia.org/wiki?curid=1994819" title="2010 FX86">
2010 FX86

2010 FX86 – planetoida należąca do grupy obiektów transneptunowych. Została odkryta w marcu 2010 roku w programie OGLE-IV przez zespół astronomów Uniwersytetu Warszawskiego pod kierownictwem prof. Andrzeja Udalskiego przy użyciu kamery obrazującej niebo zainstalowanej przy 1,3 m "teleskopie warszawskim" w Obserwatorium Las Campanas. Nazwa planetoidy jest oznaczeniem tymczasowym, nie posiada też jeszcze oficjalnej numeracji.
Orbita.
2010 FX86 okrąża Słońce w ciągu ok. 323 lat w średniej odległości 47 j.a. Nachylenie jej orbity względem ekliptyki to 25,18°, a mimośród jej orbity wynosi 0,058. W swoim ruchu orbitalnym 2010 FX86 przecina orbitę Plutona.
Średnica planetoidy 2010 FX86 szacowana jest na około 636 km.
Planetoida ta wraz z (471143) Dziewanna, i jest jedną z czterech nowo odkrytych planetoid przez polskich astronomów. Należy ona do wyjątkowo dużych obiektów i jest typowym obiektem transneptunowym.

</doc>
<doc id="1994820" url="https://pl.wikipedia.org/wiki?curid=1994820" title="Barbara Taylor Bradford">
Barbara Taylor Bradford

Barbara Taylor Bradford (ur. 10 maja 1933 w Leeds) – angielska pisarka. Zadebiutowała w 1979 powieścią Kariera Emmy Harte (ang. "A Women of Substance")
Życiorys.
Dzieciństwo.
Barbara Bradford urodziła się w Leeds w hrabstwie Yorkshire jako jedyne dziecko Fredy i Winstona Taylor. Dorastała na przedmieściach Leeds. Uczęszczała do Town Street Church of England School (była w jednej klasie z Alanem Bennettem) oraz do Northcote School for Girls. W wieku dwudziestu lat była redaktorem mody w magazynie Woman's Own i edytowała kolumnę w "London Evening News".
Kariera.
Jej pierwsza książka A Woman of Substance stała się bestsellerem po obu stronach Atlantyku, podobnie jak kolejne z jej 23 książek. Zostały sprzedane w nakładzie 81 milionów egzemplarzy w 90 krajach i przetłumaczone na 41 języków. Dziesięć z nich zostało zekranizowanych.
Obecnie jest jedną z najbogatszych pisarek, Sunday Times w 2009 szacował jej majątek na 166 milionów funtów, co szacuje ją na 31. miejscu najbogatszych kobiet w Wielkiej Brytanii.
Życie prywatne.
Mieszka w Nowym Jorku. Jej mężem jest Robert Bradford, producent telewizyjny.
W 1999 została pierwszą żyjąca pisarką umieszczoną na znaczku pocztowym na Saint Vincent i Grenadynach
W 2003 została wprowadzona do Writers Hall of Fame of America.
W 2007 została uhonorowana Orderem Imperium Brytyjskiego za wkład w rozwój brytyjskiej literatury.
W Polsce jej książki wydaje Wydawnictwo Dolnośląskie.

</doc>
<doc id="1994826" url="https://pl.wikipedia.org/wiki?curid=1994826" title="Cerkiew Narodzenia Matki Bożej w Rzeżycy">
Cerkiew Narodzenia Matki Bożej w Rzeżycy

Cerkiew Narodzenia Matki Bożej – prawosławna cerkiew parafialna w Rzeżycy, w dekanacie rzeżyckim eparchii dyneburskiej Łotewskiego Kościoła Prawosławnego.
Historia.
Pierwsza prawosławna świątynia została wzniesiona w Rzeżycy w 1788. Nosiła ona wezwanie św. Mikołaja. W 1844 zyskała ona status parafialnej, zaś do miasta został skierowany kapłan, który miał w nim przebywać na stałe – Rosjanin, ks. Joann Łukianow. Zainicjował on wzniesienie nowej, obszerniejszej świątyni. Cerkiew została zaprojektowana przez pracujących w Petersburgu architektów Davida Visconti oraz Charlemagne'a Bodé. Kierownikiem budowy był Seweryn Ignatiew. Gotowa świątynia została poświęcona 25 czerwca 1846 przez arcybiskupa połockiego i witebskiego.
W pierwotnych planach architektów cerkiew miała reprezentować styl neobizantyński. Wejście do budynku miało być dekorowane portykiem, zaś całość miała wieńczyć szeroka kopuła. W toku prac budowlanych plan został jednak poważnie zmieniony i powstała świątynia jest znacznie skromniejsza, niż zakładali architekci. Z tego powodu cerkwią w Rzeżycy zainteresował się car Mikołaj I, który odwiedził świątynię i wyraził niezadowolenie z powodu jej wyglądu, nakazując aresztować budowniczego.
Z powodu błędów konstrukcyjnych popełnionych w czasie prac budowlanych oraz użycia w toku prac cegieł słabej jakości cerkiew już w 1854 była w bardzo złym stanie technicznym. W celu uratowania jej przed zawaleniem rozebrany został główny bęben i położona na nim kopuła. Zastąpiono ją drewnianą, znacznie lżejszą konstrukcją. W 1906 wymieniono natomiast ikonostas i położono granitową posadzkę. Po 1994 cerkiew była ponownie remontowana.

</doc>
<doc id="1994827" url="https://pl.wikipedia.org/wiki?curid=1994827" title="South Pole Teleskope">
South Pole Teleskope



</doc>
<doc id="1994828" url="https://pl.wikipedia.org/wiki?curid=1994828" title="Andrzej Zienkowicz">
Andrzej Zienkowicz

Andrzej (Jędrzej) Zienkowicz herbu Siekierz (zm. 1790) – kasztelan smoleński 1770-1790, marszałek Trybunału Głównego Wielkiego Księstwa Litewskiego 1769/1770, instygator litewski 1761-1765, pisarz skarbowy litewski 1750-1761, starosta ostryński.
Poseł na sejm nadzwyczajny 1750 roku z województwa smoleńskiego. 
W 1764 roku był członkiem konfederacji Wielkiego Księstwa Litewskiego. Jako poseł powiatu słonimskiego na sejm elekcyjny był elektorem Stanisława Augusta Poniatowskiego w 1764 roku z województwa nowogródzkiego.
Na Sejmie Rozbiorowym 1773-1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. Członek konfederacji 1773 roku. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. W 1778 roku był członkiem Departamentu Skarbowego Rady Nieustającej. Członek Departamentu Sprawiedliwości Rady Nieustającej w 1779 roku.
W 1785 odznaczony Orderem Orła Białego, w 1769 kawaler Orderu Świętego Stanisława.

</doc>
<doc id="1994834" url="https://pl.wikipedia.org/wiki?curid=1994834" title="Józef Zieliński (wojskowy)">
Józef Zieliński (wojskowy)

Józef Zieliński (XVIII/XIX wiek) – generał major ziemiański ziemi łomżyńskiej w insurekcji kościuszkowskiej. Wraz z braćmi Janem i Norbertem walczył głównie przeciwko wojskom pruskim na Kurpiach.

</doc>
<doc id="1994836" url="https://pl.wikipedia.org/wiki?curid=1994836" title="William Penn (admirał)">
William Penn (admirał)

William Penn (ur. 23 kwietnia 1621 w Bristolu, zm. 16 września 1670 w Ruscombe) – angielski admirał. Ojciec założyciela Pensylwanii Williama Penna. 6 czerwca 1643 r. ożenił się z Margaret Jasper, córką zamożnego holenderskiego kupca, z którą miał troje dzieci: Margaret, Richarda i Williama.
W czasie I wojny angielsko-holenderskiej służył we flocie Wspólnoty Narodów i wziął udział w bitwach pod Kentish Knock, pod Portland, na płyciźnie Gabbard i pod Scheveningen.
Podczas II wojny angielsko-holenderskiej był kapitanem floty w bitwie pod Lowesoft w 1655 r. pod dowództwem Jakuba II Stuarta.

</doc>
<doc id="1994837" url="https://pl.wikipedia.org/wiki?curid=1994837" title="AMC Javelin">
AMC Javelin

AMC Javelin − samochód sportowy typu pony car klasy średniej produkowany pod amerykańską marką AMC w latach 1967 – 1974.
Pierwsza generacja.
AMC Javelin I został zaprezentowany po raz pierwszy w 1967 roku.
Model Javelin opracowany został jako średniej wielkości pony car, który zastąpił model Marlin. Pojazd był odpowiedzią koncernu American Motors na podobnej wielkości konkurencyjne konstrukcje koncernu Chrysler, Ford czy General Motors.
Lifting.
Późnym latem 1969 roku AMC zaprezentował Javelina pierwszej generacji po obszernej modernizacji. Pojawił się zmodyfikowany pas przedni, a także odmieniona tylna część nadwozia z dużym spojlerem.
Druga generacja.
AMC Javelin II został zaprezentowany po raz pierwszy w 1970 roku.
Druga generacja modelu Javelin przeszła obszerny zakres zmian w stosunku do poprzednika. Nadwozie stało się dłuższe i smuklejsze, zyskując dłuższy przód z podłużną maską.
Z tyłu pojawiły się z kolei łukowato zarysowane nadkola, a tylne lampy zyskały dwuczęściowy, kwadratowy kształt. Podobnie jak w przypadku poprzednika, spojler stanowił integralną część nadwozia.

</doc>
<doc id="1994838" url="https://pl.wikipedia.org/wiki?curid=1994838" title="A Night on the Town (album Bruce’a Hornsby’ego)">
A Night on the Town (album Bruce’a Hornsby’ego)

A Night on the Town – trzeci i zarazem ostatni album Bruce’a Hornsby’ego z zespołem The Range. Następne albumy tego artysty będą solowe. Ostatni utwór z tej płyty, "Across the River", znalazł się, na tydzień, na pierwszym miejscu listy Mainstream Rock Tracks magazynu "Billboard".
Utwory 1 oraz 3-6 autorstwa Bruce’a Hornsby’ego i Johna Hornsby’ego. Utwory 2 i 7-11 autorstwa Bruce’a Hornsby’ego.

</doc>
<doc id="1994840" url="https://pl.wikipedia.org/wiki?curid=1994840" title="Jan Rufin Zieliński">
Jan Rufin Zieliński

Jan Rufin Zieliński (zm. 1802) – generał major ziemiański w insurekcji kościuszkowskiej. 
Był oficerem wojsk koronnych, uczestniczył w walkach konfederacji barskiej na Mazowszu i Podlasiu. Po wybuchu insirekcji 1794 roku zorganizował w Ostrołęce oddział strzelców i podjął próbę obrony linii Narwi przeciwko wojskom pruskim. Odniósł kilka lokalnych zwycięstw ale nie uzyskawszy poparcia miejscowej szlachty i gen. Stanisława Mokronowskiego wycofał się do Łomży.

</doc>
<doc id="1994841" url="https://pl.wikipedia.org/wiki?curid=1994841" title="Kataloński rock">
Kataloński rock



</doc>
<doc id="1994842" url="https://pl.wikipedia.org/wiki?curid=1994842" title="Gmina zbiorowa Lamspringe">
Gmina zbiorowa Lamspringe

Gmina zbiorowa Lamspringe (niem. "Samtgemeinde Lamspringe") – dawna gmina zbiorowa położona w niemieckim kraju związkowym Dolna Saksonia, w powiecie Hildesheim. Siedziba gminy zbiorowej znajdowała się w miasteczku (niem. "Flecken") Lamspringe. 1 listopada 2016 gmina zbiorowa została rozwiązana, a cztery ją tworzące gminy zostały przyłączone do miejscowości Lamspringe i stały się tym samym jej dzielnicami.
Podział administracyjny.
Do gminy zbiorowej Lamspringe należało pięć gmin:

</doc>
<doc id="1994843" url="https://pl.wikipedia.org/wiki?curid=1994843" title="Norbert Zieliński">
Norbert Zieliński

Norbert Zieliński herbu Świnka (ur. 1768, zm. w 1834 roku w Chrostkowie) – generał major ziemiański ziemi łomżyńskiej w insurekcji kościuszkowskiej. 
Syn Andrzeja (1710–1777) i Bogumiły Mdzewskiej (ur. ok. 1730, zm. 1819). Jego rodzeństwem byli: Ludwik Marian (1739–1806), Wojciech, Marek (1766–1819), Feliks Rufin (1768–1854), Józef (1770–1847), Marianna (zm. 1833), Helena (żona Antoniego Nałęcza) i Tekla (ur. 1777, żona Ignacego Sumińskiego).
W 1800 wziął ślub z Kazimierą Zielińską h. Świnka (1783–1819). Był ojcem poety Gustawa (1809–1881), Karola (1812–1828), Eufrozyny (żony Romualda Górskiego) i Stefanii (ur. 1815) oraz piątki innych dzieci zmarłych w niemowlęctwie.
Utworzył pułk strzelców Księstwa Mazowieckiego. Wraz z krewnym Aleksandrem Zielińskim sformował baon strzelców nurskich i walczył o utrzymanie linii Narwi przeciwko wojskom pruskim na Kurpiach. Starosta emfiteutyczny nurski, wolnomularz, członek Zgromadzenia Przyjaciół Konstytucji Rządowej.
Pochowany został w grobie rodzinnym w Skępem.

</doc>
<doc id="1994844" url="https://pl.wikipedia.org/wiki?curid=1994844" title="AMC Gremlin">
AMC Gremlin

AMC Gremlin – samochód osobowy klasy kompaktowej produkowany pod amerykańską marką AMC w latach 1970–1978.
Historia i opis modelu.
Premiera pojazdu odbyła się 1 kwietnia 1970 roku. Model Gremlin powstał jako odpowiedź koncernu American Motors na nieznacznie większy model Pinto Forda, w ofercie AMC pełniąc funkcję najtańszego pojazdu. Samochód oferowany był tylko jako 3-drzwiowy hatchback, wyróżniając się podłużnym przodem i zawijającą się linię okien.
Do napędu używano silników R4, R6 oraz V8, z kolei moc przenoszona była na oś tylną poprzez 3-biegową automatyczną, bądź 3- lub 4-biegową manualną skrzynię biegów. Powstało 671 475 egzemplarzy modelu.
Lifting.
W 1977 roku AMC Gremlin przeszedł obszerną modernizację nadwozia, która przyniosła zmiany zarówno z przodu, jak i tyłu pojazdu. Pojawił się nowy kształt reflektorów, a także charakterystyczne, prostokątne wąsko rozstawione lampy tylne.

</doc>
<doc id="1994846" url="https://pl.wikipedia.org/wiki?curid=1994846" title="Słowo Pomorskie">
Słowo Pomorskie

Słowo Pomorskie – polski dziennik związany z Narodową Demokracją, wydawany od 1921 roku w Toruniu w nakładzie 30 tysięcy egzemplarzy, w latach trzydziestych w 10 tysiącach. Ze względu na endecką orientację była przedmiotem administracyjnych szykan ze strony sanacyjnych władz. 
Gazeta ukazywała się także po 1945 roku, wydawaniem zajmował się Pomorski Urząd Wojewódzki z siedzibą w Toruniu, jednak już po kilkudziesięciu numerach (w marcu 1945 roku) zostało zastąpione „Nowym Dniem Robotnika”, który wkrótce zmienił nazwę na „Robotnika Pomorskiego” i po połączeniu w 1947 roku z grudziądzkim „Głosem Pomorza”, wychodził pod tą nazwą w Toruniu do 1948 roku. Z powodu przejęcia większości gazet przez PZPR w regionie pomorsko-kujawskim doszło do fuzji „Głosu Pomorza” i wychodzącej w Bydgoszczy „Gazety Zachodniej”, w efekcie powstała ukazująca się do dziś „Gazeta Pomorska”.
Redakcja główna mieściła się w Toruniu przy ul. św. Katarzyny 4. Dziennik posiadał ekspozytury w Chełmży, Grudziądzu, Gdyni, Bydgoszczy i Inowrocławiu.

</doc>
<doc id="1994848" url="https://pl.wikipedia.org/wiki?curid=1994848" title="Cykl witaminy K">
Cykl witaminy K

Cykl witaminy K – cykl reakcji zachodzących w wątrobie, który prowadzi do regeneracji zredukowanej witaminy K w organizmie.
Karboksylaza zależna od witaminy K zużywa w siateczce śródplazmatycznej hydrochinonową (zredukowaną) postać witaminy K przekształcając ją w 2,3-epoksyd. Ten w siateczce śródplazmatycznej hepatocytów ulega przekształceniu do postaci chinonowej witaminy K w reakcji katalizowanej przez reduktazę 2,3-epoksydową w obecności kofaktora ditiolowego (reakcja wrażliwa na hamujący wpływ pochodnych dikumarolu, takich jak warfaryna). Kolejna konwersja do hydrochinonu przez NADPH i reduktazę witaminy K zamyka cykl regeneracji akywnej postaci witaminy K.

</doc>
<doc id="1994849" url="https://pl.wikipedia.org/wiki?curid=1994849" title="Bitwa pod Ximucheng">
Bitwa pod Ximucheng

Bitwa pod Ximucheng – starcie zbrojne, które miało miejsce w dniach 30–31 lipca 1904 roku w trakcie wojny rosyjsko-japońskiej.
30 lipca marszałek Iwao Ōyama rozkazał dowódcom: 1 Armii, gen. Tamemoto Kuroki oraz 4 Armii, gen. Michitsura Nozu przejście do operacji zaczepnych. W rejonie wsi Gangyaoling () armia Nozu zmusiła do wycofania z zajmowanych pozycji korpus gen. M. I. Zasulicza.
W walkach na przełęczy Yangziling armia Kuroki uderzyła na Oddział Wschodni w sile ok. 25 tys. żołnierzy (trzy pułki piechoty, pułk kozaków i trzy baterie artylerii) gen. Fiodora Kellera (zamienił przed bitwą gen. Zasulicza). W rejonie wsi Gangyaoling cały ciężar walk spadł na pułki: Kozłowski i Woroneskij. Jednak dowodzenie było mało skuteczne. Na 26 batalionów w składzie korpusu do walki wprowadzono 7, z 10 baterii artylerii tylko 2 prowadziły ogień. Na przełęczy Panling gen. Kuroki zastosował fortel, zakładając na buty żołnierzy słomiane sandały i bezszelestnie podszedł pod pozycje rosyjskie, okrążył je i zaatakował. Gen. Keller w takiej sytuacji uznał obronę za bezcelową i nakazał wycofanie wojsk w kierunku na Ximu. Jednak 31 lipca przyjął decyzję o wykonaniu kontrataku w celu przywrócenia utraconej przełęczy. W czasie prowadzonego z kolei kontrataku przez Japończyków gen. Keller zginął.
W walkach na przełęczy Yangziling Rosjanie stracili ok. 1800 żołnierzy (zabici i ranni) i 2 armaty oraz ok. 150 dostało się do niewoli. Japończycy stracili 40 oficerów i 906 żołnierzy niższych stopni. W walkach pod Gangyaoling Rosjanie stracili 60 oficerów, 1611 żołnierzy i 6 dział, Japończycy 35 oficerów, 822 żołnierzy.
Oddziały Zasulicza i N. P. Zarubajewa otrzymały rozkaz wycofania w rejon Haicheng. Walki pod Dashiqiao, Gangyaoling i przełęczy Yangziling znaczyły wycofanie wojsk rosyjskich z Południowej Mandżurii, wyjście z rejonów górzystych. Wojska wycofywano w przygotowany przez trzy miesiące rejon Liaoyang, gdzie gen. Aleksiej Kuropatkin postanowił wydać decydującą bitwę w wojnie rosyjsko-japońskiej.

</doc>
<doc id="1994850" url="https://pl.wikipedia.org/wiki?curid=1994850" title="Kristian Sohlberg">
Kristian Sohlberg

Kristian Sohlberg (ur. 15 marca 1978 w Espoo) – fiński kierowca rajdowy. W 2002 roku był wicemistrzem PCWRC (rywalizacji zespołów fabrycznych) w Mistrzostwach Świata.
W 1997 roku Sohlberg zaliczył swój debiut w rajdach. W 2000 zadebiutował w Rajdowych Mistrzostwach Świata. Pilotowany przez Jussiego Aariainena i jadący Mitsubishi Carismą GT nie ukończył wówczas Rajdu Finlandii z powodu awarii. W 2002 roku wystąpił w serii Production Car WRC (mistrzostwach zespołów fabrycznych) w Mistrzostwach Świata startując samochodem Mitsubishi Lancer Evo 6 wraz z pilotem Jukką Aho. W PCWRC wygrał Rajd Szwecji i Rajd Nowej Zelandii, dzięki czemu wywalczył tytuł wicemistrza świata PCWRC, przegrywając w klasyfikacji generalnej jedynie z Malezyjczykiem Karamjitem Singhem. W 2004 roku startował Mitsubishi Lancerem WRC, a w 2005 roku został kierowcą Subaru Imprezy WRC. W 2006 roku w Rajdzie Sardynii zajął 6. miejsce w klasyfikacji generalnej, najwyższe w swojej karierze. Od 2000 do 2007 wystąpił w 30 rajdach, zdobył łącznie 3 punkty.
W 2001 roku Sohlberg zajął 4. miejsce w klasyfikacji generalnej mistrzostw Finlandii. Z kolei w 2005 roku zajął 3. miejsce w klasyfikacji samochodów z napędem na jedną oś (grupa A).

</doc>
<doc id="1994854" url="https://pl.wikipedia.org/wiki?curid=1994854" title="Wola Ludu">
Wola Ludu

Wola Ludu – polski tygodnik związany z PSL Piast, wydawany w latach 1921–1931.

</doc>
<doc id="1994855" url="https://pl.wikipedia.org/wiki?curid=1994855" title="Gmina zbiorowa Sibbesse">
Gmina zbiorowa Sibbesse

Gmina zbiorowa Sibbesse (niem. "Samtgemeinde Sibbesse") – dawna gmina zbiorowa położona w niemieckim kraju związkowym Dolna Saksonia, w powiecie Hildesheim. Siedziba gminy zbiorowej znajdowała się w miejscowości Sibbesse. 1 listopada 2016 gmina zbiorowa została rozwiązana, a cztery gminy zostały przyłączone do gminy Sibbesse stając się jej dzielnicami.
Podział administracyjny.
Do gminy zbiorowej Sibbesse należało pięć gmin:

</doc>
<doc id="1994857" url="https://pl.wikipedia.org/wiki?curid=1994857" title="Józef Piotr Pac">
Józef Piotr Pac

Józef Piotr Pac herbu Gozdawa (ur. ok. 1736 roku – zm. w 1797 roku) – generał major wojsk litewskich od 1757 roku, generał adiutant buławy wielkiej litewskiej, członek Rady Najwyższej Rządowej Litewskiej i Deputacji Wojskowej Litwy, starosta wilejski.
W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku, poseł powiatu lidzkiego na sejm 1767 roku. Był posłem lidzkim na sejm skonfederowany 1776 roku. Był przeciwnikiem obozu Familii. W lipcu 1794 wyjechał do Galicji, wrócił po upadku powstania. 
W 1792 odznaczony Orderem Orła Białego.

</doc>
<doc id="1994858" url="https://pl.wikipedia.org/wiki?curid=1994858" title="Piast Wielkopolski">
Piast Wielkopolski

Piast Wielkopolski – polski dziennik związany z PSL Piast, wydawany w latach 1927-1931.

</doc>
<doc id="1994864" url="https://pl.wikipedia.org/wiki?curid=1994864" title="Zielony Sztandar">
Zielony Sztandar

Zielony Sztandar – polski tygodnik związany z ruchem ludowym, wydawany od 1931 roku. Od 2019 roku dwutygodnik, a od października 2022 miesięcznik.
Historia.
Zielony Sztandar powstał jako tygodnik związany ze Stronnictwem Ludowym (Stronnictwo Ludowe powstało z połączenia PSL Piast, PSL Wyzwolenie i Stronnictwa Chłopskiego) i wydawany był w latach 1931–1939. Redaktorem pisma był Maciej Rataj. Po wybuchu II wojny światowej tygodnik został zawieszony 3 września 1939 roku. Za kontynuację pisma w latach okupacji można uznać wydawany na przełomie 1942 i 1943 roku w Londynie przez grupę działaczy ludowych dwutygodnik w języku polskim i angielskim „Zielony Sztandar – The Green Banner”. W kraju wznowiono wydawanie pisma 17 września 1944 roku w Lublinie, od 1945 roku w Łodzi, a od 1946 w Warszawie. Stał się organem Naczelnego Komitetu Wykonawczego prokomunistycznego Stronnictwa Ludowego. Od 1949 roku był periodykiem Naczelnego Komitetu Wykonawczego Zjednoczonego Stronnictwa Ludowego. W latach 1956–1988 wydawany dwa razy w tygodniu. W 1990 roku został przejęty przez Polskie Stronnictwo Ludowe.
Wydawcą „Zielonego Sztandaru” było przez wiele lat Wydawnictwo Ludowe Sp. z o.o., a od 2017 r. jest Green Light Media Sp. z o.o.. Redaktorem naczelnym pisma jest Robert Matejuk.
W 2011 roku „Zielony Sztandar” obchodził jubileusz 80-lecia (1931–2011). Z tej okazji został powołany Honorowy Komitet ds. Obchodów Jubileuszu 80 lat „Zielonego Sztandaru” w skład którego weszło 80 osób. Jego przewodniczącym został Waldemar Pawlak, a wiceprzewodniczącymi Władysław Bartoszewski oraz Henryk Strzelecki. Powołano również Roboczy Zespół Redakcyjny Honorowego Komitetu ds. Obchodów Jubileuszu 80 lat „Zielonego Sztandaru”, którego przewodniczącym został Rafał Zarycz, a wiceprzewodniczącymi Teofil Józef Stanisławski oraz Łukasz Krawcewicz. Komitet ten przygotował specjalny, historyczny numer jubileuszowy „Zielonego Sztandaru” z okazji 80-lecia gazety.
W 2014 roku Zielony Sztandar zaczął być wydawany także w wersji multimedialnej.
Od 2019 roku ukazywał się jako dwutygodnik, a od października 2022 jako miesięcznik.

</doc>
<doc id="1994865" url="https://pl.wikipedia.org/wiki?curid=1994865" title="Kazimierz Skarżyński">
Kazimierz Skarżyński

Kazimierz Skarżyński (ur. 15 grudnia 1887 w Kroczewie pod Płońskiem, zm. 10 czerwca 1962 w Calgary w Kanadzie) – sekretarz generalny Polskiego Czerwonego Krzyża w okresie II wojny światowej, autor pierwszego raportu o zbrodni katyńskiej i szef komisji PCK w Katyniu w 1943.
Życiorys.
Okres do 1939.
Kazimierz Skarżyński pochodził ze starej szlachty herbu Bończa, był synem Henryka i Marii z domu Czarnowskiej. Otrzymał wykształcenie w Wiedniu (gimnazjum jezuitów), Paryżu (Szkoła Nauk Politycznych) i Antwerpii (Instytut Wyższego Handlu). W latach 1913–1919 przebywał na Zakaukaziu, gdzie reprezentował francuską spółkę zajmującą się wydobyciem i przetwórstwem miedzi. Po wybuchu rewolucji w Rosji pełnił funkcję łącznika między Tatarami a Kurdami w czasie walk z armią turecką. W latach wojny polsko-bolszewickiej walczył jako ochotnik w oddziałach polskiej kawalerii. W 1935 ożenił się z Zofią Zamoyską, córką ministra spraw zagranicznych RP, Maurycego Zamoyskiego. Ze związku tego pochodziło dwoje dzieci: Marek i Maria. Marek Skarżyński zginął tragicznie w Kanadzie w 1957. Maria Skarżyńska jest działaczką polonijną w prowincji Alberta w Kanadzie. Siostrą Kazimierza Skarżyńskiego była Rena (Teresa) Jeleńska, ceniona tłumaczka literatury angielskiej i włoskiej, matka znanego intelektualisty polskiego Konstantego Jeleńskiego.
PCK.
Korzystając z propozycji swojej ciotki Marii Tarnowskiej, w styczniu 1940 przyjął funkcję sekretarza generalnego Polskiego Czerwonego Krzyża – jednej z nielicznych stosunkowo niezależnych organizacji polskich pod okupacją hitlerowską.
Spisywane na gorąco (czerwiec 1943) i dwukrotnie później uzupełniane (1945 i 1946) i dokumentowane zagadnienia związane z odkryciem przez Niemców grobów katyńskich opisał Skarżyński szczegółowo w swoim "Raporcie katyńskim". Po odkryciu przez Niemców masowych grobów w lesie katyńskim i zażądaniu przez nich, aby Polski Czerwony Krzyż podjął się ekshumacji i badania zwłok Kazimierz Skarżyński, po dyskusjach z Zarządem Głównym PCK, podjął się tej misji. Zdając sobie sprawę z wyjątkowości sytuacji i skomplikowanej roli PCK, skierowanej do tej pracy przez okupanta niemieckiego, powołał ściśle techniczną komisję, która nie mogła być posądzona o cele polityczno-propagandowe. Kierował bezpośrednio w Katyniu i pośrednio z Warszawy pracami komisji w lesie katyńskim od 17 kwietnia do 7 czerwca 1943. Jako współpracownik Armii Krajowej sporządzone przez siebie poufne sprawozdanie przekazał władzom Polski Podziemnej. Generał Stefan Grot-Rowecki poinformował rząd RP w Londynie o wstępnym raporcie PCK otrzymanym od Skarżyńskiego już 13 maja.
Komisja techniczna wyleciała do Smoleńska specjalnym samolotem niemieckim 15 kwietnia. Ze Smoleńska członków komisji przewieziono samochodami rankiem 16 kwietnia do Kozich Gór w lasach katyńskich. W skład komisji poza Skarżyńskim wchodzili: rtm. Ludwik Rojkiewicz, Jerzy Wodzinowski i dr Bartoszewski. Z ramienia metropolity krakowskiego towarzyszył im ks. Stanisław Jasiński, którego rola polegała jedynie na pobłogosławieniu zwłok, oraz kryminolog z Krakowa dr Tadeusz Pragłowski, który zaraz po przyjeździe z Krakowa stwierdził, że nie widzi tu dla siebie roli i natychmiast wyjechał z Katynia. Skład ekipy niemieckiej (dyrektor Zenzinger z Urzędu Propagandy GG w Krakowie, trzech oficerów policji kryminalnej w Berlinie, a w Smoleńsku gospodarzami byli żołnierze kompanii propagandy "Aktivpropagandakompanie" pod dowództwem por. Slovenzika) wyraźnie wskazywał na wykorzystanie ekshumacji i badania zwłok dla celów propagandowych. Skarżyński tego samego dnia zakazał wypowiadania się w imieniu komisji indywidualnie i wydał polecenie przebywania bez przerwy razem, odmówił też składania jakichkolwiek oświadczeń dla przebywających tam reporterów niemieckich. Po dokonaniu wstępnych oględzin zwłok i zapoznaniu się z dostępnymi dokumentami znalezionymi przy zwłokach Skarżyński podjął decyzję o krótkim powrocie do Warszawy, aby złożyć wstępne sprawozdanie zarządowi głównemu PCK i uściślić zasady dalszego postępowania komisji. W Protokole nr 332 z posiedzenia prezydium w Warszawie stwierdzono m.in.
20 kwietnia 1943 Zarząd Główny PCK w Warszawie wysłał raport Kazimierza Skarżyńskiego do Międzynarodowego Komitetu Czerwonego Krzyża w Genewie. Poza wymienionymi wyżej oryginalnymi członkami komisji, w jej pracach przy ekshumacji zwłok w okresach krótszych udział wzięli też inni przedstawiciele PCK: Stefan Kołodziejski, Hugon Kassur, Gracjan Jaworowski, Antoni Godzik, dr Marian Wodziński, Władysław Buczek, Franciszek Król, Ferdynand Płonka, Stefan Cupryjak i Jan Mikołajczyk.
Emigracja.
Po wojnie, skutkiem przesłuchań prowadzonych przez komunistycznych prokuratorów i odwołania władz PCK decyzją Marszałka Polski Michała Roli-Żymierskiego, było podjęcie decyzji przez Kazimierza Skarżyńskiego o ucieczce z Polski Ludowej wraz z rodziną. W przeprowadzeniu planu korzystał z istniejących jeszcze wówczas konspiracyjnych struktur pozostałych po rozwiązanej Armii Krajowej. Granicę przekroczył w 1946.
Zanim opuścił Polskę, już w 1945 uzupełnił swój wstępny raport o dalsze fakty i znajome mu obserwacje sprawy katyńskiej, po czym przekazał go poufnie ambasadzie brytyjskiej w Warszawie. Ten pełny raport ambasada przekazała rządowi brytyjskiemu z dopiskiem, że Skarżyński był im znany jeszcze z czasów przedwojennych i w związku z tym gwarantują jego sumienność i prawdomówność.
Po krótkim pobycie w Europie (Londyn, Norymberga i Paryż) w 1948 przeniósł się z rodziną do Kanady. Przez szereg lat nadzorował majątki ziemskie francuskiej firmy Crédit Foncier w prowincji Saskatchewan. W latach późniejszych osiadł w Calgary.
W 1951 Izba Reprezentantów Stanów Zjednoczonych powołała specjalną komisję "Do Zbadania Masowej Zbrodni na Polskich Oficerach w Lesie Katyńskim koło Smoleńska w Rosji". Komisja pracowała blisko dwa lata, przeglądając tysiące dokumentów i przesłuchując licznych świadków. Do współpracy poproszono organa zagraniczne: rządy polskie w Warszawie (Polska Ludowa) i Londynie (Rząd RP na uchodźstwie), rząd Republiki Federalnej Niemiec i rząd ZSRR. Jedynie rząd polski w Londynie i rząd RFN przyjęły zaproszenie. Zorganizowano przesłuchania w licznych miejscach: w Waszyngtonie (październik 1951, luty 1952 i czerwiec 1952), Chicago (marzec 1952), Londynie (kwiecień 1952), we Frankfurcie nad Menem (kwiecień 1952), w Berlinie (kwiecień 1952) i Neapolu (kwiecień 1952). Podczas przesłuchania komisji w Chicago przyjęto zeznania Kazimierza Skarżyńskiego. Komisja ta we wnioskach końcowych stwierdziła jednoznacznie, że amerykańskie służby wojskowe i polityczne popełniły polityczny i moralny błąd, przyjmując zapewnienia Stalina o sowieckiej wersji wypadków. Jako przyczyny tego błędu wskazano na dominującą w pierwszej połowie lat 40. ubiegłego wieku chęć zabezpieczenia przystąpienia ZSRR do wojny na Dalekim Wschodzie i użycia potencjału militarnego Armii Czerwonej do stworzenia ofensywy rosyjskiej na froncie wschodnim w Europie.
Kazimierz Skarżyński zmarł w 1962 w Calgary, gdzie też został pochowany. Na cmentarzu, na którym go pochowano, leżą również inni Polacy, bliscy Kazimierza Skarżyńskiego, m.in. siostra żony Zofii – księżna Anna Czartoryska z mężem Piotrem i zmarła w 1999 wdowa po Kazimierzu Skarżyńskim – Zofia Skarżyńska de domo Zamoyska. W Calgary nadal mieszka córka Kazimierza Skarżyńskiego, wieloletnia aktywna działaczka organizacji polonijnych, Maria Skarżyńska oraz jego wnuk (syn Marii) Marek Skarżyński z żoną.
Upamiętnienie.
22 lipca 2015 Prezydent Bronisław Komorowski odznaczył go pośmiertnie Krzyżem Wielkim Orderu Odrodzenia Polski.
W 2015, nakładem Naczelnej Dyrekcji Archiwów Państwowych i Archiwum Państwowego w Warszawie ukazała się obszernych rozmiarów biografia K. Skarżyńskiego: "Kazimierz Skarżyński (1887—1962) W Imię Prawdy O Zbrodni Katyńskiej" autorstwa Jolanty Adamskiej i Andrzeja Przewoźnika. Licząca 430 stron książka opatrzona jest szerokim indeksem dokumentów, fotografii i wspomnień bliskich i współpracowników K. Skarżyńskiego. Andrzej Przewoźnik zbierał dokumentację do tej pracy przez szereg lat, choroba i śmierć nie pozwoliły mu jednak zakończyć biografii. Dzieła tego podjęła się Jolanta Adamska. Jest to pierwsze tak szeroko opracowane kompendium wiedzy o Kazimierzu Skarżyńskim.

</doc>
<doc id="1994868" url="https://pl.wikipedia.org/wiki?curid=1994868" title="Coppengrave">
Coppengrave

Coppengrave – dzielnica miasteczka Duingen w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Duingen.

</doc>
<doc id="1994870" url="https://pl.wikipedia.org/wiki?curid=1994870" title="Hoyershausen">
Hoyershausen

Hoyershausen – dzielnica miasteczka Duingen w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Duingen.

</doc>
<doc id="1994872" url="https://pl.wikipedia.org/wiki?curid=1994872" title="Weenzen">
Weenzen

Weenzen – dzielnica miasteczka Duingen w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Duingen.

</doc>
<doc id="1994873" url="https://pl.wikipedia.org/wiki?curid=1994873" title="Georgi Stojkowski">
Georgi Stojkowski

Georgi Stojkowski "Георги Иванов Стойковски" (ur. 10 maja 1941 w Pazardżiku) – bułgarski lekkoatleta, który specjalizował się w trójskoku.
Dwa razy (w 1964 oraz 1968) startował w igrzyskach olimpijskich. W 1966 roku odniósł największy sukces w karierze zdobywając złoty medal mistrzostw Europy poprawiając rekord Bułgarii oraz rekord czempionatu. Piąty zawodnik uniwersjady w Budapeszcie (1965). Dwa razy (1964 i 1966) startował w Warszawie podczas memoriału Janusza Kusocińskiego odnosząc w tych zawodach zwycięstwo w roku 1966. W latach 1963–1966 aż dziesięciokrotnie ustanawiał rekordy Bułgarii w trójskoku na otwartym stadionie. Wielokrotny medalista mistrzostw Bułgarii na stadionie oraz w hali. Rekord życiowy: 16,67 (4 września 1966, Budapeszt). Rezultat ten był do 1980 roku rekordem Bułgarii.

</doc>
<doc id="1994875" url="https://pl.wikipedia.org/wiki?curid=1994875" title="Marienhagen (Duingen)">
Marienhagen (Duingen)

Marienhagen – dzielnica miasteczka Duingen w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Duingen.

</doc>
<doc id="1994876" url="https://pl.wikipedia.org/wiki?curid=1994876" title="Marienhagen">
Marienhagen

Niemcy:

</doc>
<doc id="1994877" url="https://pl.wikipedia.org/wiki?curid=1994877" title="Alvise Vivarini">
Alvise Vivarini

Alvise Vivarini (ur. ok. 1445 w Murano, zm. ok. 1504 w Wenecji) – włoski malarz okresu renesansu.
Pochodził z rodziny malarzy włoskich działających w Wenecji w okresie quattrocenta: był synem Antonia Vivariniego i bratankiem Bartolomea Vivariniego.
Malował obrazy religijne i portrety. Tworzył w stylu dojrzałego renesansu weneckiego. Pozostawał pod wpływem Andrei Mantegny i Giovanniego Belliniego. Jego wystrój Sali del Maggior Consiglio w Pałacu Dożów został zniszczony przez pożar w 1577.

</doc>
<doc id="1994878" url="https://pl.wikipedia.org/wiki?curid=1994878" title="Landwehr (Freden (Leine))">
Landwehr (Freden (Leine))

Landwehr – dzielnica gminy Freden (Leine) w Niemczech, w kraju związkowym Dolna Saksonia, w powiecie Hildesheim. Do 31 października 2016 jako samodzielna gmina wchodziła w skład gminy zbiorowej Freden (Leine).

</doc>
<doc id="1994882" url="https://pl.wikipedia.org/wiki?curid=1994882" title="Winzenburg (Freden (Leine))">
Winzenburg (Freden (Leine))

Winzenburg – dzielnica gminy Freden (Leine) w Niemczech, w kraju związkowym Dolna Saksonia, w powiecie Hildesheim. Do 31 października 2016 jako samodzielna gmina wchodziła w skład gminy zbiorowej Freden (Leine).

</doc>
<doc id="1994883" url="https://pl.wikipedia.org/wiki?curid=1994883" title="Kuchmistrzostwo">
Kuchmistrzostwo

Kuchmistrzostwo lub "Kucharstwo" – zaginiona książka kucharska prawdopodobnie wydana przez Floriana Unglera w XVI w. Opublikowana we fragmentach przez Zygmunta Wolskiego w 1891 r. i datowana na początek XVI w. Niekiedy uważana za przekład z czeskiego książki "Kuchařství" z drukarni Pavla Severina (drukarz Pavel Severýn) z 1535 r.. Utożsamiana także z książką "Kucharstwo" – "Modus coquendi Polonicus" poz. 69 w katalogu drukarni Macieja Szarfenberga za lata 1546–1553.

</doc>
<doc id="1994886" url="https://pl.wikipedia.org/wiki?curid=1994886" title="Dinah Shore">
Dinah Shore

Dinah Shore, właśc. Frances Rose Shore (ur. 29 lutego 1916 w Winchester w stanie Tennessee, zm. 24 lutego 1994 w Beverly Hills) – amerykańska piosenkarka i aktorka.
Pochodziła z rodziny żydowskich emigrantów z Rosji. W dzieciństwie chorowała na polio. Ukończyła socjologię na Uniwersytecie Vanderbilt w Nashville. W 1938 przeniosła się do Nowego Jorku. Pierwszych nagrań dokonała z Xavierem Cugatem. W 1943 debiutowała w filmie „Thank Your Lucky Stars”. W 1948 zaśpiewała piosenkę Buttons &amp; Bows, która przyniosła jej sławę. 
Prowadziła własny program telewizyjny. Zajmowała się też fotografią, malowaniem i gotowaniem. 
Zmarła 24 lutego 1994 roku w swym domu w Beverly Hills. Przyczyną śmierci był nowotwór.

</doc>
<doc id="1994888" url="https://pl.wikipedia.org/wiki?curid=1994888" title="Obrona Ludu">
Obrona Ludu

Obrona Ludu – polskie czasopismo, ukazujące się trzy razy w tygodniu, związane z opozycyjną NPR-Prawicą, wydawane w latach 1927–1939 w nakładzie 60 tysięcy sztuk. Z pismem był związany Karol Popiel.

</doc>
<doc id="1994891" url="https://pl.wikipedia.org/wiki?curid=1994891" title="Winzenburg">
Winzenburg

Niemcy:
Osoby:
Inne:

</doc>
<doc id="1994896" url="https://pl.wikipedia.org/wiki?curid=1994896" title="Głos Pracy">
Głos Pracy



</doc>
<doc id="1994898" url="https://pl.wikipedia.org/wiki?curid=1994898" title="AMC Pacer">
AMC Pacer

AMC Pacer – samochód osobowy klasy kompaktowej produkowany pod amerykańską marką AMC w latach 1975–1979.
Historia i opis modelu.
W lutym 1975 roku AMC przedstawiło nowy kompaktowy model Pacer jako większą, przestronniejszą alternatywę dla podstawowego hatchbacka Gremlin.
Samochód utrzymano w awangardowej stylistyce autorstwa Richarda A. Teague’a, która wywołała kontrowersje zastosowaniem nietypowych form. Kompaktowy model AMC wyróżniał się stosunkowo nisko osadzoną maską i dużą, obłą karoserią z dużą powierzchnią szyb.
Wprowadzenie Pacera do sprzedaży przez koncern American Motors było pokłosiem zmieniających się trendów wśród amerykańskich konsumentów, którzy z powodu kryzysu paliwowego zwracali się ku coraz mniejszym pojazdom. Pacer był kierowany przede wszystkim do młodej klienteli.
Początkowo gama nadwoziowa składała się z 3-drzwiowego hatchbacka, by ostatecznie zostać poszerzoną o 3-drzwiowe kombi.
Lifting.
W 1978 roku AMC Pacer przeszedł drobną modernizację, w ramach której zmienił się wygląd pasa przedniego. Kompaktowy model zyskał nową, szerszą atrapę chłodnicy z dużym wybrzuszeniem poszerzającym ją do kształtu prostokąta. Pod tą postacią Pacer produkowany był przez kolejny rok, kiedy to razem z mniejszym Gremlinem zastąpił go nowy model – Spirit.
Pacer w popkulturze.
Pomimo krytycznego wizerunku, jaki utrwalił się wobec AMC Pacera, AMC Pacer zdobył dużą rozpoznawalność nie tylko w Stanach Zjednoczonych, Kanadzie i Meksyku, ale i zapisał się jako istotny element światowej popkultury. Samochód pojawił się w wielu filmach, serialach, teledyskach i innych dziełach kultury zarówno w Ameryce Północnej, jak i Europie.

</doc>
<doc id="1994900" url="https://pl.wikipedia.org/wiki?curid=1994900" title="Narodowa Partia Robotnicza-Prawica">
Narodowa Partia Robotnicza-Prawica

Narodowa Partia Robotnicza-Prawica (NPR-Prawica) – polska partia polityczna, utworzona po przewrocie majowym w 1926 roku z rozłamu NPR na prosanacyjne NPR-Lewica i opozycyje NPR-Prawica.
NPR-Prawica przeszła po utworzeniu do opozycji i weszła w skład Centrolewu. W 1937 roku doszło do połączenia NPR-Prawica z Chrześcijańską Demokracją i utworzenia Stronnictwa Pracy.
Organy prasowe.
Po rozpadzie partii w rękach NPR-Prawica pozostały pomorski "Głos Pracy", poznański dziennik "Prawda" oraz warszawska "Sprawa Robotnicza". W 1927 roku partia utworzyła w Toruniu nowe pismo, "Obronę Ludu".

</doc>
<doc id="1994902" url="https://pl.wikipedia.org/wiki?curid=1994902" title="Alkilacja">
Alkilacja



</doc>
<doc id="1994903" url="https://pl.wikipedia.org/wiki?curid=1994903" title="Biała Radziwiłłowska">
Biała Radziwiłłowska



</doc>
<doc id="1994905" url="https://pl.wikipedia.org/wiki?curid=1994905" title="Krzeszowskie Wzgórza">
Krzeszowskie Wzgórza

Krzeszowskie Wzgórza – fragment mikroregionu Kotlina Krzeszowska w obrębie Kotliny Kamiennogórskiej w Sudetach Środkowych. Od północnego wschodu graniczą z pasmem Czarnego Lasu i Pasmem Lesistej w Górach Kamiennych.
Opis.
Pasmo na północy zaczyna Przełęcz Grzędzka. Na wschód od niej znajduje się Góra Świętej Anny. Na południowy wschód od owej góry wznosi się najwyższa Góra Ziuty. Potem znajduje się bezimienna kota, nosząca niemiecką nazwę Post Berg (Góra Pocztowa). Od kończącego grzbiet Czerepa oddziela ją Przełęcz Żłób. Na wschód od głównego grzbietu znajduje się drugi, który jest oddzielony od pierwszego doliną bezimiennego potoku.
Miejscowości.
Miejscowości leżące u podnóża Krzeszowskich Wzgórz: Grzędy, Grzędy Górne, Krzeszów, Krzeszówek, Kochanów.

</doc>
<doc id="1994907" url="https://pl.wikipedia.org/wiki?curid=1994907" title="Katastrofa górnicza w kopalni Raspadskaja (2010)">
Katastrofa górnicza w kopalni Raspadskaja (2010)



</doc>
<doc id="1994910" url="https://pl.wikipedia.org/wiki?curid=1994910" title="Republika Botswany">
Republika Botswany



</doc>
<doc id="1994913" url="https://pl.wikipedia.org/wiki?curid=1994913" title="Elymas">
Elymas



</doc>
<doc id="1994914" url="https://pl.wikipedia.org/wiki?curid=1994914" title="Wydrzyk antarktyczny">
Wydrzyk antarktyczny

 
Wydrzyk antarktyczny ("Stercorarius maccormicki") – gatunek dużego ptaka oceanicznego z rodziny wydrzyków (Stercorariidae). Lęgnie się na wybrzeżach Antarktydy, zwłaszcza w rejonie Morza Rossa; po sezonie lęgowym migruje na dalekie odległości i zimę spędza na północnym Atlantyku (aż po Grenlandię) i północnym Pacyfiku (aż po Alaskę). Nie jest zagrożony.

</doc>
<doc id="1994916" url="https://pl.wikipedia.org/wiki?curid=1994916" title="Filip II (hrabia Schaumburg-Lippe)">
Filip II (hrabia Schaumburg-Lippe)

Filip II Ernest (ur. 5 lipca 1723 w Rinteln, zm. 13 lutego 1787 w Bückeburgu) – w latach 1777-1787 hrabia Schaumburg-Lippe.
Był synem Fryderyka Ernesta, hrabiego Lippe-Alverdissen (1694−1777) i Elżbiety Filipiny z Friesenhausen (1696−1764). W 1777 r., po bezpotomnej śmierci swojego krewnego Wilhelma, wstąpił na tron jako Filip II.
W roku 1756 w Weimarze wziął za żonę Ernestynę Albertynę von Sachsen-Weimar (1727−1769), córkę księcia Sachsen-Weimar-Eisenach, Ernesta Augusta I i jego żony Eleonory Wilhelminy von Anhalt-Köthen. Małżństwu temu urodziła się czwórka dzieci: Klemens August Ernest (*/† 1757), Karol Wilhelm Fryderyk (1759−1780), Jerzy Karol Fryderyk (1760−1776) i Fryderyka Antonina (1762−1777), z których tylko jedno dożyło dorosłości.
Po raz drugi hrabia ożenił się, jedenaście lat po śmierci pierwszej żony, w 1780 r. w Philippsthal (Werra) z Julianą Wilhelminą Luizą (1761-1799), córką Wilhelma von Hessen-Philippsthal i jego żony Ulryki Eleonory von Hessen-Philippsthal-Barchfeld. Druga żona urodziła mu czwórkę dzieci:

</doc>
<doc id="1994924" url="https://pl.wikipedia.org/wiki?curid=1994924" title="Gare de Saint-Nazaire">
Gare de Saint-Nazaire

Gare de Saint-Nazaire – stacja kolejowa w Saint-Nazaire, w regionie Kraj Loary, w departamencie Loara Atlantycka, we Francji.
Zaprojektowana przez Noel Lemaresquier w funkcjonalnym i morskim stylu, została zbudowana w 1995, w celu zapewnienia dostępu pociągom TGV.

</doc>
<doc id="1994927" url="https://pl.wikipedia.org/wiki?curid=1994927" title="Laraki Borac">
Laraki Borac

Laraki Borac – samochód sportowy zaprojektowany przez marokańską firmę Laraki. Dostępny jako 2-drzwiowe coupé. Do napędu użyto silnika V12 o mocy 540 KM, produkcji Mercedes-Benz. Moc przenoszona była na oś tylną. Auto wyposażone było w 6-biegową skrzynię biegów.

</doc>
<doc id="1994932" url="https://pl.wikipedia.org/wiki?curid=1994932" title="Port lotniczy Golmud">
Port lotniczy Golmud

Port lotniczy Golmud (IATA: GOQ, ICAO: ZLGM) – port lotniczy położony 12 km od Golmud, w Qinghai, w Chińskiej Republice Ludowej. 

</doc>
<doc id="1994935" url="https://pl.wikipedia.org/wiki?curid=1994935" title="Joel Zayas">
Joel Zayas

Joel Fernando Zayas Cabrera (ur. 17 września 1977 w Asunción) - paragwajski piłkarz występujący na pozycji bramkarza. Od 2010 roku zawodnik Colegio Nacional, grającego w Primera División del Perú.
Kariera klubowa.
Zayas rozpoczynał swoją karierę w Tacuary. Stąd w 2003 roku przeszedł do Sport Colombia, a potem zaliczył krótki epizod w Sportivo Luqueño. Od stycznia 2006 do lipca 2007 reprezentował barwy boliwijskiego Club Bolívar. Po udanych występach powrócił do ojczyzny i podpisał kontrakt ze stołcznym Guaraní. W latach 2009-2010 również grał w Boliwii, tym razem w Club Jorge Wilstermann, a w 2010 roku wyjechał do Peru, gdzie zasilił Colegio Nacional.
Kariera reprezentacyjna.
Po świetnych występach w Bolívarze Zayas został powołany przez Gerardo Martino na Copa América 2007. Tam był jedynie trzecim golkiperem, zaraz po Justo Villarze i Aldo Bobadilli. W ćwierćfinale tego turnieju, w meczu przeciwko Meksykowi, wobec kontuzji Villara od pierwszej minuty w bramce stanął Bobadilla. Ten z kolei już w 2 minucie spotkania musiał zejść z powodu czerwonej kartki, a na boisko wszedł właśnie Zayas, który tym samym zaliczył swój debiut w kadrze narodowej. Występ ten nie był dla niego udany, gdyż przepuścił 6 bramek i Paragwaj musiał się pożegnać z awansem do półfinałów.

</doc>
<doc id="1994936" url="https://pl.wikipedia.org/wiki?curid=1994936" title="Phillip Dutton">
Phillip Dutton

Phillip Dutton (ur. 13 września 1963) – australijski jeździec sportowy, dwukrotny złoty medalista olimpijski.
Sukcesy odnosi we Wszechstronnym Konkursie Konia Wierzchowego. Brał udział w czterech igrzyskach (IO 96, IO 00, IO 04, IO 08), na dwóch zdobywał medale. W 1996 w Atlancie wywalczył złoto w konkursie drużynowym. Cztery lat później, podczas igrzysk rozgrywanych w Australii, był ponownie członkiem złotej drużyny. Jako reprezentant Australii brał także udział w IO 04. Z kolei w 2008 startował w barwach Stanów Zjednoczonych, w tym kraju mieszka od 1991.

</doc>
<doc id="1994937" url="https://pl.wikipedia.org/wiki?curid=1994937" title="Brzana tygrysia">
Brzana tygrysia

Brzana tygrysia ("Barbus fasciolatus", holotyp: BMNH 1864.7.13.63) – gatunek słodkowodnej ryby karpiokształtnej z rodziny karpiowatych (Cyprinidae), opisywany też pod synonimiczną nazwą "Barbus bariloides" – brzanka angolańska, rzadko hodowany w akwariach. 
Występowanie.
W Afryce Środkowej: Zambia i Angola. 
Opis.
Osiągają długość do 6,5 cm. Ryby stadne, powinny przebywać w grupie minimum 6 osobników.
Warunki.
Akwarium minimum 100 litrów, powinno być gęsto zarośnięte roślinami, niezbyt jasno oświetlone. Podłoże miękkie.
Długość akwarium: 80–90 cm
Temperatura wody: 22 °C–28 °C
Pokarm: żywy lub suszony
Dymorfizm płciowy: samiec smuklejszy.
Rozmnażanie.
Rozmnażanie jest bardzo trudne.

</doc>
<doc id="1994938" url="https://pl.wikipedia.org/wiki?curid=1994938" title="Gardermobanen">
Gardermobanen

Gardermobanen – szybka linia kolejowa między Oslo i Eidsvoll w Norwegii, przechodząca przez Lillestrøm i port lotniczy Oslo-Gardermoen. Linia ma długość 64 km i zastępuje starszą Hovedbanen jako główna linia na północny wschód od Oslo. Hovedbanen obsługuje teraz ruch podmiejski i towarowy, a Gardermobanen obsługuje pociągi dużych prędkości, pociągi pasażerskie i towarowe z paliwem lotniczym na lotnisko. Obie linie są własnością norweskiego Jernbaneverket.
Ruch lokalny.
Linia jest wykorzystywana przez kolej aglomeracyjna w Oslo ("Lokaltog Østlandet").

</doc>
<doc id="1994946" url="https://pl.wikipedia.org/wiki?curid=1994946" title="I Liceum Ogólnokształcące im. Stefana Żeromskiego w Jeleniej Górze">
I Liceum Ogólnokształcące im. Stefana Żeromskiego w Jeleniej Górze

I Liceum Ogólnokształcące im. Stefana Żeromskiego w Jeleniej Górze – jeleniogórskie liceum ogólnokształcące.
Historia szkoły.
14 kwietnia 1908 roku Rada Miejska w Jeleniej Górze (Hirschberg) zatwierdziła decyzję o podjęciu budowy nowej szkoły na terenie miasta najpóźniej w przeciągu pięciu lat. Fundusze na budowę znalazły się dosyć szybko, ale wybór lokalizacji zajął 3 lata. W 1910 r. sporządzenie projektu powierzono miejscowemu radcy budowlanemu Richardowi Kühnemannowi, który zakończył swą pracę na przełomie 1910 i 1911 roku. Wiosną 1911 roku rozpoczęto budowę, którą ukończono pod koniec roku 1913. Dnia 17 kwietnia 1914 roku uroczyście poświęcono nowy budynek, a jesienią rozpoczęły się tu lekcje w męskiej Średniej Szkole Realnej (Oberrealschule) przy ulicy Gerharta Hauptmanna 7 (obecnie: I Liceum Ogólnokształcące im. Stefana Żeromskiego przy ul. Kochanowskiego 18). Szkoła funkcjonowała w niezmienionej formie aż do ostatnich dni II wojny światowej, kiedy podczas wycofywania się Niemców w budynku usytuowano ambulatorium polowe.
Wybito medal upamiętniający I Liceum Ogólnokształcące im. Stefana Żeromskiego w Jeleniej Górze o treści "Primus inter pares" umieszczonej na rewersie.

</doc>
<doc id="1994947" url="https://pl.wikipedia.org/wiki?curid=1994947" title="XIII Liceum Ogólnokształcące im. Bohaterów Westerplatte w Krakowie">
XIII Liceum Ogólnokształcące im. Bohaterów Westerplatte w Krakowie

XIII Liceum Ogólnokształcące im. Bohaterów Westerplatte w Krakowie – krakowska szkoła średnia, znajdująca się w Dzielnicy Grzegórzki
Historia.
XIII Liceum Ogólnokształcące początkowo mieściło się przy ul. Westerplatte w pałacyku, który pierwotnie należał do krakowskiego radnego, a zarazem fotografa Walerego Rzewuskiego. Pałacyk ten został zaprojektowany przez krakowskiego architekta Feliksa Księżarczyka. Po śmierci właściciela budynek stał się własnością Arcybractwa Miłosierdzia, a po 1945 roku został przekazany przez ówczesne władzę Krakowa na cele oświatowe. Początkowo mieściła się tam Szkoła Podstawowa nr 5.
Liceum rozpoczęło swoją działalność od września 1957 roku. Pierwszym dyrektorem szkoły był mgr Andrzej Schabowski. Pierwszy w szkole egzamin maturalny odbył się po 4 latach nauki w 1961 roku. W 1964 roku rozpoczęto prace nad przygotowaniem uroczystości nadania imienia szkole. Na patrona szkoły zostali wybrani Bohaterowie Westerplatte. Nadanie imienia nastąpiło 9 maja 1965. Aktu wręczenia sztandaru dokonał uczestnik walk na Westerplatte por. Leon Pająk, a uroczystość odbyła się w Teatrze im. J. Słowackiego. W uroczystościach wzięli udział przedstawiciele władz partyjnych w osobie Czesława Domagały, oraz przedstawiciele władz miejskich. Oprawę artystyczną uroczystości opracowali uczniowie szkoły pod kierownictwem swoich nauczycieli w tym prof. Marii Arbaszewskiej, Doroty Franaszek, Marii Serafińskiej, Jadwigi Biel, Zofii Ostrowskiej oraz Tadeusza Palczyńskiego.
W sierpniu 1971 roku z powodu konieczności remontu dotychczasowego budynku szkoły placówkę podzielono, a uczniów rozdysponowano pomiędzy innymi szkołami: pierwsze i drugie klasy przeniesiono do VI LO przy ul. Skałecznej, natomiast klasy trzecie i czwarte przeniesiono do nowego budynku przy ulicy Sądowej 4, gdzie od roku istniało XVI LO pod kierownictwem mgr Bernarda Strumidły. Podjęto decyzję o połączeniu XIII LO z XVI LO – szkoła przy ulicy Sądowej przejęła tradycje i sztandar „Trzynastki”. W pierwszym zainaugurowanym roku szkolnym uczęszczało do nowego budynku szkoły 1400 uczniów w 44 klasach.
W 1990 roku powołano do życia ogólnopolski Klub Szkół Westerplatte, XIII LO było jednym z członków założycieli tej organizacji. W 2000 roku z inicjatywy przewodniczącego Rady Rodziców XIII LO – Kazimierza Laszczaka rodzice ufundowali szkole nowy sztandar. Aktu poświęcenia dokonał ks. Bronisław Fidelus w kościele Mariackim, a uroczystość wręczenia sztandaru odbyła się w Barbakanie.
Logo szkoły.
W drodze konkursu opracowano logo szkoły w dwóch wersjach: znicz symbolizujący wiecznie płonący ogień pamięci westerplatczyków oraz drugi – symbolizujący pomnik Bohaterów Westerplatte.
Dyrekcja szkoły.
Źródło: 

</doc>
<doc id="1994948" url="https://pl.wikipedia.org/wiki?curid=1994948" title="Ida Rapaičová">
Ida Rapaičová

Ida Rapaičová (ur. 22 sierpnia 1943 w Bratysławie) – słowacka aktorka, teatrolog i polityk.
Po ukończeniu Wyższej Szkoły Sztuk Scenicznych w Bratysławie () w 1963 związała się na długie lata z teatrem Nová Scéna. Nagrywała na potrzeby teatru radiowego, pracując również przy tworzeniu dublażu filmowego. Obecnie jest wykładowcą Akademii Umiejętności w Bańskiej Bystrzycy.
W 1994 Rapaičová została wybrana do Słowackiej Rady Narodowej z ramienia Ruchu na rzecz Demokratycznej Słowacji.

</doc>
<doc id="1994949" url="https://pl.wikipedia.org/wiki?curid=1994949" title="PCL86">
PCL86

PCL86 jest lampą elektronową dwusystemową (wewnątrz bańki znajdują się dwie konstrukcje trioda i pentoda) o cokole novalowym. W XX wieku była stosowana zazwyczaj w telewizyjnych wzmacniaczach małej częstotliwości, w XXI wieku występuje w amatorskich układach audio.
Bliźniaczym typem lampy – o żarzeniu na inne napięcie (6,3 V, do układów żarzenia równoległego) – jest lampa ECL86.
Dane techniczne.
Żarzenie: szeregowe

</doc>
<doc id="1994951" url="https://pl.wikipedia.org/wiki?curid=1994951" title="Artur Mroczka">
Artur Mroczka

Artur Mroczka (ur. 2 listopada 1989 w Grudziądzu) – polski żużlowiec.
Licencję żużlową zdobył w 2006. Jest wychowankiem klubu GTŻ Grudziądz, w barwach którego startował od początku kariery do końca sezonu 2010 po którym zmienia klub na ekstraligową Stal Gorzów. Dwukrotnie zdobył tytuły drużynowego mistrza świata juniorów (Holsted 2008, Gorzów Wielkopolski 2009), jest również indywidualnym mistrzem Europy juniorów (Stralsund 2008). Trzykrotnie startował w finałach młodzieżowych indywidualnych mistrzostw Polski (Rzeszów 2007 – XII m., Rybnik 2008 – VIII m., Leszno 2009 – VII m.). W 2008 zwyciężył w rozegranym w Gdańsku turnieju o "Brązowy Kask", natomiast w 2009 zajął w Częstochowie VII m. w finale "Srebrnego Kasku".

</doc>
<doc id="1994952" url="https://pl.wikipedia.org/wiki?curid=1994952" title="Władysław Ołtuszewski">
Władysław Ołtuszewski

Władysław Ołtuszewski (ur. 10 stycznia 1855 w Lublinie, zm. 9 czerwca 1922 w Warszawie) – polski lekarz laryngolog, logopeda i foniatra.
Życiorys.
Syn farmaceuty Feliksa Ołtuszewskiego i Heleny z domu Zawadzkiej. Miał braci Eugeniusza (aptekarza) i Feliksa, oraz siostry Marię, Zofię i Lucynę. Gimnazjum ukończył w 1873. Studiował medycynę na Cesarskim Uniwersytecie Warszawskim w latach 1873-78, po ukończeniu studiów praktykował w Szpitalu Św. Ducha i w Szpitalu Św. Rocha u Teodora Herynga. Odbywał kilka razy podróże zagraniczne, uczył się wtedy u Alberta Gutzmanna w Berlinie, u Coena oraz Adolfa von Strümplla. W 1892 zwiedził zakłady dla chorych umysłowo w Dalldorf, prowadzony przez Wilhelma Sandera, i w Bicêtre koło Paryża, prowadzony przez Désiré-Magloire Bourneville'a. W tym samym roku założył Warszawski Zakład Leczniczy dla chorych ze „zboczeniami mowy”. Razem z żoną, swoją asystentką, prowadził go do końca życia. Zmarł nagle, w 1922 roku, wspomnienie o nim napisał Alfred Sokołowski. Pochowany na cmentarzu Powązkowskim (kwatera 67, rząd 5, miejsce 30/31).
Członek Towarzystwa Lekarskiego Warszawskiego (od 1884), Warszawskiego Towarzystwa Dobroczynności (od 1880).
Wspominany był jako samotnik – kontakty towarzyskie utrzymywał tylko z Ludwikiem Krzywickim, Aleksandrem Świętochowskim, Zygmuntem Noskowskim i Samuelem Goldflamem. Miał szerokie zainteresowania pozamedyczne, zajmował się malarstwem, muzyką, literaturą, filozofią, naukami przyrodniczymi (zoologią, zwłaszcza ornitologią) i społecznymi. Współpracował z „Prawdą” i „Przeglądem Tygodniowym” oraz z "Wielką encyklopedią powszechną ilustrowaną".
Jego żoną była Zofia Wanda de Phull (1860–1939), córka Henryka. Ślub wzięli 20 listopada 1890. Mieli córkę Jadwigę, chemiczkę, żonę Adama Kolitowskiego.
Dorobek naukowy.
Ołtuszewski był pierwszym, który wykazał bezpośredni związek między fonacją a artykulacją, w warunkach fizjologii jak i patologii. Jako pierwszy w Polsce opisał koordynacyjny skurcz krtani i afonię spastyczną. Był autorem kilkudziesięciu prac z dziedziny fizjologii i patologii mowy, w języku polskim, niemieckim, rosyjskim i francuskim.

</doc>
<doc id="1994955" url="https://pl.wikipedia.org/wiki?curid=1994955" title="Domingo Salcedo">
Domingo Salcedo

José Domingo Salcedo González (ur. 9 listopada 1983 w Concepción) - paragwajski piłkarz występujący najczęściej na pozycji lewego pomocnika. Od 2008 roku zawodnik CSD Colo-Colo, grającego w Primera División de Chile.
Kariera klubowa.
Salcedo rozpoczął karierę w Cerro Porteño, skąd przeszedł do argentyńskiego Racing Club de Avellaneda. W styczniu 2008 za sumę wynoszącą 1,000,000 dolarów został sprzedany do chilijskiego CSD Colo-Colo. Jest on jednym z najdroższych transferów w historii klubu - więcej kosztowali tylko Lucas Barrios (2,000,000 dolarów) i Macnelly Torres (2,400,000 dolarów).
Kariera reprezentacyjna.
Salcedo występuje w reprezentacji Paragwaju od roku 2005. Był uczestnikiem Copa América 2007.
Życie prywatne.
Brat Domingo, Santiago, również jest piłkarzem.

</doc>
<doc id="1994956" url="https://pl.wikipedia.org/wiki?curid=1994956" title="Linia U6 metra w Monachium">
Linia U6 metra w Monachium

Linia U6 metra w Monachium – linia metra w Monachium o długości 27,4 km i 26 stacjach. Biegnie w kierunku północ-południe-zachód od Garching-Forschungszentrum przez Fröttmaning, Münchner Freiheit, Odeonsplatz, Marienplatz, Sendlinger Tor, Implerstraße i Harras do Klinikum Großhadern.

</doc>
<doc id="1994957" url="https://pl.wikipedia.org/wiki?curid=1994957" title="Dojrzałość emocjonalna">
Dojrzałość emocjonalna

Dojrzałość emocjonalna – modyfikacja pierwotnych mechanizmów regulacyjnych opartych na popędach i impulsach emocjonalnych w wyniku socjalizacji. 
W procesie wychowania dochodzi do wyzbycia się przez człowieka form wyrażania emocji charakterystycznych dla okresu dzieciństwa. Osoba dojrzała emocjonalnie świadomie uczestniczy w otaczającej ją rzeczywistości, stosując rozsądek przy podejmowaniu decyzji i w relacjach interpersonalnych, a nie, jak dotychczas, kierując się tylko reakcjami emocjonalnymi. Zmiany w reakcjach polegają na wygaszeniu form wybuchowych, gwałtownych, nieodpowiednich dla danego bodźca i sytuacji. Przemiany te są rezultatem oddziaływań, które prowadzą do wyuczenia się kiedy, w jaki sposób, w jakiej formie i w jakim stopniu mogą być zaspokajane poszczególne potrzeby. 
Najważniejszym warunkiem prawidłowego rozwoju emocjonalnego jest uczestniczenie w życiu społecznym. Innym istotnym czynnikiem jest właściwe kierownictwo (rodziny, nauczycieli, grupy).
Dojrzałość emocjonalna wyrażana jest przez tzw. wiek emocjonalny. Dzieląc wiek emocjonalny przez wiek życia otrzymuje się iloraz emocjonalny.

</doc>
<doc id="1994958" url="https://pl.wikipedia.org/wiki?curid=1994958" title="Ostatnie kuszenie Chrystusa">
Ostatnie kuszenie Chrystusa



</doc>
<doc id="1994959" url="https://pl.wikipedia.org/wiki?curid=1994959" title="Crimen sollicitationis">
Crimen sollicitationis

Crimen sollicitationis () – dokument wydany przez Kongregację Świętego Oficjum w 1922, który ujednolicał procedury postępowania wobec kapłanów Kościoła katolickiego, oskarżonych m.in. o wykorzystywanie sakramentu pokuty do solicytacji, czyli składania propozycji seksualnych penitentom. Instrukcja była precyzyjnym opisem szczegółowo określonych kroków, które miały doprowadzić do procesu kanonicznego, czyli wewnątrzkościelnego procesu decydującego o tym, czy oskarżony kapłan może wykonywać obowiązki duszpasterskie. Procedura opierała się na metodach pośrednich, obejmujących badanie wiarygodności oskarżającego oraz życia oskarżonego księdza.
Historia.
W 1917 roku, wprowadzono decyzją papieża Benedykta XV nowy Kodeks Prawa Kanonicznego, który stwierdzał, że osądzanie pewnej liczby wykroczeń i przestępstw kanonicznych leży wyłącznie w kompetencjach Świętej Kongregacji Świętego Oficjum. W 1922 roku Święte Oficjum wydało instrukcję "Crimen sollicitationis", w sprawie szczególnie ciężkiego przestępstwa naruszenia świętości i godności sakramentu pokuty przez księdza katolickiego – namawiania penitenta do grzechu przeciw szóstemu przykazaniu.
Przepisy z 1922 roku brały pod uwagę Konstytucję Apostolską "Sacramentorum paenitentiae" z 1741 roku, oraz nienaruszalność tajemnicy spowiedzi, z której wynikało iż ksiądz nie mógł być przesłuchiwany bez jej zagrożenia, czyli ujawnienia grzechów spowiadanego. Przestępstwo było uważane za tak hańbiące, iż procedura miała gwarantować również ochronę księdza przed zniesławieniem, dopóki nie udowodniono winy. Celem instrukcji nie było opisanie całego sposobu postępowania instytucji wobec niewłaściwych zachowań seksualnych duchowieństwa, tylko ustalenie procedury dotyczącej szczególnie delikatnej sytuacji, w której absolutnej szczerości penitenta odpowiada obowiązek absolutnej dyskrecji kapłana. Przez częściową analogię została ona rozszerzona na inne przypadki niemoralnego postępowania kapłanów: crimen pessium, czyli zachowań homoseksualnych, oraz w stosunku na aktów pedofilii i zoofilii.
Instrukcja z 1922 roku została wysłana do biskupów. W 1962 roku papież Jan XXIII zdecydował o przedruku instrukcji z 1922 roku z dodatkiem na temat procedur w przypadkach dotyczących zakonników. Egzemplarze tekstu, podpisanego przez kardynała Alfreda Ottavianiego, sekretarza Świętego Oficjum, miały być rozdane biskupom podczas II soboru watykańskiego (1962-1965). Jednakże rozprowadzono tylko część nakładu.
Po soborze sprawy „solicytacji” pozostały w gestii Kongregacji Nauki Wiary (poprzednio Świętego Oficjum; nazwa została zmieniona w 1965 roku), aż do 1989 roku, a instrukcją "Crimen sollicitationis" posługiwano się aż do wydania nowych norm, zawartych w motu proprio "Sacramentorum sanctitatis tutela" z 2001 roku. Od 1989 do 2005 roku sprawy te znalazły się w kompetencjach Kongregacji ds. Kultu Bożego i Dyscypliny Sakramentów. Od 2005 roku do dziś zajmuje się nimi Kongregacja ds. Duchowieństwa.
Kodeks prawa kanonicznego wprowadzony decyzją Jana Pawła II w 1983 roku odnowił przepisy w zakresie kanonu 1395, § 2: «Duchowny, który w inny sposób wykroczył przeciw szóstemu przykazaniu Dekalogu, jeśli jest to połączone z użyciem przymusu lub gróźb, albo publicznie lub z osobą małoletnią poniżej lat szesnastu, powinien być ukarany sprawiedliwymi karami, nie wyłączając w razie potrzeby wydalenia ze stanu duchownego». Zgodnie z KPK z 1983 roku procesy przeprowadzane są w diecezjach. W 1994 roku Stolica Apostolska udzieliła zgody biskupom Stanów Zjednoczonych, by definiowali przestępstwo kanoniczne wykorzystania seksualnego dzieci do osiemnastu lat, w związku z normami prawa karnego obowiązującego w USA. Normy dla Stanów Zjednoczonych zostały w 1996 roku rozszerzone na Irlandię. W międzyczasie sprawa specjalnych procedur w wypadkach wykorzystywania seksualnego była dyskutowana w Kurii Rzymskiej. Ostatecznie Papież Jan Paweł II zadecydował, aby wykorzystywanie seksualne osoby nieletniej poniżej osiemnastego roku życia, którego dopuszcza się duchowny, włączyć do nowej listy przestępstw kanonicznych zastrzeżonych Kongregacji Nauki Wiary. Przedawnienie w tych przypadkach zostało ustalone na dziesięć lat, poczynając od ukończenia osiemnastego roku życia przez ofiarę. Nowe prawo w formie motu proprio, noszące tytuł "Sacramentorum sanctitatis tutela", zostało promulgowane 30 kwietnia 2001 roku. List podpisany przez kard. Josepha Ratzingera oraz abpa Tarcisia Bertone, odpowiednio prefekta i sekretarza Kongregacji Nauki Wiary, został wysłany do wszystkich biskupów katolickich 18 maja 2001 roku. List informował biskupów o nowym prawie oraz o nowych procedurach, które zastępowały instrukcję "Crimen sollicitationis".
Treść.
Na początku rozbudowany tytuł Instrukcji kieruje ją do wszystkich patriarchów, biskupów, arcybiskupów i ordynariuszy, również obrządku wschodniego uznających zwierzchnictwo papieża. Określa treść dokumentu jako instrukcję postępowania w przypadku kanonicznego (kościelnego) „przestępstwa solicytacji”, do przechowywania w tajnym archiwum kurii, do użytku wewnętrznego, z zakazem publikacji i komentowania. Instrukcja podzielona jest na: Uwagi wstępne, po których następują 4 części, i zawiera 74 paragrafy. W treści instrukcji zawarte są odniesienia do zapisów prawa kanonicznego, i do aneksów w postaci formularzy dotyczących przesłuchań oraz treści przysięgi zachowania tajemnicy.
„Uwagi wstępne” (pargraf 1-14) – definiują kanoniczne „przestępstwo solicytacji”, które zachodzi „gdy ksiądz – w trakcie samej czynności sakramentu spowiedzi; przed lub natychmiast po spowiedzi; w związku z lub pod pretekstem spowiedzi lub nawet bez związku ze spowiedzią (ale) w konfesjonale lub innym miejscu, przeznaczonym do wysłuchiwania spowiedzi i sprawiającym wrażenie, że wysłuchuje się tam spowiedzi – próbował nakłonić lub sprowokować penitenta (kimkolwiek on lub ona by byli) do niemoralnych lub nieprzyzwoitych czynów, czy to przy użyciu słów, znaków, skinięć głową, dotyku lub poprzez wiadomość na piśmie (przeznaczoną do przeczytania od razu lub później) lub zuchwale poważył się mieć niestosowną albo nieprzyzwoitą rozmowę lub wzajemny stosunek z tą osobą” – cytat definicji z Konstytucji "Sacramentum Poenitentiae", §1. z roku 1741. Odpowiedzialnym za postawienie tej „niesłychanej zbrodni” przed sądem (kanonicznym) jest lokalny ordynariusz, który może przewodniczyć procesowi osobiście lub poprzez upoważnionego duchownego. Ze szczególnych powodów można przekazać sprawę bezpośrednio Świętej Kongregacji Świętego Oficjum, lub też ona sama może ją przejąć. Ordynariusz ma prawo sądzić obwinionego również wtedy, gdy jest zakonnikiem, zaznaczając że bezpośredni przełożony zakonnika ma prawo do nakładania pokuty, i przeniesienia go w inne miejsce, chyba że lokalny ordynariusz tego zabroni, z powodu wpłynięcia skargi. Ordynariusz ma prawo powołać do procesu asesorów rzeczoznawców. W procesie muszą wziąć udział: rzecznik sprawiedliwości (oskarżyciel), adwokat obwinionego i notariusz. Wszyscy powołani do uczestniczenia w procesie muszą być duchownymi w dojrzałym wieku, doktorami prawa kanonicznego lub ekspertami. Wszyscy oni, obwiniony oraz inne osoby powołane do procesu, muszą składać przysięgę zachowania tajemnicy, a w przypadku jej złamania podlegają automatycznej ekskomunice, której zdjęcie zarezerwowane jest wyłącznie dla osoby papieża. Przysięga zachowania tajemnicy składają także obwiniający i świadkowie, nie podlegają jednak automatycznej ekskomunice, chyba że ostrzeże się ich przed taką karą w trakcie zeznań. Przysięga zachowania tajemnicy dotyczy wyłącznie wiedzy nabytej podczas procesu, czyli nie tej którą posiadają obwiniający i świadkowie niezależnie od procesu. Doprecyzowuje to załącznik do instrukcji tekstu przysięgi:
Część I (paragrafy 15-27) „Początkowe doniesienia o przestępstwie” – nakłada na poszkodowanego obowiązek denuncjacji „solicytującego” spowiednika przed ordynariuszem w ciągu miesiąca. Prawo do denuncjacji mają również wszyscy którzy posiadają informacje o przestępstwie. Ekskomunice latae sententiae (automatycznie z mocy prawa) podlega ofiara „solicytacji”, która zaniecha denuncjacji. Denuncjator składa doniesienie pod przysięgą. Zabrania się podczas przepytywania pytać o jego ewentualną zgodę na „solicytację” i zwalnia z obowiązku ujawniania własnego współudziału, czy zgody na „solicytację”, o czym ma być wyraźnie poinformowany. Po złożeniu doniesienia ordynariusz powiadamia rzecznika sprawiedliwości, który ma stwierdzić czy przypadek podpada pod kategorię „solicytacji”. Jeśli po jego orzeczeniu nie zgodzi się z nim ordynariusz, rzecznik ma obowiązek przekazać sprawę Świętemu Oficjum, jeśli zgadzają się obydwaj, że przestępstwa nie było – akta zostają złożone w tajnym archiwum; jeśli zaszło, należy przejść do dochodzenia.
Część II – Proces
Rozdział 1 (paragrafy 29-41) – „Dochodzenie”. Wszczyna się specjalne śledztwo, ponieważ rzadko się zdarza by takie przestępstwo miało świadków. Sprawdza się w tajnym archiwum, czy zdarzały się już takie oskarżenia, również w miejscach gdzie obwiniony przebywał wcześniej; przesłuchuje się duchownych znających obwinionego i „solicytowanego” na temat ich życia, prowadzenia się i reputacji, a szczególnie skłonności do kłamstwa, czy ewentualnej wrogości między stronami; lub zabiega o takie informacje w inny sposób, a także wzywa się inne osoby, które mogły być „solicytowane” przez obwinionego; zastrzega się największą dyskrecję tego postępowania.
Rozdział 2 (paragrafy 42-46) – „Środki kanoniczne i napominanie obwinionego”. Po zamknięciu wstępnego śledztwa należy: a) jeśli oskarżenie jest bezpodstawne, utrwalić to w aktach, a dokumentację obwinienia zniszczyć; b) jeśli nie ma jasności, akta archiwizuje się na wypadek, gdyby oskarżenie się powtórzyło; c) jeśli materiał jest obciążający, ale za mało by wystąpić z formalnym oskarżeniem, obwiniony zostaje upomniany z ostrzeżeniem iż grozi mu proces kanoniczny; akta przechowuje się w archiwum wraz z odnotowaniem reakcji, jak obwiniony przyjął napomnienie; zarówno rzecznik sprawiedliwości, jak i obwiniony mają prawo odwołania się od tej decyzji do Świętej Kongregacji Świętego Oficjum; d) jeżeli dowody są dostatecznie obciążające, następuje formalne oskarżenie.
Rozdział 3 (paragrafy 47-54) – „Postawienie obwinionego w stan oskarżenia”. Oskarżony zostaje wezwany przed sąd. Proponuje mu się przyznanie się do winy przed formalnym oskarżeniem. Jeśli przyznanie się oskarżonego jest kompletne, sprawę można zamknąć końcowym wyrokiem; jeśli oskarżony się nie przyznał, przyznanie jest niekompletne, albo odrzucił wyrok, odczytuje mu się dekret ordynariusza stawiający go w stan oskarżenia. Sędzia może zawiesić oskarżonego we wszystkich czynnościach, lub tylko wysłuchiwania spowiedzi albo nakazać mu pobyt w miejscu odosobnionym pod nadzorem. Następuje przesłuchanie oskarżonego dbając by nie została ujawniona tożsamość oskarżających i donosicieli oraz – aby nie została ujawniona tajemnica spowiedzi, czyli wyznania penitenta; Sędziemu nie wolno nakłaniać oskarżonego by złożył przysięgę mówienia prawdy. Po zakończeniu tej fazy akta przekazuje się ordynariuszowi (chyba że sam pełni funkcję sędziego). Jeśli oskarżony wykazuje nieposłuszeństwo, sprawa zostaje przekazana Świętemu Oficjum.
Rozdział 4 (paragrafy 55-60) – „Omówienie sprawy, ostateczny wyrok i apelacja”. Ordynariusz przydziela oskarżonemu obrońcę i daje czas na przygotowanie obrony. Następnie na podstawie akt, wszelkich dokumentów dostarczonych przez obrońcę i rzecznika sprawiedliwości ogłasza decyzję: skazującą, uniewinniającą, lub umarzającą, jeśli żywi wątpliwość w związku z brakiem dowodów. Od wyroku oskarżony lub rzecznik sprawiedliwości mają prawo odwołać się do Najwyższego Trybunału Świętego Oficjum. Apelacja zapewnia odroczenie wyroku, ale pozostaje w mocy zawieszenie oskarżonego w czynnościach kapłańskich i nakłada obowiązek przekazania pełnej dokumentacji do Świętego Oficjum.
Część III (paragrafy 61-65) – „Kary”. Winny może być suspendowany (zawieszony) od odprawiania Mszy, wysłuchiwania spowiedzi lub ogłoszony niezdolnym do jej wysłuchiwania, pozbawiony beneficjów, godności, prawa głosu i głosowania w ciałach kolegialnych Kościoła, a w cięższych przypadkach przeniesiony do stanu świeckiego. Na wyrok wpływa ilość pokrzywdzonych, ich wiek i stan; Ciężar przestępstwa zwiększa jego związek z ewentualną herezją lub fałszywa doktryną. Przeniesienie do stanu świeckiego następuje, gdy stało się niewątpliwe, że oskarżony nie rokuje nadziei na poprawę. Należy nałożyć dodatkowe kary mające charakter pokutny, szczególnie ćwiczenia duchowe, obowiązek wyrzeczenia się herezji jeśli miała miejsce; recydywiści mają być poddani specjalnemu nadzorowi; można wydać nakaz lub zakaz osiedlania się w określonym miejscu.
Część IV (paragrafy 66-70) – „Oficjalne powiadomienia”. Ordynariusz ma obowiązek natychmiastowego poinformowania Świętego Oficjum o doniesieniu o „solicytacji”. Tak samo o wyniku procesu, a jeśli oskarżony jest zakonnikiem, również Generała Zakonu. Jeśli ksiądz skazany lub napomniany za „przestępstwo solicytacji” ma przenieść się w nowe miejsce pobytu, należy ostrzec ordynariusza tego miejsca wraz z powiadomieniem go o ewentualnym suspendowaniu. Powiadomienia mają odbywać się „pod sekretem Świętego Oficjum”.
Część V (paragrafy 71-74) – „Crimen Pessimum”. Tytuł stanowi nazwę „niezwykle grzesznego” aktu homoseksualizmu dokonanego przez księdza. Dotyczy go całość instrukcji "Crimen Sollicitationis", poza wyjątkiem obowiązku denuncjacji. Skutki karne opisane w Instrukcji dotyczą też aktów pedofilii lub zoofilii.
Stosunek do prawa świeckiego.
Fundamentem relacji pomiędzy prawem kościelnym – Kodeksem prawa kanonicznego (KPK) a prawem „świeckim” (państwowym) jest rozdzielność zakresów, oparta o rozdział państwa od kościoła. KPK definiuje inne przestępstwa niż kodeks karny, dotyczące wyłącznie naruszeń świętości doktryny, kultu lub innych specyficznych praktyk kościelnych. Naruszenia te niekoniecznie są przestępstwami w rozumieniu kodeksów karnych, chyba że dotyczą naruszenia swobody kultu i wyznania. KPK odnosi się do organizacji kościelnych na całym świecie, natomiast prawa karne poszczególnych państw są zróżnicowane. Prawo kościelne nie zastępuje prawodawstwa karnego krajów w których działa, i nie jest stosowane zamiast prawa karnego, ale obok – służy do określania czy dany postępek duchownego kwalifikuje go do odsunięcia od misji duszpasterskiej. Czyny duchownych będące przestępstwami w rozumieniu prawa karnego są ścigane i sądzone na mocy praw krajów, których duchowni są obywatelami, lub w których zamieszkują. Zasada rozdziału państwa od kościoła nie zezwala Kościołowi na wchodzenie w prerogatywy prawa państwowego i orzekanie za pomocą własnych procedur, czy dany czyn jest przestępstwem w rozumieniu prawa karnego. Nie ma też podstaw by żądać, aby prawodawstwo kościelne regulowało sprawy stosunku do prawa świeckiego, ponieważ obywatele państw podlegają ich prawom z samej mocy tych praw, bez względu na to czy prawo kościelne to akceptuje czy nie.
Dotyczy to również instrukcji "Crimen Sollicitationis", która z definicji odnosi się do naruszenia świętości sakramentu pokuty (spowiedzi), nie zaś do przestępstwa pedofilii. Jest to jednak przypadek, w którym postępowanie księdza może naruszyć zarówno prawo świeckie, jak i kościelne. Ciężki grzech duchownego, jakim jest wykorzystywanie seksualne kogokolwiek pod pretekstem spowiedzi nie był przestępstwem w rozumieniu kodeksu karnego. Jednak od lat 70. XX wieku, pojawiła się tendencja do kryminalizacji lub uznania za czyn zabroniony zachowań znanych jako molestowanie seksualne – „sexual harrasment”, wobec osób dorosłych. Gdy molestowana podczas spowiedzi osoba jest dzieckiem czy osobą nieletnią, może to być przestępstwo podpadające pod kodeks karny i ścigane z oskarżenia publicznego jako wykorzystywanie seksualne dzieci.
V część Instrukcji wspomina też o przestępstwach seksualnych przeciwko Kościołowi niezależnych od kontekstu spowiedzi. Wymienia ona trzy takie przestępstwa: homoseksualizm, zoofilia i pedofilia. 
Według środowisk Kościoła katolickiego ilustruje to dylemat który może się pojawić na styku prawa kanonicznego i prawa państwowego. Gdyby Instrukcja nakazywała zgłaszanie organom ścigania danego kraju przestępstw w takim zakresie, w jakim obejmują je kodeksy karne czy prawa miejscowe, to przykładowo w krajach muzułmańskich istniałby kościelny obowiązek denuncjowania organom sprawiedliwości homoseksualistów spośród duchownych i świeckich wyznawców chrześcijaństwa. Sprawa oceny ewentualnych obowiązków Kościoła wobec prawa świeckiego jest determinowana kontekstem kulturowym.
Kontrowersje.
Instrukcja "Crimen Sollicitationis" stała się głośna wskutek afery wokół przestępstw seksualnych w Kościele katolickim, a ściślej wobec licznych oskarżeń duchownych o pedofilię. Dokument ów został ogłoszony przez media koronnym dowodem w oskarżeniu Kościoła katolickiego o zbudowanie z premedytacją systemu ukrywania przestępstwa pedofilii wśród księży. Niezgodnie z faktyczną treścią dokumentu ogłoszono ją instrukcją narzucającą milczenie ofiarom i świadkom pedofilii pod karą ekskomuniki. Metodą ukrywania miało być przenoszenie księży do innych parafii, oraz niewspółmierność kar w stosunku do uczynionego zła.
Dokument otwiera nakaz „pieczołowitego przechowywania w tajnym archiwum kurii do użytku wewnętrznego” oraz zakaz publikacji i opatrywania komentarzami. Zakaz dyskusji oznacza konieczność ścisłego stosowania dokumentu w praktyce, bez publicznej czy nawet wewnątrzkościelnej dyskusji na temat adekwatności procedury do występku. , duchowny, który upublicznił fakt istnienia instrukcji, argumentował utajnienie tradycyjnym przywilejem Kościoła osądzania oskarżanych duchownych o różne przestępstwa tylko przed sądami kościelnymi. Jednak w sensie prawnym praktyka ta była w momencie formułowania dokumentu nieaktualna, gdyż rozdział państwa od kościoła rozdzielił również kompetencje sądów świeckich i kościelnych, likwidując ten przywilej w takim zakresie, w jakim postępowanie duchownych naruszało świeckie kodeksy karne i cywilne. 
Kontrargumentacja środowisk Kościoła katolickiego.
W 1922 roku, w którym ogłoszono Instrukcję, samo zjawisko życia seksualnego, szczególnie jego ciemnych stron, poddane było społecznym tabu. Wysoko ceniono dyskrecję wokół sfery seksualnej, a publiczne ujawnianie przestępstw seksualnych narażało również ofiarę na wstyd. Instrukcja była prawdopodobnie jedynym dokumentem na świecie, który zwracał uwagę na przestępstwo pedofilii, choć pod specyficznym kątem potrzeb Kościoła. Od tamtego czasu nastąpiło wiele fundamentalnych zmian kulturowych w cywilizacji europejskiej, które gruntownie zmieniły stosunek do seksu, do dzieciństwa, do edukacji. Częścią tego procesu była sekularyzacja lub ateizacja społeczeństw. Znacząco zmieniła się pedagogika i edukacja, której punktem centralnym stało się dziecko jako podmiot o szczególnych potrzebach psychospołecznych, co znacząco złagodziło surową praktykę edukacji szkolnej i rodzinnej, opartą o kary cielesne. W ciągu lat nastąpiło przesunięcie w dziedzinie moralności, gdzie sprawy seksu (wolność seksualna) przestały być towarzyskim i obyczajowym tabu, stając się często przedmiotem otwartych publicznych debat, nawet w stosunku do konkretnych osób. Zmieniła się też wrażliwość społeczna dotycząca przestępstw seksualnych. Znaczny wpływ na szybkie tempo zmian miała tzw. rewolucja seksualna. Nastrojom tym uległ w pewnym stopniu sam Kościół. Mimo papieskiego sprzeciwu dla tych tendencji, wyrażonego w encyklice Humanae Vitae z roku 1968, . Pojawił się «model terapeutyczny» – oczekiwano, że biskup powinien raczej «uzdrawiać», niż «karać». Przekonanie o dobrodziejstwach podejścia psychoterapeutycznego warunkowało wiele łagodnych decyzji nie uwzględniających możliwości recydywy, co stało się w przyszłości powodem wielu oskarżeń pod adresem Kościoła. Mimo to Kościół pozostał ostają konserwatywnego stosunku do seksu poddanego społecznej kontroli, jako obszaru odpowiedzialności za potomstwo i za relacje międzyosobowe.
Na tym tle wymagania stawiane wiernym stanowią kontrast z postępowaniem niektórych księży oraz faktyczną czy domniemaną tolerancją okazywaną im przez przełożonych. 
Podejrzenie o podwójną moralność stało się według części środowisk katolickich narzędziem polemicznym w zwalczaniu wpływów Kościoła na sferę publiczną i prywatną ze strony ideologicznych przeciwników, szczególnie nurtów lewicowych, antyklerykalnych i ateistycznych.

</doc>
<doc id="1994962" url="https://pl.wikipedia.org/wiki?curid=1994962" title="Jak to się robi w Ameryce">
Jak to się robi w Ameryce

Jak to się robi w Ameryce (ang. "How To Make It In America", 2010-2011) – amerykański serial komediowy. Jego światowa premiera odbyła się 14 lutego 2010 roku, natomiast w Polsce odbyła się 21 maja 2010 roku na antenie HBO.
Opis fabuły.
Dwaj młodzi nowojorczycy, Ben Epstein (Bryan Greenberg) i Cam Calderon (Victor Rasuk) marzą o karierze w branży odzieżowej. Są gotowi na wszystko, by osiągnąć cel. Mniejsze lub większe oszustwa to cena, jaką muszą płacić za realizację swojego marzenia. Z pomocą Rene (Luis Guzmán), kuzyna Cama, który próbuje wprowadzić na rynek nowy napój energetyczny, oraz przyjaciela, który zna najważniejszych ludzi w mieście, obaj wyruszają na podbój świata mody. Są przekonani, że mieszanka dobrych chęci, zapału, odpowiednich znajomości i sprawdzonych układów wystarczy, aby odnieść amerykański sukces.

</doc>
<doc id="1994963" url="https://pl.wikipedia.org/wiki?curid=1994963" title="Holsted">
Holsted

Holsted – miasto w Danii, położone ok. 230 km na zachód od Kopenhagi. Populacja: 3172 (stan na dzień 1 stycznia 2010). 
Do 2007 r. siedziba władz byłej gminy Holsted, od 2007 r. w gminie Vejen.

</doc>
<doc id="1994964" url="https://pl.wikipedia.org/wiki?curid=1994964" title="Time and Tide (album Basi)">
Time and Tide (album Basi)

Time and Tide – debiutancki album studyjny Basi wydany w 1987 roku przez Epic Records.
Tło.
Był to pierwszy album Basi wydany po jej odejściu z zespołu Matt Bianco. Stylistycznie album był połączeniem modnego wówczas nurtu sophisti-pop z jazzem oraz muzyką brazylijską. Z płyty wydano aż sześć singli, z których największym powodzeniem cieszyły się „Promises”, „New Day for You” oraz szczególnie „Time and Tide”, który pozostaje najwyżej notowanym utworem Basi na amerykańskiej liście Hot 100. Wszystkie piosenki cieszyły się też powodzeniem na tamtejszej liście Adult Contemporary.
Album został wydany w Europie w kwietniu 1987, a w sierpniu w Stanach Zjednoczonych. Choć cieszył się popularnością we Francji, gdzie otrzymał status złotego, to w innych krajach nie sprzedał się dobrze. Z największym sukcesem spotkał się w USA, gdzie niespodziewanie sprzedał się w ilości przekraczającej milion kopii i został certyfikowany jako platynowy. W 2013 roku niezależne brytyjskie wydawnictwo Cherry Red Records wydało dwupłytową reedycję albumu, zawierającą dodatkowo wersje instrumentalne i remiksy.
Lista piosenek.
Wszystkie utwory zostały napisane przez Basię Trzetrzelewską oraz Danny’ego White’a, o ile nie podano inaczej.

</doc>
<doc id="1994965" url="https://pl.wikipedia.org/wiki?curid=1994965" title="Gillian Rolton">
Gillian Rolton

Gillian Rolton (ur. 3 maja 1956 w Adelaide, zm. 18 listopada 2017 tamże) – australijska amazonka
sportowa, dwukrotna złota medalistka olimpijska.
Sukcesy odnosiła we Wszechstronnym Konkursie Konia Wierzchowego. Brała udział w dwóch igrzyskach (IO 92, IO 96), na obu zdobywała złote medale. W 1992 w Barcelonie oraz w 1996 w Atlancie wywalczyła złoto w drużynie.

</doc>
<doc id="1994967" url="https://pl.wikipedia.org/wiki?curid=1994967" title="Everode">
Everode

Everode – dzielnica gminy Freden (Leine) w Niemczech, w kraju związkowym Dolna Saksonia, w powiecie Hildesheim. Do 31 października 2016 jako samodzielna gmina wchodziła w skład gminy zbiorowej Freden (Leine).

</doc>
<doc id="1994968" url="https://pl.wikipedia.org/wiki?curid=1994968" title="AMC Matador">
AMC Matador

AMC Matador – samochód osobowy klasy wyższej produkowany pod amerykańską marką AMC w latach 1970 – 1978.
Pierwsza generacja.
AMC Matador I został zaprezentowany po raz pierwszy w 1970 roku.
Model Matador pojawił się w ofercie AMC jako następca linii modelowej Rebel. Samochód utrzymany został w charakterystycznych proporcjach dla ówczesnych pojazdów American Motors. 
Samochód zyskał podłużną tylną część nadwozia z podłużnymi, wąskimi lampami, a także nisko osadzonymi reflektorami w pasie przednim. Z obu stron nadwozia samochód wyróżniał się chromowanym wykończeniem, a także wyraźnie zarysowanymi błotnikami.
Druga generacja.
AMC Matador II został zaprezentowany po raz pierwszy w 1974 roku.
Pracując nad drugą generacją modelu Matador, AMC zdecydowało się obszernie zmodernizować dotychczas produkowaną wersję. W ten sposób zachowano taki sam kształt nadwozia, wytłoczenia drzwi i linię okien, od nowa tworząc jednocześnie projekt pasa przedniego, tylnego i deski rozdzielczej.
Druga generacja Matadora wyróżniała się kanciastym przedłużeniem widocznym na szerokości atrapy chłodnicy, a także wyżej osadzonymi dwuczęściowymi reflektorami. Z tyłu pojawiły się z kolei większe, prostokątne reflektory, między którymi znalazła się wnęka na atrapę chłodnicy.

</doc>
<doc id="1994969" url="https://pl.wikipedia.org/wiki?curid=1994969" title="Jakub Nowak (muzyk)">
Jakub Nowak (muzyk)

Jakub Nowak - polski multiinstrumentalista, realizator dźwięku, producent muzyczny pochodzący z Jawora.
Biografia.
Urodzony w Jaworze 6 maja 1977 roku. Absolwent Guitar Craft Roberta Frippa.
Od 2003 roku związany twórczo ze Zbigniewem Krzywańskim i Jackiem Bończykiem. Razem tworzyli i nagrywali w latach 2003-2020.
Jako realizator dźwięku live obsługiwał między innymi: Söhne Mannheims, Nina Hagen, Macka B, Buena Vista Social Club,
Burning Spear, Black Uhuru, Station 17, Blumentopf, Ich Troje, Marcin Daniec, Krzysztof Krawczyk, Ga-Ga/Zielone Żabki, Hedone,
Kamil Bednarek, Urszula, Ania Rusowicz i wielu innych.
Jako muzyk uczestniczył w spektaklach "Obywatel" w Teatrze im. Wilama Horzycy w Toruniu i "Terapia Jonasza" z udziałem m.in.
Renaty Przemyk i Piotra Machalicy.

</doc>
<doc id="1994971" url="https://pl.wikipedia.org/wiki?curid=1994971" title="Freden (Leine)">
Freden (Leine)

Freden (Leine) – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim. Do 31 października 2016 siedziba gminy zbiorowej Freden (Leine). Dzień później gmina zbiorowa została rozwiązana a jej trzy gminy: Everode, Landwehr oraz Winzenburg stały się dzielnicami gminy samodzielnej.

</doc>
<doc id="1994972" url="https://pl.wikipedia.org/wiki?curid=1994972" title="Jeanne-Marie Leprince de Beaumont">
Jeanne-Marie Leprince de Beaumont

Jeanne Marie Leprince de Beaumont (ur. 26 kwietnia 1711 w Rouen, zm. 8 września 1780 w Chavanod) – francuska pisarka i edukatorka epoki oświecenia.
Życiorys.
Była najstarszą córką malarza i rzeźbiarza Jean-Baptiste'a Nicolasa Leprince'a i jego pierwszej żony Marie-Barbe Plantart. W wieku czternastu lat zaczęła kształcić się na nauczycielkę przy klasztorze w Ernemont. W 1733 roku wstąpiła do nowicjatu, jednak po dwóch latach zrezygnowała z życia zakonnego.
W 1737 roku, jako nauczycielka muzyki na lotaryńskim dworze Stanisława Leszczyńskiego poślubiła tancerza Claude-Antoine'a Maltera. Małżeństwo było nieważne m.in. z powodu braku wymaganej zgody ojca. Po rozstaniu z Malterem związała się z Antoine'em Grimardem, markizem de Beaumont. Pierwsze utwory literackie, wydane w 1748 roku, podpisywała już "Le P. de B." lub "Le Prince D. B.".
Pod koniec 1748 roku wyjechała do Anglii, gdzie pracowała dla rodzin należących do londyńskiej elity jako guwernantka. Wkrótce zaczęła publikować antologie tekstów literackich, popularnonaukowych i polemicznych, w tym również na tematy pedagogiczne. Najsłynniejszym jej dziełem był przeznaczony dla dzieci "Magasin des enfants", pierwotnie wydany w 1756 roku i wielokrotnie wznawiany aż do drugiej połowy XIX wieku. Początkowo miał on służyć jako pomoc do nauki francuskiego dla młodych Angielek, ale wkrótce zyskał sobie ogromną popularność również we Francji, a także doczekał się przekładów na inne języki, w tym polski ("Magazyn dziecinny", tłum. Eustachy Dębicki, 1768). Książka pomyślana była jako zbiór dialogów między guwernantką i jej uczennicami, zawierający rozważania moralne, informacje z dziedziny historii, fizyki i biologii, parafrazę opowieści starotestamentowych, powiastki i anegdoty, a także baśnie, będące przeważnie adaptacją wcześniejszych utworów literackich pisarzy francuskich. Największą i najtrwalszą sławę zyskała sobie "Piękna i Bestia", wzorowana na wydanym w 1740 roku tekście Gabrielle-Suzanne Barbot de Villeneuve. Po sukcesie "Magasin des enfants" pisarka opublikowała jego kontynuacje, przeznaczone dla nastoletnich dziewcząt i panien na wydaniu ("Magasin des adolescentes", 1760, oraz "Instructions pour les jeunes dames qui entrent dans le monde et se marient", 1764), a później także wiele innych zbiorów i antologii.
Od 1756 roku Leprince de Beaumont była związana z Thomasem Pinchonem, urzędnikiem kolonialnym zamieszkałym w Londynie. W 1763 roku wróciła do Francji razem ze swoją córką lub siostrzenicą Élisabeth i jej mężem Nicolasem Moreau. Związek z Pinchonem uległ wówczas rozluźnieniu, przez wiele lat jednak utrzymywali znajomość korespondencyjną. Mieszkając w Sabaudii, a od 1773 roku w Avallon w Burgundii, Leprince de Beaumont do końca życia pisała i publikowała utwory literackie, podręczniki i teksty pedagogiczne.
Twórczość.
1748 "Le Triomphe de la vérité"
1750 "Lettres diverses et critiques"
1753 "Education complète ou abrégé de l'histoire universelle, mêlée de géographie, de chronologie"
1754 "Civan roi de Bungo, histoire japonaise"
1756 "Lettres de Madame Du Montier à la marquise de***, sa fille" (tłum. pol. "Listy Jeymość Pani Du Montier", 1780)
1756 "Magasin des enfants" (tłum. pol. Eustachy Dębicki, "Magazyn dziecinny", 1768)
1760 "Magasin des adolescentes" (tłum. pol. Eustachy Dębicki, "Magazyn panieński", 1770)
1764 "Instructions pour les jeunes dames qui entrent dans le monde et se marient" (tłum. pol. Eustachy Dębicki, "Dokończenie magazynu panieńskiego, czyli nauki dla dam dorosłych na świat wychodzących, zabierających się do stanu małżeńskiego", 1773)
1768 "Le Magasin des pauvres, artisans, domestiques, et gens de la campagne" (tłum. pol. "Magazyn ubogich rzemieślników, służących y stanu wieyskiego ludzi", 1774)
1770 "Les Américaines, ou la Preuve de la religion chrétienne par les lumières naturelles" (tłum. pol. "Amerykanki albo dowód religii chrześcijańskiej przez światło przyrodzone", 1784
1772 "Le Mentor moderne ou Instruction pour les garçons et pour ceux qui les élèvent"
1774 "Contes moraux"
1779 "La Dévotion éclairée, ou Magasin des dévotes"

</doc>
<doc id="1994976" url="https://pl.wikipedia.org/wiki?curid=1994976" title="Komisariat Holby">
Komisariat Holby

Komisariat Holby (ang. "Holby Blue", 2007-2008) – brytyjski serial kryminalny nadawany przez stację BBC One od 8 maja 2007 do 5 czerwca 2008 roku. W Polsce nadawany przez BBC Entertainment od 19 maja 2010 roku oraz BBC HD.
Fabuła.
Po atakach terrorystycznych na World Trade Center z 11 września 2001 roku zmieniło się postrzeganie pracy policjantów. Społeczeństwo oczekuje, że stróże prawa zaangażują się także w wojnę z terroryzmem. Zespół funkcjonariuszy nie tylko walczy z bezwzględnymi przestępcami, lecz także stara się tropić zamachowców.

</doc>
<doc id="1994977" url="https://pl.wikipedia.org/wiki?curid=1994977" title="Juuso Pykälistö">
Juuso Pykälistö

Juuso Pykälistö (ur. 21 maja 1975 w Padasjoki) – fiński kierowca rajdowy. W swojej karierze zaliczył 25 startów w Mistrzostwach Świata.
W 1996 roku Pykälistö zadebiutował w Rajdowych Mistrzostwach Świata. Pilotowany przez Eska Mertsalmiego i jadący Oplem Astrą GSI 16V nie ukończył wówczas Rajdu Finlandii z powodu awarii skrzyni biegów. W 2000 roku wystąpił w serii Production Car WRC (mistrzostwach zespołów fabrycznych) w Mistrzostwach Świata startując samochodem Mitsubishi Carisma GT Evo 6. W PCWRC dwukrotnie zajął 2. miejsce: w Rajdzie Szwecji i w Rajdzie Finlandii. W 2005 roku w Rajdzie Sardynii zajął 8. miejsce w klasyfikacji generalnej, najwyższe w swojej karierze. Od 1996 do 2005 wystąpił w 25 rajdach, zdobył łącznie 1 punkt.

</doc>
<doc id="1994978" url="https://pl.wikipedia.org/wiki?curid=1994978" title="Bitwa na przełęczy Motian">
Bitwa na przełęczy Motian

Bitwa na przełęczach Motian – starcie zbrojne, które miało miejsce w dniach 17–18 lipca 1904 roku w trakcie wojny rosyjsko japońskiej.
W połowie lipca dowódca japońskiej 1 Armii, gen. Tamemoto Kuroki zaczął aktywizować działania poprzez ataki na Oddział Wschodni Armii Mandżurskiej na przełęczach Fenshuiling, Daling i Motianling. Rosyjskie wojska odpowiadały na te działania jedynie prowadzeniem rekonesansów wzmocnionymi oddziałami. 
Wraz ze wzmocnieniem Oddziału Wschodniego 10 Korpusem, admirał Jewgienij Aleksiejew zażądał od gen. A. Kuropatkina decydujących działań. Aby pokazać przełożonemu działania Oddziału Wschodniego, gen. Kuropatkin rozkazał prowadzenie operacji zaczepnej na Przełęcz Motianling. Rozkaz nie był zdecydowany i nie polecał opanowania przełęczy, lecz działanie na kierunku przełęczy w zależności od sytuacji i prowadzenia działań przez siły japońskie. Gen. Michaił Skobielew tak po wojnie scharakteryzował rozkaz: „Podobnego rodzaju proza mogła tylko demoralizować podwładnych, bezpowrotnie zabijając w nich chęć zwycięstwa, dusząc ducha walki i pozbywając energii”.
Walki stoczone w dniach 17 i 18 lipca zakończyły się bez wyraźnego rezultatu. W wyniku walk na przełęczach Rosjanie stracili 46 oficerów i 1 507 żołnierzy niższych stopni.

</doc>
<doc id="1994991" url="https://pl.wikipedia.org/wiki?curid=1994991" title="Obszar Chronionego Krajobrazu Wydm Kotliny Toruńsko-Bydgoskiej">
Obszar Chronionego Krajobrazu Wydm Kotliny Toruńsko-Bydgoskiej

Obszar Chronionego Krajobrazu Wydm Kotliny Toruńsko-Bydgoskiej – obszar chronionego krajobrazu położony w środkowej części województwa kujawsko-pomorskiego.
Obszar został utworzony na mocy Rozporządzenia Nr 9/91 Wojewody Bydgoskiego z dnia 14 czerwca 1991 roku. Zajmuje powierzchnię 281 km2.
Lokalizacja.
Obszar stanowi fragment Pradoliny Toruńsko-Eberswaldzkiej, na terenie mezoregionu Kotlina Toruńska (315.35) i mikroregionu Wydmy Puszczy Bydgoskiej (315.354). Znajduje się na południe od Bydgoszczy, wkraczając na terytorium miasta w okolicy lasów położonych na południe od Zakładów Chemicznych „Zachem” i Bydgoskiego Parku Przemysłowego oraz ciągnie się w kierunku wschodnim obejmując większość obszaru Puszczy Bydgoskiej. Na wschodzie graniczy z Obszarem Chronionego Krajobrazu Wydmowy na południe od Torunia, zaś na południowym zachodzie z Obszarem Chronionego Krajobrazu Łąk Nadnoteckich.
Obszar znajduje się na terenie gmin: Bydgoszcz, Białe Błota, Nowa Wieś Wielka, Rojewo, Solec Kujawski i Gniewkowo.
Charakterystyka.
Obszar składa się z dwóch jednostek:
Podobszar zachodni obejmuje podstawowy fragment Kotliny Toruńsko-Bydgoskiej w granicach dawnego województwa bydgoskiego.
Na jego powierzchnię składają się:
Podobszar wschodni obejmuje natomiast obszar położony w okolicach Gniewkowa i Suchatówki.
Obszar Chronionego Krajobrazu pokrywają zwarte kompleksy borów świeżych (z dominującą sosną) oraz jedne z największych w Polsce pola wydmowe. Urozmaiceniem krajobrazu są liczne topole, z których wiele ustanowiono pomnikami przyrody.
Stanowi on strefę masowego wypoczynku mieszkańców Bydgoszczy, Solca Kujawskiego i innych pobliskich miejscowości.
Pola wydmowe.
W granicach Obszaru Chronionego Krajobrazu znajduje się jeden z największych kompleksów wydm śródlądowych występujących w Polsce (obok wydm Puszczy Kampinoskiej, Międzyrzecza Warty i Noteci, wydm Dolnego Śląska, południowej Wielkopolski i Równiny Biłgorajskiej).
Wydmy powstały z piasków akumulacji rzecznej, naniesionych przez wody roztopowe lodowca płynące Pradoliną Toruńsko-Eberswaldzką.
Przeważają wydmy paraboliczne zwrócone ramionami w kierunku zachodnim, gdyż wiatry z tego sektora przeważały w głównych okresach wydmotwórczych. Rzadziej są to wały wydmowe, o dłuższej osi położonej na kierunku zachód-wschód lub nieregularne pagórki. W większości formy wydmowe nie są w pełni wykształcone, często łączą się tworząc system wyniesień różnego kształtu.
Wydmy osiągają wysokość bezwzględną 104 m n.p.m., przy przeciętnym wyniesieniu terasy 69-71 m n.p.m. Średnia ich wysokość względna wynosi 10-25 m, a długość ok. 1700 m, osiągając maksymalne wartości rzędu 5200 m. Nachylenie zboczy dowietrznych w strefie czoła wydm parabolicznych wynosi przeciętnie 10-13°, a zboczy odwietrznych 19-22°. Wartości te są nieco inne w przypadku ramion wydm. Obszary międzywydmowe nie tworzą typowych niecek deflacyjnych, są natomiast często podmokłe i zatorfione z niewielkiej miąższości materiałem organicznym (0,5-1,0 m). Na niewielkiej powierzchni przekształcenia eoliczne są słabsze i nie utworzyły się tam wydmy (np. okolice Wypalenisk, Trzcińca). Kompleks wydm prawie w całości zalesiony jest borami sosnowymi (siedlisko boru świeżego).
Obszar Chronionego Krajobrazu Wydm Kotliny Toruńsko-Bydgoskiej znajduje się w strefie oddziaływań emisji przemysłowych i energetycznych ze strony Bydgoszczy i Torunia (tlenki siarki, azotu, pyły). W związku z tym część drzewostanów zaliczana jest do uszkodzonych pod wpływem tych emisji w stopniu średnim i słabym. Oznacza, to w pierwszym przypadku uszkodzenie aparatu asymilacyjnego drzew od 26% do 60%, a w drugim od 11% do 25%.
Ograniczenia środowiskowe.
Na Obszarze Chronionego Krajobrazu Wydm Kotliny Toruńsko-Bydgoskiej zakazane jest naruszanie stateczności wydm i pól wydmowych. Ze względu na glebo- i wodochronny charakter lasów – niektóre fragmenty kompleksów leśnych nie są wskazane do zrębów całkowitych.
Poza tym obowiązują na tym obszarze zakazy dotyczące obszarów chronionego krajobrazu zawarte w ustawie o ochronie przyrody.

</doc>
<doc id="1994995" url="https://pl.wikipedia.org/wiki?curid=1994995" title="Banteln">
Banteln

Banteln – dzielnica miasta Gronau (Leine) w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Gronau (Leine).

</doc>
<doc id="1994997" url="https://pl.wikipedia.org/wiki?curid=1994997" title="Otidiformes">
Otidiformes



</doc>
<doc id="1995001" url="https://pl.wikipedia.org/wiki?curid=1995001" title="Matthias Baumann">
Matthias Baumann

Matthias Baumann (ur. 5 kwietnia 1963) – niemiecki jeździec sportowy. Dwukrotny medalista olimpijski.
Kariera sportowa.
Sukcesy odnosi we Wszechstronnym Konkursie Konia Wierzchowego. Do zjednoczenia Niemiec reprezentował barwy tego RFN. Brał udział w dwóch igrzyskach (IO 88, IO 92), na obu zdobywał medale. W 1988 w Seulu wywalczył złoto w konkursie drużynowym. Cztery lat później był ponownie członkiem drużyny, tym razem "brązowej". Był także brązowym medalistą mistrzostw świata w drużynie (1990). Zostawał mistrzem indywidualnym Niemiec (1990, 1991, 1992).

</doc>
<doc id="1995003" url="https://pl.wikipedia.org/wiki?curid=1995003" title="Ika">
Ika



</doc>
<doc id="1995005" url="https://pl.wikipedia.org/wiki?curid=1995005" title="Witold Hołówko">
Witold Hołówko

Witold Hołówko (ur. 8 kwietnia 1919 w Semipałatyńsku, zm. 14 kwietnia 1987 w Gdańsku) – polski lekarz psychiatra.
Urodził się w rodzinie zesłańców na Syberię, którzy w roku 1921 w ramach repatriacji wrócili do Polski. Szkołę średnią ukończył w roku 1937 i rozpoczął studia na Wydziale Lekarskim Uniwersytetu Wileńskiego. W okresie II wojny światowej kontynuował naukę w ramach tajnego nauczania, jednocześnie działając w konspiracji i udzielając pomocy lekarskiej rannym żołnierzom ruchu oporu. Sam został również ciężko ranny. Po wyzwoleniu ukończył studia lekarskie w Warszawie.
Pracę lekarską podjął w roku 1947 należąc do współorganizatorów Kliniki Chorób Psychicznych Akademii Medycznej w Gdańsku kierowanej przez Tadeusza Bilikiewicza. Pracując w klinice obronił pracę doktorską pt. "Znaczenie pneumoencefalografii w zaburzeniach psychicznych na tle organicznym", która dała impuls do dalszych badań organicznego podłoża zaburzeń psychicznych. W roku 1952 przeszedł do pracy w organizowanym Szpitalu Psychiatrycznym „Srebrzysko”, a po okresie pracy tamże objął stanowisko kierownika poradni zdrowia psychicznego w Sopocie, gdzie pracował do momentu przejścia na emeryturę w roku 1986.
Należał do pionierów psychiatrycznej opieki zdrowotnej w Gdańsku; dał się poznać jako lekarz oddany pacjentom, człowiek łagodny, wyrozumiały, skromny i stroniący od rozgłosu.

</doc>
<doc id="1995007" url="https://pl.wikipedia.org/wiki?curid=1995007" title="Przeklęta Ameryka">
Przeklęta Ameryka

Przeklęta Ameryka – polski film obyczajowy z 1991 roku
Fabuła.
Jest maj 1989 – do Polski wraca po 8 latach spędzonych w USA, Zbyszek Butryn, były działacz "Solidarności". W grudniu 1981 roku rozstał się z żoną,
Teresą, która zmieniła pracę i adres zamieszkania, a nawet nazwisko. Jednak Teresa zginęła kilka miesięcy wcześniej w wypadku samochodowym i osierociła swoje dzieci, 15-letniego Piotra i 8-letnią Karolinę. Oboje są w dwóch różnych domach dziecka. Piotr przypadkiem dowiaduje się, że Zbyszek
jest w Polsce i informuje o tym Karolinę. Aby odszukać ojca, Piotr ucieka z domu dziecka.

</doc>
<doc id="1995013" url="https://pl.wikipedia.org/wiki?curid=1995013" title="Izba Zgromadzenia (Zimbabwe)">
Izba Zgromadzenia (Zimbabwe)

Izba Zgromadzenia () – izba niższa parlamentu Zimbabwe, składająca się z 270 członków wybieranych na pięcioletnią kadencję. W wyborach stosuje się jednomandatowe okręgi wyborcze i ordynację większościową. 
Czynne prawo wyborcze przysługuje obywatelom Zimbabwe mającym ukończone 18 lat, przy czym liczy się wiek w chwili rejestracji przedwyborczej, a nie w dniu wyborów. Dodatkowo wymagane jest, aby głosujący mieszkał na terytorium Zimbabwe przez co najmniej pięć z ostatnich dwudziestu lat oraz aby jego aktualne miejsce zamieszkania znajdowało się w granicach okręgu wyborczego, w którym chce oddać głos. Analogiczne wymogi dotyczą kandydujących, jedynie cenzus wieku jest wyższy i wynosi 21 lat.

</doc>
<doc id="1995020" url="https://pl.wikipedia.org/wiki?curid=1995020" title="Gregory Jarvis">
Gregory Jarvis

Gregory Bruce Jarvis (ur. 24 sierpnia 1944 w Detroit, zm. 28 stycznia 1986 nad półwyspem florydzkim) – amerykański astronauta, magister inżynier elektryk. Poniósł śmierć na pokładzie wahadłowca Challenger, który eksplodował 73 sekundy po starcie z Przylądka Canaveral.

</doc>
<doc id="1995025" url="https://pl.wikipedia.org/wiki?curid=1995025" title="London Warsaw New York">
London Warsaw New York

London Warsaw New York – drugi studyjny album Basi wydany w 1990 roku przez Epic Records.
Tło.
Promocję albumu rozpoczął singel „Baby You're Mine”, który spotkał się z umiarkowaną popularnością na listach przebojów. Kolejny singel, „Cruising for Bruising”, osiągnął o wiele większy sukces i stał się największym hitem Basi do tej pory. Piosenka „Copernicus” ukazała się jako singel tylko w Japonii, a cover „Until You Come Back to Me (That's What I'm Gonna Do)” z repertuaru Arethy Franklin został wydany jako ostatni singel jesienią 1990. W piosenkach „Copernicus” i „Reward” pojawia się język polski.
Płyta sprzedała się w ilości 2 milionów kopii na całym świecie, w tym milion w samych Stanach Zjednoczonych, gdzie zdobyła status platynowej. Wydawnictwo zostało również uznane przez tygodnik „Billboard” za najlepszą płytę roku w gatunku „współczesny jazz”. W 2015 niezależne brytyjskie wydawnictwo Cherry Red Records wydało dwupłytową reedycję albumu, zawierającą dodatkowo wersje instrumentalne, remiksy i nagrania demo.
Lista piosenek.
Wszystkie utwory zostały napisane przez Basię Trzetrzelewską oraz Danny’ego White’a, oprócz ścieżki 7.

</doc>
<doc id="1995026" url="https://pl.wikipedia.org/wiki?curid=1995026" title="Westinghouse Electric Company">
Westinghouse Electric Company

Westinghouse Electric Company (WEC) – amerykańskie przedsiębiorstwo specjalizujące się w produkcji urządzeń wykorzystujących energię nuklearną, ich bieżącej obsłudze, serwisie oraz kontroli, a także w projektowaniu siłowni jądrowych na rzecz sektora cywilnego i wojskowego.
Charakterystyka działalności.
Nazwa przedsiębiorstwa pochodzi od nazwiska założyciela jej protoplasty w 1886 roku, George’a Westinghouse’a. Do dziś, Westinghouse wyprodukowała ponad 440 komercyjnych reaktorów jądrowych używanych na terytorium Stanów Zjednoczonych i w innych krajach świata, generujących łączną energię o mocy ponad 368 gigawatów. Westinghouse jest także jednym z dwóch głównych dostawców siłowni nuklearnych dla okrętowych systemów napędowych amerykańskiej marynarki wojennej. WEC prowadzi działalność operacyjną w 17 krajach poza USA.
W 2006 roku Westinghouse Electric została sprzedana korporacji Toshiba za kwotę 5,4 mld dolarów. W marcu 2017 roku Toshiba ogłosiła, że Westinghouse złoży wniosek o ogłoszenie upadłości na podstawie amerykańskiego prawa (tzw. rozdział 11) z powodu strat w wysokości 9,8 mld USD (na koniec 2016), wynikających z budowy reaktorów jądrowych w USA (elektrownia jądrowa Vogtle w stanie Georgia oraz elektrownia jądrowa Virgil C. Summer w Karolinie Południowej). W 2018 roku Westinghouse został kupiony od Toshiby za 4,6 mld USD przez Brookfield Business Partners (do tej pory korporacja nie działała w sektorze energetyki jądrowej).

</doc>
<doc id="1995027" url="https://pl.wikipedia.org/wiki?curid=1995027" title="Afrijet Airlines">
Afrijet Airlines

Afrijet Airlines – nieistniejąca nigeryjska linia lotnicza z siedzibą w Lagos. Linia powstała w 1999, obsługuje połączenia regionalne cargo. Głównym węzłem jest port lotniczy Lagos. W 2009 roku zaprzestała wszelkich działań.

</doc>
<doc id="1995029" url="https://pl.wikipedia.org/wiki?curid=1995029" title="Jarosław Lech">
Jarosław Lech

Jarosław Lech (ur. 29 lipca 1984 we Wrocławiu) – polski siatkarz występujący na pozycji atakujący/przyjmujący. Swoją przygodę ze sportem zaczynał od koszykówki zdobywając złoty i srebrny medal mistrzostw Polski juniorów z WKS Śląsk Wrocław. Od 2003 roku siatkarz występujący na pozycji atakujący/przyjmujący. Ma za sobą występy w seniorskiej reprezentacji Polski w siatkówce plażowej. W roku 2013 zajął 17. miejsce na Mistrzostwach Świata w Starych Jabłonkach. W sezonie 2013\14 występował w drużynie mistrza Słowacji VolleyTeam Bratysława grającym w MEVZIE (drugi najlepiej punktujący ligi europejskiej) a po rozpadzie drużyny z Bratysławy grał w VKP Spartak Myjava zdobywając brązowy medal ekstraklasy słowackiej.
W 2007 ukończył Politechnikę Częstochowską – wychowanie fizyczne.

</doc>
<doc id="1995033" url="https://pl.wikipedia.org/wiki?curid=1995033" title="Kameleon (film 2001)">
Kameleon (film 2001)

Kameleon – polski film sensacyjny z 2001 roku. 
Był kręcony w Szczytnie i Wielbarku. Głównym bohaterem jest komisarz Leon Kamelski, z małej miejscowości na Mazurach, którego wszyscy nazywają "kameleonem". Fabuła jest oparta na dwóch wątkach: śmierci nastolatki potrąconej przez samochód i rywalizacji Kameleona z kolegą z policji, "Garym".

</doc>
<doc id="1995034" url="https://pl.wikipedia.org/wiki?curid=1995034" title="Pierieswiet (miasto)">
Pierieswiet (miasto)

Pierieswiet () – miasto w Rosji, w obwodzie moskiewskim, 90 km na południowy wschód od Moskwy. W 2020 liczyło 13 411 mieszkańców.

</doc>
<doc id="1995035" url="https://pl.wikipedia.org/wiki?curid=1995035" title="Parlament Zimbabwe">
Parlament Zimbabwe

Parlament Zimbabwe – główny organ władzy ustawodawczej w Zimbabwe. Ma charakter bikameralny i składa się z Izby Zgromadzenia oraz Senatu.
Izba Zgromadzenia liczy 210 członków i pochodzi w całości z wyborów bezpośrednich. W Senacie wybieralnych jest 60 ze 100 członków, przy czym każda z dziesięciu prowincji Zimbabwe wybiera sześciu senatorów. Pozostałe czterdzieści mandatów w Senacie obsadzają członkowie zasiadający tam z urzędu (np. wodzowie plemienni) oraz nominowani przez prezydenta Zimbabwe. Kadencja obu izb trwa 5 lat.

</doc>
<doc id="1995036" url="https://pl.wikipedia.org/wiki?curid=1995036" title="Those Once Loyal">
Those Once Loyal

Those Once Loyal - ósmy album brytyjskiej grupy muzycznej Bolt Thrower. Wydawnictwo ukazało się 14 listopada 2005 roku nakładem wytwórni muzycznej Metal Blade Records. Płyta została zarejestrowana i zmiksowana w Sable Rose Studio w Coventry pomiędzy czerwcem a wrześniem 2005 roku. Okładkę i oprawę graficzną przygotował Jan Meininghaus.
Album spotkał się z pozytywnym przyjęciem ze strony krytyków muzycznych. James Christopher Monger na łamach serwisu AllMusic zwrócił m.in. uwagę na nawiązania do stylistyki thrash i doommetalowej. Z kolei recenzent About.com Chad Bowar przyznał wydawnictwu 4. punkty, jednakże podkreślił iż kompozycje nie stanowią novum w twórczości Bolt Thrower.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1995039" url="https://pl.wikipedia.org/wiki?curid=1995039" title="Hail of Bullets">
Hail of Bullets

Hail of Bullets – holenderska supergrupa wykonująca death metal, skupiająca się głównie na tematach związanych z II wojną światową. Powstała w 2006 roku z inicjatywy basisty Theo van Eekelena, perkusisty Eda Warby'ego, gitarzystów Stephana Gebédiego i Paula Baayensa oraz wokalisty Martina van Drunena.
W 2017 roku formacja została rozwiązana.

</doc>
<doc id="1995043" url="https://pl.wikipedia.org/wiki?curid=1995043" title="Guide Michelin">
Guide Michelin



</doc>
<doc id="1995045" url="https://pl.wikipedia.org/wiki?curid=1995045" title="Protwino">
Protwino

Protwino () – miasto w Rosji, w obwodzie moskiewskim. W 2020 liczyło 35 367 mieszkańców.
Miasto leży w południowej części obwodu moskiewskiego, 15 km na zachód od Sierpuchowa i 115 km na południe od Moskwy, na lewym brzegu Protwy, ok. 4 km od jej ujścia do Oki.
Historia.
Protwino założono w roku 1960 jako osiedle pracownicze wraz z rozpoczęciem budowy akceleratora protonów. Było to miejsce tajne, nieoznaczone na mapach i dostępne tylko ze specjalną przepustką. Miało kryptonim "Sierpuchow–7".
W 1963 Państwowy Komitet ZSRR do Spraw Wykorzystania Energii Atomowej (Goskomatom, obecnie Rosatom) uruchomił Instytut Fizyki Wysokich Energii, będący dziś jednym z największych centrów naukowych w Rosji. Ze względu na utajnienie oficjalne publikacje dotyczące działalności instytutu podawały jako lokalizację Sierpuchow, stąd takie określenia jak efekt sierpuchowski czy spotykane do tej pory wzmianki o akceleratorach w Sierpuchowie.
22 stycznia 1965 osada otrzymała status osiedla miejskiego i nazwę Protwino (od pobliskiej rzeki Protwy), w 1989 osiedle zostało miastem.

</doc>
<doc id="1995046" url="https://pl.wikipedia.org/wiki?curid=1995046" title="Pigalle Club">
Pigalle Club

Pigalle Club – klub muzyczny położony na ulicy Piccadilly w dzielnicy West End w centrum Londynu, tuż przy Piccadilly Circus. Ostatnim właścicielem obiektu był Vince Power.
Oryginalnie znajdujący się w innej części Piccadilly, klub otworzył się na nowo w kwietniu 2006. Wystrój lokalu zaprojektowali Stephen Donald i Shaun Clarkson, a nawiązywał on do stylu lat 40. XX wieku. Pigalle Club oferował wytworne wnętrze, wykwintne posiłki oraz rozrywkę sceniczną, w tym muzykę wykonywaną wyłącznie na żywo. Występujący tam muzycy najczęściej śpiewali jazz, lecz także soul i pop. Pigalle Club gościł również artystów wykonujących kabaret i burleskę.
21 kwietnia 1963 w oryginalnym Pigalle Club zagrali koncert The Beatles. 12 września 1965 miał tam miejsce występ Shirley Bassey, który następnie został wydany na albumie koncertowym "Shirley Bassey at the Pigalle". W klubie występowali również m.in. Peggy Lee, Duffy, Eartha Kitt, Boy George, Sinéad O’Connor, Horace Andy, a także polska wokalistka Basia.
Klub został zamknięty w 2012 roku, a w 2014 zastąpił go nowy lokal, Warewolf, który jednak po pewnym czasie także został zamknięty.

</doc>
<doc id="1995048" url="https://pl.wikipedia.org/wiki?curid=1995048" title="Puszczino">
Puszczino

Puszczino () − miasto w Rosji, w obwodzie moskiewskim, 120 km na południe od Moskwy. W 2020 liczyło 20 696 mieszkańców.

</doc>
<doc id="1995049" url="https://pl.wikipedia.org/wiki?curid=1995049" title="Związek Obrony Prawa i Wolności Ludu">
Związek Obrony Prawa i Wolności Ludu

Związek Obrony Prawa i Wolności Ludu – komitet wyborczy powstały po skróceniu przez prezydenta Ignacego Mościckiego kadencji Sejmu RP, zawiązany 9 września 1930 roku przez partie tworzące antysanacyjny Centrolew jako reakcja na autorytarne rządy Józefa Piłsudskiego. Odpowiedzią władz było aresztowanie w nocy z 9 na 10 września 19 byłych posłów, przywódców nowo powstałej organizacji. Wśród uwięzionych i osadzonych w twierdzy brzeskiej znaleźli się m.in. Wincenty Witos, Władysław Kiernik, Karol Popiel i Wojciech Korfanty.
Wybory przeprowadzone po rozprawie z opozycją zyskały nazwę wyborów brzeskich.

</doc>
<doc id="1995050" url="https://pl.wikipedia.org/wiki?curid=1995050" title="Moskiewski Akademicki Teatr Muzyczny imienia Stanisławskiego i Niemirowicza-Danczenki">
Moskiewski Akademicki Teatr Muzyczny imienia Stanisławskiego i Niemirowicza-Danczenki

Moskiewski Akademicki Teatr Muzyczny imienia Stanisławskiego i Niemirowicza-Danczenki () – teatr muzyczny utworzony w Moskwie w roku 1941.
Teatr znajduje się przy ul.Bolszaja Dmitrowka 17.
Teatr powstał z połączenia dwóch zespołów operowych, kierowanych przez Konstantego Stanisławskiego i Władimira Niemirowicza-Danczenkę. Zespół Stanisławskiego powstał w roku 1918 jako studium operowe Teatru Bolszoj. Zespół Niemirowicza-Danczenki powstał w roku 1919 jako studium muzyczne Moskiewskiego Akademickiego Teatru Artystycznego (MChAT). W skład zespołu MchAT weszła w roku 1939 grupa baletowa, założona w roku 1929 przez Wiktorinę Kriger.
Po śmierci Stanisławskiego 7 sierpnia 1938 Niemirowicz-Danczenko połączył obydwa zespoły, tworząc teatr pod obecną nazwą.
Teatr nawiązał współpracę z berlińskim teatrem „Komische Oper” i jego reżyserami Walterem Felsensteinem, Harry Kupferem oraz baletmistrzem Tomem Schillingiem. W roku 1969 Felsenstein inscenizował operę "Carmen" Bizeta.
Teatr stał się laboratorium twórczości scenicznej. W nim odbywały się prapremiery utworów Tichona Chrennikowa, Dmitrija Kabalewskiego i Siergieja Słonimskiego.
Teatr mieści się w zabytkowym budynku rezydencji miejskiej hrabiów Sałtykowych, wzniesionym w XVIII wieku.
Budynek teatru padł pastwą pożarów w dniu 18 czerwca 2003 i 27 maja 2005.

</doc>
<doc id="1995051" url="https://pl.wikipedia.org/wiki?curid=1995051" title="Roszal (miasto)">
Roszal (miasto)

Roszal () – miasto w Rosji, w obwodzie moskiewskim, 156 km na wschód od Moskwy. W 2020 liczyło 20 022 mieszkańców.
Miejscowość powstała przy nowo powstających zakładach prochowych w 1914 r., pod nazwą Kriestow Brod. Obecną nazwę, na cześć rewolucjonisty Siemiona Roszala, nadano jej w 1917 r.

</doc>
<doc id="1995053" url="https://pl.wikipedia.org/wiki?curid=1995053" title="Moskiewski Akademicki Teatr Muzyczny">
Moskiewski Akademicki Teatr Muzyczny



</doc>
<doc id="1995056" url="https://pl.wikipedia.org/wiki?curid=1995056" title="Szachowskaja">
Szachowskaja

Szachowskaja () – osiedle typu miejskiego w Rosji, w obwodzie moskiewskim, 154 km od Moskwy. W 2020 liczyło 10 499 mieszkańców.

</doc>
<doc id="1995059" url="https://pl.wikipedia.org/wiki?curid=1995059" title="Armando Del Debbio">
Armando Del Debbio

Armando Del Debbio (ur. 2 listopada 1904 w São Paulo - zm. 8 maja 1984 w São Paulo) – piłkarz brazylijski grający na pozycji obrońcy.
Kariera klubowa.
Armando Del Debbio karierę piłkarską rozpoczął w klubie São Bento São Paulo w 1919 roku i grał w nim do 1921 roku. W 1921 roku przeszedł do Corinthians Paulista, w którym grał przez 10 lat. Z Corinthians sześciokrotnie zdobył mistrzostwo stanu São Paulo - Campeonato Paulista w 1922, 1923, 1924, 1928, 1929 i 1930 roku. W 1931 roku wyjechał do Włoch do S.S. Lazio.
W Serie A zadebiutował 20 września 1931 w przegranym 1-3 meczu z Torino FC. Ostatni raz w Lazio zagrał 5 maja] 1935 w przegranym 0-3 meczu z SSC Napoli. W Lazio przez cztery sezony zaliczył w tym czasie 88 spotkania i strzelił dwie bramki. W 1935 roku powrócił do Brazylii do Corinthians Paulista, gdzie zakończył karierę w 1937 roku, zdobywając kolejne mistrzostwo stanu São Paulo - Campeonato Paulista w 1937 roku. W 1939 powrócił na boisko na jeden mecz. 22 października 1939 wystąpił w wygranym 2-1 meczu z Ypirangą pomagając Corinthians zdobyć mistrzostwo stanu São Paulo.
Kariera reprezentacyjna.
Armando Del Debbio zadebiutował w reprezentacji Brazylii 24 lutego 1929 w meczu ze urugwajskim klubem Rampla Juniors. W meczu międzypaństwowym Del Debbio zadebiutował 1 sierpnia 1930 w meczu z Francją. Ostatni raz w reprezentacji zagrał 2 lipca 1931 w meczu z Ferencvarosem Budapeszt, w którym zdobył swoją jedyną bramkę w reprezentacji.
Kariera trenerska.
Jeszcze będąc piłkarzem Armando Del Debbio został trenerem. W 1936 roku prowadził São Paulo FC. W latach 1940–1942 był trenerem Corinthians Paulista. Z Corinthians zdobył mistrzostwo stanu São Paulo - Campeonato Paulista w 1941 roku. W latach 1942–1944 prowadził SE Palmeiras, z którym dwukrotnie zdobył mistrzostwo stanu São Paulo - Campeonato Paulista w 1942 i 1944 roku. W późniejszych latach sporadycznie prowadził kluby piłkarskie. W 1945 roku po raz drugi Palmeiras, a w 1947 i 1963 roku Corinthians.

</doc>
<doc id="1995061" url="https://pl.wikipedia.org/wiki?curid=1995061" title="New Vienna (Iowa)">
New Vienna (Iowa)

New Vienna – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 400 mieszkańców.

</doc>
<doc id="1995063" url="https://pl.wikipedia.org/wiki?curid=1995063" title="Peosta (Iowa)">
Peosta (Iowa)

Peosta – miasto w Stanach Zjednoczonych, w stanie Iowa, w hrabstwie Dubuque. W 2007 roku liczyło 1 129 mieszkańców.

</doc>
<doc id="1995064" url="https://pl.wikipedia.org/wiki?curid=1995064" title="Rickardsville (Iowa)">
Rickardsville (Iowa)

Rickardsville – miasto w Stanach Zjednoczonych, w stanie Iowa, w hrabstwie Dubuque. W 2007 roku liczyło 191 mieszkańców.

</doc>
<doc id="1995065" url="https://pl.wikipedia.org/wiki?curid=1995065" title="Rada Praw Człowieka">
Rada Praw Człowieka



</doc>
<doc id="1995066" url="https://pl.wikipedia.org/wiki?curid=1995066" title="Sageville (Iowa)">
Sageville (Iowa)

Sageville – miasto w Stanach Zjednoczonych, w stanie Iowa, w hrabstwie Dubuque. W 2007 roku liczyło 203 mieszkańców.

</doc>
<doc id="1995068" url="https://pl.wikipedia.org/wiki?curid=1995068" title="Cerkiew św. Aleksandra Newskiego w Rydze">
Cerkiew św. Aleksandra Newskiego w Rydze

Cerkiew św. Aleksandra Newskiego – prawosławna cerkiew parafialna w Rydze, w dekanacie ryskim eparchii ryskiej Łotewskiego Kościoła Prawosławnego. Położona jest przy ulicy Wolności (Brīvības iela) 56.
Historia.
W XVIII w. w pobliżu współczesnej cerkwi św. Aleksandra Newskiego znajdowała się cerkiew Ikony Matki Bożej „Życiodajne Źródło”, którą spaliły w 1812 wojska napoleońskie. Członkowie istniejącej przy niej parafii natychmiast po wycofaniu się armii francuskiej z Rygi rozpoczęli zbiórkę pieniędzy na budowę nowej świątyni. Po ostatecznym zwycięstwie Rosji nad Napoleonem postanowili uczynić jej patronem św. Aleksandra Newskiego, który był również patronem wojska rosyjskiego. W 1820 położony został kamień węgielny pod budowę świątyni, którą poświęcono po pięciu latach, 31 października 1825. W 1845 do świątyni dobudowano boczny ołtarz pod wezwaniem Świętego Spotkania. W 1863 w bezpośrednim sąsiedztwie cerkwi zbudowano dzwonnicę.
W dniu jubileuszu 180 lat nieprzerwanego działania cerkwi św. Aleksandra Newskiego została do niej wstawiona kopia Poczajowskiej Ikony Matki Bożej oraz ikona z cząstką relikwii świętego nowomęczennika, metropolity ryskiego i całej Łotwy Jana, którą przekazał zwierzchnik autonomicznego Łotewskiego Kościoła Prawosławnego metropolita Aleksander (Kudriaszow).
Architektura.
Cerkiew św. Aleksandra Newskiego w Rydze została wzniesiona w stylu klasycystycznym. Wejście do niej prowadzi przez wysunięty przedsionek z tympanonem i rzędem pilastrów. Ponad drzwiami znajduje się ikona. Główna nawa cerkwi ma formę rotundy z jedną kaplicą boczną Świętego Spotkania. Okna w nawie są prostokątne, poza trzema półkolistymi oknami poniżej dachu nawy, zwieńczonej złoconym krzyżem na błękitnej podstawie. Dzwonnica jest konstrukcją wolno stojącą, położoną za prezbiterium świątyni. Znajduje się na niej kilka dzwonów, z których największy waży dwie tony.

</doc>
<doc id="1995069" url="https://pl.wikipedia.org/wiki?curid=1995069" title="So">
So

So – piąty studyjny (siódmy w ogóle) album Petera Gabriela. Wiele utworów z tego albumu, bardziej popowych, stało się hitami radiowymi, część posiada typowy dla Gabriela eksperymentalny charakter. Jest to drugi album Gabriela, przy którym pracował on z kanadyjskim producentem Danielem Lanois. Lanois pracował także z Brianem Eno oraz z U2 (od 1984 r.). Jest to także pierwszy album Gabriela, który posiada oficjalny tytuł (wszystkie poprzednie albumy studyjne zatytułowane były po prostu „Peter Gabriel”. Co do znaczenia tytułu, Gabriel stwierdził, że nie ma tu żadnego ukrytego przekazu, po prostu spodobało mu się to słowo.
Utwory.
Charakterystyka.
Album zaczyna się utworem „Red Rain”, który zainspirowany został jednym ze snów Gabriela, w którym pływał on w morzu czerwonej wody. Tekst utworu, posługując się symboliką, opowiada o uczuciu słabości. Sam autor, spośród wszystkich utworów z tego albumu, wskazał właśnie „Red Rain” jako swój ulubiony.
Drugim utworem jest najpopularniejszy singiel Gabriela – „Sledgehammer”. W utworze tym wyraźne są wpływy world music, chociażby użycie japońskiego fletu shakuhachi. Teledysk do tej piosenki wygrał nagrodę MTV Top Music Video Award w 1987 r.
W utworach 3–6 Gabriel śpiewa w duecie z Kate Bush („Don’t Give Up”, „That Voice Again” i singiel - „In Your Eyes”. „Mercy Street” jest zadedykowany poetce Anne Sexton. Tytuł utworu pochodzi od jednego z jej dzieł z 1969 r. zatytułowanego właśnie "Mercy Street".
Numerem 7 na płycie jest „Big Time”. Piosenka jest uzewnętrznieniem narcyzmu lat '80 XX wieku. Do tego utworu nagrano także teledysk w typie podobnym do „Sledgehammer”, nie był on jednak tak popularny. Kolejnym utworem jest „We Do What We're Told (Milgram's 37)”. Tytuł odnosi się do eksperymentu Milgrama.
Album kończy się utworem „This Is the Picture (Excellent Birds)”, którego współautorka Laurie Anderson również w nim zaśpiewała. Utworu tego nie można znaleźć na oryginalnym, winylowym wydaniu So. Anderson nagrała wcześniej inną wersję tego utworu, wydaną na albumie "Mister Heartbreak" z 1984 r.
Lista utworów.
Wszystkie utwory napisane przez Petera Gabriela, wyjątki podane w nawiasach.
†Utwór nie znalazł się na oryginalnym wydaniu winylowym.
Muzycy.
Numery utworów odnoszą się tylko do wersji oryginalnej.

</doc>
<doc id="1995070" url="https://pl.wikipedia.org/wiki?curid=1995070" title="Sherrill (Iowa)">
Sherrill (Iowa)

Sageville – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 186 mieszkańców.

</doc>
<doc id="1995071" url="https://pl.wikipedia.org/wiki?curid=1995071" title="Sebastian Lindholm">
Sebastian Lindholm

Sebastian Lindholm (ur. 30 stycznia 1961 w Helsinkach) – fiński kierowca rajdowy. W swojej karierze ośmiokrotnie mistrzem Finlandii. W swojej karierze zaliczył 37 startów w Mistrzostwach Świata.
W 1982 roku Lindholm zaliczył swój debiut w rajdach. W 1984 roku zadebiutował w Rajdowych Mistrzostwach Świata. Pilotowany przez Görana Nyberga i jadący Oplem Asconą nie ukończył wówczas Rajdu Finlandii. W kolejnych latach startował w Mistrzostwach Świata głównie w Rajdzie Finlandii, Rajdzie Szwecji i Rajdzie Wielkiej Brytanii. Od 1997 roku startował samochodami klasy WRC - Fordem Escortem WRC, Peugeotem 206 WRC, Peugeotem 307 WRC i Suzuki SX4 WRC. W 1997 roku podczas rajdu Finlandii zajął 4. miejsce, najwyższe w swojej karierze, kończąc go za rodakami Tommim Mäkinenem, Juhą Kankkunenem i Jarmo Kytölehto. Od 1984 do 2007 roku wystąpił w 37 rajdach w ramach Mistrzostw Świata. Zdobył w nich łącznie 38 punktów.
Swoje sukcesy Lindholm osiągał również na niwie krajowej. W 1990 roku wywalczył swój pierwszy tytuł mistrza Finlandii jadąc Lancią Deltą Integrale 16V. W latach 1993, 1995, 2000, 2002, 2003, 2004 i 2006 także zostawał mistrzem kraju. Startował wówczas takimi samochodami jak: Ford Escort RS Cosworth, Peugeot 206 WRC i Toyota Corolla WRC.
W 2009 roku podczas Rajdu Estonii Lindholm przy prędkości 160 km/h wypadł z trasy i trafił kibica, który zmarł w wyniku obrażeń .

</doc>
<doc id="1995073" url="https://pl.wikipedia.org/wiki?curid=1995073" title="Katedralna cerkiew Narodzenia Pańskiego w Rydze">
Katedralna cerkiew Narodzenia Pańskiego w Rydze



</doc>
<doc id="1995074" url="https://pl.wikipedia.org/wiki?curid=1995074" title="Worthington (Iowa)">
Worthington (Iowa)

Worthington – miasto w Stanach Zjednoczonych, w stanie Iowa, w hrabstwie Dubuque. W 2000 roku liczyło 381 mieszkańców.

</doc>
<doc id="1995075" url="https://pl.wikipedia.org/wiki?curid=1995075" title="Charles d’Artagnan de Batz-Castelmore">
Charles d’Artagnan de Batz-Castelmore



</doc>
<doc id="1995077" url="https://pl.wikipedia.org/wiki?curid=1995077" title="Zwingle">
Zwingle

Zwingle – miasto w Stanach Zjednoczonych, w stanie Iowa, w hrabstwach Dubuque i Jackson. W 2000 roku liczyło 100 mieszkańców.

</doc>
<doc id="1995086" url="https://pl.wikipedia.org/wiki?curid=1995086" title="Clio (Iowa)">
Clio (Iowa)

Clio – miasto w Stanach Zjednoczonych, w stanie Iowa, w hrabstwie Wayne. Zgodnie ze spisem statystycznym z 2000 roku, miasto liczyło 91 mieszkańców.

</doc>
<doc id="1995087" url="https://pl.wikipedia.org/wiki?curid=1995087" title="Clutier">
Clutier

Clutier – miasto w Stanach Zjednoczonych, w stanie Iowa, w hrabstwie Tama. Zgodnie ze spisem statystycznym z 2000 roku, miasto liczyło 229 mieszkańców.

</doc>
<doc id="1995091" url="https://pl.wikipedia.org/wiki?curid=1995091" title="NR-1 Deep Submergence Craft">
NR-1 Deep Submergence Craft



</doc>
<doc id="1995096" url="https://pl.wikipedia.org/wiki?curid=1995096" title="Metro w Szanghaju">
Metro w Szanghaju

Metro w Szanghaju – system kolei podziemnej (地铁) i kolei miejskiej (轻轨) w największym mieście Chin, Szanghaju. System został otwarty w 1993 roku jako trzeci w Chinach, po Pekinie i Tiencinie. Pod koniec 2019 roku system ten miał długość 673 km i był drugą, po Pekinie, najdłuższą tego typu siecią. Z 16 linii metra w 2019 roku korzystało dziennie średnio 10,06 mln pasażerów.
Historia.
Początki.
Metro w Szanghaju zostało otwarte w 1993 roku, jako trzecie w kolejności na terenie kontynentalnych Chin. Oddano wtedy do użytku fragment części centralnej obecnej linii nr 1. W 1995 roku ukończono pozostałą część trasy i pociągi mogły kursować pomiędzy stacjami Shanghai Railway Station i Jinjiang Park, zaś w następnym roku oddano do użytku południowe rozszerzenie. Jest to najważniejsza w całym systemie linia północ-południe, przebiegająca zarówno przez główny dworzec kolejowy, jak też przez Plac Ludowy, wokół którego znajdują się jedne z najważniejszych budynków w mieście. W 1999 roku oddano do użytku pierwszy odcinek linii nr 2 o długości 16,3 km, biegnący ze stacji Longyang Road na zachód, którego trasa wiedzie przez centrum finansowe ulokowane w dzielnicy Pudong oraz łączy się z linią nr 1 na Placu Ludowym. W kolejnym roku ukończono linię nr 3. W dniu 1 lipca 2003 roku, podczas prac przy budowie tunelu pod rzeką Huangpu Jiang na trasie linii nr 4, doszło do zapadnięcia gruntu, w wyniku czego zostało uszkodzonych kilka okolicznych budynków, zaś łączne szkody oszacowano na kwotę 18 milionów dolarów. Pod koniec tego samego roku oddano do użytku linię nr 5 o długości 17,2 km. W 2005 roku system metra w mieście Szanghaj po dwunastu latach od uruchomienia pierwszego fragmentu linii osiągnął długość 123 km.
Przygotowania do Expo 2010.
Po wybraniu w 2004 roku miasta Szanghaj jako gospodarza Expo 2010, podjęto decyzję o znacznym rozbudowaniu istniejącej sieci metra. Pod koniec 2007 roku ukończono linię nr 4, która wraz ze wspólnym odcinkiem z linią nr 3 obejmującym 10 stacji, utworzyła jedyną pętlę w systemie metra w mieście. W tym samym czasie oddano do użytku pierwsze odcinki linii nr 6, 8, 9 i 10. Do końca kwietnia 2010 roku rozbudowano większą część istniejących już linii, m.in. linię nr 2 wydłużono z obydwu stron do portów lotniczych – na wschód do Szanghaj-Pudong oraz na zachód do Szanghaj-Hongqiao i dworca Hongqiao, obsługującego koleje dużych prędkości. Ponadto otwarto linie nr 7 oraz nr 11 – pierwszą, na której pociągi docierały do sąsiedniej prowincji tj. do miasta Kunshan w prowincji Jiangsu. Dzięki tym działaniom długość wszystkich linii w mieście wyniosła 420 km, co spowodowało, że w maju 2010 roku system metra w Szanghaju stał się najdłuższą siecią metra na świecie.
Dalszy rozwój.
W dniu 27 września 2011 roku doszło do najpoważniejszego wypadku w metrze – w wyniku zderzenia pociągów rany odniosło 271 pasażerów. We wrześniu 2012 roku ogłoszono, że miasto dostanie dofinansowanie od rządu na rozbudowę 5 linii w wysokości ponad 2,6 miliarda dolarów. W tym samym roku ukończono linię nr 13. Pod koniec 2013 roku oddano do użytku linię nr 12 i nr 16, na której z uwagi na większe odległości między stacjami pociągi mogą osiągać prędkość do 120 km/h. W kolejnych latach rozbudowywano istniejące linie, m.in. w 2016 roku wydłużono linię nr 11 do nowo wybudowanego parku rozrywki Disneyland. Pod koniec 2017 roku otwarto linię nr 17, o długości 35 km, której ostatnia stacja mieści się przy największym jeziorze w Szanghaju – Dian Shan o powierzchni 62 km². 31 marca 2018 roku oddano do użytku w pełni automatyczną linię o nazwie Pujiang. Do końca 2020 roku planowane jest otwarcie nowych linii nr 14 i 15. W trakcie budowy jest linia nr 18 oraz linia o nazwie Chongming, o długości 43 km, której pociągi osiągające prędkość 120 km/h, będą mogły tunelem pod rzeką Jangcy dotrzeć do znajdującego się na wyspie Chongming. Długoterminowe plany budowy metra przewidują do 2035 roku łączną długość systemu na ponad 1000 km.
Linie.
W lutym 2020 roku metro w Szanghaju liczyło 16 linii, ponadto trwały prace nad budową kolejnych nowych linii oznaczonych numerami 14, 15, 18 i Chongming. Linie nr 3 i nr 4 współdzielą 10 stacji. Na większości linii pociągi nie pokonują całej trasy, lecz operują na konkretnych odcinkach.

</doc>
<doc id="1995098" url="https://pl.wikipedia.org/wiki?curid=1995098" title="Coburg (Iowa)">
Coburg (Iowa)

Coburg – miasto w Stanach Zjednoczonych, w stanie Iowa, w hrabstwie Montgomery. Zgodnie ze spisem statystycznym z 2000 roku, miasto liczyło 31 mieszkańców .

</doc>
<doc id="1995099" url="https://pl.wikipedia.org/wiki?curid=1995099" title="Coggon">
Coggon

Coggon – miasto w Stanach Zjednoczonych, w stanie Iowa, w hrabstwie Linn. Zgodnie ze spisem statystycznym z 2000 roku, miasto liczyło 745 mieszkańców.

</doc>
<doc id="1995103" url="https://pl.wikipedia.org/wiki?curid=1995103" title="Dolliver (Iowa)">
Dolliver (Iowa)

Dolliver – miasto w Stanach Zjednoczonych, w stanie Iowa, w hrabstwie Emmet. W 2000 roku liczyło 77 mieszkańców.

</doc>
<doc id="1995106" url="https://pl.wikipedia.org/wiki?curid=1995106" title="Coin (Iowa)">
Coin (Iowa)

Coin – miasto w Stanach Zjednoczonych, w stanie Iowa, w hrabstwie Page. Zgodnie ze spisem statystycznym z 2000 roku, miasto liczyło 252 mieszkańców.

</doc>
<doc id="1995107" url="https://pl.wikipedia.org/wiki?curid=1995107" title="Bezludna Wyspa">
Bezludna Wyspa



</doc>
<doc id="1995108" url="https://pl.wikipedia.org/wiki?curid=1995108" title="Megalaimidae">
Megalaimidae



</doc>
<doc id="1995109" url="https://pl.wikipedia.org/wiki?curid=1995109" title="Daniel Sola">
Daniel Sola



</doc>
<doc id="1995111" url="https://pl.wikipedia.org/wiki?curid=1995111" title="Gruver (Iowa)">
Gruver (Iowa)

Gruver – miasto w Stanach Zjednoczonych, w stanie Iowa, w hrabstwie Emmet. W 2000 roku liczyło 106 mieszkańców.

</doc>
<doc id="1995113" url="https://pl.wikipedia.org/wiki?curid=1995113" title="Sobór Trójcy Świętej w Rydze">
Sobór Trójcy Świętej w Rydze

Sobór Trójcy Świętej – prawosławny sobór w Rydze. Świątynia monasterska i parafialna; należy do dekanatu ryskiego eparchii ryskiej Łotewskiego Kościoła Prawosławnego.
Historia.
Sobór Trójcy Świętej w Rydze został wzniesiony dla żeńskiego monasteru Trójcy Świętej i św. Sergiusza z Radoneża w Rydze, powstałego w 1901 z przekształcenia żeńskiego towarzystwa prawosławnego opiekującego się młodymi kobietami i sierotami. Budowa soboru, który miał być główną cerkwią kompleksu klasztornego, rozpoczęła się w roku następnym. Car Mikołaj II przekazał na ten cel 75 tys. rubli, dalszą zbiórkę pieniędzy prowadziła również ihumenia klasztoru Sergia (Mansurowa). W 1907 poświęcono gotową świątynię. W kolejnych latach odwiedzali ją m.in. car Mikołaj II i premier Piotr Stołypin. W 1961 sobór, nadal pełniąc funkcje głównej świątyni monasterskiej, został dodatkowo przemianowany na katedrę eparchii ryskiej, gdyż dotychczasowa katedra, sobór Narodzenia Pańskiego w Rydze, została odebrana prawosławnym i zaadaptowana na planetarium.
Architektura.
Sobór wzniesiony został w stylu bizantyjskim. Posiada pięć cebulastych kopuł, położonych w narożnikach obiektu na hełmach oraz ponad nawą. Kopuły zwieńczone są prawosławnymi krzyżami, poniżej kopuł znajdują się fryzy. Okna w soborze są półkoliste; budynek wzniesiony jest z cegły. 
W soborze znajduje się dwurzędowy ikonostas przekazany na początku XX wieku przez cara Mikołaja II dla cerkwi św. Mikołaja w Lipawie, przeniesiony w 1961 do soboru Trójcy Świętej w Rydze. Z tego samego okresu pochodzą wykonane z brązu podświeczniki przed ikonami w dolnym rzędzie ikonostasu. Wyposażenie soboru tworzą przedmioty znajdujące się w nim od początku istnienia, jak i przeniesione z innych, zamykanych w różnych momentach ryskich cerkwi. Po zamknięciu po 1917 cerkwi św. Aleksego w Rydze w soborze znalazły się pochodzące z niej ikona św. Aleksego oraz osiemnastowieczny ewangeliarz. Szczególną czcią otacza się znajdujące się w cerkwi przedmioty należące do świętego metropolity ryskiego i całej Łotwy Jana oraz ikonę św. Serafina z Sarowa, uważaną za cudowną (według kronik cerkwi z ikony samoistnie wypływała mirra, ponadto wizerunek kilkakrotnie samoistnie się odnawiał).

</doc>
<doc id="1995115" url="https://pl.wikipedia.org/wiki?curid=1995115" title="Colfax (Iowa)">
Colfax (Iowa)

Colfax – miasto w Stanach Zjednoczonych, w stanie Iowa, w hrabstwie Jasper. Zgodnie ze spisem statystycznym z 2000 roku, miasto liczyło 2223 mieszkańców.

</doc>
<doc id="1995116" url="https://pl.wikipedia.org/wiki?curid=1995116" title="Wallingford (Iowa)">
Wallingford (Iowa)

Wallingford – miasto w Stanach Zjednoczonych, w stanie Iowa, w hrabstwie Emmet. W 2000 roku liczyło 210 mieszkańców.

</doc>
<doc id="1995117" url="https://pl.wikipedia.org/wiki?curid=1995117" title="Amelia Earhart (film)">
Amelia Earhart (film)

Amelia Earhart – kanadyjsko-amerykański dramat biograficzny z 2009, w reżyserii Miry Nair.
Fabuła.
Biopic opowiada o życiu Amelii Earhart (Hilary Swank), której fascynacją było lotnictwo. Bohaterka filmu była pierwszą kobietą, której udało się pokonać Ocean Atlantycki drogą powietrzną. Earhart zyskała wielką sławę, stając się ulubienicą mieszkańców Ameryki. Mimo tego do końca życia kochała ona ryzyko.

</doc>
<doc id="1995119" url="https://pl.wikipedia.org/wiki?curid=1995119" title="Janusz Ziejewski">
Janusz Ziejewski

Janusz Ziejewski (ur. 25 marca 1906 w Warszawie, zm. 26 listopada 1973 tamże) – polski aktor, teatralny, filmowy i telewizyjny.
Życiorys.
Od 1927 występował na scenach teatrów Warszawy, Poznania i Krakowa. Uczestniczył w kampanii wrześniowej jako podporucznik artylerii. Podczas II wojny światowej był więźniem w oflagu II C Woldenberg, gdzie występował w przedstawieniach teatralnych.
Po powrocie do Polski występował na deskach krakowskich scen Teatru im. Juliusza Słowackiego (1945–1946) i Teatru Kameralnego TUR (1946–1948) oraz w sezonie 1948/1949 w Teatrze Śląskim im. Stanisława Wyspiańskiego w Katowicach. W 1949 przeniósł się do Warszawy i występował w stołecznych teatrach: Narodowym (1949–1950 i 1956 oraz 1958–1966), Domu Wojska Polskiego (1950–1955), Polskim (1956–1957), Klasycznym (1958) oraz Dramatycznym (1966–1973).
Występował również w Teatrze Telewizji, m.in. w spektaklach: "Wyjątek i reguła" Bertolta Brechta w reż. Konrada Swinarskiego (1955), "Gracze" Nikołaja Gogola w reż. Stanisława Bielińskiego (1959), "Cyd" Jana Andrzeja Morsztyna w reż. Ludwika René (1963), "Burza" Williama Szekspira w reż. Krystyny Skuszanki (1964), "Stanisław i Bogumił" Marii Dąbrowskiej w reż. Jerzego Krasowskiego (1965), "Pan Tadeusz" Adama Mickiewicza w reż. Adama Hanuszkiewicza (1966) oraz w "Elektrze" Eurypidesa w reż. Adama Hanuszkiewicza (1968), "Makbecie" Williama Szekspira w reż. Andrzeja Wajdy (1969), "Epilogu norymberskim" Jerzego Antczaka (1969), "Pani Bovary" Gustawa Flauberta w reż. Olgi Lipińskiej (1972), "Kordianie i chamie" według Leona Kruczkowskiego w reż. Jana Bratkowskiego (1972), a także w przedstawieniach "Ruy Blas" Victora Hugo w reż. Ludwika René jako Markiz de Santa Cruz (1973) i "Lipcowe tarapaty" Erskine Caldwella w reż. Daniela Bargiełowskiego jako Shep Barlow (1974).
W filmie zadebiutował w 1927 rolą marynarza w filmie "Zew morza" w reż. Henryka Szaro.

</doc>
<doc id="1995120" url="https://pl.wikipedia.org/wiki?curid=1995120" title="College Springs">
College Springs

College Springs – miasto w Stanach Zjednoczonych, w stanie Iowa, w hrabstwie Page. Zgodnie ze spisem statystycznym z 2000 roku, miasto liczyło 246 mieszkańców.

</doc>
<doc id="1995121" url="https://pl.wikipedia.org/wiki?curid=1995121" title="Collins (Iowa)">
Collins (Iowa)

Collins – miasto w Stanach Zjednoczonych, w stanie Iowa, w hrabstwie Story. Zgodnie ze spisem statystycznym z 2000 roku, miasto liczyło 499 mieszkańców.

</doc>
<doc id="1995122" url="https://pl.wikipedia.org/wiki?curid=1995122" title="Elgin (Iowa)">
Elgin (Iowa)

Elgin – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 676 mieszkańców.

</doc>
<doc id="1995124" url="https://pl.wikipedia.org/wiki?curid=1995124" title="Colo (Iowa)">
Colo (Iowa)

Colo – miasto w Stanach Zjednoczonych, w stanie Iowa, w hrabstwie Story. Zgodnie ze spisem statystycznym z 2000 roku, miasto liczyło 868 mieszkańców.

</doc>
<doc id="1995126" url="https://pl.wikipedia.org/wiki?curid=1995126" title="Fayette (Iowa)">
Fayette (Iowa)

Fayette – miasto w Stanach Zjednoczonych, we wschodniej części stanu Iowa, w hrabstwie Fayette. W 2000 roku liczyło 1300 mieszkańców.
Klimat.
Miasto leży w strefie klimatu kontynentalnego, wilgotnego z gorącym latem, należącego według klasyfikacji Köppena do strefy "Dfa". Średnia temperatura roczna wynosi 7,7°C, a opady 876,3 mm (w tym 110 cm śniegu). Średnia temperatura najcieplejszego miesiąca - lipca wynosi 22,3°C, natomiast najzimniejszego stycznia -8,8°C. Najwyższa zanotowana temperatura wyniosła 43,3°C, natomiast najniższa -40,0°C. Miesiącem o najwyższych opadach jest czerwiec o średnich opadach wynoszących 116,8 mm, natomiast najniższe opady są w styczniu i wynoszą średnio 30,5 mm.

</doc>
<doc id="1995127" url="https://pl.wikipedia.org/wiki?curid=1995127" title="Columbus City (Iowa)">
Columbus City (Iowa)

Columbus City – miasto w Stanach Zjednoczonych, w stanie Iowa, w hrabstwie Louisa. Zgodnie ze spisem statystycznym z 2000 roku, miasto liczyło 376 mieszkańców.

</doc>
<doc id="1995129" url="https://pl.wikipedia.org/wiki?curid=1995129" title="Columbus Junction">
Columbus Junction

Columbus Junction – miasto w Stanach Zjednoczonych, w stanie Iowa, w hrabstwie Louisa. Zgodnie ze spisem statystycznym z 2000 roku, miasto liczyło 1.900 mieszkańców.

</doc>
<doc id="1995130" url="https://pl.wikipedia.org/wiki?curid=1995130" title="Colwell (Iowa)">
Colwell (Iowa)

Colwell – miasto w Stanach Zjednoczonych, w stanie Iowa, w hrabstwie Floyd. Zgodnie ze spisem statystycznym z 2000 roku, miasto liczyło 76 mieszkańców.

</doc>
<doc id="1995131" url="https://pl.wikipedia.org/wiki?curid=1995131" title="Michelin">
Michelin

osoby o nazwisku Michelin:

</doc>
<doc id="1995132" url="https://pl.wikipedia.org/wiki?curid=1995132" title="Nowe życie (film)">
Nowe życie (film)

Nowe życie (tytuł oryg. "The Lazarus Project") − amerykański film fabularny (hybryda thrillera, dramatu i filmu psychologicznego) z 2008 roku, jednocześnie debiut reżyserski scenarzysty Johna Patricka Glenna. W większości regionów objętych dystrybucją film wydano z przeznaczeniem użytku domowego (patrz direct-to-video); polska premiera DVD miała miejsce 13 lipca 2009.
Fabuła.
Ben Garvey (Paul Walker) żyje sobie spokojnie w Dallas u boku kochającej żony (Piper Perabo) i uroczej córeczki. Pewnego dnia jego brat, który właśnie wyszedł z więzienia, proponuje mu wspólny skok na laboratorium, w którym przechowywane jest 12 kg złota. Początkowo Ben odmawia, ale kiedy wkrótce potem traci pracę, decyduje się na ten desperacki krok. Niestety akcja kończy się tragicznie, giną ludzie, a Ben trafia do więzienia. Sąd skazuje go na karę śmierci i kara ta – poprzez śmiertelny zastrzyk – zostaje wykonana. Jednak ku swojemu zdziwieniu zamiast wiecznego odpoczynku Ben otrzymuje... nowe życie. Budzi się jako dozorca w małym miasteczku w stanie Oregon. Okazuje się, że dostał od losu drugą szansę – będzie mógł normalnie funkcjonować, o ile nigdy nie przekroczy granic miasta, czyli pogodzi się z utratą dawnego życia i ukochanej rodziny…
Produkcja.
Zdjęcia do filmu realizowano począwszy od 15 kwietnia 2007 roku na terenie centralnej Kanady. Lokacje atelierowe obejmowały miejscowości prowincji Manitoba − Winnipeg (materiał kręcono m.in. na lokalnej uczelni, Canadian Mennonite University), Stonewall i Brandon. Produkcja filmu miała ruszyć we wrześniu 2005, lecz została odwleczona na przyszły rok.
Alternatywny tytuł projektu to "The Heaven Project".

</doc>
<doc id="1995133" url="https://pl.wikipedia.org/wiki?curid=1995133" title="Cerkiew św. Michała Archanioła w Rydze">
Cerkiew św. Michała Archanioła w Rydze

Cerkiew św. Michała Archanioła – prawosławna cerkiew parafialna w Rydze, w dekanacie ryskim eparchii ryskiej Łotewskiego Kościoła Prawosławnego.
Historia.
Inicjatorem budowy cerkwi był arcybiskup ryski i mitawski Arseniusz (Briancew), który w czasie swojej działalności duszpasterskiej na ziemiach łotewskich doprowadził do budowy 70 nowych cerkwi, z czego 10 w samej Rydze. Świątynia pod wezwaniem Archanioła Michała była przeznaczona dla działającej od początku XIX wieku parafii przeznaczonej dla staroobrzędowców, którzy przeszli do Rosyjskiego Kościoła Prawosławnego z zachowaniem tradycyjnych zwyczajów liturgicznych. W 1892 arcybiskup Arseniusz rozpoczął zbiórkę pieniędzy na budowę nowej cerkwi. 17 grudnia 1895 miało miejsce poświęcenie gotowej świątyni. 
Architektura.
Cerkiew została wzniesiona w tradycyjnym stylu ruskim. Ponad wejściem do budynku znajduje się dzwonnica zwieńczona krzyżem na niewielkiej cebulastej kopułce. Okna i drzwi cerkwi są ozdobnie obramowane półkolumnami; ponad wejściem z portalem znajduje się ikona. Ponad kwadratową nawą znajduje się pięć cebulastych kopuł malowanych na błękitno, ze złoconymi krzyżami. Cztery z nich zostały zlokalizowane w narożnikach nawy, piąta – największa – w części centralnej. Na bocznych ścianach cerkwi znajdują się po trzy ozdobnie obramowane okna.

</doc>
<doc id="1995135" url="https://pl.wikipedia.org/wiki?curid=1995135" title="Newport Pagnell Canal">
Newport Pagnell Canal

Newport Pagnell Canal – zlikwidowany kanał o długości 1,25 mili (2 km) łączący Kanał Grand Junction z Great Linford oraz Newport Pagnell. Znajduje się na nim siedem śluz. Budowę zatwierdził parlament brytyjski w czerwcu 1814. Otwarcie nastąpiło w 1817. Koszt budowy wyniósł 14 200 funtów.
Kanał służył głównie do spływu węgla kamiennego, w mniejszym stopniu również innych towarów, np. wapna i obornika. W 1845 przewieziono rekordową ilość towarów – 14 887 ton. Od 1845 zakupem kanału zainteresowana była spółka kolejowa London and North Western Railway, oferty sprzedaży były jednak odrzucane do 1862, kiedy został on zakupiony przez Newport Pagnell Railway za 9000 funtów. Kanał zamknięto w 1864, gdyż jego rolę przejęła kolej.
W początkowym odcinku kanału do lat 60. XX w. znajdował się bardzo popularny wśród wioślarzy pub.

</doc>
<doc id="1995138" url="https://pl.wikipedia.org/wiki?curid=1995138" title="Radio Society of Great Britain">
Radio Society of Great Britain

The Radio Society of Great Britain (RSGB) – ogólnokrajowa organizacja członkowska zrzeszająca krótkofalowców Wielkiej Brytanii i niektórych terytoriów zależnych. Stowarzyszenie założone zostało w roku 1913 jako "London Wireless Club", a zalegalizowane w roku 1926. Aktualnie RSGB ma około 55 000 licencjonowanych członków. Mecenasem związku jest Książę Filip.
The Radio Society of Great Britain jest organizacją non-profit i zajmuje się między innymi:
RSGB dba o maksymalną swobodę działania wszystkich swoich członków, pośrednicząc między nimi a kontrolującym i nadzorującym rynek mediów i telekomunikacji w Wielkiej Brytanii organem Ofcom i chroniąc ich w ten sposób przed ewentualnymi niekorzystnymi zmianami w przepisach regulujących pracę krótkofalowców.
RSGB jest również wydawcą jednego z najpopularniejszych programów i dyplomów w świecie krótkofalarskim Islands on the Air (IOTA).
Podczas II wojny światowej cała Rada RSGB i wielu członków stowarzyszenia zostało przyjętych do MI8, znanego jako "Radio Security Service" (RSS), którego zadaniem było przechwytywanie tajnych transmisji radiowych wroga.

</doc>
<doc id="1995139" url="https://pl.wikipedia.org/wiki?curid=1995139" title="Bitwa pod Motien">
Bitwa pod Motien



</doc>
<doc id="1995140" url="https://pl.wikipedia.org/wiki?curid=1995140" title="Lybiidae">
Lybiidae



</doc>
<doc id="1995142" url="https://pl.wikipedia.org/wiki?curid=1995142" title="RSGB">
RSGB



</doc>
<doc id="1995143" url="https://pl.wikipedia.org/wiki?curid=1995143" title="Gruby Albert">
Gruby Albert

Gruby Albert (ang. "Fat Albert") – amerykańska komedia z 2004 roku w reżyserii Joela Zwicka. Film powstał w oparciu o komedię Billa Cosby'ego.
Opis fabuły.
Nastoletnia Doris (Kyla Pratt) mieszka w Filadelfii. Zamknęła się w sobie po śmierci ukochanego dziadka. Nieustannie ogląda w samotności kreskówkę pt. "Gruby Albert". Wkrótce jej bohater przenika do naszej rzeczywistości. Postanawia pomóc Doris. Angażuje do tego swoich animowanych przyjaciół.

</doc>
<doc id="1995145" url="https://pl.wikipedia.org/wiki?curid=1995145" title="The Fighting Temptations">
The Fighting Temptations



</doc>
<doc id="1995149" url="https://pl.wikipedia.org/wiki?curid=1995149" title="RexeR">
RexeR

RexeR – estońskie przedsiębiorstwo, zajmujące się produkcją kit carów, mające swoją siedzibę w Tallinnie w Estonii.
Historia.
Firma RexeR powstała w 1991 roku. W latach 1994–1999 powstało 9 oryginalnych roadsterów Rex R-10 w wersji targa, kabriolet oraz coupé. Od 2000 roku powstaje nowy model Rex R-11. W 2003 r. rozpoczęto produkcję repliki AC Cobra pod nazwą Rex R-12. Samochód wyposażony jest w ramę własnej konstrukcji, a przystosowany jest do mechanizmów Forda Scorpio i silników 5,7 l Chevroleta oraz 3,0 l Toyoty.

</doc>
<doc id="1995153" url="https://pl.wikipedia.org/wiki?curid=1995153" title="Czarna lista Hollywood">
Czarna lista Hollywood

Czarna lista Hollywood (ang. "The Hollywood blacklist") – lista opublikowana w latach 40. XX wieku w Stanach Zjednoczonych zawierająca nazwiska scenarzystów, reżyserów, aktorów, producentów i innych ludzi związanych z show-biznesem, którym odmówiono pracy w zawodzie z powodu poglądów politycznych, zdeklarowanych bądź będących jedynie podejrzeniem. Głównie chodziło o sympatyków i członków Komunistycznej Partii Stanów Zjednoczonych. Lista wykorzystywana była w rozgrywkach wewnątrz branżowych, często mając niewiele wspólnego z faktycznymi poglądami politycznymi osób na niej zapisanych. Na liście znaleźli się m.in. reżyser i aktor Charles Chaplin oraz reżyser Elia Kazan.
Pierwsza wersja listy została opublikowana 25 listopada 1947 roku, po odmówieniu przez dziesięciu przedstawicieli branży, głównie scenarzystów, złożenia zeznania przed House Committee on Un-American Activities. Lista 10 nazwisk nosi nazwę "The Hollywood Ten". Opublikowana w 1951 roku broszura Red Channels zawierała kolejne 151 nazwisk.
Lista została zdelegalizowana w 1960 roku, głównie z powodu działań Daltona Trumbo.
Lista.
The "Red Channels" list.
"źródło"

</doc>
<doc id="1995154" url="https://pl.wikipedia.org/wiki?curid=1995154" title="Conesville (Iowa)">
Conesville (Iowa)

Conesville – miasto w Stanach Zjednoczonych, w stanie Iowa, w hrabstwie Muscatine. Zgodnie ze spisem statystycznym z 2000 roku, miasto liczyło 424 mieszkańców.

</doc>
<doc id="1995163" url="https://pl.wikipedia.org/wiki?curid=1995163" title="Capito wallacei">
Capito wallacei



</doc>
<doc id="1995173" url="https://pl.wikipedia.org/wiki?curid=1995173" title="Oblężenie Sewastopola (1941–1942)">
Oblężenie Sewastopola (1941–1942)

Oblężenie Sewastopola () – oblężenie miasta Sewastopol przez wojska niemiecko-rumuńskie, mające miejsce między 30 października 1941 a 4 lipca 1942 roku na froncie wschodnim podczas II wojny światowej. 22 czerwca 1941 roku państwa Osi zaatakowały Związek Radziecki. Oddziały niemiecko-rumuńskie dotarły do Krymu jesienią 1941 roku i zajęły większość półwyspu, z wyjątkiem Sewastopola. Wojska niemiecko-rumuńskie przeprowadziły wiele ataków w październiku i listopadzie 1941 roku, mających na celu zdobycie Sewastopola. Większe uderzenie było planowane na koniec listopada, jednak ciężkie opady deszczu opóźniły atak państw Osi do 17 grudnia 1941 roku. Oddziały Ericha von Mansteina nie były w stanie zająć miasta z powodu zaciętego oporu wojsk radzieckich. W grudniu 1941 roku Rosjanie rozpoczęli operację desantową na Półwyspie Kerczeńskim w celu zniesienia oblężenia i zmuszenia sił niemiecko-rumuńskich do obrony swoich zdobyczy. Operacja uratowała Sewastopol na pewien czas, jednak przyczółki te zostały zlikwidowane w maju 1942 roku.
Po porażce pierwszego natarcia na Sewastopol oddziały niemiecko-rumuńskie zdecydowały się na oblężenie miasta do połowy 1942 roku, kiedy zaatakowały one okrążone siły radzieckie. 7 czerwca 1942 roku rozpoczęła się operacja „Störfang”. Siły Armii Czerwonej i Floty Czarnomorskiej znajdowały się pod ciężkim bombardowaniem państw Osi przez wiele tygodni. Luftwaffe odegrała znaczącą rolę w oblężeniu miasta. Z powodu braku wsparcia artyleryjskiego Luftwaffe przeprowadzała udane naloty powietrzne w celu wsparcia sił lądowych. Ostatecznie, 4 lipca 1942 roku, ostatnie oddziały radzieckie skapitulowały i państwa Osi zajęły port. Obydwie strony poniosły ciężkie straty podczas walk.
Po zlikwidowaniu wojsk Armii Czerwonej na Krymie państwa Osi zwróciły ponownie swoją uwagę na wielką ofensywę letnią tego roku, operację „Fall Blau” i ich natarcie na pola naftowe na Kaukazie.
Przygotowania i siły obu stron.
Związek Radziecki.
Po upadku Odessy dowództwo radzieckie starało się za wszelką cenę nie dopuścić do zajęcia drugiego ważnego portu czarnomorskiego, jakim był Sewastopol. Na nieszczęście dla Rosjan dowódcą 11 Armii, której powierzono zdobycie Krymu i Sewastopola, był gen. Erich von Manstein – jeden z najzdolniejszych dowódców Wehrmachtu.
Przygotowując się do walki o Sewastopol, Rosjanie zorganizowali trzy pasy obrony. Pierwszy znajdował się w granicach miasta i portu wojennego, ciągnąc się od wzgórza Sapun do Zatoki Strzeleckiej i był silnie ufortyfikowany. Drugi pas, czyli główna rubież obrony, obejmował linię Bastion Makenzie do Bałakławy. Trzeci, najbardziej zewnętrzny pas obrony, rozciągał się od Balbek do Tamary. Rejon Tamary na południowym wschodzie był osłaniany przez pasmo górskie, które Rosjanie uważali za nie do zdobycia. Na Krymie znajdowała się Samodzielna Armia Nadmorska gen. Iwana Pietrowa oraz 51 Samodzielna Armia gen. Fiodora Kuzniecowa (w listopadzie dowództwo objął gen. Paweł Batow). Jednostki gen. Pietrowa zostały ewakuowane z Odessy i dopiero około 18 października zaczęły przybywać w wyznaczone rejony. Rosjanie dysponowali łącznie 12 dywizjami strzeleckimi i czterema dywizjami kawalerii. Na północy w rejonie Przesmyku Perekopskiego znajdowało się pięć dywizji, cztery w rejonie Iszuń i jedna w rejonie Przesmyku Czongarskiego. Całością sił obrony lądowej i morskiej od 22 października dowodził wiceadm. Gordiej Lewczenko.
Państwa Osi.
Siły niemieckie składały się z 11 Armii, która dysponowała XXX, LIV, XXXXII Korpusem Armijnym oraz rumuńskim Korpusem Górskim, którego dowódcą był gen. Gheorghe Avramescu. Łącznie Niemcy mieli 10 dywizji piechoty, dwie rumuńskie brygady górskie i brygadę kawalerii. Gen. Manstein miał dość skromne siły pancerne, więc wszystkie jednostki pancerne, w tym rumuńskie, zostały zorganizowane w Brygadę Zmotoryzowaną „Zigler”.
Przebieg walk w 1941 roku.
Pierwsze walki.
Pierwsze natarcie gen. Mansteina rozpoczęło się 18 października. Niemcy zdołali zdobyć pozycje przeciwnika w rejonie Przesmyku Perekopskiego i Iszuń oraz Czongar. Już 22 października Rosjanie musieli się wycofać w głąb Krymu. Niemiecki atak doprowadził do rozcięcia radzieckiej obrony. Samodzielna Armia Nadmorska gen. Pietrowa została zepchnięta do Sewastopola i tam zamknięta przez LIV i XXX Korpus Armijny, natomiast XXXXII Korpus Armijny i część rumuńskiego Korpusu Górskiego skierowała się na południowy wschód, ścigając wycofującą się 51 Armię. Rosjanie musieli się wycofać aż do rejonu Teodozja – Kercz, praktycznie tracąc możliwość zorganizowania jednolitej obrony Krymu. Stało się jasne, że po zlikwidowaniu 51 Armii Sewastopol pozostanie jedynym punktem obrony, a zaopatrzenie będzie docierało tylko drogą morską.
Gen. Manstein podjął próbę zdobycia Sewastopola z marszu. Ciężkie walki rozpoczęły się 2 listopada. W centrum atakowały 22, 132 i 50 Dywizja Piechoty oraz Brygada Zmotoryzowana „Zigler”. Na południu nacierały niemiecka 72 Dywizja Piechoty oraz rumuńska 1 Brygada Zmototoryzowana. Do walki o miasto przystąpiło 52 tys. żołnierzy, 90 czołgów, 170 dział i 100 samolotów. Rosjanie wystawili podobne siły, ze wsparciem artyleryjskim jednostek Floty Czarnomorskiej. Właśnie działania okrętów miały się przyczynić do niepowodzenia działań Niemców. Walki trwały do 9 listopada. Manstein odniósł największy sukces w rejonie Bastionu Makenzie, gdzie działania prowadziła 50. Dywizja Piechoty, oraz na północy.
72 Dywizja Piechoty rozpoczęła swój atak 11 listopada. Niemcy odnieśli duży sukces – okrążono 149. pułk, który poniósł duże straty. Kontrnatarcie 154. pułku sprawiło jednak, że Rosjanie zdołali ponownie zorganizować jednolitą linię obrony. Rankiem 12 listopada 72 Dywizja Piechoty przesunęła się zaledwie o 5 km w kierunku Bałakławy. Natarcie wygasło przy zaciętej obronie Rosjan.
Sukcesem natomiast zakończyło się natarcie 170, 73 i 24 Dywizji Piechoty (XXXXII Korpus Armijny), wspierane przez rumuńską 1 Brygadę Górską. Niemcom udało się ostatecznie zepchnąć 51 Armię z Kerczu i Dowództwo Wojsk Krymu (utworzone 22 października) wydało rozkaz o ewakuacji. Ocalałe oddziały gen. Kuzniecowa 16 listopada rozpoczęły ewakuację na Półwysep Tamański. Sytuacja na Półwyspie Kerczeńskim nie była jednak stabilna. Niemcom nie udało się rozbić 51 Armii. Rosjanie ponieśli wprawdzie duże straty, ale należało się spodziewać, że dowództwo Frontu Zakaukaskiego wkrótce przystąpi do kontrofensywy.
Walki o Kercz i Teodozję.
7 grudnia Kwatera Główna wydała dowódcy Frontu Zakaukaskiego gen. Dmitrijowi Kozłowowi rozkaz wysadzenia desantu morskiego na Półwyspie Kerczeńskim. Na opracowanie jej przewidziano dwa tygodnie, co już na samym początku stawiało powodzenie całej akcji pod znakiem zapytania. Rosjanie zamierzali siłami 51 Armii gen. Władimira Lwowa wyzwolić wschodnią część Półwyspu Kerczeńskiego oraz port Kercz, natomiast oddziały 44 Armii gen. Aleksieja Pierwuszina podzielone na dwa zgrupowania miały zostać wysłane w rejon portu Teodozja. Zadaniem pierwszego zgrupowania było wyzwolenie Teodozji i przesmyku Ak-Monaj, drugiego zaś, które miało lądować dalej na wschód – opanowanie Opuk i połączenie się z 51 Armią lądującą w rejonie Kerczu. Dla osłony lądującej piechoty i transportu wyznaczono Flotę Czarnomorską (miała transportować 44 Armię) i Flotyllę Azowską (miała transportować 51 Armię). W desancie miało wziąć udział łącznie sześć dywizji, dwie samodzielne brygady strzeleckie oraz dwa górskie pułki strzeleckie. Dawało to łącznie 42 tys. żołnierzy, którzy otrzymali wsparcie 198 dział, 256 moździerzy i 43 czołgów.
Niemieckie siły w tym rejonie składały się z 46 Dywizji Piechoty oraz rumuńskich 8 Brygady Kawalerii i 4 Brygady Górskiej, które utworzyły grupę „Korne”, dowodzoną przez płk. Radu Korne. Niemcy i Rumuni mogli wystawić 25 tys. żołnierzy. 29 grudnia w rejon walk została przerzucona 73 Dywizja Piechoty, która wzmocniła siły niemieckie.
Operacja desantowa miała się rozpocząć 21 grudnia, jednak do tego nie doszło. Gen. Manstein właśnie rozpoczął (17 grudnia) kolejne natarcie na Sewastopol i Rosjanie musieli wysłać w ten rejon okręty Floty Czarnomorskiej. Desant planowano wysadzić 26 grudnia w rejonie Kerczu i 29 grudnia w rejonie Teodozji. Wyznaczając dwa odległe terminy desantu Rosjanie sami pozbawili się atutu, jakim było zaskoczenie przeciwnika. Nie dysponowano jednostkami desantowymi, które mogłyby przetransportować żołnierzy. Piechota przemieszczająca się na pokładach niszczycieli lub patrolowców miała schodzić na ląd po trapach lub w portach. Część żołnierzy płynęła w łodziach holowanych za okrętami. Gdy zespół 51 Armii napotkał sztorm, większość łodzi została zalana przez fale lub zerwała się z holu. Z tego powodu lądowanie 51 Armii nie było zaskoczeniem dla Niemców. Rosjanie zaplanowali lądowanie w pięciu rejonach, lecz tylko w dwóch (Ziuk i Chroni) zdołano wysadzić piechotę na brzeg. Pomimo dużych strat udało się wysadzić desant w rejonie Kamysz-Burana. W nocy 27 grudnia desantowano kolejne oddziały (pierwszego dnia z 7 tys. żołnierzy zaledwie 1,5 tys. znalazło się na lądzie, reszta zginęła), a do południa 29 grudnia w rejonie Kerczu znalazła się cała 51 Armia. Rankiem 29 grudnia w rejonie Teodozji rozpoczęło się lądowanie 44 Armii. Przebiegło ono bez większych strat i stosunkowo szybko utworzono przyczółki. Na wieść o lądowaniu w Zatoce Teodozyjskiej Niemcy postanowili się wycofać. 73 Dywizja Piechoty oraz Rumuni utworzyli linię obrony w rejonie Nowa Parkowa i Koktebel oraz obsadzili ważny przesmyk Ak-Monaj. Niemcy zamknęli drogę do Sewastopola i ich obrona nie została naruszona przez Rosjan. Szczupłość sił, jakimi Manstein dysponował na Krymie, była aż nadto widoczna. Straty 73 Dywizji Piechoty wyniosły ok. 2 tys. zabitych i rannych, Rumuni stracili 330 zabitych i 800 rannych. Straty radzieckie poniesione w operacji desantowej i walkach o Kercz i Teodozję wyniosły do 15 tys. zabitych i rannych.
Ostatnie uderzenie Mansteina na Sewastopol w 1941 roku.
Przed kolejnym natarciem gen. Manstein starał się skoncentrować jak najwięcej świeżych jednostek. Jedynymi uzupełnieniami, jakie mógł otrzymać, były oddziały ciężkiej artylerii. W rejon Sewastopola skierowano kilka baterii wyposażonych w ciężkie moździerze 305 i 350 mm. Ogień z nich powodował duże zniszczenia w mieście, jednak nie było to wzmocnienie znaczące. W Sewastopolu Rosjanie dysponowali 95, 79, 2 Dywizją Strzelecką oraz 7 i 8 Brygadą Piechoty Morskiej. Główne uderzenie miały wykonać 22, 132 i 50 Dywizja Piechoty z LIV Korpusu Armijnego. Natarcie rozpoczęło się atakiem 22 i 132 Dywizji Piechoty w rejonie Duwankoj i Mekenzijewy Gory, które były bronione przez 95 i 79 Dywizję Strzelecką. Niemiecki atak przełamał linię obrony tak, że Niemcy znaleźli się w rejonie zatoki Siewiernaja. Dowódca Frontu Zakaukaskiego otrzymał rozkaz wysłania do Sewastopola jednostek odwodowych. Rankiem na pokładach okrętów do portu przerzucono 79 Samodzielną Brygadę Piechoty Morskiej płk. A. Potapowa, a wieczorem 345 Dywizję Strzelecką ppłk. N. Guzia, które natychmiast ruszyły do walki. Świeże jednostki zatrzymały niemieckie postępy w rejonie zatoki Siewiernaja i 23 grudnia Niemcy musieli wstrzymać atak. W walkach ponownie dużą rolę odegrały okręty Floty Czarnomorskiej, które skutecznie ostrzeliwały pozycje niemieckie. Gen. Manstein postanowił jednak wykorzystać nadchodzące tygodnie, aby staranniej przygotować się do ostatecznego szturmu na Sewastopol.
Walki w 1942 roku.
28 stycznia 1942 roku Rosjanie utworzyli Front Krymski, który był dowodzony przez gen. Dmitrija Kozłowa. Należały do niego 51, 47 i 44 Armia. Organizacja obrony Sewastopola się nie zmieniła, powstał jedynie Sewastopolski Rejon Umocniony jako centrum dowodzenia obroną miasta. Radziecka Kwatera Główna skierowała na Krym gen. P. Wiecznego i komisarza Lwa Mechlisa, których zadaniem było zorganizowanie przyszłych operacji ofensywnych, mających doprowadzić do odblokowania Sewastopola. Rosjanie zamierzali za wszelką cenę nie dopuścić do upadku miasta. Manstein jednak postanowił się lepiej przygotować do walki aniżeli w 1941 roku.
Zdobycie Kerczu.
XXXXII Korpus Armijny (46 i 73 Dywizja Piechoty) 8 maja zaatakował pozycje 44 Armii gen. Stiepana Czerniaka wzdłuż wybrzeża Zatoki Teodozyjskiej. W wyłom miały wejść jednostki VII Korpusu (10 i 19 Dywizja Piechoty, 22 Dywizja Pancerna i rumuńska 8 Dywizja Kawalerii). Rosjanie nie zdołali zatrzymać Niemców i dwie dywizje strzeleckie musiały się wycofać. Atak był tak silny, że wieczorem 8 maja obrona 44 Armii została przerwana na długości ok. 5 km i głębokości ponad 8 km. Następnie 170 Dywizja Piechoty i znajdująca się w centrum 73 Dywizja Piechoty rozpoczęły natarcie na północ w kierunku Morza Azowskiego, a 46 Dywizja Piechoty nadal nacierała wzdłuż wybrzeża. Przełamanie pozycji obronnej oznaczałoby wyjście na tyły 51 i 47 Armii. Ich dowódcy – gen. Lwow i gen. Kołganow, zdawali się nie dostrzegać zagrożenia. Rankiem 10 maja dowódca Frontu Krymskiego wydał rozkaz, aby obie armie oderwały się od nieprzyjaciela, wycofały się w rejon Wału Tureckiego i tam zorganizowały na nowo obronę. Rozkazy te nie zostały wykonane i w południe 11 maja w rejonie Ak-Monaj Niemcy zamknęli w okrążeniu jednostki 47 i 51 Armii. Rankiem 13 maja zdołali przerwać obronę w środkowej części Wału Tureckiego. Następnego dnia pierwsze oddziały niemieckie znalazły się na południe od Kerczu. W trakcie tych decydujących dni Kwatera Główna wydała rozkaz, aby marsz. Siemion Budionny jako dowódca Frontu Północnokaukaskiego próbował zorganizować obronę. Ten jednak nie zrobił nic, aby ratować sytuację. Skala, siła i szybkość niemieckiego ataku całkowicie sparaliżowała działania radzieckich dowódców. 15 maja Kercz został zajęty. Jednostki Floty Czarnomorskiej zdołały ewakuować ok. 23 tys. żołnierzy (oficjalne dane mówią o 120 tys.). Część żołnierzy skryła się w górach, gdzie prowadziła działania partyzanckie. Ostatnie duże zgrupowanie zostało zniszczone w październiku 1942 roku. W działaniach tych brali udział też żołnierze rumuńskiej 4 Brygady Górskiej. W czasie walk o Kercz Niemcy wzięli do niewoli 90 tys. żołnierzy radzieckich; sama rumuńska 8 Dywizja Kawalerii wzięła 30 800 jeńców, tracąc zaledwie 988 żołnierzy poległych i rannych. Klęska Frontu Krymskiego była dużym ciosem dla Rosjan.
Upadek Sewastopola.
Wieczorem dowódca obrony Sewastopolskiego Rejonu Umocnionego wiceadm. Oktiabrski otrzymał rozkaz usunięcia „wszelkich niedociągnięć w obronie Sewastopola”. Stalin i Kwatera Główna jednoznacznie dali do zrozumienia, że klęska, jaka spotkała Front Krymski, nie może się powtórzyć. Dowództwo obrony Sewastopola zostało podporządkowane Frontowi Północnokaukaskiemu marsz. Budionnego, ponieważ Front Krymski został rozwiązany. Rosjanie mieli do obrony siedem dywizji strzeleckich: 25, 95, 109, 172, 345, 386 i 388 Dywizję Strzelecką, pięć brygad piechoty: 7, 8 i 79 Samodzielną Brygadę Piechoty Morskiej oraz 138 i 142 Brygadę Strzelecką. Dawało to łącznie 106 625 żołnierzy (70 batalionów strzeleckich), 600 dział i moździerzy oraz 38 czołgów. Niemcy i Rumuni do zdobycia Sewastopola skierowali LIV Korpus Armijny (22, 24, 50 i 132 Dywizja Piechoty), XXX Korpus Armijny (72, 28 i 170 Dywizja Piechoty) oraz rumuński Korpus Górski (1 Dywizja Górska oraz 18 Dywizja Piechoty). Manstein w ataku na Sewastopol dysponował 203 800 żołnierzami, 450 czołgami, 670 działami kalibru od 75 do 600 mm, 720 moździerzami i 655 armata przeciwlotniczymi. W rejon walk zostało sprowadzone działo „Dora” kalibru 800 mm. 5 czerwca zostało ono ustawione na stanowisku w rejonie Bartinijewki, 16 km od zatoki Siewiernaja. Działo oddało 48 salw. Pociski miotane z „Dory” ważyły 7100 kg. 14 maja gen. Manstein wydał rozkaz nr 2057 nakazujący przystąpienie do operacji „Störfang”. 2 czerwca Niemcy rozpoczęli ostrzał artyleryjski i bombardowania lotnicze. 7 czerwca o godz. 2:30 ruszył atak na pozycje Rosjan.
Obrona Sewastopola została zorganizowana w następujący sposób: pierwszy sektor (na południe od miasta) broniony był przez 109 i 388 Dywizję Strzelecką; drugi znajdował się między Gaitani a wzgórzem Sapun i broniły go 386 Dywizja Strzelecka oraz 7 i 8 Samodzielna Brygada Piechoty Morskiej; trzeci z nich obejmował rejon Gaitani oraz część zatoki Siewiernaja i broniony był przez 25 Dywizję Strzelecką, 79 Samodzielną Brygadę Piechoty Morskiej oraz 2. i 3. pułk piechoty morskiej, które były zorganizowane z załóg okrętów Floty Czarnomorskiej. Czwarty sektor, broniony przez 95 i 172 Dywizję Strzelecką, obejmował rejon na zachód od zatoki Siewiernaja. W odwodzie znajdowały się 345 Dywizja Strzelecka i jeden pułk z 388 Dywizji Strzeleckiej. Niemcy rozstawili swoje siły w następujący sposób: pierwszy sektor znajdował się w rejonie operacyjnym 170, 28 i 72 Dywizji Piechoty, obronę drugiego miały przełamać rumuńska 1 Dywizja Górska i 18 Dywizji Piechoty, trzeci rejon miała atakować niemiecka 24 Dywizja Piechoty (po rozpoczęciu ataku skierowano w ten rejon też rumuńską 4 Dywizję Górską), natomiast czwarty – 132, 22 i 50 Dywizja Piechoty.
Natarcie XXX Korpusu Armijnego rozpoczęło się równocześnie z atakiem rumuńskiego Korpusu Górskiego. Rosjanie stawili zacięty opór. Pierwszego dnia walk rumuńska 18 Dywizja Piechoty straciła 465 zabitych. Rosjanie zdołali utrzymać swoje główne pozycje. Największe postępy Niemcy osiągnęli w pasie działania LIV Korpusu Armijnego. Do 18 czerwca wszystkie trzy dywizje zdołały zepchnąć radzieckie jednostki aż do zatoki Siewiernaja. Niemiecka 170 Dywizja Piechoty i rumuńska 1 Dywizja Górska toczyły zacięte boje o miejscowość Kmamary oraz Wzgórza Fieduckie. Obrona radziecka w tym sektorze została przełamana 21 czerwca. Od 14 do 25 czerwca Rumuni prowadzili walki w rejonie Bastionu nr 2 i wprowadzenie odwodowej 4 Dywizji Górskiej przyniosło im zwycięstwo. Po zdobyciu Bastionu nr 2, 1 i 4 Dywizja Górska oraz 18 Dywizja Piechoty ruszyły w kierunku Bałakławy, gdzie 30 czerwca razem ze 170 i 28 Dywizją Piechoty zdołały złamać obronę 7 i 8 Samodzielnej Brygady Piechoty Morskiej i wyszły na południe od Sewastopola. 26 czerwca Rosjanie przerzucili do Sewastopola 142 Brygadę Strzelecką, a z jednostek NKWD (456. pułk NKWD i 26. pułk NKWD) utworzono jednostki frontowe i skierowano je do walki. Te słabe oddziały na krótko poprawiły sytuację na froncie. 29 czerwca oddziały niemieckiej 72 Dywizji Piechoty zajęły wzgórze Sapun, o które toczyły zażarte walki. Żołnierze niemieccy i radzieccy przez ostatnie trzy dni walczyli jedynie na bagnety i granaty. Po zdobyciu wzgórza dowódca niemieckiej dywizji miał powiedzieć: „Nigdy nie spotkałem się z takim oporem w walkach po obu walczących stronach”. Decydująca okazała się noc z 30 czerwca na 1 lipca. Oddziały 28 i 50 Dywizji Piechoty osiągnęły przedpola miasta. Dowodzący obroną miasta wiceadm. Oktiabrski doskonale zdawał sobie sprawę z sytuacji. Już rankiem 30 czerwca wysłał do dowództwa Frontu Północnokaukaskiego szyfrogram, w którym napisał, że obrona potrwa jeszcze ok. 2–3 dni. Budionny od razu poinformował o tym Kwaterę Główną. Wieczorem nadszedł rozkaz nakazujący przystąpić do ewakuacji. Z Sewastopola do zatok Strieleckiej i Kamyszewej wycofano jedynie 2 tys. żołnierzy ze 109 Dywizji Strzeleckiej i 1,5 tys. ze 149 Brygady Strzeleckiej. 3 lipca ostatnia radziecka linia obrony została przełamana, a następnego dnia oddziały niemieckie zajęły miasto łącznie z portem, co doprowadziło do kapitulacji broniących się jednostek Armii Czerwonej.
Rosjanie oficjalnie obliczyli straty niemiecko-rumuńskie na 60 000 zabitych. W rzeczywistości straty niemieckie w bitwie o Sewastopol wyniosły: 4337 zabitych, 21 177 rannych oraz 1591 zaginionych, zaś straty rumuńskie wyniosły: 1597 zabitych, 6580 rannych oraz 277 zaginionych. Straty radzieckie obliczane są na 18 000 zabitych, 5000 rannych oraz 95 000 jeńców.

</doc>
<doc id="1995175" url="https://pl.wikipedia.org/wiki?curid=1995175" title="Hindustani">
Hindustani



</doc>
<doc id="1995178" url="https://pl.wikipedia.org/wiki?curid=1995178" title="Perski">
Perski



</doc>
<doc id="1995188" url="https://pl.wikipedia.org/wiki?curid=1995188" title="Wincenty Tyszkiewicz">
Wincenty Tyszkiewicz

Wincenty Tyszkiewicz herbu Leliwa (ur. 1757, zm. 1816) – polski hrabia, referendarz wielki litewski, pisarz wielki litewski 1780-1781, starosta strzałkowski, pan na Łohojsku i Świsłoczy.
Poseł na sejm 1780 roku z województwa wileńskiego.
W 1783 odznaczony Orderem Orła Białego, kawaler Orderu Świętego Stanisława. 
Jego żoną była Maria Teresa Poniatowska, bratanica króla Stanisława Augusta Poniatowskiego i siostra Józefa Poniatowskiego. Małżeństwo rozpadło się wkrótce po ślubie i małżonkowie nie żyli ze sobą.

</doc>
<doc id="1995192" url="https://pl.wikipedia.org/wiki?curid=1995192" title="Metody (Gierasimow)">
Metody (Gierasimow)

Metody, imię świeckie Maurycy Lwowicz Gierasimow (ur. 22 lutego 1856 w guberni tomskiej, zm. 15 marca 1931 w Harbinie) – biskup Rosyjskiego Kościoła Prawosławnego.
Urodził się w rodzinie kapłana prawosławnego. Ukończył seminarium duchowne w Tomsku, po czym w latach 1878–1882 studiował w Kazańskiej Akademii Duchownej. 23 grudnia tego samego roku dołączył do rosyjskiej misji prawosławnej w dzisiejszym Kraju Ałtajskim jako psalmista. 26 września 1885 złożył śluby zakonne; 10 listopada tego samego roku został hierodiakonem, zaś 22 grudnia – hieromnichem. Stanął również na czele szkoły prowadzonej przez misjonarzy. 16 maja 1894 otrzymał godność archimandryty i został wyznaczony kierownikiem misji, w której uczestniczył. Jednak już 2 czerwca tego samego roku został wyświęcony na biskupa pomocniczego eparchii tomskiej z tytułem biskupa bijskiego i zakończył działalność misyjną.
24 grudnia 1898 objął katedrę zabajkalską, zaś 20 grudnia 1912 został przeniesiony na katedrę tomską i ałtajską. 30 czerwca 1914 został biskupem orenburskim i turgajskim. W 1918, pozostając na tej samej katedrze, został podniesiony do godności arcybiskupiej. Z Orenburga wyjechał na początku roku 1919 z powodu sytuacji politycznej w kraju. Udał się do Chin, gdzie w 1920 został pierwszym arcybiskupem harbińskim. W mieście tym współtworzył męski monaster Kazańskiej Ikony Matki Bożej.
Razem z całą eparchią przeszedł w jurysdykcję Rosyjskiego Kościoła Prawosławnego poza granicami Rosji, który w 1929 podniósł go do godności metropolity. Dwa lata później zmarł.

</doc>
<doc id="1995203" url="https://pl.wikipedia.org/wiki?curid=1995203" title="Dyskografia Aleksa Christensena">
Dyskografia Aleksa Christensena

Dyskografia Aleksa Christensena – niemieckiego muzyka – obejmuje album studyjny, live miks, dziesięć singli i teledysków.

</doc>
<doc id="1995206" url="https://pl.wikipedia.org/wiki?curid=1995206" title="Betheln">
Betheln

Betheln – dzielnica miasta Gronau (Leine) w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Gronau (Leine).

</doc>
<doc id="1995207" url="https://pl.wikipedia.org/wiki?curid=1995207" title="Conrad (Iowa)">
Conrad (Iowa)

Conrad – miasto w Stanach Zjednoczonych, w stanie Iowa, w hrabstwie Grundy. Zgodnie ze spisem statystycznym z 2000 roku, miasto liczyło 1055 mieszkańców.

</doc>
<doc id="1995208" url="https://pl.wikipedia.org/wiki?curid=1995208" title="Despetal">
Despetal

Despetal – dzielnica miasta Gronau (Leine) w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Gronau (Leine).

</doc>
<doc id="1995211" url="https://pl.wikipedia.org/wiki?curid=1995211" title="Conway (Iowa)">
Conway (Iowa)

Conway – miasto w Stanach Zjednoczonych, w stanie Iowa, w hrabstwie Taylor. Zgodnie ze spisem statystycznym z 2000 roku, miasto liczyło 63 mieszkańców.

</doc>
<doc id="1995212" url="https://pl.wikipedia.org/wiki?curid=1995212" title="Passion (album Petera Gabriela)">
Passion (album Petera Gabriela)

Passion: Music for The Last Temptation of Christ – drugi ze ścieżką dźwiękową, a ósmy w ogóle album Petera Gabriela. Pierwotnie miała to być ścieżka dźwiękowa do filmu Martina Scorsese pt. "Ostatnie kuszenie Chrystusa" jednakże Gabriel jeszcze kilka miesięcy po premierze filmu wciąż szlifował swą muzykę. Album przyczynił się do popularyzacji gatunku world music oraz zdobył nagrodę Grammy w 1990 r. w kategorii Najlepszy Album New Age. Został zremasterowany w 2002 r.
Album.
"Passion" zapoznał szerszą publiczność z twórczością muzyków etnicznych jak Nusrat Fateh Ali Khan, Youssou N'Dour, L. Shankar i Baaba Maal.
Przy nagrywaniu tego albumu Gabriel użył środków organizacji WOMAD, którą założył. Pozwoliło mu to zebrać muzyków z Bliskiego Wschodu oraz Afryki. Razem pracowali nad tym, by podkreślić i wzmocnić klimat filmu opierając się na muzyce tworzonej w czasach Jezusa Chrystusa, dodając jednak elementy ambientu. W efekcie powstała muzyka, która zainspirowała już wielu twórców.
Album zebrał w większości bardzo dobre recenzje. Wskazywany jest też jako najlepszy album autorstwa Gabriela.
Jeszcze w tym samym roku ukazała się płyta zatytułowana "Passion - Sources", na której znalazły się materiały dodatkowe, bez udziału Gabriela. 
Lista utworów.
Wszystkie utwory napisał Peter Gabriel, z wyjątkiem: „Open” (Shankar, Gabriel), „Stigmata” (Mahmoud Tabrizi Zadeh i Gabriel), „Zaar” (utwór tradycyjny).

</doc>
<doc id="1995213" url="https://pl.wikipedia.org/wiki?curid=1995213" title="Brüggen (Gronau (Leine))">
Brüggen (Gronau (Leine))

Brüggen – dzielnica miasta Gronau (Leine) w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Gronau (Leine).

</doc>
<doc id="1995214" url="https://pl.wikipedia.org/wiki?curid=1995214" title="Near Vertical Incidence Skywave">
Near Vertical Incidence Skywave

Near Vertical Incidence Skywave, NVIS (ang. "prawie pionowo padająca fala jonosferyczna") – rodzaj propagacji fal radiowych, w zakresie pomiędzy falą przyziemną a falą jonosferyczną, umożliwiający łączność radiową na odległościach od 50 do 650 km. Wykorzystywana jest głównie w wojsku, instytucjach paramilitarnych oraz przez krótkofalowców.
Fale radiowe emitowane są w górę do jonosfery, gdzie podlegając refrakcji zostają odbite w kierunku ziemi i mogą zostać odebrane w obszarze kołowym do 650 km od nadajnika. Jeżeli częstotliwość jest zbyt wysoka, refrakcja nie występuje, jeśli zbyt niska absorpcja jonosfery zmniejsza siłę sygnału.
Użyteczne częstotliwości do łączności NVIS zawierają się między 1,8 a 15 MHz. Najbardziej popularnymi pasmami w pracy krótkofalowców są pasma 80 m i 40 m oraz pasmo 60 m. Łączność wojskowa NVIS obejmuje głównie częstotliwości 2–4 MHz w nocy i 5–7 MHz w dzień.
Najniższa warstwa jonosfery – warstwa D – powoduje osłabienie niskich częstości podczas dnia. Warstwa ta zanika w nocy, umożliwiając lepszą komunikację na niższych częstotliwościach.
Propagacja NVIS jest najbardziej przydatna w obszarach górzystych, gdzie zawodzi metoda „widzących się anten”, pracujących w zakresie częstotliwości VHF/UHF lub gdy odległość między nadajnikami jest za duża dla fali przyziemnej (powyżej 80 km), a za mała dla fali jonosferycznej (500 do 2500 km).
Do łączności NVIS używa się anten promieniowania pionowego. Jedną z takich konstrukcji jest antena prof. Stefana Manczarskiego, opracowana na potrzeby podziemnej łączności w okresie II wojny światowej. W konstrukcjach militarnych stosuje się anteny magnetyczne umieszczone nisko nad terenem lub metalowym elementem pojazdu, by zapewnić wysoki kąt promieniowania, właściwy dla łączności NVIS.

</doc>
<doc id="1995215" url="https://pl.wikipedia.org/wiki?curid=1995215" title="Brüggen">
Brüggen

Niemcy:
Osoby:
Zobacz też:

</doc>
<doc id="1995217" url="https://pl.wikipedia.org/wiki?curid=1995217" title="Brueggen">
Brueggen



</doc>
<doc id="1995218" url="https://pl.wikipedia.org/wiki?curid=1995218" title="Partia Demokratyczna - demokraci.pl">
Partia Demokratyczna - demokraci.pl



</doc>
<doc id="1995219" url="https://pl.wikipedia.org/wiki?curid=1995219" title="V382 Carinae">
V382 Carinae

V382 Carinae ("x Car") – gwiazda zmienna znajdująca się w gwiazdozbiorze Kila w odległości 5930 lat świetlnych od Słońca.
V382 Carinae to żółty hiperolbrzym typu widmowego G o średniej jasności +3,93m. Jest klasyfikowany jako gwiazda zmienna typu cefeida, a jego jasność waha się od wielkości +3,84 do +4,02m.

</doc>
<doc id="1995221" url="https://pl.wikipedia.org/wiki?curid=1995221" title="NVIS">
NVIS



</doc>
<doc id="1995225" url="https://pl.wikipedia.org/wiki?curid=1995225" title="Port lotniczy Diego Jimenez Torres">
Port lotniczy Diego Jimenez Torres

Port lotniczy Diego Jiménez Torres – port lotniczy, zlokalizowany w portorykańskim mieście Fajardo.

</doc>
<doc id="1995226" url="https://pl.wikipedia.org/wiki?curid=1995226" title="Rheden (Gronau (Leine))">
Rheden (Gronau (Leine))

Rheden – dzielnica miasta Gronau (Leine) w Niemczech, w kraju związkowym Dolna Saksonia, w powiecie Hildesheim, w gminie zbiorowej Leinebergland. Do 31 października 2016 jako samodzielna gmina wchodziła w skład gminy zbiorowej Gronau (Leine).

</doc>
<doc id="1995234" url="https://pl.wikipedia.org/wiki?curid=1995234" title="Port lotniczy Jardines del Rey">
Port lotniczy Jardines del Rey

Port lotniczy Jardines del Rey – międzynarodowe lotnisko na Kubie, zlokalizowane na wyspie Cayo Coco.

</doc>
<doc id="1995235" url="https://pl.wikipedia.org/wiki?curid=1995235" title="Tommaso Salini">
Tommaso Salini

Tommaso Salini znany jako Mao (ur. ok. 1575 w Rzymie, zm. 13 września w 1625 tamże) – włoski malarz barokowy.
Brak dokładnych informacji na temat życia artysty, również obrazy jego uległy rozproszeniu i obecnie ich atrybucja jest bardzo utrudniona. Był przyjacielem malarza i biografa Giovanniego Baglione, w 1603 wzmiankowano go jako świadka w procesie o zniesławienie przeciwko Caravaggio. W 1605 wstąpił do Akademii Świętego Łukasza, którą musiał jednak później opuścić ze względu na gwałtowny charakter i konflikt z Antiveduto Gramatica. Za życia cieszył się uznaniem i był nagradzany.
Obecnie Salliniemu przypisuje się obrazy o tematyce religijnej, sceny rodzajowe i martwe natury. Jednak Giovanni Baglione w swojej pracy "Żywoty malarzy, rzeźbiarzy i architektów" (wł. "Le vite de pittori, scultori et architetti") z 1642 wspomina jedynie, że malował kwiaty i owoce. Być może malarz współpracował z innymi artystami malującymi dla niego postacie.

</doc>
<doc id="1995237" url="https://pl.wikipedia.org/wiki?curid=1995237" title="Ann Curry">
Ann Curry

Ann Curry (ur. 19 listopada 1956 w Guamie) – amerykańska dziennikarka, prowadząca program "Today" od maja 1997 i gospodyni "Dateline NBC" od maja 2005.

</doc>
<doc id="1995238" url="https://pl.wikipedia.org/wiki?curid=1995238" title="Sylvio Pirillo">
Sylvio Pirillo

Sylvio Pirillo Cesarino (ur. 26 lipca 1916 w Porto Alegre, zm. 22 kwietnia 1991 w Porto Alegre) – piłkarz i trener brazylijski, występujący podczas kariery na pozycji napastnika.
Kariera klubowa.
Karierę piłkarską Sylvio Pirillo rozpoczął w klubie Americano Porto Alegre w 1934 roku. W latach 1937–1938 występował w SC Internacional. W 1939 roku wyjechał do Urugwaju do klubu CA Peñarol. W 1941 powrócił do Brazylii do CR Flamengo, w którym grał do 1947 roku.
Podczas tego okresu Sylvio Pirillo trzykrotnie zdobył mistrzostwo stanu Rio de Janeiro - Campeonato Carioca w 1942, 1943 i 1944 roku. W 1941 roku został królem strzelców ligi stanowej Rio de Janeiro z 39 bramkami. Ostatnim klubem w jego karierze było Botafogo FR, gdzie zakończył karierę w 1952 roku. Z Botafogo zdobył mistrzostwo stanu Bahia - Rio de Janeiro - Campeonato Carioca w 1948 roku.
Kariera reprezentacyjna.
W reprezentacji Brazylii Sylvio Pirillo zadebiutował 14 stycznia 1942 w wygranym 6-1 meczu z reprezentacją Chile podczas Copa América 1942. Był to udany debiut, gdyż Pirillo strzelił 3 bramki. Na tym turnieju Brazylia zajęła trzecie miejsce a Prillo wystąpił w pięciu meczach z: Chile (3 bramki), Argentyną, Peru, Urugwajem i Ekwadorem (3 bramki). Mecz z Ekwadorem rozegrany 31 stycznia był ostatnim meczem w reprezentacji, w którym strzelił 3 bramki. Ogółem w pięciu meczach Pirillo strzelił 6 bramek.
Kariera trenerska.
Po zakończeniu kariery piłkarskiej Sylvio Pirillo został trener. Pierwszym jego klubem było Botafogo FR. W latach 1953–1955 prowadził Bonsucesso Rio de Janeiro. W 1957 roku krótko prowadził Fluminense FC. Z klubem z Rio wygrał turniej Rio-São Paulo. W 1957 Sylvio Pirillo został selekcjonerem reprezentacji Brazylii. Roli selekcjonera zadebiutował 11 czerwca w wygranym 2-1 towarzyskim meczu z Portugalią. Ostatni raz reprezentację Brazylii Sylvio Pirillo prowadził 10 lipca 1957 w wygranym 2-0 meczu z Argentyną, którego stawką było Copa Julio Roca 1957. Bilans Pirillo w roli selekcjonera to 4 mecze, 3 zwycięstwa i 1 porażka przy bilansie bramkowym 8-3.
W 1959 roku prowadził SC Internacional, a w latach 1959–1960 Corinthians Paulista. W 1962 roku prowadził młodzieżową reprezentację Brazylii, z którą wygrał młodzieżowy turniej Copa América. W latach 1963–1964 prowadził SE Palmeiras, z którym zdobył mistrzostwo stanu São Paulo - Campeonato Carioca 1963. W kolejnych latach prowadził Juventus São Paulo (1965), São Paulo FC (1967-1968) i Ferroviário Kurytyba(1969). W 1972 roku prowadził EC Bahia, a w 1974 Desportiva Cariacica, z którym zdobył mistrzostwo stanu Espírito Santo - Campeonato Capixaba 1974.
W latach 1974–1975 był trenerem Corinthians Paulista. W ostatnich latach kariery trenerskiej Sylvio Pirillo prowadził Paysandu SC, EC Santo André i Rio Claro FC, w którym zakończył przygodę z piłką w 1980 roku.

</doc>
<doc id="1995242" url="https://pl.wikipedia.org/wiki?curid=1995242" title="Gene Shalit">
Gene Shalit

Gene Shalit (ur. 25 marca 1926 w Nowym Jorku) – amerykański dziennikarz i prezenter telewizyjny, krytyk literacki i filmowy, aktor filmowy i telewizyjny oraz reżyser. Od 15 stycznia 1973 do 11 listopada 2011 występował w programie "Today".
Jest ojcem 6 dzieci: Petera, Willa, Emily, Amandy, Nevina i Andrew Shalit.

</doc>
<doc id="1995243" url="https://pl.wikipedia.org/wiki?curid=1995243" title="Tom Schilling">
Tom Schilling



</doc>
<doc id="1995245" url="https://pl.wikipedia.org/wiki?curid=1995245" title="Sledgehammer (piosenka)">
Sledgehammer (piosenka)

Sledgehammer – piosenka brytyjskiego muzyka Petera Gabriela, która wydana została na singlu, a także na albumie studyjnym "So" (1986).
Jest to jedyny singiel Gabriela (stan na 2015 r.), który osiągnął pozycję #1 na amerykańskiej liście Hot 100 (26 lipca 1986). Singiel dotarł także na szczyt kanadyjskiego zestawienia RPM.

</doc>
<doc id="1995246" url="https://pl.wikipedia.org/wiki?curid=1995246" title="Marcus Daniell">
Marcus Daniell

Marcus Daniell (ur. 9 listopada 1989 w Masterton) – nowozelandzki tenisista, brązowy medalista igrzysk olimpijskich w Tokio (2020) w grze podwójnej, reprezentant w Pucharze Davisa, olimpijczyk z Rio de Janeiro (2016) i Tokio (2020).
Kariera tenisowa.
Karierę zawodową rozpoczął w 2008 roku.
W rozgrywkach gry podwójnej rangi ATP Tour Daniell wygrał pięć tytułów z piętnastu rozegranych finałów.
W roku 2011 Daniell zadebiutował w reprezentacji Nowej Zelandii w Pucharze Davisa przeciwko Uzbekistanowi. W sierpniu przyczynił się do utrzymania zespołu w grupie I strefy Azja/Oceania po zwycięstwie nad Filipinami. Daniell pokonał w singlu Jesona Patrombona, a w deblu razem z Artemem Sitakiem duet Rubén González–Cecil Mamiit.
W 2016 roku zagrał w konkurencji gry podwójnej na igrzyskach olimpijskich w Rio de Janeiro, odpadając w 1. rundzie wspólnie z Michaelem Venusem. Wspólnie z Venusem zdobył brązowy medal igrzysk olimpijskich w Tokio (2020) w deblu. Mecz o udział w finale przegrali z parą Marin Čilić–Ivan Dodig, natomiast pojedynek o medal brązowy wygrali 7:6(3), 6:2 z Austinem Krajickiem i Tennysem Sandgrenem.
Najwyżej sklasyfikowany w rankingu singlistów był w lipcu 2014 roku na 500. miejscu, a w klasyfikacji deblistów w styczniu 2018 roku na 34. pozycji.

</doc>
<doc id="1995248" url="https://pl.wikipedia.org/wiki?curid=1995248" title="Port lotniczy Levuka">
Port lotniczy Levuka

Port lotniczy Levuka (IATA: LEV, ICAO: NFNB) - port lotniczy położony na wyspie Ovalau, w miejscowości Bureta, na Fidżi.

</doc>
<doc id="1995250" url="https://pl.wikipedia.org/wiki?curid=1995250" title="Rheden">
Rheden



</doc>
<doc id="1995252" url="https://pl.wikipedia.org/wiki?curid=1995252" title="Sean Maguire">
Sean Maguire

Sean Martin Michael Maguire (ur. 18 kwietnia 1976 w Ilford) – brytyjski aktor i piosenkarz pochodzenia irlandzkiego, który zdobył sławę w 1988, kiedy w wieku 11 lat podjął się roli „Tegsa” Ratcliffe’a w serialu BBC "Grange Hill", w którym pozostał do 1992. Przez krótki czas grał postać Aidana Brosnana w serialu BBC "EastEnders" (1993–1994).
Życiorys.
Urodził się w Ilford, w hrabstwie niemetropolitarnym Essex w Anglii, jako syn Kathleen i Michaela Maguire’ów. Ma pięcioro rodzeństwa: dwie siostry – Ellie i Katherine oraz trzech braci – Darrena, Michaela i Ciarana. Jego rodzina pochodzi z miasta Cavan w hrabstwie Cavan w Irlandii. Pod koniec lat 70. jego rodzice byli irlandzkimi tancerzami i cała rodzina regularnie występowała na imprezach i w konkursach. Jego rodzice prowadzili też Akademię Maguire O’Shea. Cała piątka jego rodzeństwa była profesjonalnymi tancerzami i występowali z Riverdance.
Mając 5 lat, wystąpił w swojej pierwszej roli w telewizyjnej adaptacji autobiograficznej sztuki Johna Mortimera "Podróż dookoło mojego ojca" ("A Voyage Round My Father", 1982) u boku Laurence’a Oliviera i Alana Batesa. W wieku 7 lat był w obsadzie komedii Terry’ego Jonesa "Sens życia według Monty Pythona" ("Monty Python’s The Meaning of Life", 1983).
W 1992 pojawił się w sitcomie familijnym ABC "Dzieciaki, kłopoty i my" ("Growing Pains") jako Jason Begley. Wystąpił także w dramacie "Kraina wód" ("Waterland", 1992) z Jeremym Ironsem i Ethanem Hawkiem.
Wystąpił w kilku filmach fabularnych i odniósł umiarkowany sukces również jako piosenkarz. Stał się rozpoznawalny także w USA z roli Donovana Brinka w sitcomie UPN "Eve" (2003–2006) i jako Kyle Lendo w serialu CBS "Nasza klasa" ("The Class", 2006–2007).

</doc>
<doc id="1995258" url="https://pl.wikipedia.org/wiki?curid=1995258" title="Harbarnsen">
Harbarnsen

Harbarnsen – dzielnica gminy Lamspringe w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Lamspringe. 

</doc>
<doc id="1995261" url="https://pl.wikipedia.org/wiki?curid=1995261" title="Port lotniczy Gurney">
Port lotniczy Gurney

Port lotniczy Gurney (IATA: GUR, ICAO: AYGN) – port lotniczy zlokalizowany w mieście Alotau, w Papui-Nowej Gwinei.

</doc>
<doc id="1995264" url="https://pl.wikipedia.org/wiki?curid=1995264" title="Vallabhbhai Jhaverbhai Patel">
Vallabhbhai Jhaverbhai Patel

Vallabhbhai Jhaverbhai Patel (gudźarati વલ્લભભાઈ પટેલ; ur. 31 października 1875, zm. 15 grudnia 1950) – indyjski prawnik, polityk i działacz niepodległościowy. Młodszy brat indyjskiego polityka Vithalbhaia Patela (1873–1933).
Życiorys.
W latach 1910–1913 kształcił się w Wielkiej Brytanii. Specjalizował się w prawie karnym. Po powrocie do kraju, przez kilka lat pracował jako adwokat w Allahabadzie. Od 1917 brał udział w ruchu biernego oporu. Wielokrotnie był więziony przez brytyjską administrację kolonialną. Trzykrotnie (1929, 1937 i 1945) kandydował na stanowisko przewodniczącego Indyjskiego Kongresu Narodowego, rywalizując z Jawaharlal Nehru. Za każdym razem rezygnował na prośbę Mahatmy Gandhiego. Popierał zachowanie statusu dominium w ramach Wspólnoty Narodów przez Indie. Przychylnie odnosił się do koncepcji utworzenia Pakistanu. W polityce gospodarczej przeciwstawiał się socjalistycznym reformom podejmowanym przez premiera.
W latach 1947–1950 był wicepremierem i ministrem spraw wewnętrznych. Jego największym osiągnięciem było stworzenie trwałego systemu administracyjnego, w tym likwidacja księstw. Księstwa te () mające dużą autonomię nie wchodziły formalnie w skład Indii Brytyjskich, lecz pozostawały w tzw. (ang. "subsidiary alliance") z Wielką Brytanią i uznawały jej zwierzchnictwo. Jako wpływowy działacz partyjny doprowadził do przekształcenia Kongresu w nowoczesną partię polityczną o sformalizowanych strukturach.
W 1991 został pośmiertnie uhonorowany najwyższym indyjskim odznaczeniem państwowym, Orderem Bharat Ratna.

</doc>
<doc id="1995265" url="https://pl.wikipedia.org/wiki?curid=1995265" title="Abd al-Kadir ibn Ghajbi">
Abd al-Kadir ibn Ghajbi

Abd al-Kadir ibn Ghajbi al-Hafiz al-Maraghi (ur. ok. 1350 w Maraghe, zm. marzec 1435 w Heracie) – pieśniarz i muzykolog tworzący w języku perskim, ojciec Abd al-Aziza.
Życiorys.
Abd al-Kadir wywodził się z azerskiej rodziny śpiewaków z Maraghe. Z końcem XIV w. rozpoczął karierę śpiewaczą na dworach sułtanów Iraku. Przez pewien czas przebywał na dworze sułtana tureckiego, a następnie od ok. 1393 r. związany był z dworem Timura i jego syna Miranszaha. Działał również w Bagdadzie i Samarkandzie na dworach Chalila i Szahrucha. Jest autorem następujących prac z zakresu teorii estetyki muzyki: "Dżami alalhan" ("Zbiór melodii", 1405), poświęconej omówieniu nauki o muzyce, jej istocie i miejscu w religii islamu oraz kulturze arabskiej i perskiej, "Makasid al-alhan" ("Przeznaczenia melodii", 1418), dedykowanej wnukowi Timura, oraz "Szarh al-adwar" ("Komentarz do księgi tonacji"). Nie zachowała się jego praca "Kanz al-alhan" ("Skarbiec melodii"), na której autorytet powoływały się późniejsze pokolenia twórców i muzykologów świata arabskiego (nieznana jest jednak bliżej jej treść).

</doc>
<doc id="1995268" url="https://pl.wikipedia.org/wiki?curid=1995268" title="Tomáš Zatloukal">
Tomáš Zatloukal

Tomáš Zatloukal (ur. 3 sierpnia 1969 w Gottwaldovie) – czeski polityk, nauczyciel, poseł do Parlamentu Europejskiego VI kadencji (2004–2009).
Życiorys.
Ukończył w 1992 studia pedagogiczne na Uniwersytecie Palackiego w Ołomuńcu. Odbył służbę wojskową, następnie od 1993 do 2004 pracował jako nauczyciel i (od 1998) dyrektor w szkole średniej w Zlínie. Obejmował mandat radnego kraju zlińskiego i miejskiego w Napajedli.
W wyborach w 2004 został wybrany do Parlamentu Europejskiego z listy ugrupowania SNK Europejscy Demokraci. Zasiadał w grupie chadeckiej oraz w Komisji Kultury i Edukacji.
W 2013 objął stanowisko przewodniczącego czeskiej inspekcji szkolnej.

</doc>
<doc id="1995269" url="https://pl.wikipedia.org/wiki?curid=1995269" title="Bazylika Santo Spirito we Florencji">
Bazylika Santo Spirito we Florencji

Bazylika Santo Spirito – bazylika we Florencji wybudowana według projektu Brunelleschiego w okresie od 1435 do około 1500 roku. Powstała w miejscu wcześniejszego kościoła założonego przez augustianów około 1250 roku.
Wewnątrz kościoła poza ołtarzem głównym zbudowanym w 1607 roku przez Giovanniego Cacciniego znajduje się 38 ołtarzy bocznych zdobionych XV i XVI wiecznymi obrazami i rzeźbami autorstwa m.in. Domenico Ghirlandaio, Cosimo Rosselli i Filippino Lippi.

</doc>
<doc id="1995272" url="https://pl.wikipedia.org/wiki?curid=1995272" title="Gustaw Józef Nachajski">
Gustaw Józef Nachajski



</doc>
<doc id="1995274" url="https://pl.wikipedia.org/wiki?curid=1995274" title="Woltershausen">
Woltershausen

Woltershausen – dzielnica gminy Lamspringe w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Lamspringe. 

</doc>
<doc id="1995277" url="https://pl.wikipedia.org/wiki?curid=1995277" title="Coppock">
Coppock

Coppock – miasto w Stanach Zjednoczonych, w stanie Iowa, w hrabstwach Henry, Washington i Jefferson. Zgodnie ze spisem statystycznym z 2000 roku, miasto liczyło 57 mieszkańców.

</doc>
<doc id="1995278" url="https://pl.wikipedia.org/wiki?curid=1995278" title="Sehlem (Lamspringe)">
Sehlem (Lamspringe)

Sehlem – dzielnica gminy Lamspringe w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Lamspringe. 

</doc>
<doc id="1995279" url="https://pl.wikipedia.org/wiki?curid=1995279" title="Sehlem">
Sehlem

Niemcy:

</doc>
<doc id="1995281" url="https://pl.wikipedia.org/wiki?curid=1995281" title="Correctionville">
Correctionville

Correctionville – miasto w Stanach Zjednoczonych, w stanie Iowa, w hrabstwie Woodbury. Zgodnie ze spisem statystycznym z 2000 roku, miasto liczyło 851 mieszkańców.

</doc>
<doc id="1995283" url="https://pl.wikipedia.org/wiki?curid=1995283" title="Rozgłośnia Pomorska Bydgoszcz-Toruń">
Rozgłośnia Pomorska Bydgoszcz-Toruń



</doc>
<doc id="1995284" url="https://pl.wikipedia.org/wiki?curid=1995284" title="Tom Schilling (choreograf)">
Tom Schilling (choreograf)

Tom Schilling (ur. 23 stycznia 1928 w Esperstedt, Turyngia) – niemiecki tancerz i choreograf, współpracownik Waltera Felsensteina.
Życiorys.
Studiował balet w szkole baletowej w Dessau. Debiutował w Dreźnie 1945, potem występował w balecie Mary Wigman w Lipsku 1946–1952. 1953 został baletmistrzem w Teatrze Narodowym w Weimarze, 1956–1964 był dyrektorem baletu w Dreźnie, 1965 został na wniosek Waltera Felsensteina powołany na dyrektora artystycznego baletu Komische Oper w Berlinie z zadaniem stworzenia nowoczesnego zespołu baletowego. 1986 został mianowany profesorem choreografii w Wyższej szkole Teatralnej „Hans Otto” w Lipsku.
Tom Schilling stworzył choreografie do wielu baletów, m.in. do „Fontanny Bachczysaraju” Borysa Asafjewa, „Kopciuszka” i „Romea i Julii” Siergieja Prokofjewa, „Morza” Debussy’ego. Współpracował też z Grand Ballet Classique de France, Norweskim Baletem Narodowym i baletem Opery Wiedeńskiej.
Zespół baletowy pod jego kierownictwem występował w ponad trzydziestu krajach świata.

</doc>
<doc id="1995285" url="https://pl.wikipedia.org/wiki?curid=1995285" title="Pomorska Rozgłośnia Polskiego Radia w Toruniu">
Pomorska Rozgłośnia Polskiego Radia w Toruniu



</doc>
<doc id="1995286" url="https://pl.wikipedia.org/wiki?curid=1995286" title="Pomorska Rozgłośnia Polskiego Radia">
Pomorska Rozgłośnia Polskiego Radia



</doc>
<doc id="1995287" url="https://pl.wikipedia.org/wiki?curid=1995287" title="Neuhof (Lamspringe)">
Neuhof (Lamspringe)

Neuhof – dzielnica gminy Lamspringe w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Lamspringe. 

</doc>
<doc id="1995288" url="https://pl.wikipedia.org/wiki?curid=1995288" title="Park Narodowy Nyungwe Forest">
Park Narodowy Nyungwe Forest



</doc>
<doc id="1995289" url="https://pl.wikipedia.org/wiki?curid=1995289" title="Nyungwe Forest">
Nyungwe Forest



</doc>
<doc id="1995292" url="https://pl.wikipedia.org/wiki?curid=1995292" title="Nyungwe">
Nyungwe



</doc>
<doc id="1995293" url="https://pl.wikipedia.org/wiki?curid=1995293" title="Patrick Gaubert">
Patrick Gaubert

Patrick Gaubert (ur. 6 lipca 1948 w Paryżu) – francuski polityk, działacz społeczny i dentysta, eurodeputowany VI kadencji (2004–2009). Kawaler Legii Honorowej.
Życiorys.
Z wykształcenia doktor chirurgii dentystycznej, zawodowo związany z systemem paryskim szpitali ("Assistance publique – Hôpitaux de Paris"). W latach 1986–1988 i 1993–1995 był specjalnym doradcą ministrów spraw wewnętrznych ds. przeciwdziałania rasizmowi i ksenofobii. W latach 80. zasiadał w radzie miejskiej Courbevoie, pełnił tam funkcję przewodniczącego grupy radnych gaullistowskiego Zgromadzenia na rzecz Republiki.
W wyborach w 2004 został wybrany do Parlamentu Europejskiego z listy Unii na rzecz Ruchu Ludowego. Zasiadał w grupie chadeckiej, był wiceprzewodniczącym Komisji Wolności Obywatelskich, Sprawiedliwości i Spraw Wewnętrznych oraz Podkomisji Praw Człowieka. W 2009 nie ubiegał się o reelekcję.
Od 1999 do 2010 przez cztery kadencje był przewodniczącym Międzynarodowej Ligi przeciwko Rasizmowi i Antysemityzmowi (LICRA). W 2008 stanął na czele rady ds. integracji ("Haut Conseil à l'intégration").

</doc>
<doc id="1995294" url="https://pl.wikipedia.org/wiki?curid=1995294" title="Neuhof">
Neuhof

Geografia.
Polska.
Dawna nazwa miejscowości:

</doc>
<doc id="1995295" url="https://pl.wikipedia.org/wiki?curid=1995295" title="Corwith (Iowa)">
Corwith (Iowa)

Corwith – miasto w Stanach Zjednoczonych, w stanie Iowa, w hrabstwie Hancock. Zgodnie ze spisem statystycznym z 2000 roku, miasto liczyło 350 mieszkańców.

</doc>
<doc id="1995298" url="https://pl.wikipedia.org/wiki?curid=1995298" title="Corydon (Iowa)">
Corydon (Iowa)

Corydon – miasto w Stanach Zjednoczonych, w stanie Iowa, w hrabstwie Wayne. Zgodnie ze spisem statystycznym z 2000 roku, miasto liczyło 1591 mieszkańców.

</doc>
<doc id="1995303" url="https://pl.wikipedia.org/wiki?curid=1995303" title="Cotter (Iowa)">
Cotter (Iowa)

Cotter – miasto w Stanach Zjednoczonych, w stanie Iowa, w hrabstwie Louisa. Zgodnie ze spisem statystycznym z 2000 roku, miasto liczyło 48 mieszkańców.

</doc>
<doc id="1995305" url="https://pl.wikipedia.org/wiki?curid=1995305" title="Franco Abbiati">
Franco Abbiati

Franco Abbiati (ur. 14 września 1898 w Verdello, zm. 22 stycznia 1981 w Bergamo) – włoski historyk i krytyk muzyki.
Kształcenie muzyczne rozpoczął w Liceum Muzycznym w Turynie, gdzie prowadził go Gaetano Cesari. Po odebraniu świadectwa dojrzałości postanowił zostać kompozytorem i rozpoczął studia w tym kierunku na tamtejszym uniwersytecie. Kompozycji uczył się u A. Bediniego, gry na fortepianie u E. Berlendisa, zaś muzykologii u wykładającego także na uniwersytecie Cesariego. Abbiati założył w 1949 r. włoskie czasopismo muzyczne "La Scala" wychodzące w Mediolanie. Prowadził je jako redaktor naczelny do zamknięcia gazety w 1963 r.
Prace Franco Abbiatiego z zakresu historii muzyki:

</doc>
<doc id="1995308" url="https://pl.wikipedia.org/wiki?curid=1995308" title="Keith Connor">
Keith Connor

Keith Connor (ur. 16 września 1957 na Anguilli) – brytyjski lekkoatleta, który specjalizował się w trójskoku.
Dwukrotnie startował w igrzyskach olimpijskich (Moskwa 1980 – 4. miejsce oraz Los Angeles 1984 – brązowy medal). W 1982 roku w Atenach wywalczył tytuł mistrza Europy, a w 1978 został halowym wicemistrzem Starego Kontynentu. Trzeci zawodnik uniwersjady w Bukareszcie (1981). Dwa razy w karierze – w 1978 oraz 1982 – stawał na najwyższym podium igrzysk Wspólnoty Narodów. W latach 1978–1982 trzy razy ustanawiał rekordy Wielkiej Brytanii na otwartym stadionie. W 1981 ustanowił nieoficjalny halowy rekord świata (17,31). Medalista mistrzostw kraju oraz uczestnik pucharu Europy. Czterokrotny mistrz NCAA. Rekord życiowy: hala – 17,31 (13 marca 1981, Detroit); stadion – 17,57 (5 czerwca 1982, Provo). Ten drugi wynik był drugim rezultatem w historii lekkoatletyki oraz do 1985 roku rekordem Europy.

</doc>
<doc id="1995311" url="https://pl.wikipedia.org/wiki?curid=1995311" title="Coulter (Iowa)">
Coulter (Iowa)

Coulter – miasto w Stanach Zjednoczonych, w stanie Iowa, w hrabstwie Franklin. Zgodnie ze spisem statystycznym z 2000 roku, miasto liczyło 262 mieszkańców.

</doc>
<doc id="1995312" url="https://pl.wikipedia.org/wiki?curid=1995312" title="Westfeld (Sibbesse)">
Westfeld (Sibbesse)

Westfeld – dzielnica gminy Sibbesse w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Sibbesse.

</doc>
<doc id="1995313" url="https://pl.wikipedia.org/wiki?curid=1995313" title="Westfeld">
Westfeld

Niemcy:

</doc>
<doc id="1995314" url="https://pl.wikipedia.org/wiki?curid=1995314" title="Craig (Iowa)">
Craig (Iowa)

Craig – miasto w Stanach Zjednoczonych, w stanie Iowa, w hrabstwie Plymouth. Zgodnie ze spisem statystycznym z 2000 roku, miasto liczyło 102 mieszkańców.

</doc>
<doc id="1995315" url="https://pl.wikipedia.org/wiki?curid=1995315" title="Adenstedt (Sibbesse)">
Adenstedt (Sibbesse)

Adenstedt – dzielnica gminy Sibbesse w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Sibbesse.

</doc>
<doc id="1995316" url="https://pl.wikipedia.org/wiki?curid=1995316" title="Przewoźnik kolejowy">
Przewoźnik kolejowy

Przewoźnik kolejowy – przedsiębiorca uprawniony na podstawie licencji do wykonywania przewozów kolejowych lub świadczenia usługi trakcyjnej lub podmiot wykonujący przewozy na infrastrukturze kolei wąskotorowej.
Licencje na świadczenie usług przewozów kolejowych wydaje w Polsce Urząd Transportu Kolejowego.

</doc>
<doc id="1995318" url="https://pl.wikipedia.org/wiki?curid=1995318" title="Bonanza Creek">
Bonanza Creek

Bonanza Creek – rzeka w Ameryce Północnej, w kanadyjskim Jukonie, dopływ Klondike River o długości 32 km. Ma swoje źródła na szczycie King Solomon’s Dome.
Na przełomie XIX i XX wieku stała się centrum gorączki złota, która ściągnęła w jej rejon tysiące poszukiwaczy. Przed 1896 roku nosiła nazwę Rabbit Creek, zmienioną przez poszukiwaczy na obecną.
Na terenach eksploracji złóż złota utworzono Narodowy park historyczny gorączki złota nad Klondike (ang. "Klondike Gold Rush National Historical Park") w USA i "Dawson Historical Complex" w Kanadzie, a także objęto ochroną muzealną szereg obiektów związanych z historią tych wydarzeń.

</doc>
<doc id="1995319" url="https://pl.wikipedia.org/wiki?curid=1995319" title="Almstedt (Sibbesse)">
Almstedt (Sibbesse)

Almstedt – dzielnica gminy Sibbesse w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Sibbesse.

</doc>
<doc id="1995320" url="https://pl.wikipedia.org/wiki?curid=1995320" title="Karabin Accuracy International AW50">
Karabin Accuracy International AW50

Accuracy International AW50 – brytyjski wielkokalibrowy karabin wyborowy należący do serii karabinów Arctic Warfare, zaprojektowany przez przedsiębiorstwo Accuracy International. Karabin wykorzystuje amunicję 12,7 x 99 mm NATO (.50 BMG).
AW50F.
AW50F to odmiana karabinu AW50 ze składaną kolbą, używana m.in. przez Australian Army.

</doc>
<doc id="1995321" url="https://pl.wikipedia.org/wiki?curid=1995321" title="Accuracy International AW50F">
Accuracy International AW50F



</doc>
<doc id="1995323" url="https://pl.wikipedia.org/wiki?curid=1995323" title="AW50">
AW50



</doc>
<doc id="1995324" url="https://pl.wikipedia.org/wiki?curid=1995324" title="Crawfordsville (Iowa)">
Crawfordsville (Iowa)

Crawfordsville – miasto w Stanach Zjednoczonych, w stanie Iowa, w hrabstwie Washington. Zgodnie ze spisem statystycznym z 2000 roku, miasto liczyło 295 mieszkańców.

</doc>
<doc id="1995325" url="https://pl.wikipedia.org/wiki?curid=1995325" title="AW50F">
AW50F



</doc>
<doc id="1995326" url="https://pl.wikipedia.org/wiki?curid=1995326" title="Eberholzen">
Eberholzen

Eberholzen – dzielnica gminy Sibbesse w Niemczech, w kraju związkowym Dolna Saksonia, w powiecie Hildesheim. Do 31 października 2016 jako gmina wchodziła w skład gminy zbiorowej Sibbesse.

</doc>
<doc id="1995327" url="https://pl.wikipedia.org/wiki?curid=1995327" title="Sibbesse">
Sibbesse

Sibbesse – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hildesheim. Do 31 października 2016 gmina, siedziba gminy zbiorowej Sibbesse. Dzień później po rozwiązaniu gminy zbiorowej, cztery gminy: Adenstedt, Almstedt, Eberholzen oraz Westfeld weszły w jej skład stając się zarazem jej dzielnicami.

</doc>
<doc id="1995328" url="https://pl.wikipedia.org/wiki?curid=1995328" title="Crescent (Iowa)">
Crescent (Iowa)

Crescent – miasto w Stanach Zjednoczonych, w stanie Iowa, w hrabstwie Pottawattamie. Zgodnie ze spisem statystycznym z 2000 roku, miasto liczyło 537 mieszkańców.

</doc>
<doc id="1995330" url="https://pl.wikipedia.org/wiki?curid=1995330" title="Emma Abbott">
Emma Abbott

Emma Abbott [i'mma æb't] (ur. 9 grudnia 1850 w Chicago, zm. 5 stycznia 1891 w Salt Lake City) – amerykańska sopranistka i impresario operowy.
Dzieciństwo i młodość.
Urodziła się w Chicago (Illinois) jako córka wędrownego muzyka i nauczyciela muzyki Setha Abbotta oraz Almiry Palmer. Ojciec Abbott zachęcał ją i jej brata George'a do rozwijania zdolności muzycznych, które zademonstrowali w młodym wieku. Emma, ​​która jako dziecko często śpiewała, wybrała gitarę jako swój instrument, natomiast jej brat uczył się gry na skrzypcach. W 1854 r. rodzina przeniosła się z Chicago do Peorii (Illinois), lecz ich fortuny niebawem wyraźnie podupadły. Aby uzupełnić dochód rodziny, Seth Abbott i dwoje dzieci muzycznych zaczęli koncertować w Peorii i innych miejscach, począwszy od 1859 r. Zdaniem współczesnego leksykografa biograficznego F. O. Jonesa, trio wykonało w tym okresie setki koncertów.
Edukacja muzyczna.
Abbott zaczęła uczyć się gry na gitarze w wieku 13 lat. Kiedy miała 16 lat dołączyła do chicagowskiego Lombard Concert Company i wyruszyła z nimi w trasę, występując w stanach: Iowa, Illinois, Michigan i Wisconsin. Kiedy trupa rozwiązała się w Grand Haven (Michigan), Abbott niezrażona niepowodzeniem, udała się do Nowego Jorku, dając koncerty salonowe w hotelach w zamian za zakwaterowanie i wyżywienie. W Nowym Jorku nadal występowała w salonach hotelowych, ale nie odnosiła szczególnych sukcesów. Następnie próbowała różnych tras koncertowych, ponownie na Środkowym Zachodzie. W 1867 r. sopranistka Clara Louise Kellogg usłyszała Abbott śpiewającą w Toledo (Ohio) i była pod takim wrażeniem jej umiejętności, że dostarczyła jej listy polecające, osobiście wstawiła się w jej imieniu u nauczyciela głosu Achille Errani i dała jej odpowiednią garderobę, gdy Abbott dotarł do Nowego Jorku.
Rozwój kariery.
Abbott rozpoczęła prawdziwą naukę u Erraniego w 1870 r. i uzyskała zatrudnienie śpiewając w chórach kościoła Henry'ego Warda Beechera na Brooklynie i Kościoła Boskiego Ojcostwa Edwina H. Chapina na Manhattanie. Nowojorski debiut Abbott miał miejsce na koncercie benefisowym 12 grudnia 1871 r., podczas tego wydarzenia została przedstawiona jako protegowana Kellogga. Członkowie zboru Chapina przekazali około 10 000 $ na fundusz, który umożliwił Abbott studiowanie w Europie. Wyjechała najpierw do Mediolanu, gdzie studiowała pod kierunkiem Antonio Sangiovanniego, a później do Paryża, gdzie była uczennicą Mathilde Marchesi. W Paryżu Abbott zaprzyjaźniła się z baronową Rothschild, która umożliwiła jej dalsze studia wokalne, z Pierre Francois Wartelem i Enrico Delle Sedie. W 1878 r. debiutowała w teatrze Covent Garden w Londynie. Od 1877 r. występowała w Nowym Jorku, gdzie od roku kolejnego prowadziła z dużym powodzeniem własny zespół operowy. Koncertowała także w innych miastach Stanów Zjednoczonych i Europy.

</doc>
<doc id="1995331" url="https://pl.wikipedia.org/wiki?curid=1995331" title="Marzena Nowak">
Marzena Nowak

Marzena Nowak (ur. 4 lutego 1977 w Piasecznie pod Warszawą) – autorka instalacji, videoinstalacji, obiektów, rysunków i fotografii; malarka.
Życiorys.
W latach 1997–2002 studiowała na Wydziale Malarstwa ASP w Warszawie, dyplom obroniła w Gościnnej Pracowni prof. Leona Tarasewicza w 2002 roku. Indywidualną wystawą zadebiutowała w Galerii Foksal w 2003 roku. Protegowana przez Mirosława Bałke uczestniczyła w 2003 roku w prestiżowym Biennale Sztuki w Wenecji w ramach Absolut Generations – projekcie, który współtworzyli młodzi i dobrze rokujący twórcy wraz ze swymi utytułowanymi patronami. Artystka poza zleconym projektem do kolekcji sztuki producenta alkoholi miała możliwość zaprezentowania także innych prac. W tym samym roku została laureatką Grand Prix VI Konkursu im. Eugeniusza Gepperta za cykl "Wykroje"; również w 2003 roku otrzymała przyznawaną w Wiedniu Henkel Young Artist Prize w II edycji międzynarodowego konkursu. Przebywała na rezydencjach (artist in residences) m.in. KulturKontakt Austria w Wiedniu (2004) i Akademie Schloss Solitude w Stuttgarcie (2006). Wzięła udział w akcji Artcube.Potrzeba sztuki, której celem w zamierzeniu organizatorów była demokratyzacja dostępu do sztuki. Jej prace były pokazywane przez różne galerie na liczących się targach sztuki współczesnej, w tym na najbardziej znaczących Art Basel w Bazylei. Jest związana z berlińską Galerija Gregor Podnar i wiedeńską Galerie Mezzanin.
Twórczość.
Lejtmotywem twórczości Nowak jest pamięć autobiograficzna; jej prace zawierają silną dozę emocji związanych z przywoływaniem wspomnień. Swoją uwagę ogniskuje także na ciele, które towarzyszy człowiekowi na co dzień i jest przedmiotem jego nieustannych zabiegów i troski. Ponieważ inspiracje dla swej pracy znajduje w sobie, dystansuje się od przejawów sztuki politycznie zaangażowanej, jak sztuka krytyczna czy feministyczna. Początkowo artystka przemalowywała zdjęcia najbliższej rodziny, malowała portrety bez twarzy i odbijała stare familijne zdjęcia na jednorazowych papierowych serwetkach. W rozmowie mówi: "Malowałam monidła ze starych, rodzinnych zdjęć; pierwszą komunię, zbiorowe portrety rodzinne i klasowe ze szkoły podstawowej. Niektórym portretom odbierając spojrzenie".
"Wykroje".
Począwszy od wystawy dyplomowej artystka tworzy serie monumentalnych obrazów "Wykroje", skomponowanych z plątaniny wykrojów ubrań do własnoręcznego uszycia ze starych kobiecych czasopism. Pytana o źródło pojawienia się szablonów krawieckich w jej pracach, tłumaczyła, że chciała wkroczyć w dziedzinę bardziej abstrakcyjną i przekazywać samo odczucie. Obrazy z cyklu "Wykroje" powstają w wyniku systematycznego nakładania na siebie wykrojów krawieckich przy pomocy kalki kopiowej na płótno, niezwykle żmudnej metody zakreskowywania płótna, przez autorkę nazywanej „medytacją”. Symboliczne jest, że obrysy wykrojów są niezwykle delikatne i podatne na zamazanie. Artystka narzędzie swej ekspresji wydobywa z głębi dzieciństwa, posiłkując się kruchymi i nietrwałymi jak rysowane kreski wspomnieniami: Obrazy z motywami krawieckich wykrojów tworzą abstrakcyjne kompozycje, zachowana jest jednak możliwość uszycia konkretnego ubrania z określonych linii na obrazie. Tak jak w pracy "Absolut Nowak", gdzie artystka rozłożyła butelkę na dwa wymiary i stworzyła niebieską konstelację, która jednocześnie była wykrojem butelki gotowym do uszycia. W części płócien bez trudu można odnaleźć kształt, w innych odnalezienie go w bezładnej, zagęszczonej siatce wykrojów graniczy z pomyleniem zmysłów. "Wykroje" są konstelacjami gwiazd albo diagramami astronomicznymi, liniami kartograficznymi bądź mapami geodezyjnymi, ale są też czymś innym. Formy krawieckie na obrazach nigdy się nie powtarzają, są równie niepowtarzalne jak każde ciało w szczegółach; określają proporcje i rozmiary strojów i ciał, do których przylegają. Istotę łamigłówki narzuconej przez artystkę przybliża krytyczka, wskazując na egzystencjalny wymiar obrazów: "Wykroje łączą się z ubraniami, a przez to z naszym ciałem, z naszą osobowością, naszymi emocjami, naszym światem. Są więc obrazem życia i sytuacji, w których jesteśmy".
Skala wielkoformatowych obrazów odwołujących się do gwiezdnych wyobrażeń miała oddać dziecięce zagubienie w plątaninie linii. Jednocześnie była gestem odejścia ku przestrzeni, która stała się istotną kwestią dla artystki. Podobnie nanoszenie rysunków na blejtramy nadawało otwarty charakter kompozycjom i było zwiastunem chęci zainscenizowania przestrzeni oraz wykorzystania jej jako elementu przyszłych prac (instalacja).
Prace video.
Inną dziedziną, w której Nowak się wypowiada, są prace video. Niebagatelną rolę odgrywa sposób ekspozycji projekcji oraz ich skala; ma to często bezpośredni związek z treścią prac. Osobisty charakter video wynika stąd, że tworzywem, które artystka wykorzystuje, jest jej własne ciało. Sposób widzenia ciała Nowak wyklucza możliwość obiektywnego oglądu całości, dlatego że skupia się na studiowaniu wybranych detali. Powód skupienia na szczególe artystka wyraziła w dewizie: „"Każda część świata zawiera w sobie wartość każdej innej"”. Ciało w ujęciu autorki projekcji to byt intrygujący, pełen tropów, znaków i zdradliwych szczegółów. W jej video, podobnie jak w wypadku ready-mades Marcela Duchampa czy surrealnych objets trouves, istotne jest nadawanie czy „znalezienie” nowych znaczeń – w tym wypadku dla powtarzanych ruchów: Kadrowanie symbolicznych i odrealnionych gestów wywołuje skojarzenia z podświadomością, niektórzy w związku z tym odczuwają pokusę analizowania prac artystki (video "Agapa" na wystawie „In”) przez pryzmat psychoanalizy.
Nowak uprawia rygorystycznie oszczędną sztukę, świadomie używając środków wyrazu; często jej prace video są czarno-białe i nieme, kręcone z jednego punktu, a kadr ogranicza się do zbliżenia. Artystka w szeregu swych prac, jak np. "Rzęsy" (2003) "Oko" (2003), "Szwalnia" (2004), porusza temat dualizmu zmysłowego poznania, zwracając uwagę na „potencjał dotykowych doznań” bądź dla odmiany powątpiewając w moc wzroku. W video "Rzęsy" towarzyszącym jej pierwszej wystawie w Galerii Foksal widać końce palców i spod paznokci wyrastające włosy; w filmie "Oko" przy pomocy szydełka oko jest pozbawiane korekcyjnej soczewki; w "Szwalni" z kolei jest pokazane zajęcie, gdzie eksponuje się dotykowy kontakt z materiałem i jego akcesoriami.
Artystka w rozmowie przyznaje, że najbardziej poruszające są zwykłe rzeczy, tj. czas i jego trwanie, i dlatego w jej pracach obecne są one zawsze, często pod postacią „hipnotycznej bądź traumatycznej repetycji”. Przykładem obecności powtarzalności i próby spowolnienia upływu czasu jest pierwszy film artystki "Woda" (2003), w którym dłoń ustawicznie w zwolnionym tempie ponawia dotyk tafli wody, tak jakby dotknięcie nie mogło spełnić się w jednym geście; dłoń wpierw dotyka wody z nadzieją, później bez nadziei. Jak zauważył Piotr Kowalik: 
Odrębnym rodzajem realizacji jest mówione video "Jeśli nawet" (2006), w którym kobieta monologuje na temat swych niezaspokojonych pragnień i wymagań, jakie ma w stosunku do szczęścia. Opowiada o swoim niedostosowaniu, gdy powróciła po pobycie w Hiszpanii czy Paryżu, żeby wpaść w ohydę warszawskiego życia, brzydotę, trudności pod każdym względem, zniechęcenie. W tym piekle kobieta tęskni za czym innym, z trudem hamując rozpacz (bovaryzm). Uderzające jest w tym video konkretne pojęcie, jakie kobieta stwarza sobie o szczęściu i waga, jaką przywiązuje do jego warunków.

</doc>
<doc id="1995333" url="https://pl.wikipedia.org/wiki?curid=1995333" title="Margie Sudre">
Margie Sudre

Marguerite (Margie) Sudre (ur. 17 października 1943 w Vinh) – francuska i reuniońska polityk, samorządowiec i lekarka, była przewodnicząca reuniońskiej rady regionalnej, eurodeputowana V i VI kadencji (1999–2009).
Życiorys.
W 1976 uzyskała specjalizację w zakresie anestezjologii i reanimacji, a rok później stopień doktora nauk medycznych. Do 1995 praktykowała w zawodzie anestezjologa. Następnie przez dwa lata pełniła funkcję sekretarza stanu w rządzie centralnym, odpowiadając za sprawy ludności francuskojęzycznej.
Od 1993 do 1998 była przewodniczącą rady regionalnej Reunionu, później zasiadała w dalszym ciągu w tej radzie.
W wyborach w 1999 i 2004 była wybierana do Parlamentu Europejskiego. Na V kadencję uzyskała mandat z listy RPR-DL (jako przedstawicielka gaullistów), na VI kadencję z ramienia Unii na rzecz Ruchu Ludowego. Zasiadała w grupie chadeckiej, była członkinią m.in. Komisji Rybołówstwa oraz Komisji Rozwoju Regionalnego. W 2009 nie ubiegała się o reelekcję po konflikcie w partii. W 2010 zaangażowała się jednak w regionalną kampanię wyborczą kandydata UMP Didiera Roberta.
Odznaczona Legią Honorową V klasy (1999).

</doc>
<doc id="1995340" url="https://pl.wikipedia.org/wiki?curid=1995340" title="Warren Frost">
Warren Frost

Warren Frost (ur. 5 czerwca 1925 w Newburyport, zm. 17 lutego 2017 w Middlebury) – amerykański aktor telewizyjny, teatralny i filmowy. Znany przede wszystkim z roli dr Williama Haywarda w popularnym serialu TV "Miasteczko Twin Peaks" (1990-91).
Ojciec Marka Frosta; pisarza, scenarzysty, producenta i reżysera.
Wybrana filmografia.
Filmy:

</doc>
<doc id="1995341" url="https://pl.wikipedia.org/wiki?curid=1995341" title="AEC Matador">
AEC Matador

AEC Matador – brytyjski ciągnik artyleryjski z okresu II wojny światowej. Budowany w zakładach Associated Equipment Company (AEC) w latach 1938-1950. Fabryczne oznaczenie modelu to O853 lub 853 (litera O oznacza "oil", czyli silnik wysokoprężny; symbol bez tej litery oznaczał wersję z silnikiem benzynowym). Używany przez siły zbrojne Wielkiej Brytanii, państw Wspólnoty Brytyjskiej i (po wojnie) Danii.
Konstrukcja.
Ciągnik został opracowany na bazie ciężarówki o napędzie 4×2 również noszącej nazwę Matador (wszystkie modele samochodów produkowane przez firmę AEC nosiły nazwy zaczynające się na literę M; O853 był trzecim modelem nazwanym Matador). Kabina Matadora jest wyraźnie spłaszczona od przodu, posiada półkolisty dach. Dwa przednie koła znajdują się w jej bokach. Część bagażowa osłonięta brezentową lub płócienną plandeką. Kabina z drewna jesionowego, wzmacniana stalowymi okuciami. Ciągnik wyposażony był w wyciągarkę o udźwigu do 7 ton.
Wersje pojazdu.
Wersja podstawowa to skrzyniowy ciągnik artyleryjski – na skrzyni ładunkowej przewożono amunicję i wyposażenie; były też ławki dla 9-10 ludzi obsługi. W brytyjskiej armii ciągniki Matador holowały głównie: haubice 25-funtowe i 7,2-calowe, armaty: 5,5-calowe oraz przeciwlotnicze 3,7-calowe.
Budowano też wozy pomocy technicznej – na tylnej części podwozia montowano dźwig na obrotowej podstawie.
W 1940 roku opracowano na podwoziu Matadora pojazd opancerzony, budowany głównie jako wóz dowodzenia (ACV – armored command vehicle) nazwany Dorchester, ale też jako pojazd saperski lub do przewozu żołnierzy.
Na potrzeby wojsk brytyjskich walczących w kampanii afrykańskiej powstało samobieżne działo przeciwpancerne Deacon. Na podwoziu Matadora montowano działo 6-funtowe w pancernej osłonie (również kabina kierowcy została obudowana pancernymi płytami). Zbudowano 175 takich pojazdów. W czasie walk niektóre działa przebudowano na opancerzone wozy amunicyjne – wieżę z działem zastąpiono opancerzoną skrzynią ładunkową.
W jednym egzemplarzu zbudowano prototyp półgąsienicowego ciągnika artyleryjskiego. Ponieważ próby wykazały, że nie ma on lepszych własności terenowych niż zwykła, kołowa wersja, nie kontynuowano prac nad tą konstrukcją.
Firma AEC opracowała także większą – trzyosiową – wersję pojazdu o napędzie 6x6 (model O854/854) bazującą na Matadorze 4x4. Pojazdy tej wersji budowano dla jednostek Bomber Command, w większości jako cysterny lotniskowe. Niektóre zostały przebudowane na wozy pomocy technicznej z dźwigiem. Na podwoziu O854 powstało również 185 ruchomych instalacji do wytwarzania bezpośrednio na lotnisku tlenu i wodoru.
Na modelu O854 bazowała inna wersja wozu dowodzenia (ACV) oznaczona jako O857.
W latach 1940-44 zbudowano 1051 pojazdów wersji O854 i 463 – wersji 854.
Produkcja i służba.
Do końca wojny zbudowano 9620 Matadorów wersji O853/853. Większość (8612) były to ciągniki w wersji podstawowej, które trafiły do jednostek armii brytyjskiej walczących na wszystkich frontach II wojny światowej. Dla RAF powstało 417 pojazdów głównie w wersji cysterny (ale używano ich też do wyciągania na brzeg łodzi latających Short Sunderland). Pojazdów opancerzonych (większość w wersji ACV) zbudowano 416.
W roku 1950 zbudowano jeszcze 792 pojazdy w wersji podstawowej O853.
Po wojnie wiele Matadorów trafiło do użytkowników cywilnych, np. jako ciężkie pojazdy pomocy technicznej lub przy robotach leśnych (dzięki zawieszeniu przystosowanemu do trudnego terenu). Wiele z tych pojazdów wciąż jest sprawnych.

</doc>
<doc id="1995342" url="https://pl.wikipedia.org/wiki?curid=1995342" title="Shaking the Tree">
Shaking the Tree

Shaking the Tree: Sixteen Golden Greats – pierwszy kompilacyjny album Petera Gabriela. Zawiera utwory z lat 1976-1989. W 2002 r. został zremasterowany.
Kolejność utworów nie ma nic wspólnego z chronologią. Niektóre z nich różnią się od wersji z oryginalnych albumów. Większość utworów to nowe edycje różniące się długością, część to edycje radiowe. „Shaking the Tree”, utwór z albumu Youssou N'Doura "The Lion" (1989) to remix nagrany wspólnie przez Gabriela i N'Doura. Utwór „Here Comes the Flood” został w całości ponownie nagrany w 1990 r. Ta wersja opiera się na pianinie i wokalu i jest zdecydowanie prostsza niż wersja oryginalna z albumu "Peter Gabriel" (1977). 
Kompilacja pomija zupełnie utwory z albumów "Peter Gabriel" (1978) oraz "Birdy". Szczególnie zauważalny jest brak „In Your Eyes”. Piosenka ta została wykorzystana w filmie "Nic nie mów" co sprawiło, że był to jeden z najbardziej znanych utworów Gabriela. W notowaniach list przebojów nie przebił się jednak do pierwszej 20, więc został pominięty na rzecz pięciu innych utworów z albumu "So".
Autorem fotografii wykorzystanych na okładkach płyty był Robert Mapplethorpe.
Lista utworów.
Wszystkie utwory napisane przez Petera Gabriela, z wyjątkiem „Shaking the Tree”.
1Utwór nie znalazł się na oryginalnym, winylowym wydaniu.

</doc>
<doc id="1995343" url="https://pl.wikipedia.org/wiki?curid=1995343" title="Leonid Szczerbakow">
Leonid Szczerbakow

Leonid Szczerbakow "Леонид Михайлович Щербаков" (ur. 7 kwietnia 1927) – rosyjski lekkoatleta specjalizujący się w trójskoku, reprezentujący Związek Socjalistycznych Republik Radzieckich.
W 1952 oraz 1956 roku startował w igrzyskach olimpijskich zdobywając jeden medal (srebrny w Helsinkach w 1952). Dwukrotny mistrz Europy (z 1950 oraz 1954 roku). W latach 1950–1956 pięć razy poprawiał rekord Europy), a 19 lipca 1953 w Moskwie skacząc 16,23 m ustanowił nowy rekord świata. Osiem razy (od 15,43 m w 1949 do 16,46 m w 1956) ustanawiał rekordy Związku Radzieckiego. Rekord życiowy: 16,46 m (4 lipca 1956, Moskwa).

</doc>
<doc id="1995345" url="https://pl.wikipedia.org/wiki?curid=1995345" title="Al Mansur">
Al Mansur

Al Mansur, al-Mansur – przydomek wodzów, oznaczający w języku arabskim "Zwycięzcę"

</doc>
<doc id="1995347" url="https://pl.wikipedia.org/wiki?curid=1995347" title="Gwiazdy polskiej muzyki lat 80. (album Izabeli Trojanowskiej)">
Gwiazdy polskiej muzyki lat 80. (album Izabeli Trojanowskiej)

Gwiazdy polskiej muzyki lat 80. – album kompilacyjny Izabeli Trojanowskiej wydany w 2007 roku jako dodatek do gazety. Zawiera 14 przebojów z lat 80. Płyta pochodzi z kolekcji "Dziennika" i jest ósmą częścią cyklu "Gwiazdy polskiej muzyki lat 80.".
Spis utworów.
źródło:.

</doc>
<doc id="1995348" url="https://pl.wikipedia.org/wiki?curid=1995348" title="Bitwa o Formigny">
Bitwa o Formigny

Bitwa o Formigny – starcie zbrojne, które miało miejsce 15 kwietnia 1450 roku pomiędzy siłami francuskimi, wspartymi oddziałami bretońskimi a wojskami angielskimi. Bitwa stoczona została w ramach wojny stuletniej i zakończyła się zdecydowanym zwycięstwem Francuzów.
Tło bitwy.
Król Francji, Karol VII Walezjusz w 1444 roku podpisał traktat z Tours, rozejm w wojnie pomiędzy Francją a Anglią. Karol wykorzystał ten czas na reorganizacje swojej armii. W międzyczasie Anglia rządzona przez słabego króla Henryka VI zaczęła gwałtownie tracić militarną siłę. W 1449 Francuzi złamali rozejm, zdobywając w czerwcu 1449 miasta Pont-Audemer, Pont-l’Évêque oraz Lisieux. W październiku 1449 wojska francuskie zdobyły znaczną część Normandii, a do stycznia 1450 kontrolę nad miastami Rouen, Harfleur, Honfleur oraz Fresnoy.
Zimą 1449 roku Anglicy zebrali armię dowodzoną przez Thomasa Kyriella. Liczyła ona około 3 000 ludzi i została przetransportowana z Portsmouth do Cherbourga. Oddziały angielskie wylądowały 15 marca 1450 roku, a pod koniec miesiąca zostały wzmocnione posiłkami liczącymi 2 000 żołnierzy.
Bitwa.
Kyriell skierował swoje wojska na południe, zdobywając po krwawym starciu miasto Valognes. W międzyczasie Francuzi dowodzeni przez Karola I Burbona w sile 5 000 żołnierzy skierowali się w kierunku miejscowości Carentan.
12 kwietnia Anglicy otoczyli Carentan, dwa dni później zdobywając wioskę Formigny. W tym samym dniu z okolic Saint-Lô przybył ze swoimi wojskami Artur III Bretoński, który wsparł siły francuskie.
15 kwietnia 1450, siły Karola I zostały zauważane przez Anglików. Obie strony stoczyły ze sobą bitwę na drodze Carentan-Bayeux. Kyriell wysłał na pole walki około 4 000 ludzi, z czego 3 000 stanowili łucznicy.
W pierwszej fazie ataku siły Karola I zaatakowały angielskie flanki, nie powodując jednak większego przełomu. W tym samym czasie Francuzi otworzyli ogień z dwóch kolubryn. W wyniku ostrzału zginęło co najmniej kilkunastu Anglików, jednakże atak angielskiej kawalerii spowodował przejęcie obu armat.
W międzyczasie siły brytyjskie zostały zaatakowane przez Bretończyków pod wodzą Artura III, którzy przekroczyli rzekę Aure i rozpoczęli szturm na angielskie flanki. Widząc zaistniałą sytuację, Kyriell próbował wycofać swoje wojska, ustawiając je w tym czasie w kształt litery „L”. Mimo tych starań Francuzi ostatecznie rozbili Anglików, biorąc do niewoli Kyriella oraz niszcząc całą jego armię.
Po bitwie.
Bitwa zakończyła się zdecydowanym zwycięstwem Francuzów. Straty angielskie wyniosły co najmniej 2 500 zabitych oraz 900 wziętych do niewoli. Ostatecznie niektóre źródła podają dane o 3 800 zabitych a także 1 400 rannych. Straty sił franko-bretońskich oceniane są na 500–600 zabitych.
Dzięki temu zwycięstwu Francuzi pokonali Anglików, którzy nie posiadali więcej sił w Normandii. Sytuację wykorzystały wojska francuskie, zajmując całą Normandię. W rękach Anglików pozostało tylko miasto Calais. Bitwa pod Formigny była także jedną z pierwszych bitew, w których artyleria odegrała znaczącą, choć nie decydującą, rolę w rozegranej potyczce.

</doc>
<doc id="1995352" url="https://pl.wikipedia.org/wiki?curid=1995352" title="Minardi M186">
Minardi M186

Minardi M186 – bolid teamu Minardi na sześć ostatnich wyścigów sezonu 1986 dla Andrei de Cesarisa. Bolid zadebiutował podczas Grand Prix Węgier 1986. Samochód napędzany był turbodoładowanym silnikiem Motori Moderni.

</doc>
<doc id="1995353" url="https://pl.wikipedia.org/wiki?curid=1995353" title="Bitwa pod Formigny">
Bitwa pod Formigny



</doc>
<doc id="1995354" url="https://pl.wikipedia.org/wiki?curid=1995354" title="Alexander Radwan">
Alexander Radwan

Alexander Gamal Radwan (ur. 30 sierpnia 1964 w Monachium) – niemiecki polityk i prawnik, działacz bawarskiej CSU, poseł do Parlamentu Europejskiego V i VI kadencji, deputowany do Bundestagu.
Życiorys.
Urodził się w 1964 jako syn Niemki i Egipcjanina wyznania chrześcijańskiego; stąd też jego drugie imię Gamal. W 1987 ukończył wyższą szkołę techniczną (Fachhochschule) ze specjalnością inżyniera aeronautyki. Później kształcił się w zakresie prawa, zdając państwowe egzaminy pierwszego i drugiego stopnia. Pracował w przemyśle, m.in. jako menedżer w branży telekomunikacyjnej. Zaangażował się w działalność samorządową w powiecie Miesbach, był przewodniczącym młodzieżówki chadeckiej (Junge Union) w Miesbach i Górnej Bawarii.
W 1999 z listy Unii Chrześcijańsko-Społecznej w Bawarii po raz pierwszy uzyskał mandat deputowanego do Parlamentu Europejskiego. W wyborach w 2004 z powodzeniem ubiegał się o reelekcję z ramienia CSU. Był m.in. członkiem grupy chadeckiej, pracował m.in. w Komisji Gospodarczej i Monetarnej. W 2008 odszedł z PE w związku z wyborem w skład landtagu Bawarii. W 2013 wybrany do Bundestagu; mandat w federalnym parlamencie utrzymywał również w 2017 i 2021.

</doc>
<doc id="1995365" url="https://pl.wikipedia.org/wiki?curid=1995365" title="Katastrofa górnicza w kopalni Raspadskaja w 2010 roku">
Katastrofa górnicza w kopalni Raspadskaja w 2010 roku



</doc>
<doc id="1995370" url="https://pl.wikipedia.org/wiki?curid=1995370" title="Rekonstrukcja (film 2003)">
Rekonstrukcja (film 2003)

Rekonstrukcja (oryg. "Reconstruction") – duński dramat psychologiczny z 2003 roku w reżyserii Christoffera Boe. Inspiracją do stworzenia filmu było zdjęcie francuskiego fotografa Jacques'a Henri Lartigue'a.
Opis fabuły.
Fotograf Alex, zostawia swoją dziewczynę, Simone, dla przypadkowo poznanej Aimee.

</doc>
<doc id="1995371" url="https://pl.wikipedia.org/wiki?curid=1995371" title="Honorowy Obywatel Miasta">
Honorowy Obywatel Miasta



</doc>
<doc id="1995373" url="https://pl.wikipedia.org/wiki?curid=1995373" title="Babka długoogonowa">
Babka długoogonowa

Babka długoogonowa "(Knipowitschia longecaudata)" – gatunek ryby z rodzaju babkowatych (Gobiidae).
Występowanie.
Morze Czarne, Morze Azowskie i Morze Kaspijskie.
Występuje w wodach słonawych, na płyciznach, na piasku lub wśród wodorostów. Preferuje wody o temp. od 4 do 20 °C.
Cechy morfologiczne.
Osiąga 5 cm długości. W płetwach grzbietowych 6–8 twardych i 7–9 miękkich promieni, w płetwie odbytowej 1 twardy i 8–9 miękkich promieni.
Odżywianie.
Żywi się niewielkimi dennymi bezkręgowcami.
Rozród.
Trze się po pierwszej zimie od III do VII. Samice mogą brać udział w tarle kilka razy w roku. Ziarna ikry mają wymiary 3,0–3,8 mm. Samiec strzeże ikry w jamkach pod kamieniami, roślinnością bądź muszlami mięczaków. Żyje do 2 lat.

</doc>
<doc id="1995375" url="https://pl.wikipedia.org/wiki?curid=1995375" title="Honorowe obywatelstwo">
Honorowe obywatelstwo

Honorowe obywatelstwo – szczególny tytuł nadawany osobie o wielkich zasługach dla miasta, regionu lub kraju, za promowanie miasta czy regionu, wielkie zasługi, ogromny autorytet moralny czy trwały ślad w historii.
Sytuacja w Polsce.
Honorowe obywatelstwo może być:
Niekiedy rozróżnia się tytuł "Obywatela honorowego" przyznawany osobom niezamieszkałym w mieście/regionie od tytułu "Zasłużony obywatel miasta", przyznawany jego wybitnym mieszkańcom (m.in. w Polanicy-Zdroju).
Z tytułem nie wiążą się żadne zobowiązania finansowe wobec wyróżnionego, często wręczane są symboliczne pamiątki np. klucze do bram miasta, medal z pamiątkowym dyplomem. Niekiedy honorowy obywatel ma również prawo do:

</doc>
<doc id="1995380" url="https://pl.wikipedia.org/wiki?curid=1995380" title="AMC Hornet">
AMC Hornet

AMC Hornet − samochód osobowy klasy kompaktowej produkowany pod amerykańską marką AMC w latach 1969 – 1977.
Historia i opis modelu.
Jesienią 1969 roku koncern American Motors przedstawił nowy kompaktowy model Hornet, który w dotychczasowej ofercie zastąpił model Rambler American. Samochód utrzymano w kierunku stylitycznym do innych, większych pojazdów marki AMC, wyróżniając się zadartą linią szyb, wyeksponowanym tylnym nadkolem oraz wyraźnie zaznaczonymi krawędziami nadkoli. Zarówno pas przedni, jak i tylny zdobił podłużny pas - z przodu tworzyła go atrapa chłodnicy, a z tyłu chromowana ozdoba między lampami.
AMC Hornet dostępny był jako 4-drzwiowy sedan i 5-drzwiowe kombi, a także z 3-drzwiowym nadwoziem fastback oraz pod postacią 2-drzwiowego coupé.
Lifting.
Pod koniec 1972 roku AMC Hornet przeszedł obszerną modernizację nadwozia, w ramach której w główniej mierze zmienił się wygląd przedniej części nadwozia. Pojawiły się większe okrągłe reflektory, a także zmodyfikowana atrapa chłodnicy składająca się z kilku segmentów. Pod tą postacią Hornet produkowany był do 1977 roku, po czym zastąpił go nowy model Concord.

</doc>
<doc id="1995381" url="https://pl.wikipedia.org/wiki?curid=1995381" title="Valdemar Rautio">
Valdemar Rautio

Valdemar Rautio (ur. 4 listopada 1921 w Vaasa, zm. 5 września 1973 w Nurmijärvi) – fiński lekkoatleta, który specjalizował się w trójskoku.
W 1948 oraz 1952 roku startował w Igrzyskach olimpijskich. Pierwszy po II wojnie światowej mistrz Europy w trójskoku (1946) zdobył także wicemistrzostwo Starego Kontynentu w 1950. Kilkunastokrotny reprezentant kraju w meczach międzypaństwowywch (cztery zwycięstwa indywidualne). Rekord życiowy: 15,17 (22 sierpnia 1946, Oslo). 14 czerwca 1945 w Turku uzyskał wynik 15,48, miało to jednak miejsce przy zbyt silnym sprzyjającym wietrze, aby wynik mógł zostać uznany za oficjalny. 

</doc>
<doc id="1995386" url="https://pl.wikipedia.org/wiki?curid=1995386" title="Creston (Iowa)">
Creston (Iowa)

Creston – miasto w Stanach Zjednoczonych, w stanie Iowa, w hrabstwie Union. Zgodnie ze spisem statystycznym z 2000 roku, miasto liczyło 7597 mieszkańców.

</doc>
<doc id="1995388" url="https://pl.wikipedia.org/wiki?curid=1995388" title="Michael Brehl">
Michael Brehl

Michael Brehl (ur. 7 stycznia 1955 w Toronto) – ksiądz katolicki, zakonnik, w latach 2009-2022 Przełożony Generalny Zgromadzenia Redemptorystów (CSsR).
Życiorys.
Urodził się, jako trzecie spośród siedmiorga dzieci. Uczęszczał do szkoły podstawowej Holy Cross, szkoły średniej Neil McNeil oraz St. Michael College przy Uniwersytecie w Toronto. Jest on absolwentem tego Uniwersytetu. W 1975 wstąpił do nowicjatu redemptorystów w Toronto.
Pierwsze śluby w Zgromadzeniu złożył 15 sierpnia 1976; święcenia kapłańskie przyjął 15 marca 1980.
Jako diakon, a po święceniach jako kapłan, pełnił posługę w parafii św. Jana w Nowej Fundlandii a następnie w Ontario – w Sudbury, Windsor i Toronto. Był także członkiem zespołu misyjnego redemptorystów, głosząc misje i rekolekcje we wschodniej Kanadzie.
Przez dziewięć lat był zaangażowany w formację początkową młodych redemptorystów, pełniąc funkcję mistrza nowicjatu i dyrektora formacji. Był zaangażowany w duszpasterstwo młodzieży i młodzieży dorosłej, we współpracę ze świeckimi oraz w duszpasterstwo społeczne.
O. Brehl udzielał się na forum ogólnoświatowym Zgromadzenia Redemptorystów, będąc członkiem "Sekretariatu Formacji", "Charyzmat 2000" oraz pracując w "Centralnej Komisji Przygotowawczej" do dwóch Kapituł Generalnych. Należał do Komisji Teologicznej Kanadyjskiej Konferencji Zakonnej.
W Prowincji Edmonton był członkiem Rady Prowincjalnej, pełniąc przez osiem lat urząd Przełożonego Prowincjalnego. W 2009 został wybrany na Przełożonego Generalnego Zgromadzenia. Zastąpił na tym stanowisku ojca Josepha Williama Tobina. W 2015 wybrany został wiceprzewodniczącym Unii Wyższych Przełożonych. We wrześniu 2022 zakończył sprawowanie funkcji przełożonego generalnego Zgromadzenia Redemptorystów oraz zasiadanie w Unii Wyższych Przełożonych. Na stanowisku przełożonego całego zgromadzenia redemptorystów zastąpił go o. Rogerio Gomes.
Redemptorysta jest znany z częstych występów w katolickiej stacji telewizyjnej EWTN.

</doc>
<doc id="1995389" url="https://pl.wikipedia.org/wiki?curid=1995389" title="Sardar Vallabhbhai Patel">
Sardar Vallabhbhai Patel



</doc>
<doc id="1995391" url="https://pl.wikipedia.org/wiki?curid=1995391" title="Cromwell (Iowa)">
Cromwell (Iowa)

Cromwell – miasto w Stanach Zjednoczonych, w stanie Iowa, w hrabstwie Union. Zgodnie ze spisem statystycznym z 2000 roku, miasto liczyło 120 mieszkańców.

</doc>
<doc id="1995393" url="https://pl.wikipedia.org/wiki?curid=1995393" title="Crystal Lake (Iowa)">
Crystal Lake (Iowa)

Crystal Lake – miasto w Stanach Zjednoczonych, w stanie Iowa, w hrabstwie Hancock. Zgodnie ze spisem statystycznym z 2000 roku, miasto liczyło 285 mieszkańców.

</doc>
<doc id="1995394" url="https://pl.wikipedia.org/wiki?curid=1995394" title="AMC Spirit">
AMC Spirit

AMC Spirit – samochód osobowy klasy kompaktowej produkowany pod amerykańską marką AMC w latach 1978 – 1983.
Historia i opis modelu.
AMC Spirit trafił na rynek na przełomie 1978 i 1979 roku jako nowy, niewielki model zastępujący równolegle hatchbacki Gremlin oraz Pacer. 
Samochód powstał na zmodernizowanej platformie pierwszego z poprzedników "AMC Junior Cars", wyróżniając się nowym kierunkiem stylistycznym producenta znanym także z pokrewnych konstrukcji Concord i Eagle. W ten sposób, pas przedni utrzymany został w kanciastych kształtach, na czele z atrapą chłodnicy i reflektorami.
Poza 3-drzwiowym hatchbackiem nawiązującym stylistycznie do modelu Gremlin, gama nadwoziowa została poszerzona także o 3-drzwiowy wariant liftback z gwałtownie ściętą tylną częścią nadwozia. 
Koniec produkcji i następca.
Był to ostatni kompaktowy model produkowany przez American Motors pod marką AMC - w 1982 roku zakończyła się produkcja Spirita na rzecz Renault Alliance, które produkowane było w zakładach koncernu w Kenoshy w ramach kooperacji z francuskim koncernem.

</doc>
<doc id="1995395" url="https://pl.wikipedia.org/wiki?curid=1995395" title="Signigobius biocellatus">
Signigobius biocellatus

Signigobius biocellatus – gatunek ryby z rodziny babkowatych (Gobiidae).
Występowanie.
Zachodni Pacyfik od Filipin po Vanuatu oraz na południe po południową część Wielkiej Rafy Koralowej.
Występuje w piaszczystych bądź mulistych lagunach i zatokach na głębokości 2(1)–30 m, w pobliżu korali, kamieni, bądź części roślin dających schronienie. Żyje w wodach o temp 22–27 °C.
Cechy morfologiczne.
Osiąga do 10 cm długości. Na pierwszym łuku skrzelowym 10 wyrostków filtracyjnych, 4 na górnej i 6 na dolnej części. W płetwach grzbietowych 7 twardych i 10–11 miękkich promieni, w płetwie odbytowej 1 twardy i 10–11 miękkich promieni. W płetwach piersiowych 20–22 promienie. 
Na płetwach grzbietowych wyraźne okrągłe plamki.
Odżywianie.
Żywi się niewielkimi bezkręgowcami odfiltrowywanymi z piasku.
Znaczenie.
Hodowana w akwariach.

</doc>
<doc id="1995396" url="https://pl.wikipedia.org/wiki?curid=1995396" title="Julian Nieć">
Julian Nieć

Julian Jerzy Nieć (ur. 13 października 1908, zm. 1 października 1939 w Szczebrzeszynie) – polski historyk, bibliotekarz, organizator życia naukowego na Wołuniu, porucznik rezerwy piechoty Wojska Polskiego.
Życiorys.
Ukończył gimnazjum w Rzeszowie i historię na Uniwersytecie Jagiellońskim w Krakowie. W czasie studiów był prezesem Koła Historyków Studentów UJ. Doktorat w 1933 pod kierunkiem Władysława Konopczyńskiego. Od 1934 roku był kierownikiem biblioteki publicznej w Łucku. Był współzałożycielem i sekretarzem powstałego w 1935 roku Wołyńskiego Towarzystwa Przyjaciół Nauk, a także kustoszem Wołyńskiego Muzeum Regionalnego w Łucku. Od 1936 roku był redaktorem pisma "Ziemia Wołyńska". Z ramienia Wydziału Archiwów wizytował wołyńskie biblioteki i archiwa. Awansował w korpusie oficerów rezerwy piechoty na stopień podporucznika ze starszeństwem z 1 stycznia 1934 i 875. lokatą, a później porucznika ze starszeństwem z 1 stycznia 1938 i 239. lokatą.
Był oficerem rezerwy 24 Pułku Piechoty w Łucku. Po ogłoszeniu mobilizacji powszechnej przydzielony został do Ośrodka Zapasowego 27 Dywizji Piechoty we Włodzimierzu Wołyńskim. Wziął udział w kampanii wrześniowej, walcząc w grupie pułkownika Płonki. 29 września w walkach pod wsią Dzwola został ciężko ranny. Zmarł dwa dni później w szpitalu w Szczebrzeszynie.
Pochowany początkowo na cmentarzu parafialnym w Szczebrzeszynie, następnie ekshumowany i przeniesiony na Stary Cmentarz w Rzeszowie.

</doc>
<doc id="1995397" url="https://pl.wikipedia.org/wiki?curid=1995397" title="Copa Libertadores 2010">
Copa Libertadores 2010

Copa Libertadores 2010 – 51. edycja Copa Libertadores.
W pięćdziesiątej pierwszej edycji Copa Libertadores udział wzięło 40 klubów reprezentujących wszystkie kraje zrzeszone w CONMEBOL oraz Meksyk, będący członkiem CONCACAF. Dwa najsilniejsze państwa, Brazylia i Argentyna, wystawiły najwięcej klubów – Argentynę reprezentowało 6 klubów, a Brazylię 5 klubów. Reszta państw oprócz Meksyku wystawiła w turnieju po 3 kluby. Meksyk obok 3 klubów reprezentowały dodatkowo dwa kluby wycofane w poprzednim turnieju, a które miały zacząć grę od 1/ finału. Były to Chivas de Guadalajara oraz San Luis FC, które w poprzedniej edycji turnieju dotarły do 1/8 finału, gdzie wycofały się z powodu grypy H1N1.
Broniący tytułu klub Estudiantes La Plata dotarł do ćwierćfinału, gdzie wyeliminowany został przez brazylijską drużynę Internacional Porto Alegre dzięki bramce zdobytej na wyjeździe. Internacional w półfinale wyeliminował São Paulo FC, a w finale pokonał Chivas de Guadalajara, zdobywając trofeum.
W rundzie wstępnej 51 edycji Copa Libertadores 12 klubów podzielono na 6 par. Zwycięzcy dwumeczów awansowali do fazy grupowej.
W fazie grupowej 32 kluby podzielono na 8 grup liczących po 4 drużyny. Do 1/8 finału awansowali zwycięzcy każdej grupy, 6 najlepszych drużyn spośród tych, które zajęły 2. miejsce w grupie, oraz dwa zespoły meksykańskie, które wycofały się w 1/8 finału poprzedniej edycji turnieju, czyli Chivas de Guadalajara oraz San Luis FC.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
W ćwierćfinale znalazły się 4 kluby brazylijskie oraz po jednym klubie z Argentyny, Chile, Meksyku i Paragwaju. W półfinale Brazylia miała 2 kluby, a Chile i Meksyk po jednym. W finale brazylijski klub Internacional Porto Alegre pokonał meksykańską drużynę Chivas de Guadalajara, wygrywając oba mecze.
Najsłabiej spisały się kluby z Boliwii, Ekwadoru i Wenezueli, z których żaden nie zdołał awansować do fazy pucharowej.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="1995398" url="https://pl.wikipedia.org/wiki?curid=1995398" title="Knipowitschia longecaudata">
Knipowitschia longecaudata



</doc>
<doc id="1995400" url="https://pl.wikipedia.org/wiki?curid=1995400" title="Elipsa rozrzutu">
Elipsa rozrzutu



</doc>
<doc id="1995402" url="https://pl.wikipedia.org/wiki?curid=1995402" title="Brice Tirabassi">
Brice Tirabassi

Brice Tirabassi (ur. 15 czerwca 1977 we Fréjus) – francuski kierowca rajdowy. W 2003 roku był mistrzem Junior WRC w Mistrzostwach Świata.
W 1997 roku Tirabassi zaliczył swój debiut w rajdach. W 1999 roku zadebiutował w Rajdowych Mistrzostwach Świata. Pilotowany przez Delphine Cavalier i jadący Peugeotem 106 S16 nie ukończył wówczas Rajdu Korsyki. W 2002 roku wystąpił w serii Junior WRC w Mistrzostwach Świata startując samochodem Renault Clio S1600 wraz z pilotem Jakiem-Julienem Renuccim. W Junior WRC wygrał Rajd Monte Carlo, Rajd Grecji i Rajd Katalonii, a w Rajdzie Finlandii był drugi. Dzięki tym sukcesom wywalczył tytuł mistrza świata JWRC, zajmując 1. miejsce na podium przed Hiszpanem Salvadorem Cañellasem i Szwedem Danielem Carlssonem. W 2005 roku startował Subaru Impreza WRX STI w zawodach samochodów fabrycznych w MŚ (1. miejsce w Rajdzie Cypru), a w 2006 roku jechał Citroënem C2 S1600 w Junior WRC (wygrał Rajd Korsyki). Od 1999 do 2008 roku wystąpił w 24 rajdach w ramach Mistrzostw Świata.
Swój sukces Tirabassi osiągnął również na niwie krajowej. W 2002 roku jadąc Citroënem Saxo VTS S1600 wywalczył tytuł mistrza Francji w rywalizacji samochodów w klasie Super 1600.

</doc>
<doc id="1995403" url="https://pl.wikipedia.org/wiki?curid=1995403" title="Cumming (Iowa)">
Cumming (Iowa)

Cumming – miasto w Stanach Zjednoczonych, w stanie Iowa, w hrabstwie Warren. Zgodnie ze spisem statystycznym z 2000 roku, miasto liczyło 162 mieszkańców.

</doc>
<doc id="1995406" url="https://pl.wikipedia.org/wiki?curid=1995406" title="Jan Zdrojewski">
Jan Zdrojewski

Jan Zdrojewski, właśc. Jan Soldenhoff (ur. 9 czerwca 1933 w Warszawie, zm. 12 lipca 2001 w Łodzi) – polski aktor, teatralny, filmowy i telewizyjny, pedagog.
Życiorys.
Jako aktor zadebiutował 10 grudnia 1955 rolą Jerzego w spektaklu "Matka" Karla Čapka w reż. Zbigniewa Koczanowicza na deskach Teatru Ziemi Lubuskiej w Zielonej Górze. W 1957 zdał aktorski egzamin eksternistyczny.
Występował na scenach: Teatru Ziemi Lubuskiej w Zielonej Górze (1955–1958), Teatru Dramatycznego im. Aleksandra Węgierki w Białymstoku (1958–1959), Teatru Polskiego w Bydgoszczy (1959–1962), Teatru Dramatycznego w Szczecinie (1962–1963) oraz Teatru Nowego w Łodzi (1963–1979) i Teatru im. Stefana Jaracza w Łodzi (1985–1988). Od 1973 był wykładowcą na Wydziale Aktorskim PWSFTviT im. Leona Schillera w Łodzi, a w latach 1976–1980 dziekanem tego wydziału.
Występował również w Teatrze Telewizji, m.in. w spektaklach: "Dama pikowa" Aleksandra Puszkina w reż. Ireneusza Kanickiego (1964), "Grzech" Stefana Żeromskiego w reż. Ireneusza Kanickiego (1964), "Don Juan" Tadeusza Rittnera w reż. Aleksandra Strokowskiego (1968), "Poeta i malarz" według Stanisława Wyspiańskiego w reż. Tadeusza Worontkiewicza (1969), oraz w "Schadzce" Jeana Anouilh w reż. Tadeusza Worontkiewicza (1972), "Grzesznikach bez winy" Aleksandra Ostrowskiego w reż. Zbigniewa Kuźmińskiego (1972) i "Dziwakach" Maksima Gorkiego w reż. Jerzego Zegalskiego (1973).
Miał syna Tomasza Soldenhoffa (ur. 29 sierpnia 1955 - zm. w 2020) dziennikarza, poetę, członka oddziału Stowarzyszenia Pisarzy Polskich w Łodzi.
Zmarł 12 lipca 2001 w Łodzi i został pochowany na Cmentarzu Komunalnym Doły przy ul. Smutnej (kwatera XI, rząd 34, grób 9).

</doc>
<doc id="1995407" url="https://pl.wikipedia.org/wiki?curid=1995407" title="Curlew (Iowa)">
Curlew (Iowa)

Curlew – miasto w Stanach Zjednoczonych, w stanie Iowa, w hrabstwie Palo Alto. Zgodnie ze spisem statystycznym z 2000 roku, miasto liczyło 62 mieszkańców.

</doc>
<doc id="1995409" url="https://pl.wikipedia.org/wiki?curid=1995409" title="Sarada Patel">
Sarada Patel



</doc>
<doc id="1995410" url="https://pl.wikipedia.org/wiki?curid=1995410" title="Onni Rajasaari">
Onni Rajasaari

Onni Rafael Rajasaari (ur. 2 marca 1910 w Hanko, zm. 12 listopada 1994 tamże) – fiński lekkoatleta, który specjalizował się w trójskoku.
W 1932 oraz 1936 roku startował w igrzyskach olimpijskich zajmując w obu przypadkach odległe miejsca w finale. Dwukrotnie zdobywał medale mistrzostw Europy: w 1934 brązowy, a w 1938 złoty. W 1939 roku w Lahti poprawił rekord Starego Kontynentu oraz rekord Finlandii. Startował także w skoku w dal jednak w tej konkurencji nie odnosił sukcesów. Rekord życiowy: 15,52 (16 lipca 1939, Lahti).

</doc>
<doc id="1995412" url="https://pl.wikipedia.org/wiki?curid=1995412" title="Pochalla">
Pochalla

Pochalla - miasto na wschodzie Sudanu Południowego, w stanie Boma, przy granicy z Etiopią.
Transport.
Miasto jest obsługiwane przez port lotniczy Pochalla.

</doc>
<doc id="1995413" url="https://pl.wikipedia.org/wiki?curid=1995413" title="Minardi M192">
Minardi M192

Minardi M192 – samochód Formuły 1, zaprojektowany przez Aldo Costę oraz René Hilhorsta dla zespołu Minardi. Model ten uczestniczył w sezonie 1992, począwszy od Grand Prix San Marino. Kierowcami samochodu byli Christian Fittipaldi, Alessandro Zanardi i Gianni Morbidelli. Bolid odnosił gorsze wyniki niż poprzedni model, głównie za sprawą nieudanego silnika Lamborghini. Jedyny punkt zdobył nim Fittipaldi, dojeżdżając w Grand Prix Japonii na szóstym miejscu.

</doc>
<doc id="1995415" url="https://pl.wikipedia.org/wiki?curid=1995415" title="Cylinder (Iowa)">
Cylinder (Iowa)

Cylinder – miasto w Stanach Zjednoczonych, w stanie Iowa, w hrabstwie Palo Alto. Zgodnie ze spisem statystycznym z 2000 roku, miasto liczyło 110 mieszkańców.

</doc>
<doc id="1995418" url="https://pl.wikipedia.org/wiki?curid=1995418" title="Cushing (Iowa)">
Cushing (Iowa)

Cushing – miasto w Stanach Zjednoczonych, w stanie Iowa, w hrabstwie Woodbury. Zgodnie ze spisem statystycznym z 2000 roku, miasto liczyło 246 mieszkańców.

</doc>
<doc id="1995422" url="https://pl.wikipedia.org/wiki?curid=1995422" title="Rosie Huntington Whiteley">
Rosie Huntington Whiteley

Rosie Alice Huntington-Whiteley (ur. 18 kwietnia 1987 w Plymouth w Anglii) – brytyjska modelka i aktorka filmowa.
Dzieciństwo.
Urodziła się jako córka instruktorki fitness Fiony z domu Jackson oraz geodety Charlesa Huntington-Whiteleya. Ma dwójkę młodszego rodzeństwa: brata Toby’ego i siostrę Florence. Tak jak Rosie, oboje rozpoczęli karierę w modelingu. Jej praprapradziadek sir Herbert Huntington-Whiteley, Pierwszy Baronet był politykiem, natomiast praprababka była polską Żydówką. Wychowywała się na farmie w Plymouth (Anglia).
Kariera.
Modeling.
Debiutowała w 2003 roku jako 16-latka, występując w reklamie jeansów Levi’s. W styczniu 2004 roku udała się do Nowego Jorku na swoją pierwszą sesję dla Teen Vogue. Wiosną tego samego roku zaliczyła debiut na wybiegu obok Naomi Campbell. W latach 2006-2011 związana była z marką bieliźnianą Victoria’s Secret, będąc w ostatnich dwóch latach współpracy, jednym z aniołków. W 2010 roku wzięła udział w sesji zdjęciowej do kalendarza Pirelli, którego autorem zdjęć był Terry Richardson. W marcu 2010 roku wzięła udział w sesji zdjęciowej do brytyjskiego wydania magazynu Vogue. Brała również udział do sesji zdjęciowych takich magazynów jak Harper’s Bazaar, Elle Girl i Teen Vogue. Współpracowała m.in. z takimi markami jak: Balmain, Givenchy, Louis Vuitton, Ralph Lauren, Topshop.
Aktorstwo.
W 2011 roku pojawiła się w filmie "Transformers 3", w którym zagrała Carly Spencer u boku Shia LaBeouf. W 2015 roku w kinach pojawił się film "", gdzie Rosie zagrała u boku Charlize Theron i Toma Hardy’ego
Życie prywatne.
W latach 2007-2009 była w związku z synem Rona Wooda (gitarzysty The Rolling Stones) – Tyronem. Od 2010 roku jest związana z brytyjskim aktorem Jasonem Stathamem. W styczniu 2016 roku para pojawiła się wspólnie na gali Złotych Globów, gdzie ogłosiła swoje zaręczyny. 9 lutego 2017 roku para ogłosiła na Instagramie, że spodziewają się pierwszego dziecka. 24 czerwca 2017 na świat przyszedł syn Rosie i Jasona – Jack Oscar Statham.

</doc>
<doc id="1995423" url="https://pl.wikipedia.org/wiki?curid=1995423" title="Dana (Iowa)">
Dana (Iowa)

Dana – miasto w Stanach Zjednoczonych, w stanie Iowa, w hrabstwie Greene. Zgodnie ze spisem statystycznym z 2000 roku, miasto liczyło 84 mieszkańców.

</doc>
<doc id="1995424" url="https://pl.wikipedia.org/wiki?curid=1995424" title="Śródlądowa droga wodna">
Śródlądowa droga wodna



</doc>
<doc id="1995425" url="https://pl.wikipedia.org/wiki?curid=1995425" title="Danbury (Iowa)">
Danbury (Iowa)

Danbury – miasto w Stanach Zjednoczonych, w stanie Iowa, w hrabstwie Woodbury. Zgodnie ze spisem statystycznym z 2000 roku, miasto liczyło 384 mieszkańców.

</doc>
<doc id="1995430" url="https://pl.wikipedia.org/wiki?curid=1995430" title="Dayton (Iowa)">
Dayton (Iowa)

Dayton – miasto w Stanach Zjednoczonych, w stanie Iowa, w hrabstwie Webster. Zgodnie ze spisem statystycznym z 2000 roku, miasto liczyło 884 mieszkańców.

</doc>
<doc id="1995432" url="https://pl.wikipedia.org/wiki?curid=1995432" title="Wandżuk">
Wandżuk

Wandżuk, także Wanyjok lub Winejok - miasto w Sudanie Południowym, stolica stanu Aweil Wschodni. Siedziba dystryktu Wandżuk.

</doc>
<doc id="1995433" url="https://pl.wikipedia.org/wiki?curid=1995433" title="Decorah (Iowa)">
Decorah (Iowa)

Decorah – miasto w Stanach Zjednoczonych, w stanie Iowa, w hrabstwie Winneshiek. Zgodnie ze spisem statystycznym z 2000 roku, miasto liczyło 8172 mieszkańców.

</doc>
<doc id="1995434" url="https://pl.wikipedia.org/wiki?curid=1995434" title="Us (album)">
Us (album)

Us – szósty studyjny (dziewiąty w ogóle) album Petera Gabriela. Został zremasterowany w 2002 r. Cztery utwory z „Us” zostały wydane jako single: „Digging in the Dirt”, „Steam”, „Blood of Eden” (wykorzystany w filmie "Aż na koniec świata") oraz „Kiss That Frog”.
Na tym albumie Gabriel podejmuje temat bólu i problemów osobistych związanych z nieudanym pierwszym małżeństwem i zwiększającym się dystansem między nim a jego najstarszą córką.
Album był promowany przez trasę „Secret World Live”, nazwaną od ostatniego utworu tej płyty, „Secret World”. Trasa ta zaowocowała albumem koncertowym Secret World Live oraz DVD z jednym z koncertów. Album był także promowany przez pierwszy tego rodzaju interaktywny program multimedialny "Xplora1: Peter Gabriel's Secret World", który zawierał kilka teledysków z tej płyty.
Lista utworów.
Wszystkie utwory autorstwa Petera Gabriela.

</doc>
<doc id="1995437" url="https://pl.wikipedia.org/wiki?curid=1995437" title="Deep River (Iowa)">
Deep River (Iowa)

Deep River – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 288 mieszkańców.

</doc>
<doc id="1995439" url="https://pl.wikipedia.org/wiki?curid=1995439" title="ARO 10">
ARO 10

ARO 10 – samochód terenowy produkowany przez rumuńską firmę ARO w latach 1980–2006 oraz montowany przez włoską firmę Ali Ciemme (ACM) w latach 1988–1991. Dostępny był jako 3– i 5–drzwiowy SUV, 2– i 4–drzwiowy pickup oraz 2–drzwiowy kabriolet. Do napędu używano silników R4 benzynowych oraz Diesla. Moc przenoszona była na dwie osie. Auto posiadało 4– i 5–biegową skrzynię biegów.
Historia.
Samochód ARO 10 był mniejszym modelem samochodu terenowego opracowanego w rumuńskich zakładach ARO i wprowadzonego do produkcji pod koniec lat 70. XX wieku, obok modelu ARO 24. Samochód wykorzystywał silnik i niektóre podzespoły z samochodów osobowych Dacia 1300/Dacia 1410, produkowanych na licencji francuskiej.
Nadwozie samochodu osadzone było na ramie nośnej. Zawieszenie przednie było niezależne, na wahaczach poprzecznych ze sprężynami śrubowymi, zawieszenie tylne - na samym początku produkcji niezależne, na wahaczach poprzecznych, później - oś sztywna na wzdłużnych resorach piórowych. Samochód posiada napęd na 4 koła, przy tym napęd na przednie koła jest dołączany dźwignią umieszczoną obok dźwigni zmiany biegów. Ponadto, na kołach przednich są pokrętła umożliwiające trwałe odłączenie piast kół od układu przeniesienia napędu. Istniały wersje nadwoziowe z zamkniętym trzydrzwiowym nadwoziem: pięcioosobowa ARO 10.4 i dwuosobowa towarowa ARO 10.3 oraz wersje z otwartym nadwoziem pick-up, nakrywanym opończą: dwuosobowa ARO 10.0 i pięcioosobowa ARO 10.1.
Początkowo używano silników z Dacii o pojemności 1,3 (1289 cm³) i 1,4 (1397 cm³) o mocy 62 KM (45,5 kW). Większa jednostka napędowa powstała przez zwiększenie średnicy cylindrów z 73 do 76 mm, przy takim samym skoku tłoków 77 mm.
ACM.
Przedsiębiorstwo ACM zajmowało się importem rumuńskich ARO, a pomiędzy listopadem 1988 a marcem 1991 w fabryce Ali Ciemme montowano rumuński ARO 10 z silnikiem Diesla, który zastąpiono później silnikiem TD o niskiej trwałości. Planowano inwestycję w nowe hale montażowe, co pozwoliłoby na poprawę jakości tych samochodów i wyeliminowanie niespełniającego norm silnika, jednak reputacja oryginału była tak fatalna, że projekt szybko upadł.
W 1988 roku, w Turynie, firma zaprezentowała prototyp plażowego pojazdu o nazwie Scorpion (o dwóch drzwiach na górnych zawiasach, z elegancko wyprofilowaną karoserią, i podwoziem ARO 10.

</doc>
<doc id="1995440" url="https://pl.wikipedia.org/wiki?curid=1995440" title="Defiance (Iowa)">
Defiance (Iowa)

Defiance – miasto w Stanach Zjednoczonych, w stanie Iowa, w hrabstwie Shelby. Zgodnie ze spisem statystycznym z 2000 roku, miasto liczyło 346 mieszkańców.

</doc>
<doc id="1995441" url="https://pl.wikipedia.org/wiki?curid=1995441" title="Revisited">
Revisited

Peter Gabriel Revisited – to drugi album kompilacyjny Petera Gabriela. Zawiera on utwory z lat 1977-1978, czyli wyłącznie z dwóch pierwszych albumów. Został wydany w 1992 r., dwa lata po pierwszej kompilacji Gabriela - "Shaking the Tree".
Lista utworów.
Wszystkie utwory napisane przez Petera Gabriela, wyjątki podane w nawiasach.

</doc>
<doc id="1995442" url="https://pl.wikipedia.org/wiki?curid=1995442" title="السعودية.">
السعودية.

السعودية. ("as-Sa'udijja", punycode: .xn--mgberp4a5d4ar) - krajowa domena najwyższego poziomu o nazwie zapisanej pismem arabskim, przypisana do Arabii Saudyjskiej. Została uruchomiona 5 maja 2010 roku. 
Saudyjska domena najwyższego poziomu o nazwie łacinskiej to .sa. 

</doc>
<doc id="1995443" url="https://pl.wikipedia.org/wiki?curid=1995443" title="Delphos (Iowa)">
Delphos (Iowa)

Delphos – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 miasto liczyło 25 mieszkańców.

</doc>
<doc id="1995444" url="https://pl.wikipedia.org/wiki?curid=1995444" title="Krzyk w niebiosa">
Krzyk w niebiosa

Krzyk w niebiosa (ang. "Cry to Heaven") – powieść autorstwa Anny Rice z 1982 roku.
Opis fabuły.
Powieść opowiada o XVIII-wiecznych kastratach. Głównymi bohaterami są Guido Maffeo, sprzedany w 1715 roku do konserwatorium dla kastratów, wybitny śpiewak, który utracił swój głos w wieku dojrzewania. Po tym wydarzeniu i nieudanej próbie samobójczej został kompozytorem i nauczycielem. Sens jego życiu może nadać tylko wybitny uczeń, taki sam, jakim on był. Takim uczniem okazuje się szlachcic z Wenecji Eugeńskiej, Tonio Treschi, który zaczyna wchodzić w wiek męski i poznaje rozkosze namiętności.
Poza głównym wątkiem śpiewających kastratów, istotny jest też wątek rodu Treschich i rywalizacji między Toniem a jego wygnanym bratem Carlem o tytuł głowy rodziny oraz i losy jego brata i jego matki, chęć wzajemnej zemsty Tonia i Carla.. Autorka dokładnie studiowała życie w Wenecji i we Włoszech w XVIII wieku oraz o śpiewających kastratach, by dokładniej opisać ich w swojej powieści.
W powieści pojawiają się ponadto motywy biseksualizmu, samobójstwa, seksu, alkoholizmu, śpiewaków i muzyków oraz życia szlachty, często poruszane przez autorkę w jej powieściach. Bohaterowie - kastraci przedstawieni są jako potwory, postacie nie do końca ludzkie i nie przynależne do żadnej z płci.
Czas i miejsce akcji.
Akcja rozpoczyna się w roku 1715, kiedy sześcioletni Guido zostaje wykastrowany i opis jego przygód trwa do lat 30. tego wieku. Miejscem akcji jest Wenecja Eugenejska i Neapol.

</doc>
<doc id="1995445" url="https://pl.wikipedia.org/wiki?curid=1995445" title="Delta (Iowa)">
Delta (Iowa)

Delta – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 410 mieszkańców.

</doc>
<doc id="1995446" url="https://pl.wikipedia.org/wiki?curid=1995446" title="مصر.">
مصر.

مصر. ("masr", punycode: .xn--wgbh1c) - krajowa domena najwyższego poziomu o nazwie zapisanej alfabetem arabskim, przypisana do Egiptu. Została uruchomiona 5 maja 2010 roku. 
Egipska domena najwyższego poziomu o nazwie łacinskiej to .eg. 

</doc>
<doc id="1995447" url="https://pl.wikipedia.org/wiki?curid=1995447" title="Derby (Iowa)">
Derby (Iowa)

Derby – miasto w Stanach Zjednoczonych, w stanie Iowa, w hrabstwie Lucas. Zgodnie ze spisem statystycznym z 2000 roku, miasto liczyło 131 mieszkańców.

</doc>
<doc id="1995449" url="https://pl.wikipedia.org/wiki?curid=1995449" title="Diagonal (Iowa)">
Diagonal (Iowa)

Diagonal – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 roku, miasto liczyło 312 mieszkańców.

</doc>
<doc id="1995450" url="https://pl.wikipedia.org/wiki?curid=1995450" title="امارات.">
امارات.

امارات. ("amarat", punycode: .xn--mgbaam7a8h) – krajowa domena najwyższego poziomu o nazwie zapisanej pismem arabskim, przypisana do Zjednoczonych Emiratów Arabskich. Została uruchomiona 5 maja 2010 roku. 
Domena najwyższego poziomu Zjednoczonych Emiratów Arabskich o nazwie łacinskiej to .ae. 

</doc>
<doc id="1995451" url="https://pl.wikipedia.org/wiki?curid=1995451" title="Podwójny łącznik poprzeczny">
Podwójny łącznik poprzeczny



</doc>
<doc id="1995455" url="https://pl.wikipedia.org/wiki?curid=1995455" title="Ursula Stenzel">
Ursula Stenzel

Ursula Stenzel (ur. 22 września 1945 w Wiedniu) – austriacka polityk, dziennikarka i samorządowiec, od 1996 do 2006 posłanka do Parlamentu Europejskiego.
Życiorys.
Z wykształcenia dziennikarka, studiowała też nauki polityczne i historię nowożytną. Od 1972 do 1996 zawodowo związana z publicznym nadawcą radiowym i telewizyjnym ORF jako redaktor ds. polityki zagranicznej w radiu (do 1975), prezenter telewizyjny ds. politycznych (do 1995) i następnie prezenter radiowy.
Zaangażowana w działalność Austriackiej Partii Ludowej (ÖVP). W 1996 została deputowaną do Europarlamentu. Była ponownie wybierana w wyborach w 1999 i 2004. Zasiadała m.in. w grupie chadeckiej, Komisji Budżetowej i Komisji Spraw Zagranicznych.
Z PE odeszła w 2006 po wygranych przez chadecję wyborach lokalnych, po których została powołana na przewodniczącą wiedeńskiej dzielnicy Innere Stadt. W wyborach lokalnych w 2015 nie uzyskała rekomendacji ze strony ludowców. Kandydowała wówczas z ramienia Wolnościowej Partii Austrii, uzyskując mandat w wiedeńskim landtagu. W 2016 z ramienia FPÖ została członkinią władz miejskich i krajowych w Wiedniu, kończąc urzędowanie w 2020.

</doc>
<doc id="1995456" url="https://pl.wikipedia.org/wiki?curid=1995456" title="Secret World Live">
Secret World Live

Secret World Live – to drugi koncertowy, a dziesiąty w ogóle album Petera Gabriela. Płyta zawiera nagranie koncertu z trasy „Secret World”, który odbył się między 16 a 17 listopada w Palasport Nuovo we włoskim mieście Modena.
W przeciwieństwie do większości albumów Gabriela ten nie został zremasterowany w 2002 r. W tym samym czasie co album wydany został film DVD z koncertem. Lista utworów jest identyczna z listą płyty z jednym wyjątkiem: na DVD przed utworem „Blood of Eden” pominięty zostaje „Red Rain” a dodany został „San Jacinto”.
Nagrania w Polsce uzyskały certyfikat złotej płyty DVD.
Lista utworów.
Wszystkie utwory napisał Peter Gabriel, wyjątki podane w nawiasach.

</doc>
<doc id="1995459" url="https://pl.wikipedia.org/wiki?curid=1995459" title="Vindex">
Vindex

Vindex (łac. "obrońca, mściciel") – w prawie rzymskim swoisty rodzaj poręczyciela. Osoba interweniująca w interesie dłużnika. 
W procesie legisakcyjnym typu "legis actio per manus iniectionem" vindex był osobą interweniującą w interesie egzekwowanego dłużnika. W postępowaniu tym wierzyciel dokonywał aktu "położenia ręki" na dłużniku ("manus iniectio"), mający symbolizować objęcie go we władzę. Aktu "odtrącenia ręki" mógł dokonać jedynie vindex, który kwestionował zasadność egzekucji i uwalniał dłużnika od odpowiedzialności. Jednocześnie sam brał na siebie odpowiedzialność w podwójnej wysokości jeżeli interwencja okazała się bezpodstawna. Z tego powodu, w postępowaniu legisakcyjnym funkcję vindexa mogła spełniać tylko osoba nie gorzej sytuowana od dłużnika.
Pojawienie się vindexa było również przewidziane w pierwszej fazie procesu formułkowego "in iure". W postępowaniu tym powód miał prawo doprowadzić opierającego się pozwanego przed sąd siłą. Uchronić go przed tym mogła jedynie osoba vindexa, który gwarantował stawienie się przed sądem w terminie późniejszym. Vindex w procesie formułkowym ponosił analogiczne konsekwencje bezmyślnej interwencji jak w przypadku postępowania legisakcyjnego.

</doc>
<doc id="1995460" url="https://pl.wikipedia.org/wiki?curid=1995460" title="Dike (Iowa)">
Dike (Iowa)

Dike – miasto w Stanach Zjednoczonych, w stanie Iowa, w hrabstwie Grundy. Zgodnie ze spisem statystycznym z 2000 roku, miasto liczyło 944 mieszkańców.

</doc>
<doc id="1995463" url="https://pl.wikipedia.org/wiki?curid=1995463" title="Dixon (Iowa)">
Dixon (Iowa)

Dixon – miasto w Stanach Zjednoczonych, w stanie Iowa, w hrabstwie Scott. Zgodnie ze spisem statystycznym z 2000 roku, miasto liczyło 276 mieszkańców.

</doc>
<doc id="1995464" url="https://pl.wikipedia.org/wiki?curid=1995464" title="Donahue (Iowa)">
Donahue (Iowa)

Donahue – miasto w Stanach Zjednoczonych, w stanie Iowa, w hrabstwie Scott. Zgodnie ze spisem statystycznym z 2000 miasto liczyło 293 mieszkańców.

</doc>
<doc id="1995466" url="https://pl.wikipedia.org/wiki?curid=1995466" title="Donnellson (Iowa)">
Donnellson (Iowa)

Donnellson – miasto w Stanach Zjednoczonych, w stanie Iowa, w hrabstwie Lee. Zgodnie ze spisem statystycznym z 2000 roku, miasto liczyło 963 mieszkańców.

</doc>
<doc id="1995468" url="https://pl.wikipedia.org/wiki?curid=1995468" title="Doon (Iowa)">
Doon (Iowa)

Doon – miasto w Stanach Zjednoczonych, w stanie Iowa, w hrabstwie Lyon. Zgodnie ze spisem statystycznym z 2000 roku, miasto liczyło 533 mieszkańców.

</doc>
<doc id="1995469" url="https://pl.wikipedia.org/wiki?curid=1995469" title="Konwencja Berneńska">
Konwencja Berneńska



</doc>
<doc id="1995471" url="https://pl.wikipedia.org/wiki?curid=1995471" title="Glishades ericksoni">
Glishades ericksoni



</doc>
<doc id="1995472" url="https://pl.wikipedia.org/wiki?curid=1995472" title="Glishades">
Glishades

Glishades – rodzaj hadrozauroida żyjącego w późnej kredzie na obecnych terenach Ameryki Północnej. Został opisany w 2010 roku przez Alberta Prieto-Márqueza w oparciu o niekompletne kości przedszczękowe (AMNH 27414) odkryte w górnokredowych osadach formacji Two Medicine w stanie Montana. Od innych hadrozauroidów odróżnia go unikalna kombinacja cech czaszki. Analiza kladystyczna wykorzystująca największą parsymonię przeprowadzona przez Prieto-Márqueza zasugerowała, że "Glishades" jest hadrozauroidem nienależącym do Hadrosauridae. Na poddrzewie największej zgodności wygenerowanym w analizie był taksonem siostrzanym dla "Bactrosaurus johnsoni". Tę hipotezę pozycji filogenetycznej "Glishades" wspierają dwie niedwuznaczne synapomorfie – tylno-dolne zgrubienie na spodniej stronie kości przedszczękowej (niezależnie wykształcone również u niektórych innych hadrozauroidów) oraz otwory na obu kościach przedszczękowych przyległe do płaszczyzny przystrzałkowej rostrum. Gatunkiem typowym rodzaju jest "Glishades ericksoni".
Według Campione i współpracowników (2013) "Glishades ericksoni" może nie być ważnym taksonem, a jego holotyp to prawdopodobnie młody osobnik należący do któregoś z gatunków hadrozaurów z podrodziny Saurolophinae. Autorzy ci stwierdzili, że cechy budowy szkieletu uznane przez Prieto-Márqueza za charakterystyczne dla "Glishades" w rzeczywistości występują też u młodych osobników należących do rodzajów "Prosaurolophus", "Gryposaurus" i "Maiasaura". Campione i współpracownicy uznali "G. ericksoni" za "nomen dubium".

</doc>
<doc id="1995473" url="https://pl.wikipedia.org/wiki?curid=1995473" title="Kościół św. Sylwestra in Capite">
Kościół św. Sylwestra in Capite

Kościół św. Sylwestra in Capite (wł. "Chiesa di San Silvestro in Capite") – kościół tytularny w Rzymie.
Łacińska nazwa "in Capite", odnosi się do głowy św. Jana Chrzciciela, która znajduje się w tym kościele jako relikwia.
Świątynia ta jest kościołem rektoralnym parafii "Sant’Andrea delle Fratte" oraz kościołem tytularnym.
Lokalizacja.
Kościół znajduje się w III. Rione Rzymu – Colonna przy "Piazza di San Silvestro". Zlokalizowany jest pomiędzy Polem Marsowym a Kwirynałem.
Patron.
Patronem świątyni jest Sylwester I – papież z IV wieku.
Historia.
Kościół został zbudowany w VIII wieku dzięki papieżowi Stefanowi II. W tym czasie w okolicach Rzymu panoszyły się bandy rozbójników, natomiast władze nie były w stanie zapewnić pielgrzymom bezpieczeństwa poza murami miasta, w związku z tym zaczęto przenosić relikwie męczenników z podmiejskich katakumb do kościołów w obrębie murów. Świątynia ta powstała w celu umieszczenia w niej relikwii z katakumb (m.in. do kościoła przeniesiono relikwie św. Tarsycjusza z katakumb św. Kaliksta). Kościół został poświęcony pierwszemu biskupowi Paryża św. Dionizemu (prawdopodobnie w związku z zawartym wcześniej sojuszem papieża z Pepinem Krótkim). Klasztor przy kościele początkowo obsadzony był przez mnichów obrządku bizantyjskiego (prawdopodobnie zbiegli oni z Konstantynpola przed prześladowaniami ze strony ikonoklastów), w połowie X wieku klasztor objęli benedyktyni. W XII wieku kościół był wymieniany jako noszący wezwanie świętych Stefana I, Dionizego i Sylwestra, prawdopodobnie stało się to w efekcie przeniesienia do kościoła relikwii św. Stefana i Sylwestra z oratorium przykościelnego klasztoru. Pierwszą wzmiankę z określeniem "in Capite" w odniesieniu do tego kościoła znaleziono w roku 1194. We wczesnym średniowieczu kościół był nazywany "Sancti Silvestri inter Duos Hortos" ("pomiędzy dwoma ogrodami"). Kompleks zabudowań został odnowiony w latach 1198-1216, dobudowano wówczas dzwonnicę.
W 1286 roku papież Honoriusz IV przekazał kompleks zabudowań klaryskom. W XVI wieku siostry rozpoczęły przebudowę. Francesco Capriani prowadził prace w kościele w latach 1591-1601, od roku 1595 razem z Carlo Maderno. Po przebudowie kościół konsekrowano w 1601 roku. Od 1667 roku rozpoczęto prace nad dekorowaniem wnętrza, trwały one do 1697 roku. W 1703 Domenico de Rossi przebudował fasadę od ulicy.
W roku 1887 papież Leon XIII powierzył kościół św. Sylwestra pallotynom.
W 1890 roku kościół ten został ogłoszony kościołem narodowym dla emigrantów z Anglii. Świątynia, w której regularnie odprawiane są nabożeństwa w języku angielskim, pełni obecnie funkcję brytyjskiego kościoła etnicznego w Rzymie.
Architektura i sztuka.
Fasada widoczna od ulicy nie jest właściwą fasadą kościoła, ale prowadzi na dziedziniec przed nim. Na attyce znajdują się cztery posągi: św. Sylwester autorstwa Lorenzo Ottoni, św. Stefan Michelangelo Borgognone, św. Klara Giuseppe Mazzoni i św. Franciszek Vincenzo Felice. Dziedziniec jest wyłożony czerwoną cegłą z dużym ukośnym białym krzyżem. Na ścianach otaczających dziedziniec i w loggii znajdują się fragmenty starożytnych zabytków i rzeźby sięgające do XVIII wieku. W loggi znajduje się też średniowieczna tablica z listą dni wspomnienia świętych, których relikwie są przechowywane w kościele.
Właściwa fasada kościoła ma dwie kondygnacje i prostą formę.
Dzwonnica ma siedem kondygnacji oddzielonych od siebie wystającymi gzymsami. Z każdej strony pierwsza kondygnacja ma dwa łukowe otwory, druga ma trzy arkadowe otwory, kolejne pięć – po parze biforiów z kolumienką z wapienia z impostem.
Kościół jest jednonawowy z trzema kaplicami po obu bokach, transeptem apsydą. Na sklepieniu znajduje się "Wniebowzięcie Najświętszej Maryi Panny", dzieło Giacinto Brandi z 1682 roku.
Konfesja jest późnym dodatkiem, została wykopana w 1906 roku, mieszczą się w niej relikwie sprowadzone z katakumb do pierwotnego kościoła zbudowanego w tym miejscu. W krypcie znajduje się rzymska mozaika przedstawiająca ptaki.
W kościele przechowywana jest głowa św. Jana Chrzciciela, która wg legendy została sprowadzona do Rzymu przez greckich mnichów z Grecji, ale w rzeczywistości była czczona w sąsiednim małym kościele "San Giovanni in Capite" (późniejsza "Santa Maria in San Giovannino"), klaryski pozyskały relikwię w XIII wieku. Autentyczność głowy jest niepewna, zwłaszcza, że w innych miejscach są przechowywane również jakoby głowy św. Jana Chrzciciela. Badacze podejrzewają, że głowa z tego kościoła w rzeczywistości należała do miejscowego rzymskiego męczennika, zwanego św. Janem Kapłanem, i że pochodzi ona z jego kościoła przy "Catacomba ad clivum Cucumeris".
Kardynałowie prezbiterzy.
Kościół św. Sylwestra "in Capite" jest jednym z kościołów tytularnych Rzymu nadawanych kardynałom-prezbiterom ("Titulus Sancti Silvestri in Capite"). Tytuł ten został ustanowiony 6 lipca 1517 roku.

</doc>
<doc id="1995476" url="https://pl.wikipedia.org/wiki?curid=1995476" title="Ił-24">
Ił-24

Ił-24 (ros. Ил-24) – niezrealizowany projekt radzieckiego bombowca z napędem odrzutowym zaprojektowanego w biurze konstrukcyjnym Siergieja Iljuszyna. 
Historia.
Pod koniec 1945 roku Ministerstwo Przemysłu Lotniczego przekazało do biura doświadczalnego Siergieja Iljuszyna polecenie zbudowania bombowca z napędem odrzutowym zdolnego do operowania z lotnisk gruntowych. Na podstawie specyfikacji technicznej określającej parametry, jakie musiała spełniać nowa konstrukcja prace projektowe rozpoczęło również biuro konstrukcyjne Pawła Suchoja, a wynikiem ich prac był samolot Su-10. W maju 1946 roku Iljuszyn przedstawił ministerstwu dwa projekty nowych bombowców. Pierwszy z nich zakończył się budową czterosilnikowego samolotu Ił-22, drugi z nich przewidywał zbudowanie dwusilnikowej maszyny, napędzanej silnikami TKRD-1 konstrukcji Aleksandra Mikulina, która miała być gotowa do prób w powietrzu w listopadzie 1947 roku. Pracę nad nową konstrukcją rozpoczęły się w listopadzie 1946 roku. Niedopracowany i nieukończony silnik TKRD-1 nie gwarantował efektywnego zastosowania w nowym samolocie. Aby przyspieszyć pracę nad Ił-24, Iljuszyn podjął decyzję o przystosowaniu samolotu do napędu przy użyciu czterech silników turboodrzutowych Klimow RD-45 (kopii Rolls-Royce Nene Mk. I). Nowe jednostki napędowe umieszczono w dwóch podskrzydłowych gondolach po dwa silniki. Nowa konfiguracja zaowocowała zwiększeniem masy startowej samolotu, która uniemożliwiała mu operowanie z lotnisk gruntowych. W tej sytuacji Rada Ministrów ZSRR, 21 czerwca 1948 roku oficjalnie podjęła decyzję o anulowaniu całego programu budowy i rozwoju Ił-24. W momencie podjęcia decyzji o zakończeniu prac, prototyp przeznaczony do badań w locie był ukończony w 3/4. Sam Iljuszyn widząc nieperspektywiczność całej konstrukcji nalegał na zaprzestanie dalszych prac nad samolotem. Zebrane przy projektowaniu Ił-22 i Ił-24 doświadczenia przyczyniły się do budowy jednego z najbardziej udanych bombowców Iljuszyn, samolotu Ił-28.

</doc>
<doc id="1995478" url="https://pl.wikipedia.org/wiki?curid=1995478" title="Polonia w Estonii">
Polonia w Estonii



</doc>
<doc id="1995484" url="https://pl.wikipedia.org/wiki?curid=1995484" title="Transitory">
Transitory

Transitory – debiutancki album jazz-rockowej grupy Pork Pie, LP nagrany 17–18 maja 1974 w Conny's Studio, w Neunkirchen (Niemcy) dla wytwórni Promising/MPS.
O albumie.
Album jest debiutem, ale jednocześnie świadectwem jak dobrą techniką gry dysponowali członkowie zespołu (wszyscy muzycy wchodzący 
w jego skład mieli już duże osiągnięcia) i na jakim poziomie potrafili ze sobą współpracować. Dzięki temu płyta zaliczana jest do ważniejszych albumów jazzrockowych. Są tam ostre pierwiastki rockowe w „Epoch”. spokojne „Angel Eyes” z gitarowym solem Philipa Catherine'a, eksperymenty rytmiczne van ’t Hofa w „Something Wrong” i „March of The Oil-Sheikhs”. prezentacja elektronicznego brzmienia instrumentów klawiszowych w „Transitory” i wreszcie „Bassamba” i „Pudu Kkottai”. czyli partie ujawniające obecność brazylijskiego perkusisty i zainteresowania Mariano muzyką indyjską. Reedycja tej płyty na CD ukazała się dopiero 29 lipca 2008.
"Transitory” dedykowane było niemieckiemu gitarzyście basowemu Peterowi Trunkowi (1936-1973), który w noc sylwestrową 1973/74 zginął w wypadku samochodowym w Nowym Jorku.
Muzycy.
gościnnie: 
Lista utworów.
Strona A
Strona B

</doc>
<doc id="1995485" url="https://pl.wikipedia.org/wiki?curid=1995485" title="84 Pułk Piechoty (austro-węgierski)">
84 Pułk Piechoty (austro-węgierski)

Dolnoaustriacki Pułk Piechoty Nr 84 (IR Nr 84) – pułk piechoty cesarskiej i królewskiej Armii.
Historia pułku.
Pułk został utworzony 1 stycznia 1883 z połączenia czterech batalionów wydzielonych ze składu Liniowych Pułków Piechoty Nr: 4, 14, 49 i 59. Sztab pułku stacjonował w Wiedniu, a Komenda Okręgu Uzupełnień mieściła się w Wiener Neustadt. Pierwszym komendantem okręgu uzupełnień był major Julius von Engel.
W 1889 sztab pułku razem z 1., 3. i 4. batalionem stacjonował w Wiedniu, natomiast 2. batalion i Komenda Okręgu Uzupełnień w Wiener Neustadt. Pułk wchodził w skład 50 Brygady Piechoty należącej do 25 Dywizji Piechoty.
Okręg uzupełnień nr 84 Wiedeń (Wiedeń B) na terytorium 2 Korpusu.
Kolejnymi szefami pułku byli:
Swoje święto pułk obchodził 13 maja, w rocznicę walki stoczonej w 1809 pod Schwarze Lackenau.
Kolory pułkowe: karmazynowy ("karmesinrot") jak w Pułkach Piechoty Nr 81, 82 i 96, guziki żółte (niem. Knöpfe gelb).
Skład narodowościowy w 1914 roku 94% - Niemcy.
W latach 1903–1909 sztab i wszystkie bataliony oprócz I w Krems an der Donau. I batalion w Wiedniu.
W 1914 sztab razem z 2. i 3. batalionem stacjonował w Krems an der Donau, 1. batalion w Wiedniu, natomiast 4. batalion był detaszowany w Sarajewie.
W 1914 bataliony I, II i III, 25 Dywizja Piechoty, 49 Brygada Piechoty, walczyły na froncie wschodnim. IV batalion walczył na froncie bałkańskim w 6 Armii - XV Korpus Austro-Węgier, 1 Dywizja Piechoty, 9 Brygada Górska.
W czasie I wojny światowej pułk walczył z Rosjanami w końcu 1914 i na początku 1915 roku w Galicji oraz w Królestwie Kongresowym. Żołnierze pułku są pochowani m.in. na cmentarzach: Zawierciu i Włodowicach.
W czasie I wojny światowej w szeregach pułku walczył m.in. porucznik Stanisław Szuber.

</doc>
<doc id="1995486" url="https://pl.wikipedia.org/wiki?curid=1995486" title="85 Pułk Piechoty (austro-węgierski)">
85 Pułk Piechoty (austro-węgierski)

Węgierski Pułk Piechoty Nr 85 (IR. 85) – pułk piechoty cesarskiej i królewskiej Armii.
Historia pułku.
Pułk został utworzony 1 stycznia 1883 roku w Koszycach (węg. "Kassa", ) z połączenia czterech batalionów, które dotychczas wchodziły w skład pułków piechoty nr: 5, 34, 60 i 65. 
Okręg uzupełnień nr 85 Syhot Marmaroski (węg. "Máramarossziget") na terytorium 6 Korpusu.
Kolejnymi szefami pułku byli: FZM Georg von Kees (1883 – †9 VII 1906) i generał kawalerii Joseph Gaudernak von Kis-Demeter (od 1906).
Kolory pułkowe: zielony ("apfelgrün"), guziki złote. 
Skład narodowościowy w 1914 roku 28% - Węgrzy, 33% - Rusini, 29% - Rumunii.
W 1893 roku komenda pułku razem z 1. i 4. batalionem została przeniesiona z Wiednia do Koszyc, a 3. batalion z Wiednia do Kalinovik, natomiast 2. batalion pozostał w Syhocie Marmaroskim. Pułk (bez 3. batalionu) został podporządkowany komendantowi 53 Brygady Piechoty należącej do 27 Dywizji Piechoty, a detaszowany 3. batalion wszedł w skład 7 Brygady Górskiej w Sarajewie należącej do 1 Dywizji Piechoty. W 1894 roku 2. batalion został przeniesiony do Koszyc, a do Syhotu Marmaroskiego skierowano 4. batalion. W 1896 roku komenda pułku razem z 1. i 2. batalionem została przeniesiona z Koszyc do Lewoczy (węg. "Löcse", ), 4. batalion pozostał w Syhocie Marmaroskim, a 3. batalion nadal był detaszowany w Kalinoviku. Równocześnie pułk został przeniesiony z 53 do 54 Brygady Piechoty należącej do tej samej dywizji. W następnym roku 3. batalion został przeniesiony z Kalinovika do Lewoczy. W 1898 roku 4. batalion został przeniesiony do Koszyc, a jego miejsce w Syhocie Marmaroskim zajął 2. batalion.
W latach 1898–1908 pułk stacjonował w Lewoczy z wyjątkiem 2. batalionu, który załogował w Syhocie Marmaroskim. W 1908 roku 3. batalion został detaszowany do Višegradu, a w 1913 roku do Rogaticy.
W latach 1896–1914 pułk wchodził w skład 54 Brygady Piechoty należącej do 27 Dywizji Piechoty, natomiast detaszowany 3. batalion od 1908 roku wchodził w skład 7 Brygady Górskiej należącej do 1 Dywizji Piechoty. 
W czasie I wojny światowej, od 26 sierpnia 1914 i na początku 1915 roku, pułk walczył z Rosjanami w Galicji. Żołnierze pułku są pochowani m.in. na cmentarzach wojennych: nr 71 Łosie, nr 145 Gromnik i w Pawłówce (gm. Rachanie). 3. batalion walczył na froncie bałkańskim w składzie 6 Armii.

</doc>
<doc id="1995490" url="https://pl.wikipedia.org/wiki?curid=1995490" title="Emmanouil Gneytos">
Emmanouil Gneytos



</doc>
<doc id="1995492" url="https://pl.wikipedia.org/wiki?curid=1995492" title="Wasilij Oriechow">
Wasilij Oriechow

Wasilij Wasiliewicz Oriechow, ros. Василий Васильевич Орехов (ur. 17 lub 29 września 1896 r. w rejonie Mceńska, zm. 6 lipca 1990 r. w Brukseli) – ochotnik w wojskach Białych podczas wojny domowej w Rosji, emigracyjny rosyjski działacz polityczno-społeczny
Życiorys.
Ukończył gimnazjum w Orle, a następnie studia na politechnice w Kijowie.
Po wybuchu I wojny światowej wstąpił ochotniczo do 113 Staroruskiego Pułku Piechoty. Podczas walk w Prusach Wschodnich został ciężko ranny. Był odznaczony Orderem Św. Jerzego. Po wyleczeniu skierowano go do 2 Batalionu Kolejowego, w którym po pewnym czasie objął dowództwo kompanii. Następnie został dowódcą improwizowanego pociągu pancernego. Po rewolucji lutowej 1917 r. walczył w szeregach 15 Batalionu Uderzeniowego. Ponownie został ranny w rejonie miasta Smorgonie. Po rewolucji październikowej 15 Batalion Uderzeniowy połączył się z I Korpusem Polskim gen. Józefa Dowbora-Muśnickiego. Następnie W. W. Oriechow przystąpił do Armii Ochotniczej gen. Antona I. Denikina. Objął dowództwo pociągu pancernego „За честь Родины”, a potem kompanii kolejowej. W 1920 r. przeszedł na terytorium Polski, gdzie został internowany. Po wypuszczeniu na wolność udał się na Bałkany, a stamtąd na Krym, gdzie wstąpił do wojsk gen. Piotra N. Wrangla. Został starszym oficerem w 1 Kompanii Kolejowej generała Markowa. 8 lipca 1920 r. awansował do stopnia kapitana. W poł. listopada wraz z resztą wojsk Białych ewakuowany został do Gallipoli. Tam wydawał pismo „Галлиполи”. Był też jednym z założycieli Stowarzyszenia Gallipojczyków. Na emigracji zamieszkał na krótko w Bułgarii, po czym przeniósł się do Paryża, gdzie uczestniczył w Zebraniu Gallipojczyków. Wstąpił do Rosyjskiego Związku Ogólnowojskowego.
Na pocz. lat 20. próbował swoich sił w twórczości poetyckiej, wydając 2 zbiory wierszy pt. „Наступление” i „Пусть”. W styczniu 1929 r. zaczął wydawać pismo „Czasowoj”, które stało się centralnym organem prasowym białej emigracji rosyjskiej.
Po wybuchu wojny domowej w Hiszpanii w 1936 r., lewicowe władze francuskie wymogły na nim przeniesienie redakcji pisma do Brukseli. Sam W. W. Oriechow przybył początkowo do Hiszpanii do sztabu gen. Francisco Franco, zaś po powrocie do Brukseli pisał artykuły silnie wspierające frankistów. Pod wpływem tej propagandy wielu Białych Rosjan przedostało się nielegalnie do Hiszpanii, wstępując do wojsk frankistowskich (vide: Rosyjski oddział wojskowy gen. Franco).
W Brukseli W. W. Oriechow założył Rosyjskie Stowarzyszenie Narodowe. Ponadto był on przewodniczącym Komitetu Ochrony Rosyjskiego Cmentarza Wojskowego i Kaplicy w Mourmelon-le-Grand. Współzakładał też cerkiew prawosławną w Brukseli. W czasie okupacji niemieckiej Belgii w latach 1940–1944 pismo „Czasowoj” nie ukazywało się. Jego wydawanie zostało wznowione przez W. W. Oriechowa w 1947 r. W latach 70. i 80. stopniowo traciło na znaczeniu. Ostatnie numery aż do 1988 r. były wydawane osobistym wysiłkiem W. W. Oriechowa.

</doc>
<doc id="1995498" url="https://pl.wikipedia.org/wiki?curid=1995498" title="86 Pułk Piechoty Austro-Węgier">
86 Pułk Piechoty Austro-Węgier

Węgierski Pułk Piechoty Nr 86 (niem. "Ungarisches Infanterieregiment Nr. 86") – pułk piechoty cesarskiej i królewskiej Armii.
Historia pułku.
Pułk został utworzony 1 stycznia 1883 roku z połączenia czterech batalionów wydzielonych ze składów Liniowych Pułków Piechoty Nr: 6, 23, 32 i 38. 
Okręg uzupełnień nr 86 Subotica (węg. "Szabadka") na terytorium 4 Korpusu.
Kolejnymi szefami pułku byli:
Kolory pułkowe: amarantowy ("amarantrot"), guziki złote.
Skład narodowościowy w 1914 roku 76% - Węgrzy, 20% - Serbowie, Chorwaci.
W latach 1903-1907 komenda pułku razem z 2. i 3. batalionem stacjonowała w Budapeszcie, 1. batalion w Szabadce, a 4. batalion był detaszowany do Višegradu na terytorium 15 Korpusu.
W latach 1908-1909 komenda pułku razem z 2. i 4. batalionem stacjonowała w Budapeszcie, 1. batalion w Szabadce, a 3. batalion w Višegradzie.
W latach 1910-1914 komenda pułku razem z 1. i 4. batalionem stacjonowała w Szabadce, 2. batalion w Budapeszcie, a 3. batalion był detaszowany do Višegradu.
W 1914 roku pułk (bez 3. batalionu) wchodził w skład 64 Brygady Piechoty należącej do 32 Dywizji Piechoty, natomiast detaszowany 3. batalion był podporządkowany komendantowi 7 Brygady Górskiej należącej do 1 Dywizji Piechoty.

</doc>
<doc id="1995500" url="https://pl.wikipedia.org/wiki?curid=1995500" title="Mary Wigman">
Mary Wigman

Mary Wigman (ur. 13 listopada 1886 w Hanowerze, zm. 19 września 1973 w Berlinie) (właściwie "Karoline Sofie Marie Wiegmann") – niemiecka tancerka, choreografka, pedagog tańca. Wraz z Rudolfem Labanem i Kurtem Joossem stworzyła w latach dwudziestych XX wieku taniec wyrazisty (niem. "Ausdruckstanz"). Jako pseudonim sceniczny przybrała zanglicyzowane brzmienie swojego imienia i nazwiska.
Życiorys.
Młodość spędziła w Hanowerze, Anglii, Holandii i Szwajcarii. Studiowała gimnastykę rytmiczną 1910–1911 w Hellerau u Émile Jaques-Dalcroze. Za radą malarza Emila Noldego rozpoczęła 1913 studia w „Szkole Sztuki” Rudolfa Labana w szwajcarskim osiedlu artystów Monte Verità.
Podczas I wojny światowej pozostała w Lipsku jako asystentka Labana. 1917 wystąpiła w Zurychu z trzema własnymi programami tanecznymi.
Występy w Hamburgu i Dreźnie w 1919 przyniosły jej rozgłos. W 1920 otworzyła własną szkołę tańca w Dreźnie. 1921 rozpoczęła występy z własną grupą taneczną.
Prowadziła szkołę tańca w Berlinie. Katia Bakalinskaja, bod wrażeniem występów zespołu Wigman 14 lutego 1926 w Stadt-Theater na Targu Węglowym w Gdańsku, zaczęła naukę pod okiem mistrzyni. Była jedną z głównych tancerek w zespole Wigman.
W roku 1928 wystąpiła po raz pierwszy w Londynie, a w roku 1930 w USA. Tańczyła do skomponowanej dla niej muzyki, czasami tylko z towarzyszeniem gongów i bębnów, czasami bez towarzyszenia muzyki.
Na początku lat trzydziestych XX wieku Mary Wigmann miała w Dreźnie 360 uczniów, w szkołach filialnych m.in. w Nowym Jorku dalszych 1500 uczniów. Do jej uczniów należeli m.in. Harald Kreutzberg, Gret Palucca, Yvonne Georgi, Hanna Berger, Pola Nireńska (żona Jana Karskiego, „kuriera z Warszawy”).
Utrzymywała relacje miłosne z niektórymi uczennicami, w niepublikowanym wierszu, mianem kochanki określiła Polę Nireńską.
W okresie nazistowskim działała dalej, w roku 1936 uczestniczyła w programie artystycznym letniej Olimpiady 1936 w Berlinie.
W 1942 była zmuszona do sprzedaży szkoły w Dreźnie. Prowadziła wykłady gościnne w Szkole Wyższej Muzyki i Teatru w Lipsku.
Po wojnie 1945 nadal uczyła w Lipsku. 1949 zamieszkała w Berlinie Zachodnim i założyła tam studio taneczne „"Mary Wigmann Studio"”.
Ze swoim zespołem występowała do roku 1961. W 1967 zakończyła działalność edukacyjną likwidując „Studio” i ograniczyła się do wygłaszania wykładów.

</doc>
<doc id="1995501" url="https://pl.wikipedia.org/wiki?curid=1995501" title="Andrea Navarra">
Andrea Navarra

Andrea Navarra (ur. 25 lutego 1971 w Cesenie) – włoski kierowca rajdowy. W 1998 roku był mistrzem Europy.
W 1997 roku Navarra zaliczył swój debiut w rajdach. W 1999 roku zadebiutował w Rajdowych Mistrzostwach Świata. Pilotowany przez Renza Casazzę i jadący Toyotą Celiką GT-Four zajął wówczas 17. miejsce w Rajdu Portugalii i 6. miejsce w grupie N. W 2004 roku jadąc Subaru Imprezą WRC zajął 4. miejsce w Rajdzie Sardynii, najwyższe w swojej karierze w Mistrzostwach Świata. Od 1997 do 2004 roku wystąpił w 15 rajdach w ramach Mistrzostw Świata i zdobył łącznie 8 punktów.
W 1998 roku Navarra odniósł sukces w Mistrzostwach Europy jadąc Subaru Imprezą WRX. Dzięki zwycięstwom w Rally del Ciocco e Valle del Serchio, Rajdzie Cypru i zajęciu 2. miejsc w Mille Miglia, Rajdzie San Marino wywalczył tytuł mistrza Europy wygrywając 1. miejsce podium za rodakiem Andreą Aghinim i Francuzem Philippe'em Bugalskim. Z kolei w 2004 roku Navarra wywalczył swój jedyny tytuł mistrza Włoch, startując Subaru Imprezą WRX. W latach 2002-2004 trzykrotnie z rzędu wygrał szutrowe zawody o mistrzostwo Włoch.

</doc>
<doc id="1995512" url="https://pl.wikipedia.org/wiki?curid=1995512" title="Juan Manuel Lasso de la Vega y Miranda">
Juan Manuel Lasso de la Vega y Miranda

Juan Manuel Lasso de la Vega y Miranda (ur. 25 lipca 1936 w Madrycie) – ksiądz katolicki, zakonnik, Przełożony Generalny Zgromadzenia Redemptorystów (CSsR) od 1985 do 1997.
Pierwsze śluby zakonne złożył 15 sierpnia 1955. Już wtedy posiadał licencjat z prawa kanonicznego i teologii moralnej, której później został magistrem, a potem doktorem.
W 1973 na Kapitule Generalnej został wybrany Konsultorem Generalnym. Natomiast w 1979 został wybrany wikariuszem ówczesnego Przełożonego Zgromadzenia Redemptorystów o. Josefa Georga Pfaba. Na kapitule Generalnej w 1985 i 1991 był wybierany na Przełożonego Generalnego Zgromadzenia Redemptorystów. Urząd sprawował do 1997. Jego następcą został o. Joseph William Tobin.

</doc>
<doc id="1995516" url="https://pl.wikipedia.org/wiki?curid=1995516" title="Kalatea">
Kalatea

Kalatea lub ostrzeszyn ("Calathea") – rodzaj roślin z rodziny marantowatych, blisko spokrewniony z marantą. Należy do niego ok. 300 gatunków pochodzących z Ameryki Południowej, Środkowej oraz Karaibów.
Morfologia.
Wiecznie zielone byliny. Liście długoogonkowe, duże, wielokolorowe, w różnych odcieniach koloru zielonego, różowego, białego, purpurowego, kasztanowego, na spodniej stronie zwykle purpurowe. Cechą charakterystyczną jest posiadanie na ogonkach liści tzw. poduszek stawowych, które pozwalają na bardzo szybkie zmiany położenia blaszki liściowej w stosunku do kąta padania promieni słonecznych, np. w południe są niemal poziome, wieczorem ustawiają się pionowo do góry. Kwiaty są mniej dekoracyjne. Zebrane są w grona z białymi lub wybarwionymi w różne kolory podsadkami. Czasami są częściowo ukryte pod liśćmi.
Systematyka.
Rodzaj należący do rodziny marantowatych ("Marantaceae" R. Brown), rzędu imbirowców ("Zingiberales" Griseb.), kladu jednoliściennych ("Liliopsida" Brongn.) w obrębie okrytonasiennych ("Magnoliophyta").

</doc>
<doc id="1995519" url="https://pl.wikipedia.org/wiki?curid=1995519" title="Grabka">
Grabka



</doc>
<doc id="1995522" url="https://pl.wikipedia.org/wiki?curid=1995522" title="Josef Georg Pfab">
Josef Georg Pfab

Josef Georg Pfab (ur. 7 sierpnia 1922 w Gengenbachu, zm. 24 listopada 2000 w Gars am Inn) – ksiądz katolicki, zakonnik, Przełożony Generalny Zgromadzenia Redemptorystów (CSsR) od 1973 do 1985, doktor prawa kanonicznego.
Śluby zakonne złożył 2 września 1948, a święcenia przyjął 10 maja 1953. Na Kapitule Generalnej w 1967 został wybrany Konsultorem i Prokuratorem Generalnym. W 1973 został wybrany Przełożonym Generalnym Zgromadzenia Redemptorystów. Urząd sprawował jeszcze przez dwie sześcioletnie kadencje do 1985.
Jego następcą na stanowisku Przełożonego Generalnego Zgromadzenia Redemptorystów został Juan Manuel Lasso de la Vega y Miranda.

</doc>
<doc id="1995523" url="https://pl.wikipedia.org/wiki?curid=1995523" title="Mahjong">
Mahjong



</doc>
<doc id="1995526" url="https://pl.wikipedia.org/wiki?curid=1995526" title="Wukanowicze">
Wukanowicze

Wukanowicze – dynastia wielkich żupanów Raszki w latach 1083–1170.
Drzewo genealogiczne dynastii.
Dynastia Wukanowiczów

</doc>
<doc id="1995531" url="https://pl.wikipedia.org/wiki?curid=1995531" title="Katastrofa lotu Afriqiyah Airways 771">
Katastrofa lotu Afriqiyah Airways 771

Katastrofa lotnicza w Trypolisie – katastrofa lotnicza, do której doszło nad ranem 12 maja 2010 r. na lotnisku w Trypolisie. Była to czwarta katastrofa lotnicza na lotnisku w Trypolisie, druga katastrofa samolotu tego typu w ruchu komunikacyjnym.
Samolot.
Katastrofie uległ samolot pasażerski Airbus A330-202 wyprodukowany w 2009 r. i noszący fabryczny numer seryjny MSN 1024. Samolot mógł zabierać na pokład do 230 pasażerów w dwóch klasach. Był napędzany przez dwa silniki General Electric CF6-80E1. Został oblatany 12 sierpnia 2009 r. i przekazany przewoźnikowi lotniczemu Afriqiyah Airways 8 września 2009 r. Podczas prób we Francji nosił numer rejestracyjny F-WWYS, a później po dostarczeniu do Libii – 5A-ONG.
Do chwili katastrofy wykonał około 420 lotów i miał wylatane około 1600 godzin. 
Lot 771.
Samolot A330-202 wykonujący lot rejsowy 8U771 leciał z Johannesburga do Trypolisu. Większość pasażerów stanowili obywatele Holandii, którzy wracali z wycieczek do Republiki Południowej Afryki. Airbus wystartował z lotniska w Johannesburgu 11 maja 2010 r. o godz. 21:37. Planowany przylot do Trypolisu miał nastąpić o godz. 6:20 dnia następnego.
Do wypadku samolotu doszło nad ranem 12 maja 2010 r. na terenie międzynarodowego portu lotniczego w Trypolisie podczas podchodzenia do lądowania na kierunku 09, około 900 metrów przed progiem drogi startowej. Na skutek katastrofy samolot został całkowicie zniszczony. 
Według komunikatu podanego 13 maja 2010 r. o godz. 22:00 przez przewoźnika lotniczego Afriqiyah Airways na pokładzie były 104 osoby. Wśród nich było: 68 obywateli Holandii, 13 obywateli Libii, 13 obywateli RPA, 4 obywateli Belgii, 2 obywateli Austrii, 1 obywatel Wielkiej Brytanii, 1 obywatel Niemiec, 1 obywatel Zimbabwe i 1 obywatel Francji. 
Zginęła cała jedenastoosobowa załoga i wszyscy pasażerowie oprócz jednego. Katastrofę przeżył dziewięcioletni chłopiec Ruben Van Assouw – obywatel Holandii.
Przyczyny katastrofy.
Podczas podejścia do lądowania samolot pilotował pierwszy oficer, w załodze był też trzeci pilot, zmiennik. Załoga popełniła dwa błędy we wczesnej fazie podejścia: pilot rozpoczął zniżanie przedwcześnie, ustawiając 3° ścieżkę schodzenia prawie 2 km przed radiolatarnią oddalą o 7,2 km od pasa, gdzie samolot normalnie powinien rozpocząć obniżać swój lot, a następnie kontynuowała podejście pomimo braku widoczności pasa poniżej wysokości decyzji na 213 metrach. Na wysokości 85 metrów kapitan wydał polecenie odejścia na drugi krąg. Po komendzie nastąpiło odłączenie autopilota, zwiększenie ciągu, uniesienie przodu maszyny oraz złożenie klap i podwozia. Po czterech sekundach po odłączenia autopilota, kiedy samolot wznosił się pod kątem 12,3°, pierwszy oficer przesunął drążek do pozycji zniżania, prawdopodobnie mając wrażenie zbyt ostrego wznoszenia. Samolot wspiął się do zaledwie 137 metrów. Kapitan także wykonywał drobne ruchy swoim drążkiem, które jednak pokrywały się z działaniami drugiego pilota. Prawdopodobnie obaj piloci przez cały manewr byli skupieni wyłącznie na odczuciu prędkości, zapominając o wysokości. Samolot przez 21 sekund zniżał się pod kątem 3,5°. Po ostrzeżeniu GPWS o opadaniu i zbliżaniu się do ziemi dowódca przejął kontrolę nad maszyną poprzez swój przycisk pierwszeństwa, o czym nie powiadomił drugiego pilota. Kapitan zareagował jednak jeszcze ostrzejszym zniżaniem samolotu, popychając drążek od siebie, co sugeruje że mógł być pod wpływem iluzji somatograwitacyjnej. Równocześnie pierwszy oficer, nieświadomy braku kontroli nad samolotem, próżno przyciągał ster do siebie. Dwie sekundy przed tragedią i 55 metrów nad ziemią kapitan wreszcie przyciągnął swój drążek do oporu, ale nie zdołał wznieść się przed zderzeniem. Libijskie władze lotnicze (LYCAA) jako główne przyczyny tragicznego odejścia podały złą współpracę obu pilotów oraz złudzenia zmysłowe. W dochodzeniu pomagali śledczy z francuskiej BEA i Airbusa, a Holandia wysłała swoich obserwatorów. Czarne skrzynki Airbusa A330-200 zostały odczytane w Paryżu.

</doc>
<doc id="1995532" url="https://pl.wikipedia.org/wiki?curid=1995532" title="Calathea">
Calathea



</doc>
<doc id="1995533" url="https://pl.wikipedia.org/wiki?curid=1995533" title="Ostrzeszyn">
Ostrzeszyn



</doc>
<doc id="1995534" url="https://pl.wikipedia.org/wiki?curid=1995534" title="Murziłka">
Murziłka

Murziłka (ros. "Мурзилка") – rosyjskie (dawniej radzieckie) pismo dla dzieci wydawane od 1924.
Słowo "Murziłka" wprowadziła rosyjska pisarka Anna Chwolson, tak nazywał się krasnoludek, podobno wzorowany na Brownie kanadyjskiego pisarza Palmera Coxa. W piśmie nazwano tak psa, natomiast później pojawiła się żółta postać w czerwonym berecie i takimż szaliku.
Siedziba pisma znajduje się w Moskwie.

</doc>
<doc id="1995536" url="https://pl.wikipedia.org/wiki?curid=1995536" title="Alexander Waske">
Alexander Waske

Alexander Waske (ur. 31 marca 1975 we Frankfurcie nad Menem) – niemiecki tenisista specjalizujący się w grze podwójnej, reprezentant w Pucharze Davisa.
Kariera tenisowa.
Jako zawodowiec Waske startował od 2000 roku, jednak już wcześniej zaczął występować w tym gronie (od sezonu 1998). Swoją karierę zakończył w październiku 2012 roku.
W grze pojedynczej wygrywał przez ten czas turnieje z serii ITF Men's Circuit, głównie w Niemczech. W cyklu ATP Challenger Tour pierwsze zwycięstwo odniósł w 2002 roku w meksykańskim Leónie, drugie w lutym 2003 roku w Lubece, trzecie w listopadzie 2004 roku w Eckental, a w sezonie 2006 w Wolfsburgu oraz Nottingham.
W grze podwójnej Waske ma w swoim dorobku cztery tytuły rangi ATP World Tour. Pierwszy triumf odniósł w kwietniu 2006 roku w amerykańskim Houston. Wspólnie z Michaelem Kohlmannem pokonał w finale Austriaków Juliana Knowle i Jürgena Melzera. Tegoż samego roku wygrał jeszcze rozgrywki w Monachium, partnerując Andrei Pavelowi. W roku 2007 wygrał dalsze dwa turnieje, w lutym razem z Michaelem Kohlmannem w Zagrzebiu oraz pod koniec kwietnia z Andreim Pavelem w Barcelonie. Ponadto jest finalistą czterech innych turniejów ATP World Tour. Najpierw w 2005 roku zagrał w finale w Monachium (z Florianem Mayerem), w 2006 roku w Casablance (z Michaelem Kohlmannem), w 2007 roku w Rotterdamie (z Andreim Pavelem) oraz w 2011 roku w Bangkoku (z Michaelem Kohlmannem).
W latach 2004–2007 był regularnym reprezentantem Niemiec w Pucharze Davisa. W 2007 roku osiągnął z zespołem półfinał rozgrywek. Rozegrał przez ten okres osiem meczów deblowych, z których siedem wygrał, oraz jeden zwycięski pojedynek singlowy.
W 2005 roku był w składzie reprezentacji, która wygrała Drużynowy Puchar Świata w tenisie ziemnym.
W rankingu gry pojedynczej Waske najwyżej był na 89. miejscu (12 czerwca 2006), a w klasyfikacji gry podwójnej na 16. pozycji (30 kwietnia 2007).

</doc>
<doc id="1995538" url="https://pl.wikipedia.org/wiki?curid=1995538" title="OVO">
OVO

OVO – trzeci ze ścieżką dźwiękową, a jedenasty w ogóle album Petera Gabriela. Jest to ścieżka dźwiękowa do Millennium Dome Show. Na płycie gościnnie wystąpili między innymi: Neneh Cherry, Roscoe, Richie Havens oraz Elizabeth Fraser. Album został wydany w dwóch wersjach: zwykłej, międzynarodowej oraz limitowanej, wydanej tylko w Wielkiej Brytanii. Wersja limitowana zawierała książeczkę z komiksem oraz bonusowy utwór „The Tree That Went Up” zamiast „The Story of OVO”.
Gabriel wykonał utwory „Father, Son”, „The Tower That Ate People”, „White Ashes” oraz „Downside Up” podczas tras "Growing Up" i "Still Growing Up". Melanie Gabriel zaśpiewała w utworze „Downside Up”. Wszystkie te utwory można zobaczyć na DVD "Growing Up Live" i "". „Downside-Up” i „The Nest That Sailed The Sky” zostały wykonane podczas trasy "New Blood Tour" w 2010 r., pierwszy w duecie z Melanie Gabriel, a drugi w wersji instrumentalnej.

</doc>
<doc id="1995540" url="https://pl.wikipedia.org/wiki?curid=1995540" title="Jewgienij Nowikow (kierowca)">
Jewgienij Nowikow (kierowca)

Jewgienij Maksymowicz Nowikow (ros. Евгений Максимович Новиков, ur. 19 września 1990 w Moskwie) – rosyjski kierowca rajdowy. Od 2007 roku startuje w Mistrzostwach Świata.
W 2006 roku Nowikow zaliczył swój debiut w rajdach. W 2007 roku zadebiutował w Rajdowych Mistrzostwach Świata. Pilotowany przez Aleksieja Aksakowa i jadący Subaru Impreza WRX STi nie ukończył wówczas Rajdu Wielkiej Brytanii. W 2008 roku wystartował w rywalizacji samochodów fabrycznych w MŚ, ale nie ukończył 4 rajdów, a swoje jedyne punkty zdobył podczas Rajdu Japonii zajmując 2. miejsce w PCWRC. Z kolei w 2009 roku Rosjanin został członkiem zespołu Citroën Junior Team obok Francuza Sébastiena Ogiera i Zimbabwejczyka Conrada Rautenbacha. Startując Citroënem C4 WRC wraz z pilotem Dale'm Moscattem zajął 5. miejsce w Rajdzie Sardynii zdobywając pierwsze punkty w Mistrzostwach Świata w karierze.
W swojej karierze Nowikow wygrał także Rajdowy Puchar Rosji w 2006 roku, a w 2007 roku został wicemistrzem Rosji i Estonii.
W sezonie 2012 startując Fordem Fiestą w barwach M-Sportu po raz pierwszy w karierze stanął na podium rajdu zaliczonego do klasyfikacji WRC, był to Rajd Portugalii (2. miejsce). W tym samym roku stanął jeszcze na podium w Rajdzie Sardynii zajmując także 2. miejsce.

</doc>
<doc id="1995542" url="https://pl.wikipedia.org/wiki?curid=1995542" title="Siergiej Słonimski">
Siergiej Słonimski

Siergiej Michajłowicz Słonimski (, ur. 12 sierpnia 1932 w Leningradzie, zm. 9 lutego 2020 w Petersburgu) – rosyjski kompozytor, pianista i pedagog; syn pisarza Michaiła Słonimskiego i bratanek kompozytora amerykańskiego Nicolasa Slonimskiego, daleki krewny Antoniego Słonimskiego.
Życiorys.
Mając 11 lat zaczął pobierać prywatne lekcje kompozycji u Wissariona Szebalina. W latach 1945–1950 uczęszczał w Moskwie do szkoły muzycznej dla wybitnie uzdolnionych dzieci, gdzie uczył się gry fortepianowej u Samariego Sawszinskiego oraz kompozycji u Borisa Arapowa i Siergieja Wolfienzona.
W latach 1950–1958 studiował w Konserwatorium Leningradzkim pianistykę u Władimira Nilsena i kompozycję pod kierunkiem Oresta Jewłakowa. W 1958 ukończył podyplomowe studium w zakresie teorii muzyki. Od 1959 wykładał przedmioty teoretyczne, a od 1967 kompozycję w Konserwatorium w Leningradzie. W 1963 otrzymał tytuł kandydata sztuki za dysertację na temat symfonii Siergieja Prokofjewa.
Uczestniczył w badaniach nad rosyjską muzyką ludową. W okresie obowiązywania socrealizmu był celem ataków oficjalnej krytyki muzycznej. Od roku 1993 był członkiem Rosyjskiej Akademii Nauk. Prezes honorowy Stowarzyszenia Polskiej Kultury Muzycznej im. Fryderyka Chopina w Petersburgu.
Twórczość.
Z końcem lat 50., w okresie politycznej odwilży, zaczął stosować technikę 12-tonową, a od początku lat 60. także aleatoryzm, środki sonorystyczne i niekonwencjonalną notację graficzną. Jego kompozytorskim idiomem stał się polistylizm, charakterystyczny dla szkoły rosyjskiej kompozycji II połowy XX wieku.
Ważne miejsce w twórczości Słonimskiego zajęły symfonie. Realizuje on w nich różne rodzaje muzycznej dramaturgii: liryczno-epicką, sielankową, czy narratywną – jak w "IV Symfonii" (1982), dedykowanej ojcu. W późniejszych symfoniach wykazuje tendencję do postmahlerowskich masywnych cykli – np. tragiczna "IX Symfonia" (1987) odnosząca się do katastrof, które spadły na ludzkość w XX wieku. Ten sam temat poruszają mitologiczne obrazy w symfonicznym fresku "Apollon i Marsij" (1991). Zautomatyzowana "X Symfonia „Krugi ada”", inspirowana "Boską komedią" Dantego, dzieli się na dziewięć części odpowiadających dziewięciu tytułowym kręgom piekieł. Złożoną symbolikę numeryczną poematu Dantego kompozytor przekształca w serialne frazy muzyczne. Przywiązuje też dużą wagę do postsonorystycznej kolorystyki orkiestrowej oraz różnych sposobów wydobywania dźwięku na instrumentach dętych.
Skomponował utwory orkiestrowe (w tym 34 symfonie) i z towarzyszeniem orkiestry, utwory kameralne, na instrumenty solowe oraz utwory wokalne – kantaty, pieśni na chór a cappella i na głos z towarzyszeniem fortepianu, a także utwory sceniczne, w tym 3 balety: "Ikar" (1970), "Princessa Pirlipat" (2001), "Wołszebnyj oriech" (2004) i 8 oper: "Wirinieja" (1967), "Mastier i Margarita" ("Mistrz i Małgorzata") (1972), "Maria Stiuarda" ("Maria Stuart") (1980), "Hamlet" (1991), "Car Iksion" (1995), "Iwan Groznyj" (1995), "Karol Lir" ("Król Lear") (2000), "Antygona" (2008). Pisał też muzykę do filmów i sztuk teatralnych.
Cztery kompozycje Słonimskiego były wykonywane podczas festiwalu Warszawska Jesień: 

</doc>
<doc id="1995545" url="https://pl.wikipedia.org/wiki?curid=1995545" title="Lyriel">
Lyriel

Lyriel – niemiecki zespół wykonujący gothic i folk metal, założony w 2003 roku w Gummersbach.
Historia.
Zespół Lyriel został założony jesienią 2003 roku. W roku 2004 Lyriel podpisał kontrakt z wytwórnią Black Bards Enterteiment. Z początkiem 2005 roku powstał ich pierwszy album "Prisonworld", po wydaniu zespół ruszył w tournée z zespołem Elis i Vision of Atlantis. Jessica Thierjung i Linda Laukamp wystąpili gościnie w zespole Xandria na albumie "India".
Jesienią 2006 roku wydany został drugi album "Autumntales" wraz z gościnnym występem Sabine Dünser. W roku 2009 zespół podpisał kontrakt z wytwórnią Femme Metal Records, w połowie 2009 reedytowano pierwsze dwa albumy w jeden pod nazwą "The First Chapters".
29 kwietnia 2010 roku zespół wydał trzeci album, "Paranoid Circus". 1 stycznia 2011 zespół podpisał kontrakt z wytwórnią " AFM Records", po czym w marcu zaprezentował swój pierwszy teledysk „Paranoid Circus”.
W styczniu 2012 roku zespół zaprezentował drugi teledysk „Leverage” do albumu „Leverage”, wydanego 24 lutego.

</doc>
<doc id="1995550" url="https://pl.wikipedia.org/wiki?curid=1995550" title="Katarzyna Janus">
Katarzyna Janus



</doc>
<doc id="1995551" url="https://pl.wikipedia.org/wiki?curid=1995551" title="Katastrofa lotnicza w Trypolisie (2010)">
Katastrofa lotnicza w Trypolisie (2010)



</doc>
<doc id="1995553" url="https://pl.wikipedia.org/wiki?curid=1995553" title="Bartolomeo Vivarini">
Bartolomeo Vivarini

Bartolomeo Vivarini (ur. ok. 1430 w Murano, zm. ok. 1499 tamże) – włoski malarz okresu wczesnego renesansu.
Pochodził z rodziny malarzy weneckich: był młodszym bratem Antonia Vivariniego i wujem Alvise Vivariniego.
Od 1450 pracował wraz z bratem we wspólnym warsztacie. Malował wyłącznie obrazy religijne. Jego dzieła odznaczają się jaskrawą kolorystyką, precyzją w oddaniu szczegółów oraz upodobaniem do przedstawiania elementów dekoracyjnych (girlandy owocowo-kwiatowe).

</doc>
<doc id="1995554" url="https://pl.wikipedia.org/wiki?curid=1995554" title="Cerkiew Kazańskiej Ikony Matki Bożej w Rydze">
Cerkiew Kazańskiej Ikony Matki Bożej w Rydze

Cerkiew Kazańskiej Ikony Matki Bożej – prawosławna cerkiew w Rydze.
Historia.
Świątynia została wzniesiona w 1866 jako niewielka kaplica pod wezwaniem św. Jana Chrzciciela. Jednak już 11 września 1883 w jej pobliżu ukończono budowę większej cerkwi pod tym samym wezwaniem. W 1934 parafianie cerkwi św. Jana Chrzciciela zwrócili się z prośbą o otwarcie cerkwi do metropolity ryskiego i całej Łotwy Jana. Zgodnie z ich życzeniem po remoncie w obiekcie zaczęły odbywać się nabożeństwa w okresie zimowym. W czasie ponownego poświęcenia obiektu metropolita zmienił jego patrona na Kazańską Ikonę Matki Bożej.
W 1964 władze Łotewskiej SRR zamknęły świątynię dla kultu religijnego. Wkrótce jednak zaadaptowany na cele świeckie budynek został przekazany katolickiej parafii św. Antoniego, po tym, gdy kościół pod tym samym wezwaniem został zniszczony. Katolicy zgodzili się pozostawić na kopułach obiektu krzyże prawosławne. Cerkiew wróciła w ręce prawosławnych dopiero po upadku ZSRR. Budynek był w złym stanie technicznym, pozbawiony wyposażenia wnętrza niezbędnego do sprawowania Świętej Liturgii. W 2010 r. odbywały się jedynie molebny i akatysty. Cerkiew podlega parafii Ścięcia Głowy św. Jana Chrzciciela w Rydze, wchodzącej w skład dekanatu ryskiego eparchii ryskiej Łotewskiego Kościoła Prawosławnego.

</doc>
<doc id="1995555" url="https://pl.wikipedia.org/wiki?curid=1995555" title="Justianowo">
Justianowo

Justianowo – dwór w Vainežeris na Litwie, spalony w 1948 roku przez litewskie podziemie antykomunistyczne, miejsce śmierci Emilii Plater. Obecnie w miejscu dworu znajduje się park (lit. "Vainežerio dvaro parkas") z 200-letnimi klonami, jesionami, wiązami, jodłami szarymi oraz modrzewiem europejskim.

</doc>
<doc id="1995556" url="https://pl.wikipedia.org/wiki?curid=1995556" title="Antonio Vivarini">
Antonio Vivarini

Antonio Vivarini, zw. też Antonio da Murano (ur. ok. 1418 w Murano, zm. ok. 1480 w Wenecji) – włoski malarz okresu renesansu.
Głowa wpływowej weneckiej rodziny malarskiej. Początkowo współpracował ze swoim szwagrem Giovannim d'Alemagna (m.in. ołtarze do kościoła San Zaccaria w Wenecji), od 1450 ze swoim bratem Bartolomeo Vivarinim. Pozostawał pod wpływem Gentilego da Fabriano i Jacobella del Fiore. Jego dzieła utrzymane są w tradycji późnego gotyku i wczesnego renesansu.

</doc>
<doc id="1995557" url="https://pl.wikipedia.org/wiki?curid=1995557" title="E-Urząd">
E-Urząd

e-urząd - platforma elektroniczna, dzięki której można załatwiać sprawy w urzędzie, przez internet bez konieczności fizycznego kontaktu z urzędem.
e-urząd składa się zazwyczaj ze zbioru uporządkowanych tematycznie formularzy elektronicznych, odpowiadających formularzom papierowym, które trzeba by ręcznie wypełniać i składać przy załatwianiu określonych spraw. E-urząd składa się również z elektronicznej skrzynki podawczej, która odsyła petentowi formularz opatrzony urzędowym potwierdzeniem odbioru, natomiast druga kopia jest przekazywana do elektronicznego obiegu dokumentów w urzędzie. Po załatwieniu sprawy - urząd przesyła odpowiedź, która przechodzi przez elektroniczną skrzynkę podawczą i trafia do e-urzędu. Po zalogowaniu - petent ma możliwość pobrania stosownych dokumentów. 
Na e-urząd składają się następujące elementy:
W Polsce możliwość tworzenia e-urzędów wprowadziła ustawa o podpisie elektronicznym z 18 września 2001. Jednakże wprowadzone ostre normy dla kwalifikowanego podpisu elektronicznego i zapis o konieczności posługiwania się nim przez petentów przy składaniu e-wniosków i e-deklaracji, spowodowały, że e-urzędy nie stały się w Polsce popularnym sposobem załatwiania spraw urzędowych. Do grudnia 2008 wydano w Polsce 179 000 podpisów kwalifikowanych a Ministerstwo Gospodarki ogłosiło przygotowanie nowelizacji ustawy o e-podpisach mającą na celu ich uproszczenie i zmniejszenie kosztów ich nabywania Pierwsze zmiany ustawowe w zakresie upowszechniania e-urzędów zostały wdrożone ustawą o informatyzacji urzędów państwowych z dnia 8 stycznia 2010, zaś prace nad projektem nowej ustawy o e-podpisie się przeciągnęły, została ona złożona do Sejmu przez Radę Ministrów dopiero 28 kwietnia 2010. i czeka na rozpatrzenie przez Sejm

</doc>
<doc id="1995559" url="https://pl.wikipedia.org/wiki?curid=1995559" title="Žut">
Žut

Žut (wł. "Zut") – chorwacka wyspa na Adriatyku należąca do archipelagu Kornati, według statystyk największa z bezludnych wysp Chorwacji. Jest położona między wyspami Pašman i Kornat. Długość linii brzegowej wynosi 44,06 km. Od wyspy Kornat oddzielona jest kanałem "Žutskim", a od Pašman – kanałem "Srednji". Najwyższe wzniesienie na wyspie to "Gubavac", 155 m n.p.m.

</doc>
<doc id="1995560" url="https://pl.wikipedia.org/wiki?curid=1995560" title="Admete">
Admete



</doc>
<doc id="1995571" url="https://pl.wikipedia.org/wiki?curid=1995571" title="K3G">
K3G



</doc>
<doc id="1995572" url="https://pl.wikipedia.org/wiki?curid=1995572" title="AHAT">
AHAT



</doc>
<doc id="1995574" url="https://pl.wikipedia.org/wiki?curid=1995574" title="Rani">
Rani



</doc>
<doc id="1995576" url="https://pl.wikipedia.org/wiki?curid=1995576" title="Alpert">
Alpert

Alpert:

</doc>
<doc id="1995577" url="https://pl.wikipedia.org/wiki?curid=1995577" title="Rosemary Clooney">
Rosemary Clooney

Rose Mary „Rosie” Clooney (ur. 23 maja 1928 w Maysville w Kentucky, zm. 29 czerwca 2002 w Beverly Hills) – amerykańska piosenkarka i aktorka. Największy rozgłos zyskała we wczesnych latach pięćdziesiątych XX wieku piosenką „Come On-a My House” (1951), po której pojawiły się inne popowe utwory, takie jak „Mambo Italiano” (1951), „Botch-a-Me” (1952), „Half as Much” (1952), „Tenderly” (1954), „Hey There” (1954) i „This Ole House” (1954). 
W maju 1946 podpisała kontrakt z wytwórnią Columbia Records. Śpiewała w duetach m.in. z Marleną Dietrich, Guyem Mitchellem, Bennym Goodmanem, Jimmym Boydem, Gene Autry i Harrym Jamesem. Odniosła również sukcesy jako wokalistka jazzowa. Kariera Clooney osłabła w latach sześćdziesiątych, częściowo z powodu problemów związanych z depresją i uzależnieniem od narkotyków, ale odrodziła się w 1977, kiedy jej kolega z filmu muzycznego Michaela Curtiza "Białe Boże Narodzenie" ("White Christmas", 1954), Bing Crosby, poprosił ją o występ z nim z okazji jego 50. rocznicy w showbiznesie. Nagrywała do swojej śmierci w 2002. 
Matka aktora Miguela Ferrera i ciotka George’a Clooneya.

</doc>
<doc id="1995580" url="https://pl.wikipedia.org/wiki?curid=1995580" title="Ściana Rzeźbiarza">
Ściana Rzeźbiarza

Ściana Rzeźbiarza ("Ściana Południowa") – włókno złożone z gromad i supergromad galaktyk. Znajduje się w odległości około 400 mln lat świetlnych i ciągnie na przestrzeni blisko miliarda lat świetlnych. Na Ścianę Rzeźbiarza składają się głównie dwie supergromady galaktyk: Supergromada w Feniksie oraz Supergromada w Rzeźbiarzu. Pomiędzy Supergromadą Lokalną a Supergromadą w Feniksie znajduje się Pustka w Rzeźbiarzu, która jest jedną z największych pustek w pobliskim Wszechświecie.
W 2010 roku wzdłuż Ściany Rzeźbiarza odkryto gaz międzygalaktyczny, będący częścią tak zwanego "Gorącego Medium Międzygalaktycznego" (ang. "Warm Hot Intergalactic Medium" – WHIM). Odkrycie to potwierdziło przewidywania, że około połowa normalnej materii (w odróżnieniu od ciemnej materii) w pobliskim Wszechświecie jest ukryta pod postacią olbrzymiej sieci gorącego, rozrzedzonego gazu.
Ściana Rzeźbiarza jest jedną z wielkoskalowych struktur Wszechświata.

</doc>
<doc id="1995581" url="https://pl.wikipedia.org/wiki?curid=1995581" title="Dows (Iowa)">
Dows (Iowa)

Dows – miasto w Stanach Zjednoczonych, w stanie Iowa, w hrabstwach Wright, Franklin. Zgodnie ze spisem statystycznym z 2000 roku, miasto liczyło 675 mieszkańców.

</doc>
<doc id="1995582" url="https://pl.wikipedia.org/wiki?curid=1995582" title="Kalatea różowokropkowana">
Kalatea różowokropkowana

Kalatea różowokropkowana ("Calathea roseopicta") – gatunek rośliny z rodziny marantowatych. Pochodzi z dżungli Brazylii i południowo-zachodniego Peru.
Morfologia.
Wiecznie zielona bylina o dużych, długoogonkowych, zaokrąglonych liściach. Są one błyszczące, ciemnooliwkowo-zielone z szerokim nerwem głównym, dołem wybarwionym na czerwono i poprzecznymi jasnozielonymi i szerokimi pasami nie dochodzącymi do brzegu blaszki. Spodnia strona liści jest purpurowo-fioletowa. Cechą charakterystyczną jest występowanie na ogonkach liści tzw. poduszek stawowych, które pozwalają na bardzo szybkie zmiany położenia blaszki liściowej w stosunku do kąta padania promieni słonecznych, np. w południe są niemal poziome, wieczorem ustawiają się pionowo do góry. Kwiaty są mniej dekoracyjne. Zebrane są w grona z białymi lub różowymi podsadkami.

</doc>
<doc id="1995583" url="https://pl.wikipedia.org/wiki?curid=1995583" title="KHNH">
KHNH



</doc>
<doc id="1995585" url="https://pl.wikipedia.org/wiki?curid=1995585" title="Calathea roseopicta">
Calathea roseopicta



</doc>
<doc id="1995588" url="https://pl.wikipedia.org/wiki?curid=1995588" title="Duncombe (Iowa)">
Duncombe (Iowa)

Duncombe – miasto w Stanach Zjednoczonych, w stanie Iowa, w hrabstwie Webster. Zgodnie ze spisem statystycznym z 2000 roku, miasto liczyło 474 mieszkańców.

</doc>
<doc id="1995593" url="https://pl.wikipedia.org/wiki?curid=1995593" title="Minardi M188">
Minardi M188

Minardi M188 – samochód Formuły 1, zaprojektowany przez Aldo Costę oraz Giacomo Caliriego dla zespołu Minardi na sezon 1988.

</doc>
<doc id="1995594" url="https://pl.wikipedia.org/wiki?curid=1995594" title="Dunlap (Iowa)">
Dunlap (Iowa)

Dunlap – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 1.139 mieszkańców.

</doc>
<doc id="1995595" url="https://pl.wikipedia.org/wiki?curid=1995595" title="Antonio da Murano">
Antonio da Murano



</doc>
<doc id="1995596" url="https://pl.wikipedia.org/wiki?curid=1995596" title="Bengalski">
Bengalski



</doc>
<doc id="1995597" url="https://pl.wikipedia.org/wiki?curid=1995597" title="Ksenoestrogeny">
Ksenoestrogeny

Ksenoestrogeny – związki chemiczne, które wykazują zdolność interakcji z układem hormonalnym i modulowania jego czynności w sposób charakterystyczny dla estrogenów. Ksenoestrogeny zalicza się do szerokiej grupy nazywanej w piśmiennictwie angielskim "endocrine disrupting compounds (EDCs)" lub "endocrine disruptors (EDs)". Stosowane w polskim piśmiennictwie sformułowanie „modulatory hormonalne” nie do końca oddaje charakter tych związków, które raczej zaburzają niż modulują gospodarkę hormonalną organizmu.
Ksenoestrogeny nie mają jednolitej struktury chemicznej. Do tej grupy zalicza się zarówno związki alifatyczne, jak i związki aromatyczne; niektóre z nich zawierają w strukturze metale ciężkie lub fluorowce. Przynależność poszczególnych związków do ksenoestrogenów determinowana jest nie przez strukturę chemiczną, ale przez sposób działania na organizmy żywe. Taka sytuacja znacznie zmniejsza możliwości rozpoznawania tych związków, gdyż dopiero testy biologiczne mogą wykazać, czy dany związek ma potencjał estrogenowy, czy też nie.
Rozwój przemysłu chemicznego (niektóre herbicydy i pestycydy) i upowszechnienie leków opartych na estrogenach (np. tabletka antykoncepcyjna) skutkują uwalnianiem do środowiska znacznych ilości tych substancji. Podejrzewane są one o wywoływanie skutków ubocznych wśród ssaków – zaburzeń płodności, niewykształcania cech płciowych i inne skutki uboczne – zwłaszcza wśród fauny żyjącej w wodach morskich i śródlądowych.
Ksenoestrogeny obecne w wodzie pitnej podejrzewane są również o powodowanie zaburzeń płodności u mężczyzn oraz zaburzeń w kształtowaniu cech płciowych człowieka w życiu płodowym, zwłaszcza u mężczyzn .
Mechanizmy działania.
Ksenoestrogeny mogą zaburzać funkcjonowanie organizmu i równowagi hormonalnej poprzez następujące mechanizmy:

</doc>
<doc id="1995598" url="https://pl.wikipedia.org/wiki?curid=1995598" title="Gessate (stacja metra)">
Gessate (stacja metra)

Gessate – stacja początkowa metra w Mediolanie, na linii M2. Znajduje się w Gessate i zlokalizowana jest przed stacją Cascina Antonietta. Została otwarta w 1985.

</doc>
<doc id="1995599" url="https://pl.wikipedia.org/wiki?curid=1995599" title="Dysart (Iowa)">
Dysart (Iowa)

Dysart – miasto w Stanach Zjednoczonych, w stanie Iowa, w hrabstwie Tama. Zgodnie ze spisem statystycznym z 2000 miasto liczyło 1303 mieszkańców.

</doc>
<doc id="1995600" url="https://pl.wikipedia.org/wiki?curid=1995600" title="Cascina Antonietta">
Cascina Antonietta

Cascina Antonietta – stacja metra w Mediolanie, na linii M2. Zlokalizowana jest pomiędzy stacjami Gessate, a Gorgonzola. Została otwarta w 1985.

</doc>
<doc id="1995602" url="https://pl.wikipedia.org/wiki?curid=1995602" title="Eagle Grove (Iowa)">
Eagle Grove (Iowa)

Eagle Grove – miasto w Stanach Zjednoczonych, w stanie Iowa, w hrabstwie Wright. Zgodnie ze spisem statystycznym z 2000 roku, miasto liczyło 3712 mieszkańców.

</doc>
<doc id="1995605" url="https://pl.wikipedia.org/wiki?curid=1995605" title="Earlham (Iowa)">
Earlham (Iowa)

Earlham – miasto w Stanach Zjednoczonych, w stanie Iowa, w hrabstwie Madison. Zgodnie ze spisem statystycznym z 2000 roku, miasto liczyło 1.298 mieszkańców.

</doc>
<doc id="1995607" url="https://pl.wikipedia.org/wiki?curid=1995607" title="Zaragoza-Portillo">
Zaragoza-Portillo

Zaragoza-Portillo – stacja kolejowa w Saragossie, we wspólnocie autonomicznej Aragonia, w Hiszpanii.
Została zbudowana w 1864 roku przez Compañía de los Ferrocarriles de Madrid a Zaragoza y Alicante (MZA). Jest obsługiwana przez pociągi Cercanías Zaragoza.

</doc>
<doc id="1995609" url="https://pl.wikipedia.org/wiki?curid=1995609" title="Earling (Iowa)">
Earling (Iowa)

Earling – miasto w Stanach Zjednoczonych, w stanie Iowa, w hrabstwie Shelby. Zgodnie ze spisem statystycznym z 2000 roku, miasto liczyło 471 mieszkańców.

</doc>
<doc id="1995610" url="https://pl.wikipedia.org/wiki?curid=1995610" title="AMC Concord">
AMC Concord

AMC Concord − samochód osobowy klasy średniej produkowany pod amerykańską marką AMC w latach 1977 – 1983. 
Historia i opis modelu.
Model Concord poszerzył ofertę AMC jako nowy model oparty na platformie "Junior Cars" koncernu, na której oparto także pokrewne konstrukcje Eagle i Spirit. 
W dotychczasowej ofercie, AMC Concord zastąpił linię modelową Hornet. Samochód zyskał obszerną ofertę nadwoziową, będąc dostępnym jako: 3-drzwiowy fastback, 4-drzwiowy sedan, 5-drzwiowe kombi, a także 2-drzwiowe coupé i 2-drzwiowy kabriolet.
Lifting.
W 1978 roku AMC przeprowadziło gruntowną modernizację swojej oferty, która objęła także model Concord. Pojawił się inny przód z bardziej kanciastymi, prostokątnymi reflektorami, a także większa atrapa chłodnicy.
W 1983 roku produkcję modelu zakończono, a jego następcą zostało przednionapędowe Renault 18 w wersji amerykańskiej.

</doc>
<doc id="1995613" url="https://pl.wikipedia.org/wiki?curid=1995613" title="Early (Iowa)">
Early (Iowa)

Early – miasto w Stanach Zjednoczonych, w stanie Iowa, w hrabstwie Sac. Zgodnie ze spisem statystycznym z 2000 miasto liczyło 605 mieszkańców.

</doc>
<doc id="1995614" url="https://pl.wikipedia.org/wiki?curid=1995614" title="List Brunona z Kwerfurtu do króla Henryka II">
List Brunona z Kwerfurtu do króla Henryka II

List Brunona z Kwerfurtu do króla Henryka II (łac. "Epistola Brunonis ad Henricum regem") – średniowieczny list w języku łacińskim z początku XI wieku autorstwa Brunona z Kwerfurtu, skierowany do Henryka II, dotyczący w dużej części ówczesnych stosunków polsko-niemieckich i popierający politykę Bolesława Chrobrego.
Rękopis i wydania.
Tekst listu zachował się w rękopiśmiennym zbiorku reguł gramatycznych przechowywanym obecnie w Landes- und Murhardsche Bibliothek w Kassel (sygn Philol. 4, f. 151v–153v). Zbiór powstał w XI w. w Opactwie benedyktyńskim w Fuldzie. Tekst listu podpisany jest tylko inicjałem „B.”. W rękopisie tekst nie ma tytułu. Rozpoczyna się od incipitu "Viro Aecclesie, pio Henrico regi…".
Historia skopiowania listu do zbiorku nie jest znana. Nie wiadomo, czy kopia listu została wykonana na podstawie oryginału czy innej kopii oraz czy nie zawiera błędów i opuszczeń. Można podejrzewać, że list nie spotkał się z uznaniem adresata ze względu na krytyczny ton i został odłożony do materiałów nieaktualnych, zaś do zachowanego zbioru materiałów ćwiczebnych został skopiowany jedynie jako przykład wartościowy stylistycznie.
List wzbudził zainteresowanie badaczy dopiero w stuleciach XVIII i XIX, kiedy to ukazał się najpierw w odpisie, a następnie kilkukrotnie w druku, opatrzony komentarzami. Tekst łaciński wraz ze swoim tłumaczeniem opublikował w 1856 Jan Papłoński w „Gazecie Warszawskiej”, przedrukowany następnie w tym samym roku w „Bibliotece Warszawskiej” (tekst łaciński opierał się jednak na dawniejszym odpisie zawierającym błędy i opuszczenia). Łaciński oryginał został opublikowany w Polsce przez Augusta Bielowskiego w 1864 i Jadwigę Karwasińską w 1973. Tłumaczenie listu na język polski autorstwa Kazimierza Abgarowicza ukazało się w 1966.
Okoliczności powstania.
Z treści utworu wynika, że list został napisany krótko przed wyprawą misyjną do Prus, podczas której Bruno poniósł męczeńską śmierć (prawdopodobnie w marcu 1009). Tekst mógł więc powstać podczas hipotetycznego pobytu Brunona w Polsce, pod koniec roku 1008 lub na początku 1009. Możliwe jednak, że wyprawa Brunona do Prus wyruszyła z Rusi, nie zaś z Polski. W takim wypadku list mógł być napisany przez Brunona na Rusi po powrocie od Pieczyngów, a przed wyprawą do Prus.
Brunon znał króla Henryka osobiście. Treść listu sprawia wrażenie, jakby był on odpowiedzią na jakiś wcześniejszy krytyczny list Henryka do Brunona, żądający wyjaśnień na temat dotychczasowej działalności. Bruno tłumaczy się w liście ze swojego stosunku do Chrobrego, nie dokonując wprowadzenia tej postaci, jakby było oczywiste, o kogo chodzi.
Możliwe jest, że pewien udział w redagowaniu listu miał sam Chrobry, a przynajmniej podzielał wymowę polityczną listu i traktował Brunona jako pośrednika w negocjacjach z Henrykiem. Wskazują na to fragmenty przywołujące stanowisko Chrobrego (np. „Ten Bolesław inaczej, niż myślisz nasz królu, zapewnia Cię, że na wieki Ciebie nie opuści, lecz w zwalczaniu pogan zawsze wspierać będzie.”). List mógł więc być częścią zabiegów o wypracowanie kompromisowego porozumienia między toczącymi wojnę Bolesławem Chrobrym i Henrykiem II. Nie oznacza to jednak, że list był pisany wprost na zamówienie Chrobrego lub przez niego inspirowany. List zawiera przede wszystkim poglądy samego Brunona, które były natomiast w wielu punktach zbieżne z perspektywą państwa piastowskiego.
Treść.
List składa się z dwóch części. W pierwszej autor opisuje swoje wyprawy misyjne na Węgry (1006–1007) oraz do Pieczyngów (1007–1008, wyprawa ta rozpoczęła się i zakończyła na Rusi Kijowskiej przy wsparciu Włodzimierza Wielkiego). Bruno wspomina też o swojej planowanej wyprawie misyjnej do Prus. Druga część listu zawiera zarzuty pod adresem króla Henryka II oraz emocjonalne omówienie ówczesnych stosunków polsko-niemieckich.
Utwór zawiera fragmenty dotyczące Bolesława Chrobrego i prezentujące przesłanki jego polityki, rozbieżnej z polityką niemieckiego władcy. Bruno opowiada się po stronie Bolesława i apeluje, by Henryk zaprzestał walk z polskim władcą, który jest przykładnym chrześcijaninem oraz protektorem misji wśród pogan. Zwraca Henrykowi uwagę, że Bolesław, najechany przez Henryka, nie może wspierać działalności misyjnej, w tym planowanej misji Brunona. Krytykuje przy tym korzystanie przez Henryka z pomocy pogańskich Luciców podczas najazdów na chrześcijańską Polskę. Apeluje wreszcie do Henryka o pojednanie z Bolesławem i zwrócenie się przeciw poganom.
List ułożony jest zgodnie z zasadami "ars dictandi". Autor wykorzystuje wiele zabiegów retorycznych. Z jednej strony zapewnia adresata o swojej sympatii i obdarza go komplementami, zaś z drugiej – wygłasza emocjonalne i patetyczne oskarżenia oraz wezwania do poprawy stosunków z Chrobrym. List rozpoczyna się konwencjonalną formułą powitalną, pełną uniżoności, pokory, wyrazów troski o zbawienie adresata i deklaracji o wierności. Końcowa formuła zawiera pozdrowienia i życzenia, by król żył zgodnie z nakazami wiary i zmarł w wieku sędziwym, pełen cnót.

</doc>
<doc id="1995616" url="https://pl.wikipedia.org/wiki?curid=1995616" title="East Peru">
East Peru

East Peru – miasto w Stanach Zjednoczonych, w stanie Iowa, w hrabstwie Madison. Zgodnie ze spisem statystycznym z 2000 roku, miasto liczyło 153 mieszkańców.

</doc>
<doc id="1995617" url="https://pl.wikipedia.org/wiki?curid=1995617" title="Minardi M190">
Minardi M190

Minardi M190 – samochód Formuły 1, zaprojektowany przez Aldo Costę oraz Tomasso Carlettiego dla zespołu Minardi na sezon 1990.

</doc>
<doc id="1995618" url="https://pl.wikipedia.org/wiki?curid=1995618" title="Eddyville (Iowa)">
Eddyville (Iowa)

Eddyville – miasto w Stanach Zjednoczonych, w stanie Iowa, nad rzeką Des Moines, w hrabstwach Wapello, Mahaska, Monroe. Zgodnie ze spisem statystycznym z 2000 roku, miasto liczyło 1064 mieszkańców.

</doc>
<doc id="1995620" url="https://pl.wikipedia.org/wiki?curid=1995620" title="Port lotniczy Recife">
Port lotniczy Recife

Port lotniczy Recife (IATA: REC, ICAO: SBRF) – międzynarodowy port lotniczy położony 14 km na południowy zachód od Recife, w stanie Pernambuco, w Brazylii. Obsługuje połączenia krajowe i międzynarodowe. W 2011 roku obsłużył 6,3 mln pasażerów.

</doc>
<doc id="1995624" url="https://pl.wikipedia.org/wiki?curid=1995624" title="Elberon (Iowa)">
Elberon (Iowa)

Elberon – miasto w Stanach Zjednoczonych, w stanie Iowa, w hrabstwie Tama. Zgodnie ze spisem statystycznym z 2000 roku, miasto liczyło 245 mieszkańców.

</doc>
<doc id="1995625" url="https://pl.wikipedia.org/wiki?curid=1995625" title="Eldon (Iowa)">
Eldon (Iowa)

Eldon – miasto w Stanach Zjednoczonych, w stanie Iowa, w hrabstwie Wapello. Zgodnie ze spisem statystycznym z 2000 roku, miasto liczyło 998 mieszkańców.

</doc>
<doc id="1995626" url="https://pl.wikipedia.org/wiki?curid=1995626" title="Zoilos">
Zoilos

Zoilos z Amfipolis (gr. ; ur. ok. 400 p.n.e., zm. ok. 320 p.n.e.) − grecki filozof i mówca. 
Nauczyciel Demostenesa. Autor dzieła opisującego historię od początku świata do śmierci Filipa II (336 p.n.e.). W swoich pismach napastliwie krytykował Homera, przez co jego imię stało się symbolem zjadliwego, niesprawiedliwego krytyka.

</doc>
<doc id="1995627" url="https://pl.wikipedia.org/wiki?curid=1995627" title="Parafia Chrystusa Światłości Świata w Majkowie">
Parafia Chrystusa Światłości Świata w Majkowie

Parafia Chrystusa Światłości Świata w Majkowie – parafia rzymskokatolicka w dekanacie skarżyskim w diecezji radomskiej.
Do parafii należy 1190 wiernych z dwóch miejscowości: Majkowa i Michałowa.
Obydwie miejscowości należały wcześniej do parafii Zesłania Ducha Św. w Parszowie. Staraniem mieszkańców został wybudowany najpierw kościół filialny. Działkę pod budynek przekazał Stanisław Szliż. W prace budowlane, rozpoczęte w 1986 r., zaangażowało się wielu mieszkańców (m.in.: Władysław Jagiełło, Sylwester Rymarczyk, Zdzisław Sabatowski i Adolf Zuba). Przez dwa lata msze święte w kaplicy odprawiał ówczesny proboszcz ks. Stanisław Socha. W 1988 pierwszym samodzielnym duszpasterzem został ks. Ryszard Wamyj. Rok później, po erygowaniu parafii przez ks. bpa Materskiego, został on jej proboszczem. W 1992 r., po utworzeniu diecezji w Radomiu, ks. Wamyj pozostał w diecezji sandomierskiej czym równocześnie przestał być proboszczem. Kierownictwo parafii objął ks. Kazimierz Buczak. Podczas swej kadencji sukcesywnie przeprowadzał prace wykończeniowe w świątyni i wystawił budynek plebanii (1995 r.).

</doc>
<doc id="1995629" url="https://pl.wikipedia.org/wiki?curid=1995629" title="Marcin Gładysz">
Marcin Gładysz

Marcin Gładysz (ur. w 1991 roku) – piłkarz ręczny, wychowanek klubu Azoty-Puławy. Gra na pozycji bramkarza.
Wraz z zespołem juniorów trzykrotnie zdobył brązowy medal Mistrzostw Polski. Wystąpił także na Szkolnych Mistrzostwach Świata zorganizowanych w 2008 roku w Danii. 27 września 2009 zadebiutował w młodzieżowej reprezentacji Polski w meczu z Rumunią.
Obecnie jest na wypożyczeniu w AZS Politechnice Radomskiej.

</doc>
<doc id="1995630" url="https://pl.wikipedia.org/wiki?curid=1995630" title="Eldridge (Iowa)">
Eldridge (Iowa)

Eldridge – miasto w Stanach Zjednoczonych, w stanie Iowa, w hrabstwie Scott. Zgodnie ze spisem statystycznym z 2000 roku, miasto liczyło 4.159 mieszkańców.

</doc>
<doc id="1995632" url="https://pl.wikipedia.org/wiki?curid=1995632" title="Dovrebanen">
Dovrebanen

Dovrebanen - główna linia norweskiego systemu kolejowego między Oslo i Trondheim. Odcinek 64 km na południe od Eidsvoll został zastąpiony przez szybką linię Gardermobanen. Trasa między Eidsvoll i Dombås nazywana była dawniej Eidsvoll-Dombåsbanen. Linia z Støren do Trondheim nazywa się Størenbanen. Cała linia z Oslo do Trondheim liczy 553 km. Jest bardziej ruchliwą linią niż starsza Rørosbanen i jest zelektryfikowana. 
Stacje na linii.
Na odcinku do Hamar pełni funkcją kolei lokalnej; od Lillehammer obsługuje połączenia dalekobieżne do Trondheim.

</doc>
<doc id="1995636" url="https://pl.wikipedia.org/wiki?curid=1995636" title="Obszar Chronionego Krajobrazu Zalewu Koronowskiego">
Obszar Chronionego Krajobrazu Zalewu Koronowskiego

Obszar Chronionego Krajobrazu Zalewu Koronowskiego – obszar chronionego krajobrazu położony w północno-zachodniej części województwa kujawsko-pomorskiego.
Obszar został utworzony na mocy Rozporządzenia Nr 9/91 Wojewody Bydgoskiego z dnia 14 czerwca 1991 roku.
Lokalizacja.
Obszar Chronionego Krajobrazu Zalewu Koronowskiego zajmuje powierzchnię 286,87 km2, z tego w większości na terenie gminy Koronowo oraz północno-zachodnich fragmentach miasta Bydgoszczy (8,9 km², osiedla: Janowo, Smukała i Opławiec).
Pod względem fizyczno-geograficznym jest położony na obszarze mezoregionu Doliny Brdy, do której od wschodu przylega Wysoczyzna Świecka, a od zachodu Pojezierze Krajeńskie.
Na północy Obszar łączy się ze strefą ochronną Tucholskiego Parku Krajobrazowego, na zachodzie z: Obszarem Chronionego Krajobrazu Doliny rzeki Kamionki i Obszarem Chronionego Krajobrazu Doliny rzeki Sępolenki, na południowym zachodzie z Obszarem Chronionego Krajobrazu Rynny Jezior Byszewskich, zaś na południu z Obszarem Chronionego Krajobrazu Północnego Pasa Rekreacyjnego Miasta Bydgoszczy.
Charakterystyka.
Obszar krajobrazu chronionego obejmuje Zalew Koronowski i jego otoczenie, w większości leśne, należące do kompleksu Borów Tucholskich. Zalew Koronowski jest częścią wodnego turystycznego szlaku rzeki Brdy, a powstał poprzez spiętrzenie wody na wysokości 20 m.
Malowniczość przyrodniczo-krajobrazowa tego obszaru wynika z występowania na jego powierzchni doliny rzeki Brdy, Zalewu Koronowskiego, znacznej ilości jezior, lasów oraz urozmaiconego ukształtowania hipsonometrycznego powierzchni.
Na jego powierzchnię składają się:
Ze względu na dużą ilość obszarów bagiennych i podmokłych przylegających do akwenów, znajdują się na tym obszarze liczne miejsca lęgowe ptaków wodnych. Oprócz popularnych w Polsce krzyżówek, łysek i kormoranów, natrafić tu można na okazy kaczek czernic i żurawi.
Lasy położone wzdłuż Doliny Brdy stanowią korytarz ekologiczny łączący węzły ekologiczne o znaczeniu międzynarodowym: Pradolinę Toruńsko-Eberswaldzką z Borami Tucholskimi.
Rezerwat przyrody.
Na terenie Obszaru Chronionego Krajobrazu Zalewu Koronowskiego znajduje się rezerwat przyrody Różanna Dęby, o powierzchni 5,94 ha, utworzony 29 stycznia 2002 r. Rezerwat ten jest położony nieopodal zachodniego brzegu Zalewu Koronowskiego i chroni 200-letni drzewostan dębu szypułkowego o charakterze naturalnym.
Ograniczenia środowiskowe.
Na obszarze obowiązują dodatkowe zalecenia dotyczące ochrony środowiska, wykraczające poza standardowe przepisy dotyczące obszarów chronionego krajobrazu. Dotyczy to obligatoryjnej konieczności poprawy stanu sanitarnego wód Zalewu i rzeki Brdy poprzez uporządkowanie gospodarki wodno-ściekowej ośrodków wypoczynkowych i terenów osiedleńczych, z uwagi na położenie w strefie pośredniej ujęcia wody na Czyżkówku w Bydgoszczy.

</doc>
<doc id="1995637" url="https://pl.wikipedia.org/wiki?curid=1995637" title="Minardi M189">
Minardi M189

Minardi M189 – samochód Formuły 1, zaprojektowany przez Aldo Costę oraz Tomasso Carlettiego dla zespołu Minardi na sezon 1989.

</doc>
<doc id="1995639" url="https://pl.wikipedia.org/wiki?curid=1995639" title="Leonid Ludwik Słonimski">
Leonid Ludwik Słonimski

Leonid Ludwik Słonimski (ros. Леонид-Людвиг Зиновьевич Слонимский) (ur. 1 listopada 1849 w Warszawie, zm. 1918 w Piotrogrodzie) – prawnik, publicysta, syn Chaima Zeliga Słonimskiego (1810-1904), ojciec pisarzy rosyjskich Michaiła Słonimskiego (1897-1972) i Aleksandra Słonimskiego (1881-1964) oraz muzykologa amerykańskiego Nicolasa Słonimskiego, dziadek kompozytora Siergieja Słonimskiego.
Uczęszczał do gimnazjum w Warszawie, potem w Żytomierzu, studiował prawo na Uniwersytecie Kijowskim. Publikował artykuły w rosyjskich czasopismach prawniczych i ekonomicznych. W 1898 uczestniczył w edycji rosyjskiej wersji Małego Słownika Encyklopedycznego Brockhausa-Efrona. Napisał wiele książek, przeważnie z dziedziny prawa. W wieku dorosłym zmienił wyznanie z mojżeszowego na prawosławne.

</doc>
<doc id="1995640" url="https://pl.wikipedia.org/wiki?curid=1995640" title="Elk Horn (Iowa)">
Elk Horn (Iowa)

Elk Horn – miasto w Stanach Zjednoczonych, w stanie Iowa, w hrabstwie Shelby. Zgodnie ze spisem statystycznym z 2000 roku, miasto liczyło 649 mieszkańców.

</doc>
<doc id="1995642" url="https://pl.wikipedia.org/wiki?curid=1995642" title="Jacek Petrus">
Jacek Petrus

Jacek „Monster” Petrus (ur. 3 lutego 1972, zm. 5 stycznia 2010 we Wrocławiu) – polski dziennikarz, redaktor magazynu komputerowego Chip.
Ukończył technikum elektryczne w Kielcach oraz informatykę na wydziale Elektroniki Politechniki Wrocławskiej.
Pracę w Chipie rozpoczął w roku 1997 w dziale Publikacji Elektronicznych. Zajmował się przygotowywaniem materiałów na płytę CD dołączaną do pisma. W tym samym roku został redaktorem działu Zastosowania, a trzy lata później (w roku 2000) redaktorem i szefem działu Software. Od roku 2001 pełnił także funkcję szefa laboratorium software'owego. Przed 1997 rokiem współpracował z pismami PC Shareware i CD Action.
Po przenosinach redakcji do Warszawy zrezygnował z pracy w Chipie. Od roku 2008 pracował we wrocławskim oddziale firmy Sygnity. 
Zmarł w wyniku choroby nowotworowej.

</doc>
<doc id="1995644" url="https://pl.wikipedia.org/wiki?curid=1995644" title="120 mm moździerz wz. 40 ST">
120 mm moździerz wz. 40 ST

Moździerz 120 mm wz. 40 ST – prototyp polskiego moździerza kalibru 120 mm, zbudowanego w 1938 roku w zakładach SMPzA.
Najpopularniejszym polskim moździerzem okresu międzywojennego był moździerz piechoty 81 mm wz. 31. Potrzeba było jednak moździerza mogącego pełnić zadanie na szczeblu pułku. Pierwsze prace nad nowym moździerzem kal. 120 mm miały miejsce w 1933 roku. Zostały jednak przerwane z powodu podobnej oferty firmy Brandt. Do jej realizacji jednak nie doszło.
Prace.
W 1936 w planie rozwoju i modernizacji sił zbrojnych pojawiły się zamiary skonstruowania moździerza 120 mm. Wznowiono prace nad przerwaną konstrukcją moździerza z 1933, zmieniając jego parametry. Rysunki konstrukcji wykonały Zakłady Starachowickie.
1 lutego 1938 pierwszy prototyp dostarczyła wytwórnia SMPzA. W lipcu 1938 przeprowadzono testy poligonowe w Zielonce. Wykazały one wady moździerza takie jak: gęsty dym wylotowy, niską szybkostrzelność i zbyt duży zasięg minimalny. 
Dalsze prace były prowadzone w Zakładach Starachowickich. Usprawniony został system podnoszenia w celu usprawnienia ładowania oraz nowy zamek klinowy. Wersji opracowanej w Zakładach Starachowickich nadano symbol wz. 40 ST. Podczas prób terenowych w marcu i kwietniu 1939 roku, stwierdzono, że w nowej wersji moździerza wyeliminowano zauważone wady. 
Konstrukcja.
Moździerz posiadał gwintowaną lufę pozwalającą na wykorzystywanie w nim amunicji artyleryjskiej. Zamek śrubowy, lufa osadzona w dwuściennym łożu górnym z hydrauliczno-sprężynowym oporopowrotnikiem. Koła ogumione. Moździerz był przystosowany zarówno do trakcji konnej jak i motorowej. Średnia prędkość holowania wynosiła 30-40 km/h.

</doc>
<doc id="1995645" url="https://pl.wikipedia.org/wiki?curid=1995645" title="Moździerz 120 mm wz. 40">
Moździerz 120 mm wz. 40



</doc>
<doc id="1995647" url="https://pl.wikipedia.org/wiki?curid=1995647" title="Tarcisio Ariovaldo Amaral">
Tarcisio Ariovaldo Amaral

Tarcisio Ariovaldo Amaral (ur. 23 grudnia 1919 w São Paulo, zm. 2 listopada 1994 w Aparecida de Goiânia) – ksiądz katolicki, zakonnik, Przełożony Generalny Zgromadzenia Redemptorystów (CSsR) od 1967 do 1973. W latach 1976–1994 biskup diecezji Limeira.
Pierwsze śluby zakonne złożył 2 lutego 1938. Był Sekretarzem Generalnym, Konsultorem i Prokuratorem Generalnym.
W 1967 został wybrany Przełożonym Generalnym Zgromadzenia Redemptorystów. W 1973 wrócił do swojego kraju i w 1976 został mianowany biskupem diecezji Limeira. Sakrę biskupią otrzymał 25 czerwca 1976 z rąk papieża Pawła VI.
Posiadał doktorat prawa kanonicznego i teologii moralnej.

</doc>
<doc id="1995648" url="https://pl.wikipedia.org/wiki?curid=1995648" title="Mary Beale">
Mary Beale

Mary Beale z domu Cradock (ur. 26 marca 1633, zm. 8 października 1699 w Londynie) – angielska malarka barokowa.
Urodziła się w Barrow w hrabstwie Suffolk, była córką purytańskiego duchownego Jana Cradocka. Jej matka Dorothy zmarła gdy Mary miała 10 lat. W wieku 18 lat poślubiła dalekiego kuzyna Karola Beale, kupca z Londynu. Małżeństwo miało troje dzieci, z których przeżyło dwoje.
Nauczyła się malować prawdopodobnie od Petera Lely, który był jej przyjacielem i mentorem. W połowie lat 50. XVII wieku była już profesjonalną artystką, jej mąż zrezygnował z własnej kariery, został sekretarzem i asystentem malarki. Artystka tworzyła przede wszystkim portrety, które w swoim czasie cieszyły się znaczną popularnością. Malowała początkowo członków własnej rodziny i przyjaciół, później uwieczniła wielu znanych duchownych m.in. Gilberta Burneta, Thomasa Flatmana i Edwarda Stillingfleeta. Po śmierci Petera Lely, którego prace często kopiowała, zainteresowanie jej twórczością spadło.
Mary Beale uważana jest za jedną z pierwszych kobiet, które w Anglii profesjonalnie zajmowały się malarstwem i odniosły sukces artystyczny. Największe zbiory jej prac znajdują się w National Portrait Gallery w Londynie.

</doc>
<doc id="1995649" url="https://pl.wikipedia.org/wiki?curid=1995649" title="Elkhart (Iowa)">
Elkhart (Iowa)

Elkhart – miasto w Stanach Zjednoczonych, w stanie Iowa, w hrabstwie Polk. Zgodnie ze spisem statystycznym z 2000 roku, miasto liczyło 362 mieszkańców.

</doc>
<doc id="1995650" url="https://pl.wikipedia.org/wiki?curid=1995650" title="Bolesław Smela">
Bolesław Smela

Bolesław Smela (ur. 13 lutego 1919 w Rzeszowie, zm. 30 lipca 1987 w Skolimowie) – polski aktor, teatralny, filmowy i telewizyjny, reżyser teatralny.
Życiorys.
Urodził się 13 lutego 1919 w Rzeszowie, w rodzinie chłopskiej. W 1945 ukończył Liceum Handlowe w Rzeszowie. Jako aktor był samoukiem. Zadebiutował 10 listopada 1945 rolą Fon Kostryna w spektaklu "Balladyna" Juliusza Słowackiego w reż. Wandy Siemaszkowej i Bronisława Skąpskiego na deskach Teatru Ziemi Rzeszowskiej w Rzeszowie. W 1948 zdał aktorski egzamin eksternistyczny na PWST w Krakowie. 
Występował na scenach: Teatru Ziemi Rzeszowskiej (1945/1946), Miejskich Teatrów Dramatycznych w Krakowie (1946–1948), Teatru Polskiego w Poznaniu (1948/1949), a następnie przez 10 sezonów w Teatrze Śląskim w Katowicach. W sezonie 1959/1960 grał w Teatrze im. Wandy Siemaszkowej w Rzeszowie, a w 1960/1961 ponownie w Katowicach. Aktor Teatrów Dramatycznych we Wrocławiu (1961/1962), Teatrów Dolnośląskich w Jeleniej Górze (1962/1963), Teatru im. Stefana Żeromskiego w Kielcach (1963/1964). W latach 1964–1967 występował w Teatrze Ludowym w Nowej Hucie, w latach 1967–1971 i 1974–1977 w Starym Teatrze w Krakowie, w sezonie 1971/1972 w Teatrze im. Stefana Jaracza w Łodzi oraz w latach 1972–1974 w Teatrze im. Juliusza Słowackiego w Krakowie. W latach 1977–1985 był aktorem Teatru Powszechnego w Warszawie.
W Teatrze Śląskim w Katowicach rozpoczął również działalność reżyserską, ale zawodowym reżyserem nigdy nie został. Był typowym aktorem charakterystycznym, najczęściej obsadzanym w rolach drugoplanowych i epizodycznych.
Występował również w Teatrze Telewizji, m.in. w spektaklach: "Cymbelin" Williama Szekspira w reż. Jerzego Jarockiego (1968), "Zygmunt August" Stanisława Wyspiańskiego w reż. Zygmunta Hübnera (1969), "Gracz" Fiodora Dostojewskiego w reż. Bogdana Hussakowskiego (1970), "Klątwa" Stanisława Wyspiańskiego w reż. Konrada Swinarskiego (1970) oraz w "Pigmalionie" George'a Bernarda Shawa w reż. Józefa Słotwińskiego jako Alfred Doolittle (1971), "Wariacie i zakonnicy" Witkacego w reż. Bogdana Hussakowskiego jako profesor Waldorf (1972), "Krzysztofie Kolumbie" Michela de Ghelderode'a w reż. Krystyny Skuszanki w roli tytułowej (1973), "Graczach" Nikołaja Gogola w reż. Bogdana Hussakowskiego jako ojciec Głow (1973), "Czajce" Antona Czechowa w reż. Ireny Wollen jako Szamrajew (1975), "Czarownicach z Salem" Arthura Miller w reż. Zygmunta Hübnera jako Giles Corey (1979) i "Spiskowcach" Josepha Conrada w reż. Zygmunta Hübnera jako Mikulin (1987).
Zmarł 30 lipca 1987 w Skolimowie i został pochowany w kwaterach aktorów na tamtejszym cmentarzu.

</doc>
<doc id="1995652" url="https://pl.wikipedia.org/wiki?curid=1995652" title="Elliott (Iowa)">
Elliott (Iowa)

Elliott – miasto w Stanach Zjednoczonych, w stanie Iowa, w hrabstwie Montgomery. Zgodnie ze spisem statystycznym z 2000 roku, miasto liczyło 402 mieszkańców.

</doc>
<doc id="1995653" url="https://pl.wikipedia.org/wiki?curid=1995653" title="Piotr Natanek">
Piotr Natanek

Piotr Natanek (ur. 11 grudnia 1960 w Makowie Podhalańskim) – polski prezbiter rzymskokatolicki archidiecezji krakowskiej, kaznodzieja, doktor nauk teologicznych, doktor habilitowany nauk humanistycznych. Nauczyciel akademicki, od 1986 był wykładowcą Papieskiej Akademii Teologicznej w Krakowie. Od 2011 objęty suspensą nałożoną przez metropolitę krakowskiego Stanisława Dziwisza, nie zaprzestał jednak działalności kapłańskiej.
Życiorys.
Pochodzi ze wsi Grzechynia. Po ukończeniu Wyższego Seminarium Duchownego Archidiecezji Krakowskiej przyjął 19 maja 1985 święcenia kapłańskie. Od 1986 roku związał się naukowo z Papieską Akademią Teologiczną w Krakowie, na której uzyskał stopień doktora nauk teologicznych (specjalność: teologia historyczna), a następnie objął funkcję adiunkta w Katedrze Historii Kościoła XIX i XX wieku na Wydziale Historii i Dziedzictwa Kulturowego tej uczelni. W 2004 uzyskał stopień doktora habilitowanego nauk humanistycznych w zakresie historii. Jest autorem kilkunastu książek, rozpraw naukowych i ponad 100 artykułów. Był wikarym i duszpasterzem w parafii św. Antoniego z Padwy w Krakowie.
W rodzinnej Grzechyni przeprowadził budowę Pustelni Niepokalanów. Powstała ona na gruntach rodzinnych duchownego i była wielokrotnie poszerzana o nabywane pobliskie działki. Zasadnicza jej część znajduje się na terenie gospodarstwa agroturystycznego, które jest zarejestrowane na matkę duchownego (ur. 1929). Przy pomocy fundacji Społecznego Ruchu Zapotrzebowania Wiary z siedzibą w Norwegii, którego filią stała się pustelnia, uruchomił internetową telewizję ChristusVincit-TV, w której oprócz transmisji nabożeństw z pustelni nadawane są nagrania z wygłoszonych przez niego rekolekcji i katechez.
Jest jednym z głównych propagatorów i opiekunów ruchu dążącego do Intronizacji Chrystusa na „Króla Polski”.
W lutym 2010 opublikował „List otwarty do Biskupów Polskich, Prezydenta Rzeczpospolitej i Premiera Rządu Rzeczpospolitej”, w którym prosił i wzywał do uroczystego uznania Jezusa za Króla Polski, nawrócenia się i uznania nadrzędności „Prawa Bożego” nad prawem publicznym.
Wiosną 2011 stał się znany za sprawą zamieszczonego w internecie jednego z jego kazań na temat okultyzmu i opętania przez szatana. Nagranie stało się przebojem wśród internautów – w serwisie YouTube w połowie czerwca 2011 miało ponad pół miliona odsłon. W kwietniu 2015 było to już prawie 2,5 miliona odsłon.
Stanowisko biskupów.
W związku z dużą ilością skarg, jakie wpływały do Krakowskiej Kurii Metropolitalnej, kardynał Stanisław Dziwisz powołał 3 lipca 2009 komisję teologiczną, której zadaniem było dokonanie oceny teologicznej treści publicznie głoszonych przez ks. Piotra Natanka. Komisja ta wyraziła się negatywnie o działaniu duszpasterza i stwierdziła liczne błędy teologiczne w głoszonym przez niego nauczaniu. W związku z tą opinią i na podstawie wizytacji kanonicznej w Pustelni Niepokalanów, metropolita krakowski ograniczył mu możliwości działania duszpasterskiego, nakazując między innymi zakończenie posługi duszpasterskiej prowadzonej w Pustelni Niepokalanów w Grzechyni oraz zabronił publicznych wystąpień i rozpowszechniania w jakiejkolwiek formie wystąpień nowych i archiwalnych.
Pomimo wielu zakazów i krytycznych wypowiedzi hierarchów kościelnych na jego temat, nadal prowadzi swoją działalność duszpasterską, m.in. krytykując komisje teologiczne. 23 maja 2011 r. arcybiskup krakowski z biskupami pomocniczymi wydali „Oświadczenie w sprawie działalności ks. Piotra Natanka”, w którym kolejny raz skrytykowano jego działalność oraz przestrzeżono wiernych przed jego poglądami. Biskupi stwierdzili, że włączanie się w działania ks. Natanka „może prowadzić do rozbicia kościelnej jedności, a nawet do oderwania się od wspólnoty wierzących”.
Nałożenie kary suspensy.
20 lipca 2011 metropolita krakowski, kard. Stanisław Dziwisz, nałożył na ks. Natanka karę suspensy, która zawiesza go w sprawowaniu funkcji kapłańskich i władzy rządzenia. Suspensa jest wynikiem nieposłuszeństwa ks. Natanka wobec swojego biskupa, kardynała Dziwisza, m.in. uporczywego niestosowania się do upomnień, niewywiązania się ze złożonych deklaracji, a także głoszenia poglądów niezgodnych z nauką Kościoła.
Mimo kary suspensy ks. Natanek sprawuje liturgię, publicznie wypowiedział posłuszeństwo kard. Dziwiszowi. Porównał się do ekskomunikowanego arcybiskupa Marcela Lefebvre’a i wyświęconych przez niego biskupów (z których ekskomunikę zdjął papież Benedykt XVI, jednak nadal pozostają w karze suspensy), a swoje nieposłuszeństwo względem kard. Dziwisza uzasadnił m.in. przekonaniem o jego kontaktach z masonerią. Sakrament Eucharystii sprawowany przez suspendowanego ks. Natanka jest ważny "ex opere operato", chociaż sprawowany jest "niegodziwie". Nie są natomiast ważne udzielane podczas spowiedzi rozgrzeszenia (z wyjątkiem bezpośredniego zagrożenia życia) oraz małżeństwa. Do ważności tych sakramentów konieczna jest jurysdykcja właściwego biskupa.
26 sierpnia 2011 solidarność z kard. Dziwiszem w podejmowanych przez niego krokach dyscyplinarnych wobec ks. Natanka wyraziła obradująca na Jasnej Górze Rada Biskupów Diecezjalnych Episkopatu Polski.
16 stycznia 2012 Rada Stała Episkopatu Polski po raz kolejny przestrzegła katolików przed gromadzeniem się wokół suspendowanego księdza i popieraniem głoszonych przez niego idei.
Procesy sądowe i decyzja Powiatowego Inspektora Nadzoru Budowlanego.
Od 2015 przeciwko ks. Natankowi toczą się dwa postępowania karne w sprawie rozbudowy Pustelni Niepokalanów w Grzechyni i budowy kościoła na terenach leśnych w Zawoi bez wymaganych zezwoleń. Prowadzone były w podobnych sprawach jeszcze dwa inne procesy, z których jeden zakończył się umorzeniem, a w drugim duchowny został skazany na rok więzienia w zawieszeniu na dwa lata i karę grzywny w wysokości 10 tys. zł. Po złożonej apelacji sąd złagodził wyrok zmniejszając karę grzywny do 1 tys. zł. Z czasem kapłanowi udało się zmienić przeznaczenie części gruntów na „tereny kultu”.
W lipcu 2020 Powiatowy Inspektor Nadzoru Budowlanego z Suchej Beskidzkiej nakazał ks. Natankowi rozbiórkę niemal wszystkich obiektów znajdujących się na terenie pustelni oraz wstrzymanie prac przy budowie kościoła w Zawoi. We wnioskach z nadzoru stwierdził on, że większość budynków jest w bardzo złym stanie technicznym i nie spełniają one norm bezpieczeństwa wymaganych przepisami prawa budowlanego. Zaznaczył też, że kościół w Zawoi budowany jest bez wymaganych zezwoleń na terenach leśnych.
Sprawy te zostały nagłośnione przez dziennikarzy Gazety Krakowskiej, która szeroko opisywała je na swoich łamach. Dnia 22 lipca 2020 ukazał się także reportaż interwencyjny o ks. Natanku i pustelni w Grzechyni. Materiał został wyemitowany w programie Alarm!, nadawanym przez TVP1. W materiale o stanie technicznym obiektów w pustelni wypowiadał się m.in. mgr inż. Maksymilian Głowacz, Powiatowy Inspektor Nadzoru Budowlanego, który wskazywał na rażące zaniechania przy zabudowie terenów w Grzechyni i Zawoi.

</doc>
<doc id="1995654" url="https://pl.wikipedia.org/wiki?curid=1995654" title="Ellston (Iowa)">
Ellston (Iowa)

Ellston – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 roku, miasto liczyło 57 mieszkańców.

</doc>
<doc id="1995664" url="https://pl.wikipedia.org/wiki?curid=1995664" title="Nikołaj Władymirowicz Ruzskij">
Nikołaj Władymirowicz Ruzskij



</doc>
<doc id="1995667" url="https://pl.wikipedia.org/wiki?curid=1995667" title="Hawkeye (Iowa)">
Hawkeye (Iowa)

Hawkeye – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 489 mieszkańców.

</doc>
<doc id="1995668" url="https://pl.wikipedia.org/wiki?curid=1995668" title="Postępowanie kognicyjne">
Postępowanie kognicyjne

Postępowanie kognicyjne ("cognitio extra ordinem") – forma cywilnego postępowania sądowego w prawie rzymskim. Swoje początki ma już w pryncypacie, gdzie współistniał z procesem formułkowym (jako postępowanie nadzwyczajne); by w okresie dominatu stać się jedyną oficjalną formą postępowania cywilnego. Za Justyniana został zreformowany i w nowej formie przetrwał do końca istnienia Cesarstwa Rzymskiego w 1453.
Postępowanie kognicyjne różniło się w wielu istotnych sprawach od procesu formułkowego. Przede wszystkim postępowanie nie było już dwufazowe. Jego całość odbywała się przed jednym sędzią delegowanym, na wybór którego strony nie miały wpływu. Sędzia nie był już ograniczony przez formułki, a przez ustawy i kontrolę instancyjną. Mógł zredukować wymagania powoda, zasądzić go i rozstrzygnąć sprawę na korzyść nieobecnego.
Struktura.
Wezwanie pozwanego.
By rozpocząć postępowanie należało wezwać przed sąd pozwanego ("in ius vocatio"). Był to akt pisemny i półurzędowy. To znaczy, że powód osobiście pozywał drugą stronę, ale z upoważnienia sądu. W drodze ewolucji procesu kognicyjnego, wezwanie stało się aktem całkowicie urzędowym. Sędzia po wstępnym zbadaniu sprawy od razu odmawiał ochrony sądowej powoda, lub zarządzał doręczenie pisma przeciwnikowi. Doręczenia pozwu nie dokonywał już powód, a specjalny urzędnik sądowy ("exsecutor"). Pozwany musiał zagwarantować stawienie się w terminie przed sądem przysięgą lub osobą poręczyciela. W innym wypadku pozwany mógł nawet trafić na czas trwania sporu do więzienia sądowego.
Rola litis contestatio.
Zachował się akt "litis contestatio", lecz miał znacznie mniej doniosłe znaczenie niż w procesie formułkowym. Ze względu na jednofazowość postępowania, nie kończył on już pierwszej fazy postępowania. "Litis contestatio" nie oznaczał także konsumpcji procesowej. To znaczy, że akt nie zamykał drogi do ponownego powództwa. Nowa rola tej czynności ograniczała się do oceny sędziego, co należy zasądzić w wyroku.
Postępowanie dowodowe.
Postępowaniem dowodowym kierował sędzia, który oceniał dowody przedstawione przez strony. Niektórzy historycy prawa mówią nawet o wprowadzeniu legalnej teorii dowodów, ponieważ sędziemu nie narzucano konkretnych instrukcji jak ma je oceniać. Bardzo upowszechnił się i stopniowo wysunął na pierwsze miejsce dowód z dokumentów. Dokumenty publiczne oraz te, co do których nastąpiło potwierdzenie ich autentyczności nie dopuszczały przeciwdowodów, a w szczególności z zeznań świadków. W odniesieniu zaś do zeznań świadków konstytucja Konstantyna Wielkiego, pozbawiła mocy dowodowej jednego świadka („Jeden świadek to żaden świadek”). Swoistym środkiem były także "interrogationes in iure", czyli pytania zadawane przez sędziego stronom lub przez jedną ze stron drugiej. Na podstawie tych wszystkich środków dowodowych sędzia ogłaszał wyrok.
Apelacja.
W procesie kognicyjnym po raz pierwszy dopuszczono kontrolę wyroków poprzez apelację ("appelatio"). Mogła ją wnieść strona niezadowolona z wyroku. Apelację ustną należało wnieść w dniu wydania wyroku, pisemną zaś początkowo w ciągu 2 lub 3 dni; Justynian wprowadził jednolity termin 10-dniowy. Odrzucenie apelacji przez sąd, który wydał nieprawidłowy wyrok, można było zaskarżyć do sądu wyższego. Wniesienie apelacji zawieszało wykonanie wyroku. Przed sądem apelacyjnym toczyło się od nowa całe postępowanie. W nowym postępowaniu było możliwe przeprowadzenie dodatkowych dowodów oraz ugoda stron i cofnięcie apelacji. Jeżeli to nie nastąpiło, sąd apelacyjny wydawał wyrok. Początkowo nie było ograniczenia co do liczby możliwych apelacji. W okresie późniejszym pojawiło się ograniczenie do 2 apelacji w danej sprawie. Dość skutecznym ograniczeniem były wysokie koszty i kary nakładane na tych, którzy apelowali bezzasadnie.
Egzekucja.
Egzekucja w procesie kognicyjnym nie była prowadzona przez samego wierzyciela lecz organ państwowy, najczęściej "exsecutora". Nie istniała już, znana w postępowaniu formułkowym, zasada kondemnacji pieniężnej. Zakres możliwości egzekucyjnych rozszerzono, a zasądzenie pozwanego na oddanie rzeczy spornej pociągało możliwość odebrania tej rzeczy przez egzekutora, w razie konieczności, przy użyciu siły. Stosowana w poprzednim typie procesu cywilnego egzekucja syngularna, stała się regułą. Egzekutor miał prawo zająć dłużnikowi tyle elementów majątkowych, ile potrzeba było żeby zaspokoić wierzycieli. Jeżeli ten środek nacisku nie wywarł skutku następowała sprzedaż zajętych rzeczy. Egzekucja osobista stosowana była z rzadka, jako środek ostateczny, najczęściej w stosunku do najuboższych warstw ludności.
Proces reskryptowy.
W okresie dominatu sędziowie coraz częściej trudne sprawy oddawali do rozstrzygnięcia wyższym instancjom, a nawet cesarzowi. Bogatsi mieszkańcy Rzymu często najpierw zwracali się do cesarza z opisem swojej sprawy i
z prośbą o rozstrzygnięcie. Władcy nie mogli mieć dokładnego wglądu na stany faktyczne wszystkich badanych spraw, toteż zajmowali się tylko prawną oceną nadsyłanych petycji i wydawali rozstrzygnięcia hipotetyczne, zastrzegając jednocześnie, że podany stan faktyczny odpowiada prawdzie. Powód, który otrzymał korzystny reskrypt cesarski mógł
okazać go pozwanemu. Jeżeli nie uzyskał dobrowolnego zaspokojenia pretensji to wytaczał proces reskryptowy, będący odmianą zwykłego postępowania kognicyjnego. Prowadzący go sędzia, związany był opinią prawną zawartą w reskrypcie, chyba że ustalony przezeń stan faktyczny nie pokrywał się z tym, jaki opisany był w suplikacji skierowanej do cesarza.

</doc>
<doc id="1995670" url="https://pl.wikipedia.org/wiki?curid=1995670" title="Maynard (Iowa)">
Maynard (Iowa)

Maynard – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 500 mieszkańców.

</doc>
<doc id="1995672" url="https://pl.wikipedia.org/wiki?curid=1995672" title="Jewgienij Aleksiejew (admirał)">
Jewgienij Aleksiejew (admirał)

Jewgienij Iwanowicz Aleksiejew (, ur. w Sewastopolu, zm. 27 maja 1917) – admirał Imperium Rosyjskiego, generał adiutant.
Życiorys.
Pozamałżeński syn cesarza Aleksandra II. Ukończył Morski Korpus Kadetów (1863). W 1863-1867 na korwecie Wariag brał udział w opłynięciu kuli ziemskiej. Po 2 latach służby na lądzie, pływał na kliperze „Jachont” (1869/1871) i „Żemczug” (1872/1873) i fregacie „Kniaź Pożarskij” (1873/1875). Od 1878 dowódca krążownika „Afryka”, od 1883 attaché morski Ministerstwa Morskiego Rosji we Francji, od 1886 dowódca krążownika „Admirał Korniłow”. Od 1892 zastępcą szefa Głównego Sztabu Morskiego. W 1895–1897 dowodził eskadrą na Oceanie Spokojnym, od 1897 starszy flagman Flotylli na Morzu Czarnym. Od sierpnia 1899 dowódca Sił Morskich na Pacyfiku i dowódca Prowincji Kwantuńskiej. W 1900 uczestniczył w stłumieniu powstania bokserów w Chinach, doprowadził do zdobycia Doug w Tanzinya. 12 sierpnia 1903 został mianowany namiestnikiem cara na Dalekim Wschodzie. Pomimo podjętych działań nie udało mu się zapewnić gotowości floty i twierdzy Port Artur do wojny rosyjsko-japońskiej 1904-1905. Od stycznia do października 1904 dowódca sił lądowych i morskich na Dalekim Wschodzie. Nie zgadzał się z dowódcą Armii Mandżurskiej gen. Aleksym Kuropatkinem, któremu przyznano większa uprawnienia. Powstała dwuwładza w dowodzeniu wojskami, potęgująca się tym, że posiadali oni różne poglądy na prowadzenie wojny na Dalekim Wschodzie. To bardzo komplikowało kierowanie operacjami wojennymi. Po serii niepowodzeń złożył dymisję w październiku 1904. Dymisja została przyjęta. Pozostał namiestnikiem cara na Dalekim Wschodzie. W czerwcu 1905 pozbawiony funkcji namiestnika, pozostawał członkiem Rady Państwa.
Od kwietnia 1917 w stanie spoczynku. Był odznaczony orderem św. Włodzimierza 1, 2, 3 i 4 stopnia, orderem św. Aleksandra Newskiego, orderem Orła Białego, orderem św. Anny 1, 2 i 3 stopnia, orderem św. Stanisława 1, 2 i 3 stopnia, orderem św. Jerzego 3 stopnia.

</doc>
<doc id="1995673" url="https://pl.wikipedia.org/wiki?curid=1995673" title="Motilal Nehru">
Motilal Nehru

Motilal Nehru (dewanagari मोतीलाल नेहरू; ur. 6 maja 1861 w Agrze, zm. 6 lutego 1931) – indyjski pandit, prawnik, polityk i działacz niepodległościowy, założyciel dynastii Nehru - Gandhi.
Życiorys.
Był potomkiem starej rodziny kaszmirskich braminów, która w pierwszej połowie XVIII wieku osiedliła się w północnych Indiach. Jego ojciec, Ganga Dhar, przez kilka lat poprzedzających wybuch powstania sipajów pełnił funkcję "kotwala Delhi". Zmarł trzy miesiące przed narodzinami najmłodszego syna. Od 1886 mieszkał w Allahabadzie, gdzie prowadził praktykę prawniczą. W działalność polityczną zaangażował się w 1917, po aresztowaniu Annie Besant, kiedy to wziął udział w zorganizowanych przez Mahatmę Gandhiego akcjach odmowy współpracy z brytyjską administracją kolonialną. Na sesji Indyjskiego Kongresu Narodowego w 1919 został wybrany jego przewodniczącym. Funkcję tę pełnił do 1920. Gdy w kolejnych latach zmniejszyła się aktywność partii, był jednym z założycieli (1923) partii Swaraj. Została ona w 1925 uznana za skrzydło Kongresu. W 1928 przedstawił tzw. "Raport Nehru "i po raz drugi został wybrany przewodniczącym INC na roczną kadencję. Brał udział w marszu solnym. W 1930 roku został aresztowany przez Brytyjczyków. Zmarł wkrótce po uwolnieniu.
Życie prywatne.
Żonaty z pochodzącą z Lahore Swarup Rani (zm. 1938). Z małżeństwa tego doczekał się między innymi trójki, zmarłych w dzieciństwie dzieci oraz Jawaharlala, późniejszego premiera Indii.

</doc>
<doc id="1995675" url="https://pl.wikipedia.org/wiki?curid=1995675" title="Jenő Ádám">
Jenő Ádám

Jenő Ádám (ur. 13 grudnia 1896 w Szigetszentmiklós, zm. 15 maja 1982 w Budapeszcie) - węgierski kompozytor, dyrygent i pedagog muzyczny, również etnograf.
Życiorys.
Przez parę lat przebywał w Rosji, gdzie organizował chóry oraz był dyrygentem objazdowego teatru. Po zakończeniu wojny światowej powrócił do kraju. Osiadł w Budapeszcie. Tutaj w latach 1921-1925 podjął studia w Akademii Muzycznej. Kompozycji uczył go Zoltán Kodály. Ukończył wtedy również studia pedagogiczne. Studia nad kompozycją kontynuował u Felixa Weingartnera w Bazylei. W roku 1925 brał udział w akcji zbierania folkloru węgierskiego. Owocem tego był wygłaszany na uniwersytetach i w radio cykl wykładów na temat muzyki ludowej. Bogaty w doświadczenie zdobyte w Rosji działał również jako dyrygent chórów, przede wszystkim chóru Akademii Muzycznej (1929-1949) i Budapeszteńskiego chóru Palestriny. W roku 1930 rozpoczął pracę w Akademii Muzycznej w Budapeszcie, gdzie prowadził kształcenie słuchu. W latach 1933-1942 był kierownikiem artystycznym zespołu Budai Delárda. W drugiej połowie lat 30. koncertował za granicą. W 1938 r. został profesorem w akademii, w której pracował do 1959 r. W roku 1957 został odznaczony Orderem Kossutha.
Jako organizator szkolnictwa muzycznego i pedagog Ádám stał się znaczącym autorytetem w sprawach wychowania muzycznego. Razem ze swoim wcześniejszym nauczycielem, Kodályem, współpracował nad reformą nauczania muzyki. Wraz z nim opublikował kilka prac z tego zakresu, m.in. podręcznik "Isó-Mi" dla podstawowych i średnich szkół muzycznych. Publikował liczne artykuły w czasopismach specjalistycznych.
Twórczość.
W twórczości kompozytorskiej, w dużej mierze opartej na węgierskim folklorze, ulegał wpływom swoich nauczycieli, przede wszystkim Kodláya. Jego największymi dziełami są opera komiczna z 1930 r. "Magyar Karácsony" ("Węgierskie Boże Narodzenie") do słów Tűdősa oraz suita orkiestrowa "Domenica". Ponadto pisał utwory chóralne (głównie kantaty) i kameralne (w tym 2 kwartety). 

</doc>
<doc id="1995676" url="https://pl.wikipedia.org/wiki?curid=1995676" title="Oelwein (Iowa)">
Oelwein (Iowa)

Oelwein – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 6692 mieszkańców.

</doc>
<doc id="1995678" url="https://pl.wikipedia.org/wiki?curid=1995678" title="Ellsworth (Iowa)">
Ellsworth (Iowa)

Ellsworth – miasto w Stanach Zjednoczonych, w stanie Iowa, w hrabstwie Hamilton. Zgodnie ze spisem statystycznym z 2000 roku, miasto liczyło 531 mieszkańców.

</doc>
<doc id="1995679" url="https://pl.wikipedia.org/wiki?curid=1995679" title="Randalia (Iowa)">
Randalia (Iowa)

Randalia – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 84 mieszkańców.

</doc>
<doc id="1995683" url="https://pl.wikipedia.org/wiki?curid=1995683" title="Elma (Iowa)">
Elma (Iowa)

Elma – miasto w Stanach Zjednoczonych, w stanie Iowa, w hrabstwie Howard. Zgodnie ze spisem statystycznym z 2000 roku, miasto liczyło 598 mieszkańców.

</doc>
<doc id="1995684" url="https://pl.wikipedia.org/wiki?curid=1995684" title="Up (album)">
Up (album)

Up – siódmy studyjny (trzynasty w ogóle) album Petera Gabriela.
Realizacja.
Praca nad albumem rozpoczęła się na wiosnę 1995. Od początku oficjalnym tytułem było "Up", chociaż przez pewien okres album miał nosić tytuł "I/O". Gabriel stwierdził, że album był prawie gotowy już w 1998, zdecydował się jednak zaczekać z jego wydaniem do 2002.
Utwory.
Teksty "Up" odnoszą się do motywu narodzin, ale przede wszystkim dotyczy śmierci. Pierwszy utwór - „Darkness” jest opowieścią o przezwyciężaniu swoich lęków. „Growing Up” jest podsumowaniem życia. Gabriel stwierdził, że nad kolejnym utworem na płycie - „Sky Blue” - pracował 10 lat - tym samym jest to najstarszy utwór na płycie.
„No Way Out” jest pierwszym utworem dotykającym tylko i wyłącznie tematu śmierci. „I Grieve” powstał po tym jak Gabriel spojrzał na swą wcześniejszą twórczość jak na zbiór emocji. Doszedł do wniosku, że tym zbiorze brakuje żalu i w ten sposób narodził się ten utwór po raz pierwszy opublikowany w 1998). Utwór ten został poświęcony ofiarom zamachu z 11 września 2001 na World Trade Center.
Pierwszym singlem z tej płyty był „The Barry Williams Show”, który opowiada o programach typu reality talk-shows (w których ludzie w sposób wylewny opowiadają o swoim życiu osobistym) jak np. Potyczki Jerry’ego Springera. W teledysku do tego utworu, wyreżyserowanym przez Seana Penna, pojawił się amerykański aktor Barry Williams jako członek widowni. Teledysk ten został uznany za nadmiernie ociekający zgorszeniem i w brytyjskich kanałach muzycznych zakazano jego prezentacji przed godziną 21.
Drugim singlem był „More Than This”, który podejmuje temat sensu życia.
Utwór „Signal to Noise” jest dla Gabriela wyjątkowy, ponieważ gościnnie występujący w nim wokalista Nusrat Fateh Ali Khan zmarł przed ukończeniem nagrywania. Utwór został ukończony dzięki nagraniom utworu z występu na żywo.
Dodatkowe informacje.
Wielu artystów, jak np. Trent Reznor i Elbow, nagrało swoje wersje utworów z "Up". Zostały one zamieszczone na singlach. Okładka albumu przedstawia pięć kropli deszczu lecących do góry. W tle widać twarz Gabriela.
Utwór „I Grieve” został wykorzystany w filmie "Miasto Aniołów", w odcinku „Reckoning” serialu Tajemnice Smallville oraz w odcinku „Found” serialu . Wersja instrumentalna „Signal to Noise” pojawiła się w z filmu "Gangi Nowego Jorku" Martina Scorsese.
Album jest dostępny w wersji winylowej oraz w formatach CD i SACD.
Lista utworów.
Wszystkie utwory napisane przez Petera Gabriela.

</doc>
<doc id="1995685" url="https://pl.wikipedia.org/wiki?curid=1995685" title="St. Lucas (Iowa)">
St. Lucas (Iowa)

St. Lucas – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 178 mieszkańców.

</doc>
<doc id="1995687" url="https://pl.wikipedia.org/wiki?curid=1995687" title="Ely (Iowa)">
Ely (Iowa)

Ely – miasto w Stanach Zjednoczonych, w stanie Iowa, w hrabstwie Linn. Zgodnie ze spisem statystycznym z 2000 roku, miasto liczyło 1.149 mieszkańców.

</doc>
<doc id="1995689" url="https://pl.wikipedia.org/wiki?curid=1995689" title="Wadena (Iowa)">
Wadena (Iowa)

Wadena – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 243 mieszkańców.

</doc>
<doc id="1995690" url="https://pl.wikipedia.org/wiki?curid=1995690" title="Emerson (Iowa)">
Emerson (Iowa)

Emerson – miasto w Stanach Zjednoczonych, w stanie Iowa, w hrabstwie Mills. Zgodnie ze spisem statystycznym
z 2000 miasto liczyło 480 mieszkańców.

</doc>
<doc id="1995691" url="https://pl.wikipedia.org/wiki?curid=1995691" title="Parafia św. Mikołaja w Seldovii">
Parafia św. Mikołaja w Seldovii

Parafia św. Mikołaja – parafia prawosławna w Seldovii; jedna z 9 parafii tworzących dekanat Kenai diecezji Alaski Kościoła Prawosławnego w Ameryce.
Za sprawą działalności rosyjskiej misji prawosławnej na Aleutach i Alasce już ok. 1820 w Seldovii istniała wspólnota wiernych tego wyznania. Posiadali oni wolno stojącą kaplicę, którą w 1891 zastąpiła dzisiejsza cerkiew. W tym samym roku wspólnota w Seldovii zyskała status parafii (wcześniej podlegała parafii w Kenai). Wiadomo, że w 1904 parafia prowadziła również szkołę.
Na początku XXI w., z powodu migracji mieszkańców Seldovii do większych miast, liczba parafian znacznie spadła. Z tego powodu nabożeństwa są odprawiane nieregularnie.

</doc>
<doc id="1995693" url="https://pl.wikipedia.org/wiki?curid=1995693" title="Waucoma (Iowa)">
Waucoma (Iowa)

Waucoma – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 299 mieszkańców.

</doc>
<doc id="1995695" url="https://pl.wikipedia.org/wiki?curid=1995695" title="Westgate (Iowa)">
Westgate (Iowa)

Westgate – miasto w Stanach Zjednoczonych, w stanie Iowa, w hrabstwie Fayette. W 2000 roku liczyło 234 mieszkańców.

</doc>
<doc id="1995696" url="https://pl.wikipedia.org/wiki?curid=1995696" title="Essex (Iowa)">
Essex (Iowa)

Essex – miasto w Stanach Zjednoczonych, w stanie Iowa, w hrabstwie Page. Zgodnie ze spisem statystycznym z 2000 roku, miasto liczyło 884 mieszkańców.

</doc>
<doc id="1995697" url="https://pl.wikipedia.org/wiki?curid=1995697" title="Szatura">
Szatura

Szatura () – miasto w Rosji, w obwodzie moskiewskim, 124 km na wschód od Moskwy. W 2020 liczyło 32 019 mieszkańców.

</doc>
<doc id="1995700" url="https://pl.wikipedia.org/wiki?curid=1995700" title="Szczerbinka (Rosja)">
Szczerbinka (Rosja)

Szczerbinka – miejscowość i okręg miejski w składzie Nowomoskiewskiego okręgu administracyjnego Moskwy, do 1 czerwca 2012 roku oddzielne miasto w obwodzie moskiewskim. W 2009 roku Szczerbinka liczyła 31 660 mieszkańców.

</doc>
<doc id="1995702" url="https://pl.wikipedia.org/wiki?curid=1995702" title="Fairfax (Iowa)">
Fairfax (Iowa)

Fairfax – miasto w Stanach Zjednoczonych, w stanie Iowa, w hrabstwie Linn. Zgodnie ze spisem statystycznym z 2000 roku, miasto liczyło 889 mieszkańców.

</doc>
<doc id="1995703" url="https://pl.wikipedia.org/wiki?curid=1995703" title="Sielatino">
Sielatino

Sielatino () – osiedle typu miejskiego w Rosji, w obwodzie moskiewskim. W 2020 liczyło 13 521 mieszkańców.

</doc>
<doc id="1995704" url="https://pl.wikipedia.org/wiki?curid=1995704" title="Floyd (Iowa)">
Floyd (Iowa)

Floyd – miasto w Stanach Zjednoczonych, w stanie Iowa, w hrabstwie Floyd. W 2000 roku liczyło 361 mieszkańców.

</doc>
<doc id="1995705" url="https://pl.wikipedia.org/wiki?curid=1995705" title="Paul Campbell (kanadyjski aktor)">
Paul Campbell (kanadyjski aktor)

Paul Campbell (ur. 22 czerwca 1979 w Vancouver) – kanadyjski aktor.

</doc>
<doc id="1995706" url="https://pl.wikipedia.org/wiki?curid=1995706" title="Farmington (Iowa)">
Farmington (Iowa)

Farmington – miasto w Stanach Zjednoczonych, w stanie Iowa, w hrabstwie Van Buren, nad rzeką Des Moines. Zgodnie ze spisem statystycznym z 2000 roku, miasto liczyło 756 mieszkańców.

</doc>
<doc id="1995707" url="https://pl.wikipedia.org/wiki?curid=1995707" title="Promise and Terror">
Promise and Terror

Promise and Terror – drugi studyjny album brytyjskiej heavy metalowej formacji Blaze Bayley, wydany 1 lutego 2010 roku przez Blaze Bayley Recordings.

</doc>
<doc id="1995708" url="https://pl.wikipedia.org/wiki?curid=1995708" title="Sieriebrianyje Prudy">
Sieriebrianyje Prudy

Sieriebrianyje Prudy () – osiedle typu miejskiego w Rosji, w obwodzie moskiewskim. W 2020 liczyło 8 706 mieszkańców.
Cerkiew Znamieńska
z 1914 roku.

</doc>
<doc id="1995709" url="https://pl.wikipedia.org/wiki?curid=1995709" title="Marble Rock">
Marble Rock

Marble Rock – miasto w Stanach Zjednoczonych, w stanie Iowa, w hrabstwie Floyd. W 2000 roku liczyło 326 mieszkańców.

</doc>
<doc id="1995710" url="https://pl.wikipedia.org/wiki?curid=1995710" title="Farragut (Iowa)">
Farragut (Iowa)

Farragut – miasto w Stanach Zjednoczonych, w stanie Iowa, w hrabstwie Fremont. Zgodnie ze spisem statystycznym z 2000 roku, miasto liczyło 509 mieszkańców.

</doc>
<doc id="1995711" url="https://pl.wikipedia.org/wiki?curid=1995711" title="Rockford (Iowa)">
Rockford (Iowa)

Rockford – miasto w Stanach Zjednoczonych, w stanie Iowa, w hrabstwie Floyd. W 2000 roku liczyło 907 mieszkańców.

</doc>
<doc id="1995713" url="https://pl.wikipedia.org/wiki?curid=1995713" title="Sofrino">
Sofrino

Sofrino () – osiedle typu miejskiego w Rosji, w obwodzie moskiewskim. W 2020 liczyło 14 504 mieszkańców.

</doc>
<doc id="1995714" url="https://pl.wikipedia.org/wiki?curid=1995714" title="Fenton (Iowa)">
Fenton (Iowa)

Fenton – miasto w Stanach Zjednoczonych, w stanie Iowa, w hrabstwie Kossuth. Zgodnie ze spisem statystycznym z 2000 roku, miasto liczyło 317 mieszkańców.

</doc>
<doc id="1995715" url="https://pl.wikipedia.org/wiki?curid=1995715" title="Rudd (Iowa)">
Rudd (Iowa)

Rudd – miasto w Stanach Zjednoczonych, w stanie Iowa, w hrabstwie Floyd. W 2000 roku liczyło 431 mieszkańców.

</doc>
<doc id="1995718" url="https://pl.wikipedia.org/wiki?curid=1995718" title="Ferguson (Iowa)">
Ferguson (Iowa)

Ferguson – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 126 mieszkańców.

</doc>
<doc id="1995721" url="https://pl.wikipedia.org/wiki?curid=1995721" title="Fertile (Iowa)">
Fertile (Iowa)

Fertile – miasto w Stanach Zjednoczonych, w stanie Iowa, w hrabstwie Worth. Zgodnie ze spisem statystycznym z 2000 roku, miasto liczyło 360 mieszkańców.

</doc>
<doc id="1995726" url="https://pl.wikipedia.org/wiki?curid=1995726" title="I liga czechosłowacka w piłce nożnej (1992/1993)">
I liga czechosłowacka w piłce nożnej (1992/1993)

W sezonie 1992/1993 rozegrano ostatnią edycję najwyższej klasy rozgrywkowej piłki nożnej w Czechosłowacji. Tytułu mistrzowskiego bronił .
Zasady rozgrywek.
W rozgrywkach wzięło udział 16 drużyn, walczących o tytuł mistrza Czechosłowacji w piłce nożnej. Każda z drużyn rozegrała po 2 mecze ze wszystkimi przeciwnikami (razem 30 spotkań). Zwycięzca otrzymał prawo gry w rundzie kwalifikacyjnej Ligi Mistrzów UEFA 1993/1994; wicemistrz, 3. i 4. drużyna wystąpili w I rundzie Pucharu UEFA.
W wyniku podziału Czechosłowacji, przeprowadzonego w przerwie zimowej rozgrywek (1 stycznia 1993), ustalono zasady przejścia uczestników rozgrywek do nowo powstających, odrębnych systemów ligowych Czech i Słowacji na sezon 1993/1994:
Ponadto Czechy i Słowacja zgłosiły dwa zespoły do Pucharu Zdobywców Pucharów 1993/1994. Odpowiednio byli to: finalista Pucharu Czech 1992/1993 – oraz zwycięzca Pucharu Słowacji i Pucharu Czechosłowacji 1992/1993 – (równocześnie mistrz I SNFL).
Drużyny.
Po poprzednim sezonie do ČMFL spadł (15), a do I SNFL – (16).
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o I ligę czeską.
Po zakończeniu sezonu rozegrano dwumecz barażowy między drużyną, która zajęła najniższe miejsce z zespołów czeskich w ostatniej edycji I ligi czechosłowackiej – , a 7. drużyną ČMFL – o miejsce w nowej I lidze czeskiej 1993/1994. Uzyskał je klub ze stolicy, zwyciężając ogółem 3:1 (1:1, 2:0).

</doc>
<doc id="1995734" url="https://pl.wikipedia.org/wiki?curid=1995734" title="The Man Who Would Not Die">
The Man Who Would Not Die

The Man Who Would Not Die – pierwszy studyjny album brytyjskiej heavy metalowej formacji Blaze Bayley, wydany 7 lipca 2008 roku przez Blaze Bayley Recordings.

</doc>
<doc id="1995737" url="https://pl.wikipedia.org/wiki?curid=1995737" title="Cerkiew św. Mikołaja w Seldovii">
Cerkiew św. Mikołaja w Seldovii

Cerkiew św. Mikołaja – prawosławna parafialna cerkiew w Seldovii.
Rosyjscy misjonarze prawosławni dotarli do Seldovii ok. 1820, jednak obecna świątynia jest znacznie młodsza – powstała w 1891, uzyskując natychmiast status parafialnej. Do tego momentu wspólnota wiernych z Seldovii podlegała parafii w Kenai. W 1981 drewniany budynek był remontowany z funduszy stanu Alaska.
Cerkiew w Seldovii jest w całości wzniesiona z drewna, jednonawowa, z dzwonnicą usytuowaną ponad przedsionkiem. Budynek jest malowany na biało z zielonymi obramowaniami ścian.

</doc>
<doc id="1995741" url="https://pl.wikipedia.org/wiki?curid=1995741" title="FIDE Grand Prix 2008/2009">
FIDE Grand Prix 2008/2009



</doc>
<doc id="1995742" url="https://pl.wikipedia.org/wiki?curid=1995742" title="Liam Fox">
Liam Fox

Liam Fox (ur. 22 września 1961 w East Kilbride) - brytyjski polityk, członek Partii Konserwatywnej, deputowany do Izby Gmin od 1992. W pierwszym gabinecie Davida Camerona minister obrony od 11 maja 2010 do 14 października 2011. Od 13 lipca 2016 minister handlu międzynarodowego w gabinecie Theresy May.
Życiorys.
Młodość.
Liam Fox urodził się w 1961 w East Kilbride w Szkocji. Uczęszczał do miejscowej szkoły St. Bride’s High School. W 1983 ukończył medycynę na University of Glasgow. Po studiach pracował jako "general practitioner" w Beaconsfield, Buckinghamshire i Somerset. Dodatkowo pracował również jako lekarz w armii ("Civilian Army Medical Officer"). Jest członkiem zawodowej organizacji lekarskiej Royal College of General Practitioners.
Kariera polityczna.
Początkowy okres.
W wyborach parlamentarnych w 1987 po raz pierwszy bez powodzenia ubiegał się o mandat w Izbie Gmin w okręgu Roxburgh and Berwickshire z ramienia Partii Konserwatywnej. Do parlamentu dostał się w następnych wyborach w kwietniu 1992, reprezentując okręg Woodspring, w którym w kolejnych wyborach uzyskiwał reelekcję. W wyborach w 2010 uzyskał największą ilość głosów w okręgu North Somerset.
W czerwcu 1993 został mianowany sekretarzem w Ministerstwie Spraw Wewnętrznych. W lipcu 1994 został zastępcą whipa, a w roku następnym whipem. Od 1996 do 1997 zajmował stanowisko podsekretarza stanu w Foreign and Commonwealth Office.
W opozycji.
Po utracie władzy przez konserwatystów, w czerwcu 1997 został rzecznikiem opozycji ds. konstytucyjnych. Następnie od maja 1999 do listopada 2003 był ministrem zdrowia w gabinecie cieni. Od maja do grudnia 2005 w gabinecie cieni Partii Konserwatywnej pełnił funkcję ministra spraw zagranicznych, a od grudnia 2005 do maja 2010 ministra obrony.
Od listopada 2003 do maja 2005 był jednym z dwóch współprzewodniczących Partii Konserwatywnej. W październiku 2005 ubiegał się o przywództwo w partii. W głosowaniu zajął trzecie miejsce, przegrywając z Davidem Cameronem i Davidem Davisem.
Powrót do rządu.
Po wygranej konserwatystów w wyborach w 2010 i utworzeniu koalicyjnego rządu z Liberalnymi Demokratami 11 maja 2010 objął stanowisko ministra obrony w gabinecie Davida Camerona. W październiku 2011 został zmuszony do dymisji w wyniku skandalu, jaki wywołały informację o szczególnej roli, jaką w kierowanym przez Foxa resorcie odgrywał Adam Werritty, bliski osobisty przyjaciel ministra, m.in. drużba na jego ślubie. Choć Werritty nie był oficjalnie zatrudniony na jakimkolwiek stanowisku rządowym i nie posiadał wymaganych przy pracy w resorcie obrony certyfikatów bezpieczeństwa, w praktyce bardzo blisko współpracował z ministrem, był regularnym gościem w gmachu ministerstwa, doradzał Foxowi, a nawet był przez niego opłacany ze środków przeznaczonych na utrzymanie biura poselskiego.
Późniejsza kariera parlamentarna.
Od czasu rezygnacji z urzędu ministra obrony, Fox zasiada wśród backbenchers Partii Konserwatywnej. W wyborach w 2015 uzyskał reelekcję na kolejną kadencję, uzyskując 53,5% głosów w swoim okręgu wyborczym. Od 13 lipca 2016 jest ministrem handlu międzynarodowego w gabinecie Theresy May.

</doc>
<doc id="1995746" url="https://pl.wikipedia.org/wiki?curid=1995746" title="Geneva (Iowa)">
Geneva (Iowa)

Geneva – miasto w Stanach Zjednoczonych, w stanie Iowa, w hrabstwie Franklin. W 2000 roku liczyło 171 mieszkańców.

</doc>
<doc id="1995749" url="https://pl.wikipedia.org/wiki?curid=1995749" title="Hansell (Iowa)">
Hansell (Iowa)

Hansell – miasto w Stanach Zjednoczonych, w stanie Iowa, w hrabstwie Franklin. W 2000 roku liczyło 96 mieszkańców.

</doc>
<doc id="1995751" url="https://pl.wikipedia.org/wiki?curid=1995751" title="Latimer (Iowa)">
Latimer (Iowa)

Latimer – miasto w Stanach Zjednoczonych, w stanie Iowa, w hrabstwie Franklin. W 2000 roku liczyło 535 mieszkańców.

</doc>
<doc id="1995752" url="https://pl.wikipedia.org/wiki?curid=1995752" title="The Night That Will Not Die">
The Night That Will Not Die

The Night That Will Not Die – koncertowy album brytyjskiej heavy metalowej grupy Blaze Bayley, zarejestrowany na koncercie w szwajcarskim klubie Z7 13 listopada 2008 roku. Album ujrzał światło dzienne 9 czerwca 2009 roku za pośrednictwem wytwórni Blaze Bayley Recordings.

</doc>
<doc id="1995753" url="https://pl.wikipedia.org/wiki?curid=1995753" title="Popejoy (Iowa)">
Popejoy (Iowa)

Popejoy – miasto w Stanach Zjednoczonych, w stanie Iowa, w hrabstwie Franklin. W 2000 roku liczyło 78 mieszkańców.

</doc>
<doc id="1995754" url="https://pl.wikipedia.org/wiki?curid=1995754" title="Motor Racing Developments">
Motor Racing Developments



</doc>
<doc id="1995756" url="https://pl.wikipedia.org/wiki?curid=1995756" title="Światowy Dzień Zapobiegania Samobójstwom">
Światowy Dzień Zapobiegania Samobójstwom

Światowy Dzień Zapobiegania Samobójstwom, ang. "World Suicide Prevention Day" – święto obchodzone dorocznie 10 września od 2003 roku, z inicjatywy Międzynarodowego Towarzystwa Zapobiegania Samobójstwom (IASP), które jest w oficjalnym związku ze Światową Organizacją Zdrowia (WHO).
Co roku IASP, we współpracy z WHO, wykorzystuje ten dzień, by zwrócić uwagę na samobójstwa jako na najczęstszą przyczynę przedwczesnych zgonów, którym można zapobiec.
Celem tego dnia jest zwiększenie świadomości społecznej w zakresie tematyki samobójstw i wsparcie psychologiczne dla osób, u których pojawiają się myśli samobójcze.
Polska.
W Polsce Światowy Dzień Zapobiegania Samobójstwom organizowany jest od 2018 roku przez Polskie Towarzystwo Suicydologiczne w ramach kampanii społecznej "Życie warte jest rozmowy". Do tej pory odbyło się pięć edycji kampanii, każda 10 września w ramach obchodów święta:

</doc>
<doc id="1995757" url="https://pl.wikipedia.org/wiki?curid=1995757" title="Sheffield (Iowa)">
Sheffield (Iowa)

Sheffield – miasto w Stanach Zjednoczonych, w stanie Iowa, w hrabstwie Franklin. W 2000 roku liczyło 930 mieszkańców.

</doc>
<doc id="1995758" url="https://pl.wikipedia.org/wiki?curid=1995758" title="Eurysteus">
Eurysteus



</doc>
<doc id="1995764" url="https://pl.wikipedia.org/wiki?curid=1995764" title="Wojna ramadanowa">
Wojna ramadanowa



</doc>
<doc id="1995768" url="https://pl.wikipedia.org/wiki?curid=1995768" title="Hamburg (Iowa)">
Hamburg (Iowa)

Hamburg – miasto w Stanach Zjednoczonych, w stanie Iowa, w hrabstwie Fremont. W 2000 liczyło 1240 mieszkańców.

</doc>
<doc id="1995776" url="https://pl.wikipedia.org/wiki?curid=1995776" title="Film kryminalny">
Film kryminalny

Film kryminalny – w najbardziej ogólnym znaczeniu, to rodzaj gatunku filmowego, który tematyką obejmuje różne aspekty przestępczości i wymiaru sprawiedliwości w sprawach przestępstw. Stylistycznie, może łączyć się z innymi gatunkami filmowymi, najczęściej z dramatem, thrillerem, filmem akcji lub noir. Projekty, których fabuła koncentruje się na wątkach mafijnych, są najczęstszymi przykładami filmów kryminalnych.
Historia filmu kryminalnego.
Inspiracją dla realizatorów wczesnych kryminałów filmowych była literatura XX wieku. Za pierwszy film kryminalny uznaje się francuski krótki metraż pt. "Historia pewnej zbrodni" ("Histoire d'un crime", 1901), wyreżyserowany przez Ferdinanda Zeccę.

</doc>
<doc id="1995777" url="https://pl.wikipedia.org/wiki?curid=1995777" title="Imogene (Iowa)">
Imogene (Iowa)

Imogene – miasto w Stanach Zjednoczonych, w stanie Iowa, w hrabstwie Fremont. W 2000 liczyło 66 mieszkańców.

</doc>
<doc id="1995778" url="https://pl.wikipedia.org/wiki?curid=1995778" title="Blood and Belief">
Blood and Belief

Blood and Belief – trzeci studyjny album brytyjskiej heavy metalowej grupy BLAZE. Wydana została 8 czerwca 2004 roku nakładem wytwórni Steamhammer.

</doc>
<doc id="1995779" url="https://pl.wikipedia.org/wiki?curid=1995779" title="Randolph (Iowa)">
Randolph (Iowa)

Randolph – miasto w Stanach Zjednoczonych, w stanie Iowa, w hrabstwie Fremont. W 2000 liczyło 1240 mieszkańców.

</doc>
<doc id="1995780" url="https://pl.wikipedia.org/wiki?curid=1995780" title="Medal &quot;Zasłużony Kulturze Gloria Artis&quot;">
Medal &quot;Zasłużony Kulturze Gloria Artis&quot;



</doc>
<doc id="1995781" url="https://pl.wikipedia.org/wiki?curid=1995781" title="Riverton (Iowa)">
Riverton (Iowa)

Riverton – miasto w Stanach Zjednoczonych, w stanie Iowa, w hrabstwie Fremont. W 2000 liczyło 304 mieszkańców.

</doc>
<doc id="1995782" url="https://pl.wikipedia.org/wiki?curid=1995782" title="Michaił Słonimski">
Michaił Słonimski

Michaił Leonidowicz Słonimski (ros. "Михаил Леонидович Слонимский"; ur. w Petersburgu, Imperium Rosyjskie, zm. 8 października 1972 w Leningradzie, Rosyjska Federacyjna SRR) – rosyjski pisarz, autor utworów o tematyce inteligencji radzieckiej. Syn publicysty Leonida Słonimskiego, brat pisarza Aleksandra Słonimskiego i ojciec kompozytora Sergieja Słonimskiego.
Życiorys.
Studiował na wydziale historyczno-filozoficznym Uniwersytetu Petersburskiego. W styczniu 1915 został powołany do armii carskiej, został ranny, po demobilizacji zatrudniony w archiwum Narodowego Komisariatu Oświaty (Наркомпрос), potem w sekretariacie redakcji „Literatury Światowej” (Всемирная литература). Na początku lat dwudziestych XX wieku został członkiem grupy „Braci Serafiońskich”.
Został członkiem zarządu Wszechrosyjskiego Związku Pisarzy (1925), prezesem oddziału leningradzkiego Związku Pisarzy (1929-1932) i członkiem zarządu Związku Pisarzy ZSRR (1934-1954). Był autorem wielu powieści.
Bibliografia.
Źródła w języku rosyjskim

</doc>
<doc id="1995784" url="https://pl.wikipedia.org/wiki?curid=1995784" title="Stypulacja pretorska">
Stypulacja pretorska

Stypulacja pretorska - środek ochrony pozaprocesowej w prawie rzymskim. Stypulacja miała formę ustnej umowy, zawartej przy użyciu ściśle określonych formułek. Stosowano ją głównie po to by jedna ze stron, przymuszona wcześniej przez pretora, zagwarantowała jakąś czynność procesową drugiej. Sankcją za złamanie przyrzeczenia była zapłata określonej sumy pieniężnej. Typowe przypadki wymagające obowiązkowej stypulacji zapowiadał pretor w edykcie.

</doc>
<doc id="1995790" url="https://pl.wikipedia.org/wiki?curid=1995790" title="Coloni FC188">
Coloni FC188

Coloni FC188 – samochód Formuły 1 zespołu Coloni, zaprojektowany przez Roberto Oriego i uczestniczący w niej w sezonach 1988–1989. Sponsorem zespołu była firma Himont, a w 1989 roku także LPR.
Samochód był bardzo podobny do poprzednika (FC187), ale mimo to na początku sezonu 1988 nowy kierowca zespołu, Gabriele Tarquini, kwalifikował się regularnie, a w Grand Prix Kanady zajął najwyższe w historii startów Coloni w Formule 1, ósme miejsce. Jednakże ze względu na brak pieniędzy prowadzono bardzo mało prac rozwojowych nad samochodem, więc wyniki pogarszały się.
W sezonie 1989 wystawiono dwa samochody - dla Roberto Moreno i Pierre-Henri Raphanela. Do Grand Prix Stanów Zjednoczonych włącznie kierowcy ścigali się modelem 188B, czyli ulepszoną wersją modelu 188, która de facto pojawiła się już podczas Grand Prix Włoch 1988. Samochód był trudny w prowadzeniu i przeciętnie około 20 km/h wolniejszy od konkurencyjnych bolidów, ale mimo to do Grand Prix Monako zakwalifikowali się obaj kierowcy Coloni; był to jedyny wyścigiem Formuły 1 w historii Coloni, w którym wystartowały oba samochody tego zespołu. Ostatni wyścig, w którym startował model FC188B, to Grand Prix Węgier.

</doc>
<doc id="1995798" url="https://pl.wikipedia.org/wiki?curid=1995798" title="Sant Cugat del Vallès">
Sant Cugat del Vallès

Sant Cugat del Vallés – miasto w północno-wschodniej Hiszpanii, w Katalonii w comarce Vallès Occidental, położone nieopodal Barcelony, między górami Serra de Collserola i Serra de Galliners.

</doc>
<doc id="1995800" url="https://pl.wikipedia.org/wiki?curid=1995800" title="Cerkiew Zaśnięcia Matki Bożej w Kenai">
Cerkiew Zaśnięcia Matki Bożej w Kenai

Cerkiew Zaśnięcia Matki Bożej – prawosławna cerkiew w Kenai, w dekanacie Kenai diecezji Alaski Kościoła Prawosławnego w Ameryce.
Historia.
Cerkiew została wzniesiona w latach 1895–1906 z funduszy przekazanych przez Świątobliwy Synod Rządzący Rosyjskiego Kościoła Prawosławnego, na potrzeby działającej od 1845 parafii pod tym samym wezwaniem.
W 1970 została wpisana do rejestru zabytków, zaś osiem lat później – gruntownie wyremontowana zewnętrznie.
Architektura.
Cerkiew jest całkowicie wzniesiona z drewna, w stylu cerkwi regionu pskowskiego. Wejście do obiektu prowadzi przez kwadratowy przedsionek, ponad którym wznosi się dzwonnica. Ponad drzwiami do cerkwi znajduje się drewniany daszek. Ostatnia kondygnacja dzwonnicy jest ośmioboczna, zwieńczona cebulastą, malowaną na błękitno kopułą z krzyżem. Na planie kwadratu wzniesiona jest również jedyna nawa cerkwi, zwieńczona podobnie skonstruowaną kopułą. Okna cerkwi są kwadratowe, zaś z zewnątrz obiekt malowany jest na biało.

</doc>
<doc id="1995802" url="https://pl.wikipedia.org/wiki?curid=1995802" title="Missio in possessionem">
Missio in possessionem

Missio in possessionem", "missiones - środek ochrony pozaprocesowej w prawie rzymskim. "Missiones" polegało na wprowadzeniu wierzyciela mocą pretora do części ("missio in rem") lub całości ("missio in bona") majątku dłużnika. Czynność ta następowała w dwóch fazach. Pierwsza, służyła do wywierania nacisku na opornego. Wierzyciel w tym czasie zabezpieczał sobie zachowanie cudzego majątku. Jeżeli to nie wywarło pożądanego skutku przystępowano do drugiej fazy. Pretor upoważniał wierzyciela do sprzedaży zajętych dóbr i zaspokojenia w ten sposób roszczeń, albo zezwalał mu na przejęcie zajętej rzeczy na własność.

</doc>
<doc id="1995803" url="https://pl.wikipedia.org/wiki?curid=1995803" title="Parafia Zaśnięcia Matki Bożej w Kenai">
Parafia Zaśnięcia Matki Bożej w Kenai

Parafia Zaśnięcia Matki Bożej – parafia prawosławna w Kenai. Jedna z 9 parafii tworzących dekanat Kenai diecezji Alaski Kościoła Prawosławnego w Ameryce.
Historia.
Parafię w Kenai założył w 1845 ihumen Nikołaj Militow. Cztery lata później w miejscowości wzniesiono pierwszą cerkiew parafialną. W 1859 według danych rosyjskiej misji prawosławnej na Aleutach i Alasce w okolicach Kenai żyło już 1432 ochrzczonych rdzennych mieszkańców. W 1895 Świątobliwy Synod Rządzący Rosyjskiego Kościoła Prawosławnego przekazał 400 dolarów na potrzeby budowy nowej świątyni, która istnieje do naszych czasów. W 1906 została ona poświęcona.
Przy parafii działa szkoła niedzielna.

</doc>
<doc id="1995805" url="https://pl.wikipedia.org/wiki?curid=1995805" title="Missiones">
Missiones



</doc>
<doc id="1995806" url="https://pl.wikipedia.org/wiki?curid=1995806" title="Caju">
Caju

Caju, właśc. Alfredo Gottardi (ur. 14 stycznia 1915 w Kurytybie, zm. 24 kwietnia 2001 tamże) – brazylijski piłkarz występujący podczas kariery na pozycji bramkarza.
Kariera klubowa.
Całą karierę piłkarską spędził w Athletico Paranaense z rodzinnej Kurytyby. W Athletico Paranaense grał w latach 1933–1950 rozegrawszy 620 spotkań. Z Athletico Paranaense sześciokrotnie zdobył mistrzostwo Stanu Parana – Campeonato Paranaense w: 1934, 1936, 1940, 1943, 1945 i 1949 roku.
Kariera reprezentacyjna.
W reprezentacji Brazylii Caju zadebiutował 14 stycznia 1942 w meczu z reprezentacją Chile podczas Copa América 1942, na którym Brazylia zajęła trzecie miejsce. Na tym turnieju wystąpił w sześciu meczach z: Chile, Argentyną, Peru, Urugwajem, Ekwadorem i Paragwajem.
Mecz z reprezentacją Paragwaju był ostatnim w reprezentacji.

</doc>
<doc id="1995807" url="https://pl.wikipedia.org/wiki?curid=1995807" title="QantasLink">
QantasLink

QantasLink – australijska regionalna linia lotnicza z siedzibą w Sydney, należąca do linii Qantas. Jest głównym konkurentem Regional Express Airlines.

</doc>
<doc id="1995809" url="https://pl.wikipedia.org/wiki?curid=1995809" title="Copa Libertadores 2010/Runda wstępna">
Copa Libertadores 2010/Runda wstępna

Runda wstępna Copa Libertadores 2010

</doc>
<doc id="1995811" url="https://pl.wikipedia.org/wiki?curid=1995811" title="Tenth Dimension">
Tenth Dimension

Tenth Dimension – drugi studyjny album brytyjskiej heavy metalowej formacji BLAZE, wydany 15 stycznia 2002 roku nakładem wytwórni Steamhammer.

</doc>
<doc id="1995812" url="https://pl.wikipedia.org/wiki?curid=1995812" title="Mikołaj Bartłomiej Tarło">
Mikołaj Bartłomiej Tarło



</doc>
<doc id="1995816" url="https://pl.wikipedia.org/wiki?curid=1995816" title="Iain Duncan Smith">
Iain Duncan Smith

Iain Duncan Smith (ur. 9 kwietnia 1954 w Edynburgu), brytyjski polityk. W latach 2001–2003 lider Partii Konserwatywnej i Opozycji. W gabinecie Davida Camerona minister pracy i emerytur (2010–2016).
Wczesne lata życia.
Jest synem oficera RAF-u z czasów II wojny światowej W.G.G. Duncana Smitha i Pameli, baleriny. Duncan Smith odebrał wykształcenie w szkole marynarski HMS "Conway", gdzie grał w szkolnej drużynie rugby. Następnie uczęszczał do Royal Military Academy w Sandhurst. Jako nastolatek przeszedł na katolicyzm. W 1975 rozpoczął służbę wojskową w Scots Guards. W jej szeregach służył przez 6 lat, m.in. w Rodezji i Irlandii Północnej.
Po wystąpieniu z wojska zapisał się do Partii Konserwatywnej i rozpoczął pracę w General Electric Company (1981). W 1982 poślubił Elizabeth Fremantle, córkę lorda Cottesloe. Doczekał się z nią czworga dzieci.
Początki kariery politycznej.
W 1987 startował bez powodzenia w zdominowanym przez laburzystów okręgu Bradford West. W 1992 uzyskał mandat parlamentarny z okręgu Chingford, zastępując w tym okręgu Normana Tebbita. Od 1997 r. reprezentuje okręg wyborczy Chingford and Woodford Green.
Jako eurosceptyk często sprzeciwiał się poczynaniom konserwatywnego gabinetu Johna Majora. Po porażce w wyborach parlamentarnych w 1997 lider Opozycji William Hague powołał go do gabinetu cieni jako ministra zabezpieczenia socjalnego. W 1999 został opozycyjnym ministrem obrony. Kiedy po porażce w wyborach 2001 do dymisji podał się Hague, Duncan Smith został wybrany na nowego lidera Partii Konserwatywnej. Poparcia udzieliła mu m.in. była premier Margaret Thatcher.
Na czele Partii Konserwatywnej.
Duncan Smith nie sprawdził się jako przywódca. Deputowani zarzucali mu, że nie potrafił przywrócić konserwatystom wiary w zwycięstwo w kolejnych wyborach oraz brak charyzmy. Ponadto w 2002 dziennikarz Michael Crick ogłosił, że Duncan Smith skłamał w swoim CV, twierdząc iż ukończył studia na Uniwersytecie w Perugii, podczas gdy w rzeczywistości uczęszczał na Uniwersytet dla Cudzoziemców w Perugii, który w tym czasie nie przyznawał tytułów naukowych. Rok później ten sam dziennikarz ujawił, że lider torysów płacił z pieniędzy publicznych swojej żonie, która nie wykonywała żadnej pracy w jego sekretariacie.
W 2002 Duncan Smith próbował zmienić swój wizerunek i przedstawić się wyborcom i członkom partii jako silny przywódca, ale te próby nie przyniosły zamierzonego efektu. W 2003 grupa konserwatywnych deputowanych zaczęła domagać się głosowania nad wotum nieufności dla swojego lidera. Duncan Smith odmówił podania się do dymisji i 29 października 2003 doszło do głosowania. Za wotum nieufności opowiedziało się 90 deputowanych, przeciw było 75. Duncan Smith zrezygnował ze stanowiska 8 dni później, kiedy nowym liderem został Michael Howard.
Dalsza kariera.
Po utracie stanowiska Duncan Smith założył centroprawicowy think tank "Centre for Social Justice". Kiedy liderem konserwatystów został David Cameron, Duncan Smith rychło stał się jednym z jego najważniejszych doradców w kwestiach gospodarczych. W 2007 nawoływał do wycofania wojsk brytyjskich z Afganistanu i skoncentrowania militarnych wysiłków w Iraku. Duncan Smith jest zwolennikiem kary śmierci oraz przeciwnikiem aborcji i adopcji dzieci przez pary homoseksualne.
W 2010 Partia Konserwatywna wygrała wybory parlamentarne i utworzyła koalicyjny rząd z Liberalnymi Demokratami. Duncan Smith objął w nim stanowisko ministra pracy i emerytur. Zachował ten urząd również po wyborach z 2015 roku, w których konserwatyści zdobyli samodzielną większość. Był ministrem do 18 marca 2016. Zastąpił go Stephen Crabb.

</doc>
<doc id="1995817" url="https://pl.wikipedia.org/wiki?curid=1995817" title="Mikołaj Tarło">
Mikołaj Tarło

 

</doc>
<doc id="1995818" url="https://pl.wikipedia.org/wiki?curid=1995818" title="Celaeno">
Celaeno



</doc>
<doc id="1995821" url="https://pl.wikipedia.org/wiki?curid=1995821" title="Shenandoah (Iowa)">
Shenandoah (Iowa)

Shenandoah – miasto w Stanach Zjednoczonych, w stanie Iowa, w hrabstwie Fremont i Page. W 2000 liczyło 5564 mieszkańców.

</doc>
<doc id="1995822" url="https://pl.wikipedia.org/wiki?curid=1995822" title="Przanowscy">
Przanowscy



</doc>
<doc id="1995824" url="https://pl.wikipedia.org/wiki?curid=1995824" title="Cerkiew Znamieńska">
Cerkiew Znamieńska

Cerkiew Znamieńska, cs. Знаменская церковь – w Rosyjskim Kościele Prawosławnym potoczna nazwa cerkwi, której patronką jest Ikona Matki Bożej „Znak”. Podobnie Sobór Znamieński.

</doc>
<doc id="1995827" url="https://pl.wikipedia.org/wiki?curid=1995827" title="Tabor (Iowa)">
Tabor (Iowa)

Tabor – miasto w Stanach Zjednoczonych, w stanie Iowa, w hrabstwie Fremont i Mills. W 2000 liczyło 993 mieszkańców.

</doc>
<doc id="1995828" url="https://pl.wikipedia.org/wiki?curid=1995828" title="Coloni FC187">
Coloni FC187

Coloni FC187 – samochód Formuły 1 zespołu Coloni, zaprojektowany przez Roberto Oriego i uczestniczący w niej w sezonach 1987. Sponsorami zespołu byli Cast, Himont i Renzacci.
Model FC187 był pierwszym samochodem wystawionym przez Coloni w Formule 1. Napędzany przygotowanymi przez Novamotor jednostkami Ford Cosworth DFZ, zadebiutował w Grand Prix Włoch, a jego kierowcą był Nicola Larini. Ze względu na niedostateczne przygotowanie samochodu Larini nie zakwalifikował się. Zdołał jednak wystartować w Grand Prix Hiszpanii, na którym to wyścigu jednakże odpadł z powodu awarii zawieszenia.
Na modelu FC187 opierał się jego następca, FC188.

</doc>
<doc id="1995831" url="https://pl.wikipedia.org/wiki?curid=1995831" title="Silicon Messiah">
Silicon Messiah

Silicon Messiah – pierwszy studyjny album brytyjskiej grupy heavy metalowej BLAZE, wydany 22 maja 2000 roku nakładem wytwórni Steamhammer.

</doc>
<doc id="1995832" url="https://pl.wikipedia.org/wiki?curid=1995832" title="87 Pułk Piechoty (austro-węgierski)">
87 Pułk Piechoty (austro-węgierski)

Styryjski Pułk Piechoty Nr 87 (IR. 87) – pułk piechoty cesarskiej i królewskiej Armii.
Historia pułku.
Pułk został utworzony 1 stycznia 1883 roku w Grazu z trzech batalionów liniowych ("Linieninfanterieregiment") wyłączonych ze składu Pułków Piechoty Nr 7, 27 i 47 oraz Batalionu Strzelców Polnych Nr 35.
Okręg uzupełnień – Celje (niem. "Cilli").
Kolejnymi szefami pułku byli: FML Konstantin zu Hohenlohe-Schillingsfürst w latach 1883-1896, Julian Roszkowski w latach 1896-1897 i Freiherr von Succovaty w latach 1897-1918.
Kolory pułkowe: zielony morski ("meergrün"), guziki srebrne. Skład narodowościowy w 1914 roku 76% – Słoweńcy.
W latach 1903-1914 komenda pułku i wszystkie bataliony (z wyjątkiem I) stacjonowały w Puli, natomiast I batalion do 1914 stacjonował w Cejle, po czym został przeniesiony do Szkodry (wł. "Scutari") w Albanii.
W 1914 roku pułk wchodził w skład 55 Brygady należącej do 28 Dywizji Piechoty III Korpusu.
W czasie I wojny światowej pułk walczył z Rosjanami w końcu 1914 i na początku 1915 roku w Galicji. Największe straty pułk poniósł w drugiej połowie lutego 1915 roku w walkach w okolicach Koniecznej w gminie Ujście Gorlickie. Żołnierze pułku są pochowani m.in. na cmentarzach: Cmentarz wojenny nr 46 – Konieczna, Cmentarz wojenny nr 49 – Blechnarka, Cmentarz wojenny nr 53 – Czarne, Cmentarz wojenny nr 57 – Uście Gorlickie, Cmentarz wojenny nr 6 – Krempna, Cmentarz wojenny nr 217 – Januszkowice.
IV batalion walczył na froncie bałkańskim. Wchodził w skład 9 Brygady Górskiej należącej do 1 Dywizji Piechoty (XV Korpus 6 Armii).

</doc>
<doc id="1995833" url="https://pl.wikipedia.org/wiki?curid=1995833" title="Thurman (Iowa)">
Thurman (Iowa)

Thurman – miasto w Stanach Zjednoczonych, w stanie Iowa, w hrabstwie Fremont. W 2000 liczyło 236 mieszkańców.

</doc>
<doc id="1995838" url="https://pl.wikipedia.org/wiki?curid=1995838" title="Związek Polaków w Estonii">
Związek Polaków w Estonii

Związek Polaków w Estonii (ZPwE) – stowarzyszenie Polaków w Estonii założone w 1989 w Tallinnie, jest kontynuatorem Związku Narodowego Polaków w Estonii (1930–1940).

</doc>
<doc id="1995839" url="https://pl.wikipedia.org/wiki?curid=1995839" title="Linia 2 metra w Barcelonie">
Linia 2 metra w Barcelonie

Linia 2 metra w Barcelonie - linia metra w Barcelonie i Badalonie oznaczona kolorem fioletowym, o długości 13,7 km i 18 stacjach.

</doc>
<doc id="1995843" url="https://pl.wikipedia.org/wiki?curid=1995843" title="Grand Junction (Iowa)">
Grand Junction (Iowa)

Grand Junction – miasto w Stanach Zjednoczonych, w stanie Iowa, w hrabstwie Greene. Zgodnie ze spisem statystycznym z 2000 roku, miasto liczyło 964 mieszkańców.

</doc>
<doc id="1995844" url="https://pl.wikipedia.org/wiki?curid=1995844" title="Edgar González">
Edgar González

Edgar Daniel González Brítez (ur. 4 października 1979 w Asunción) – paragwajski piłkarz występujący najczęściej na pozycji środkowego pomocnika. Od 2009 roku zawodnik Alianzy, do którego jest wypożyczony z Estudiantes.
Kariera klubowa.
González rozpoczynał swoją karierę w Guaraní. Następnie grał też w Recolecie i Cerro Porteño. W 2007 roku podpisał kontrakt z argentyńskim Estudiantes La Plata. Tutaj, nie mając większych szans na grę, został wypożyczany do Olimpii, a także do peruwiańskiej Alianzy Lima.
Kariera reprezentacyjna.
W reprezentacji Paragwaju González zadebiutował w 2003 roku. Występował w kwalifikacjach do Mundialu 2006. Brał też udział w Copa América 2007.

</doc>
<doc id="1995846" url="https://pl.wikipedia.org/wiki?curid=1995846" title="Phoolan Devi">
Phoolan Devi

Phoolan Devi (hindi फूलन देवी, trl. "Phūlan Devī", znana jako "Królowa Bandytów"; ur. 10 sierpnia 1963, zm. 25 lipca 2001) – indyjska bandytka, przywódczyni oddziału . Po wyjściu z więzienia polityk i deputowana do indyjskiego parlamentu.
Młodość.
Urodziła się w niewielkiej wsi Gorha ka Purwa położonej w północnych Indiach, w miesiącu bhadrapada (sierpień-wrzesień) w roku 1963 (chociaż data ta nie jest pewna). Pochodziła z najniżej położonej w hierarchii dźati (kasty) mallahów, skupiającej rybaków i chłopów. Jej ojciec toczył spór o majątek ze swoim bratem Biharim. Po śmierci Bihariego rodzina Phoolan procesowała się z jego synem Majadinem. Gdy pewnej nocy Majadin ściął drzewo przeznaczone na posag Phoolan, ta zaatakowała go. Chcąc pozbyć się kłopotliwej kuzynki Majadin, gdy miała 11 lat, zaaranżował jej małżeństwo z trzykrotnie starszym od niej wdowcem o imieniu Putti Lal. Bita i gwałcona przez męża uciekła do rodzinnego domu, ale obawiająca się hańby rodzina zwróciła ją jednak mężowi. Ostatecznie została wygnana przez męża i w rodzinnej wsi stała się niechcianym wyrzutkiem; nie wolno jej było nawet korzystać z wioskowej studni. W 1979 roku oskarżona przez Majadina o kradzież została aresztowana; w więzieniu bito ją i gwałcono.
Wśród dakoitów.
Ostatecznie została sprzedana przez Majadina grasującej w okolicy wioski bandzie dakoitów pod dowództwem Babu Gujara. Gdy ten próbował zgwałcić Phoolan, został zabity przez swojego zastępcę, Wikrama. Wikram i Phoolan zostali kochankami i wspólnie dowodzili bandą. Banda wykastrowała Putti Lala i ciężko pobiła jego konkubinę oraz wymusiła na Majadinie zrzeczenie się majątku.
Gdy Wikram został zamordowany przez członków bandy, chcących pomścić śmierć poprzedniego przywódcy, Phoolan została zabrana do wsi Behmai, gdzie przez kilka tygodni była brutalnie gwałcona.
Własny oddział.
Udało jej się uciec z niewoli i założyła własny gang składający się z mallahów oraz muzułmanów. Banda dokonała wielu napadów rabunkowych w północnych i środkowych Indiach, zdobyte pieniądze oddając biednym, a także dokonując egzekucji na gwałcicielach. Imię Phoolan szybko stało się znane, a chłopi zaczęli uważać ją za inkarnację bogini Durgi.
14 lutego 1981 roku Phoolan wraz ze swoją bandą zaatakowała wieś Behmai, by zemścić się na swych dawnych oprawcach. Zastrzelone zostały 22 osoby. Wydarzenie to zyskało rozgłos pod nazwą "Masakry dnia św. Walentego". Była to największa masakra dokonana przez oddział dakoitów w historii współczesnych Indii. Za pojmanie Phoolan wyznaczono nagrodę w wysokości równej 10 tysiącom dolarów.
Uwięzienie i oswobodzenie.
W prowincji Uttar Pradesh 2000 policjantów ścigało bandę, do akcji włączono też helikoptery. Wyczerpana ucieczką przed pościgiem Phoolan poddała się pod koniec lutego 1983 roku. Bez procesu skazano ją na 11 lat więzienia.
Zwolniona za kaucją w 1994 roku dzięki wstawiennictwu ówczesnego premiera stanu Uttar Pradesh, Mulajama Singha Jadawa.
Działalność polityczna.
Premier stanu Uttar Pradesh Mulajam Singh Jadaw, zarazem przywódca lewicowej partii Samajwadi (Partii Socjalistów) i podobnie jak Phoolan pochodzący z niskiej dźati (kasty), zaproponował jej karierę polityczną. Na wolności Phoolan założyła ruch społeczny Eklavya Sena, walczący o prawa ludzi z niższych kast, zwłaszcza kobiet, m.in. poprzez zapewnienie dostępu do edukacji i naukę technik samoobrony. Walcząc o prawa biednych i wykluczonych zyskała sobie przydomek "pani Gandhi z Mirzapur".
W wyborach 1996 roku została wybrana deputowaną do indyjskiego parlamentu. W tym samym roku ukazała się spisana przez dziennikarkę Susan Lea i opracowana przez Marie Therese Cuny oraz Paula Rambali autobiografia Devi pt. "Ja, Phoolan Devi, królowa bandytów" (sama Devi była analfabetką). W 1999 roku ponownie wybrana do parlamentu.
Zginęła w zamachu 25 lipca 2001 roku, dokonanym w zemście za masakrę w Behmai.
Phoolan Devi w filmie.
W 1994 roku indyjski reżyser Shekhar Kapur nakręcił oparty na biografii Phoolan film "Bandit Queen".

</doc>
<doc id="1995848" url="https://pl.wikipedia.org/wiki?curid=1995848" title="Bracia Serafiońscy (Piotrogród)">
Bracia Serafiońscy (Piotrogród)

Bracia Serafiońscy (ros. Серапио́новы бра́тья, "Sierapionowy Bratja") – stowarzyszenie pisarzy (prozaików, poetów i krytyków literackich) utworzone w Piotrogrodzie 1 lutego 1921 roku. 
Stowarzyszenie przyjęło nazwę od cyklu nowel niemieckiego pisarza romantycznego Ernsta Theodora Amadeusa Hoffmanna pod tym samym tytułem. 
Członkami stowarzyszenia byli: Lew Łunc, Ilia Gruzdiew, Michaił Zoszczenko, Wieniamin Kawierin, Nikołaj Nikitin, Michaił Słonimski, Wiktor Szkłowski, Vladimir Pozner, Elżbieta Połońska, Konstantin Fiedin, Nikołaj Tichonow i Wsiewołod Iwanow. 
Stowarzyszenie deklarowało otwarcie swoją apolityczność. Stopniowo narastał nacisk ze strony jedynej legalnej Komunistycznej Partii Związku Radzieckiego. Część pisarzy podporządkowała się nakazom oficjalnej polityki kulturalnej, inni udali się na emigrację.

</doc>
<doc id="1995850" url="https://pl.wikipedia.org/wiki?curid=1995850" title="Paton (Iowa)">
Paton (Iowa)

Paton – miasto w Stanach Zjednoczonych, w stanie Iowa, w hrabstwie Greene. Zgodnie ze spisem statystycznym z 2000 roku, miasto liczyło 265 mieszkańców.

</doc>
<doc id="1995853" url="https://pl.wikipedia.org/wiki?curid=1995853" title="Rippey (Iowa)">
Rippey (Iowa)

Rippey – miasto w Stanach Zjednoczonych, w stanie Iowa, w hrabstwie Greene. Zgodnie ze spisem statystycznym z 2000 roku, miasto liczyło 319 mieszkańców.

</doc>
<doc id="1995854" url="https://pl.wikipedia.org/wiki?curid=1995854" title="Fonda (Iowa)">
Fonda (Iowa)

Fonda – miasto w Stanach Zjednoczonych, w stanie Iowa, w hrabstwie Pocahontas. Zgodnie ze spisem statystycznym z 2000 roku, miasto liczyło 648 mieszkańców.

</doc>
<doc id="1995859" url="https://pl.wikipedia.org/wiki?curid=1995859" title="Mieczysław Kamiński (samorządowiec)">
Mieczysław Kamiński (samorządowiec)

Mieczysław Adam Kamiński (ur. 1950 r. w Głuchołazach, zm. 12 listopada 2022) – polski samorządowiec, nauczyciel, burmistrz Bystrzycy Kłodzkiej w latach 1990–1994 i 1998–2002.
Życiorys.
Urodził się w 1950 r. w Głuchołazach, gdzie spędził dzieciństwo i wczesną młodość. Ukończył tamtejsze Liceum Ogólnokształcące im. Bolesława Chrobrego. Po ukończeniu studiów historycznych na Uniwersytecie Wrocławskim przeniósł się do Bystrzycy Kłodzkiej, gdzie pracował jako nauczyciel w miejscowych szkołach średnich. W latach 80. XX w. zaangażował się w działalność opozycyjną wstępując do NSZZ „Solidarność”. Był współorganizatorem bystrzyckiego Komitetu Obywatelskiego, z którego ramienia ubiegał się o mandat radnego w wyborach do rady miasta i gminy w 1990 r.
W tym samym roku, 18 czerwca, na drugim posiedzeniu nowo wybranej rady został wybrany na pierwszego niekomunistycznego burmistrza Bystrzycy Kłodzkiej. W tym czasie zaciągnięto pożyczkę bankową w wysokości 2,5 mld zł, wobec katastrofalnej sytuacji finansowej miasta. Ponadto uporządkowano sprawy własnościowe w gminie poprzez przeprowadzenie komunalizacji mienia. Z kolei pod koniec I kadencji, w maju 1994 r. podpisano umowę partnerską z Usti nad Orlicą. Był delegatem do sejmiku samorządowego województwa wałbrzyskiego oraz do Sejmiku Samorządu Krajowego.
W kolejnych wyborach samorządowych udało mu się ponownie zasiąść w radzie miejskiej, chociaż nie został ponownie wybrany na stanowisko burmistrza, przechodząc do opozycji. W 1998 r. został ponownie wybrany na burmistrza. Zaangażował się wtedy w odbudowę miasta po zniszczeniach dokonanych przez Powódź tysiąclecia. Z pozyskanych środków z Fundacji Współpracy Polsko-Niemieckiej wyremontowano fasadę bystrzyckiego ratusza oraz wiele kamienic na starówce. W 1999 r. oddano do użytku halę widowiskowo-sportową oraz wybudowano oczyszczalnię biologiczno-chemiczną.
Po utworzeniu w wyniku reformy administracyjnej Polski w 1999 r. powiatu kłodzkiego stanął na czele komitetu obywatelskiego domagającego się jego podziału i przywrócenia powiatu bystrzyckiego, zyskując poparcie władz samorządowych Związku Gmin Śnieżnickich. Pod koniec jego kadencji miasto przejęło odpowiedzialność za zadłużony bystrzycki szpital. W pierwszych bezpośrednich wyborach na burmistrza w 2002 r. zajął trzecie miejsce zdobywając 19,33% głosów. Następnie wycofał się z działalności samorządowej.

</doc>
<doc id="1995861" url="https://pl.wikipedia.org/wiki?curid=1995861" title="Fuencarral-El Pardo">
Fuencarral-El Pardo

Fuencarral-El Pardo – jeden z 21 dystryktów wchodzących w skład Madrytu. Znajduje się w północnej części miasta, a w jego obrębie wyznaczony jest obszar specjalnej ochrony ptaków.
Podział administracyjny.
"Fuencarral-El Pardo" dzieli się administracyjnie na 8 dzielnic:

</doc>
<doc id="1995863" url="https://pl.wikipedia.org/wiki?curid=1995863" title="Hit (album)">
Hit (album)

Hit – to trzeci album kompilacyjny Petera Gabriela. Wydany w 2003 r. był pierwszym od 11 lat albumem kompilacyjnym wydanym przez Gabriela oraz pierwszym, na którym znalazły się utwory nagrane po 1978 r. Został wydany w dwóch wersjach: brytyjskiej (UK) i amerykańskiej (US).
Lista utworów.
Wszystkie utwory napisane przez Petera Gabriela, wyjątki podane w nawiasach.

</doc>
<doc id="1995864" url="https://pl.wikipedia.org/wiki?curid=1995864" title="Forest City (Iowa)">
Forest City (Iowa)

Forest City – miasto w Stanach Zjednoczonych, w północnej części stanu Iowa, w hrabstwach Winnebago i Hancock. W 2000 roku, miasto liczyło 4414 mieszkańców.
Klimat.
Miasto leży w strefie klimatu kontynentalnego, wilgotnego, z gorącym latem, i surową zimą, należącego według klasyfikacji Köppena do strefy "Dfa". Średnia temperatura roczna wynosi 7,6°C, a opady 787,4 mm (w tym do 98,1 cm opadów śniegu). Średnia temperatura najcieplejszego miesiąca - lipca wynosi 22,6°C, natomiast najzimniejszego -9,6°C. Najniższa zanotowana temperatura wyniosła -37,8°C a najwyższa 42,2°C. Miesiącem o najwyższych opadach jest czerwiec o średnich opadach wynoszących 121,9 mm, natomiast najniższe opady są w styczniu i wynoszą średnio 22,9 mm.

</doc>
<doc id="1995867" url="https://pl.wikipedia.org/wiki?curid=1995867" title="Experience Expanded">
Experience Expanded



</doc>
<doc id="1995868" url="https://pl.wikipedia.org/wiki?curid=1995868" title="Fort Atkinson (Iowa)">
Fort Atkinson (Iowa)

Fort Atkinson – miasto w Stanach Zjednoczonych, w stanie Iowa, w hrabstwie Winneshiek. Zgodnie ze spisem statystycznym z 2000 roku, miasto liczyło 389 mieszkańców.

</doc>
<doc id="1995873" url="https://pl.wikipedia.org/wiki?curid=1995873" title="Fort Dodge (Iowa)">
Fort Dodge (Iowa)

Fort Dodge – miasto w Stanach Zjednoczonych, w stanie Iowa, w hrabstwie Webster, nad rzeką Des Moines. Zgodnie ze spisem statystycznym z 2000 roku, miasto liczyło 25.136 mieszkańców.
W mieście rozwinął się przemysł spożywczy, chemiczny oraz materiałów budowlanych.

</doc>
<doc id="1995874" url="https://pl.wikipedia.org/wiki?curid=1995874" title="Thuja sutchuenensis">
Thuja sutchuenensis

Thuja sutchuenensis (Franch.) – gatunek drzewa z rodziny cyprysowatych. Pochodzi z Chin, gdzie jest zagrożonym endemitem w okolicy Chongqing w Syczuanie.
Gatunek ten jest małym lub średnim drzewem, osiągającym wysokość 20 m, chociaż obecnie nie zanotowano okazów o takiej wysokości.
Pierwszy raz drzewo zostało udokumentowane przez francuskiego botanika Paula Guillaume'a Fargesa w 1892 i 1900 r. Od tamtego czasu nie spotykano drzew tego gatunku. Przypuszczano nawet, że gatunek całkowicie wyginął i w 1998 r. Międzynarodowa Unia Ochrony Przyrody (IUCN) nadała mu kategorię zagrożenia EW (wymarłe na wolności), a następnie EX (wymarły). W 1999 r. odkryto jednak ponownie niewielką liczbę okazów tego żywotnika w okolicy, w której jego występowanie zanotował Farges. Teren, na którym występuje "Thuja sutchuenensis", został objęty ochroną ze względu na obecność tego właśnie gatunku. Status zagrożenia gatunku zmienił się w 2003 r. na CR (krytycznie zagrożony), a w 2013 r. na EN (zagrożony).

</doc>
<doc id="1995875" url="https://pl.wikipedia.org/wiki?curid=1995875" title="Xherdan Shaqiri">
Xherdan Shaqiri

Xherdan Shaqiri (wym. []; ur. 10 października 1991 w Gnjilane) – szwajcarski piłkarz pochodzenia albańskiego, występujący na pozycji pomocnika w amerykańskim klubie Chicago Fire oraz w reprezentacji Szwajcarii.
Kariera klubowa.
Do Szwajcarii przybył jako dziecko. Grał początkowo w SV Augst i młodzieżowej drużynie FC Basel. Pierwszy profesjonalny kontrakt podpisał 2 stycznia 2009. W pierwszej drużynie zadebiutował w sezonie 2009/2010 12 lipca 2009 w meczu przeciwko FC St. Gallen na AFG Arena. 9 listopada zdobył swoją pierwszą bramkę w wygranym 4:1 meczu z Neuchâtel Xamax na St. Jakob-Park. W lutym 2012 podpisał kontrakt z Bayernem Monachium, który zaczął obowiązywać od 1 lipca tego roku. 8 stycznia 2015 z Bayernu przeniósł się do Interu Mediolan na zasadzie wypożyczenia. Inter wykupił Xherdana za 17 milionów euro. 11 sierpnia 2015 został zawodnikiem Stoke City.
13 lipca 2018 podpisał kontrakt z Liverpoolem. W swoim debiutanckim sezonie dla the Reds zdobył wicemistrzostwo Anglii z rekordowym dorobkiem 97 pkt oraz triumfował w Lidze Mistrzów. Debiut 28 lipca 2018 w meczu towarzyskim z Manchesterem United (wygrany 4:1) okrasił pięknym golem z przewrotki. Shaqiri został bohaterem rozgrywanego 16 grudnia 2018 ligowego meczu z Manchester United, w którym po wejściu z ławki rezerwowych zdobył dwa gole ustalając wynik 3:1. Wystąpił 7 maja 2019 w drugim meczu półfinałowym Ligi Mistrzów z Barceloną. Po przegranym tydzień wcześniej meczu 3:0 na Camp Nou razem z drużyną odrobił straty i Liverpool wygrał rewanżowe spotkanie na Anfield 4:0. Shaqiri asystował przy jednym z trafień Gini Wijnalduma. W sezonie 2018/2019 wystąpił w 30 meczach, zdobył 6 bramek i 5 asyst.
23 sierpnia 2021 dołączył do Olympique Lyon. Zawodnik podpisał trzyletni kontrakt.
Kariera reprezentacyjna.
W dorosłej reprezentacji zadebiutował 3 marca 2010 w meczu przeciwko Urugwajowi, wchodząc z ławki rezerwowych. 11 maja 2010 znalazł się w 23-osobowej kadrze Szwajcarii powołanej przez Ottmara Hitzfelda na mundial w RPA. 6 września 2011 w meczu Eliminacji Euro 2012 strzelił hat-tricka. Na Mistrzostwach Świata 2014 w Brazylii został 50. piłkarzem w historii, który podczas mundialu zdobył hat-tricka.
W eliminacjach do UEFA EURO 2016 zdobył cztery bramki, trzy w dwumeczu przeciwko reprezentacji Litwy oraz jedną w starciu z San Marino. Na samych mistrzostwach rozegrał cztery spotkania i zdobył jedną bramkę, w 1/8 finału z Polską. W eliminacjach Mistrzostw Świata 2018 zdobył jednego gola. Na samym turnieju w Rosji rozegrał 4 spotkania i raz wpisał się na listę strzelców w wygranym 2:1 meczu z Serbią. W 2019 wraz z reprezentacją wystąpił w finale Ligi Narodów, gdzie Szwajcaria zajęła 4. miejsce po porażce w półfinale 1:3 z Portugalią i meczu o 3. miejsce z Anglią (0:0) po rzutach karnych 6:5.

</doc>
<doc id="1995876" url="https://pl.wikipedia.org/wiki?curid=1995876" title="Scranton (Iowa)">
Scranton (Iowa)

Scranton – miasto w Stanach Zjednoczonych, w stanie Iowa, w hrabstwie Greene. Zgodnie ze spisem statystycznym z 2000 roku, miasto liczyło 604 mieszkańców.

</doc>
<doc id="1995877" url="https://pl.wikipedia.org/wiki?curid=1995877" title="Metro w Kantonie">
Metro w Kantonie

Metro w Kantonie – system metra w mieście Kanton ("Guangzhou"), w prowincji Guangdong, w Chinach. Zarządzany jest przez państwowe przedsiębiorstwo Guangzhou Metro Corporation. Pod koniec 2019 roku system ten miał długość 514 km i był trzecią, po Pekinie i Szanghaju, najdłuższą tego typu siecią w Chinach. Z 14 linii metra w 2019 roku korzystało dziennie średnio 9,06 mln pasażerów. 
Historia.
Początki.
Plan budowy pierwszej linii metra został zatwierdzony w 1989 roku, zaś budowę rozpoczęto w 1993 roku. Część linii nr 1 oddano do użytku w dniu 28 czerwca 1997 roku, zaś całą trasę o długości 18,5 km, łączącą z systemem metra dworzec wschodni, otwarto pod koniec czerwca 1999 roku. W następnym roku rozpoczęto budowę drugiej linii metra, którą uruchomiono pod koniec 2002 roku. Na koniec 2004 roku system metra w mieście posiadał 2 linie o łącznej długości 37 km, które przewoziły dziennie średnio 450 000 pasażerów.
Przygotowania do Igrzysk Azjatyckich.
W związku z wybraniem miasta Kanton jako gospodarza Igrzysk Azjatyckich w 2010 roku przyjęto plan, który zakładał posiadanie 9 linii metra do 2010 roku. Pod koniec 2005 roku oddano do użytku linię nr 3, zaś w połowie kolejnego roku linię nr 4. W 2008 roku cztery linie metra miały łączną długość 116 km i przewoziły 1,8 miliona pasażerów dziennie. Pod koniec 2009 roku uruchomiono linię nr 5 o długości 32 km, na trasie której znajduje się dworzec centralny, obsługujący koleje dużych prędkości. W okresie od września do listopada 2010 roku ukończono szereg projektów: oddano do użytku pierwszą automatyczną linię metra (Zhujiang New Town Automated People Mover System, w skrócie APM) o długości 4 km, otwarto linię Guangfo, która połączyła system metra z sąsiednim miastem Foshan oraz z końcowej części linii nr 2 na wschód od stacji Changgang, utworzono linię nr 8 (którą dodatkowo rozszerzono na zachód), zaś linię nr 2 przedłużono do stacji Guangzhou Południe. Od dnia 1 listopada 2010 roku z okazji zaplanowanych imprez sportowych władze miasta wprowadziły darmowe przejazdy metrem przez kolejne 30 dni robocze, jednak już w dniu 7 listopada 2010 roku odwołały swoją decyzję z uwagi na znaczny przyrost ilości pasażerów, w liczbie prawie 8 mln dziennie, uniemożliwiający normalne funkcjonowanie metra. Pod koniec 2010 roku sieć metra w Kantonie osiągnęła długość 236 km. 
Dalszy rozwój.
Kolejną nową linię, oznaczoną numerem 6, oddano do użytku pod koniec 2013 roku. W kwietniu 2014 roku władze miejskie ogłosiły program, obejmujący inwestycje w wysokości 200 miliardów CNY na 19 projektów dotyczących rozbudowy istniejącej sieci metra. Wraz z uruchomieniem nowej linii nr 7 pod koniec 2016 roku, system metra w Kantonie miał długość 308,7 km. Na początku 2017 roku ruszyły prace nad budową pierwszej linii-pętli, która będzie oznaczona numerem 11, zaś ukończenie prac zaplanowano na 2022 rok. W dniu 28 czerwca 2017 roku oddano do użytku na linii nr 1 wagony przeznaczone wyłącznie dla kobiet, które są dostępne w pociągach kursujących w godzinach szczytu. Według ogłoszonego w 2017 roku kolejnego programu rozbudowy infrastruktury kolejowej, postanowiono zainwestować do 2023 roku około 220 miliardów CNY w 10 projektów, które łącznie mają wydłużyć system metra w Kantonie do prawie 800 km. Po uruchomieniu pod koniec 2017 roku wydłużenia linii nr 4 oraz trzech nowych linii: nr 9 mającą na swojej trasie dworzec północny, a także nr 13 i 14 (część linii nazywaną Knowledge City), system metra w Kantonie w dniu 31 grudnia 2017 roku po raz pierwszy przewiózł 10 mln pasażerów w ciągu jednego dnia. Pod koniec grudnia 2018 roku, oddano do użytku nową linię nr 21 oraz odnogę linii nr 14, na której pociągi mogą jeździć z prędkością 120 km/h. Po oddaniu 20 grudnia 2019 roku do użytku drugiej części linii nr 21, długość systemu metra przekroczyła 500 km. W trakcie budowy są nowe linie o numerach 10, 12, 18 i 22 oraz pierwsza pętla w systemie o numerze 11 
Linie.
W lutym 2020 roku metro w Kantonie liczyło 14 linii, w tym jedną automatyczną - APM, w trakcie budowy były linie o numerach 10, 11, 12, 18 i 22. 

</doc>
<doc id="1995880" url="https://pl.wikipedia.org/wiki?curid=1995880" title="Fredonia (Iowa)">
Fredonia (Iowa)

Fredonia – miasto w Stanach Zjednoczonych, w stanie Iowa, w hrabstwie Louisa. Zgodnie ze spisem statystycznym z 2000 roku, miasto liczyło 251 mieszkańców.

</doc>
<doc id="1995881" url="https://pl.wikipedia.org/wiki?curid=1995881" title="Alive in Poland">
Alive in Poland

Alive in Poland – to koncertowy album brytyjskiej grupy heavy metalowej o nazwie Blaze Bayley. Koncert został nagrany podczas występu na festiwalu Metalmania 2007 w dniu 24 marca 2007 roku w katowickiej hali widowiskowej "Spodek". Wydawnictwo ukazało się 27 lipca 2007 roku za pośrednictwem wytwórni Soulfood Music Distribution GmbH.

</doc>
<doc id="1995883" url="https://pl.wikipedia.org/wiki?curid=1995883" title="Wincenty Łopaciński">
Wincenty Łopaciński

Wincenty Franciszek Łopaciński (ur. 3 października 1886 w Warszawie, zm. 22 kwietnia 1939 tamże) – polski historyk, archiwista, w latach 1922–1924 kierownik Archiwum Wojskowego.
Życiorys.
Urodził się jako syn Tomasza, farmaceuty i Julianny z Guzowskich. Maturę zdał w 1906 w Warszawie w gimnazjum Chrzanowskiego. W latach 1906–1910 studiował historię na Uniwersytecie Jagiellońskim. W 1913, na podstawie pracy "Pierwszy okres wojny polsko-rosyjskiej 1831, jej charakter i znaczenie w dziejach powstania listopadowego" uzyskał tytuł doktora. 
Od 1915 pracował jako nauczyciel historii w gimnazjach warszawskich. W 1917 został referentem w Departamencie Spraw Politycznych Tymczasowej Rady Stanu, a od kwietnia do sierpnia tego roku był sekretarzem Komisji Archiwalnej Tymczasowej Rady Stanu. Od 1 kwietnia 1918 pracował w Wydziale Archiwów Państwowych Ministerstwa Wyznań Religijnych i Oświecenia Publicznego jako archiwista objazdowy. Pod koniec października 1918 r. wraz ze Stefanem Ehrenkreutzem miał czuwać w Lublinie nad zakończeniem kwestii rewindykacji archiwów, będących w gestii austro-węgierskiej, lecz upadek podczas tych negocjacji władz okupacyjnych spowodował bezproblemowe przejęcie tych akt. Następnie kierował referatem archiwów prowincjonalnych. Zajmował się organizowaniem sieci archiwalnej oraz wizytował archiwa już istniejące. Był także sekretarzem Rady Archiwalnej w latach 1918–1922. 
Uważany za eksperta od budownictwa archiwalnego nadzorował prace związane z projektem (niezrealizowanym) budowy gmachu centralnego archiwum w Warszawie, podczas wyjazdów studyjnych do krajów europejskich badał też urządzenia techniczne tamtejszych archiwów.
W 1926 został dyrektorem Archiwum Oświecenia Publicznego w Warszawie, które pod jego energicznym kierownictwem przekształciło się ważną placówkę archiwalno-naukową. 
Wincenty Łopaciński uczestniczył w kilku akcjach rewindykacyjnych, głównie z ZSRR. Razem z Adamem Moraczewskim porządkował Archiwum Potockich w Jabłonnie. 
Położył duże zasługi jako sekretarz redakcji Archeionu, sam redagował dział „Kronika”, potem „Sprawozdania archiwów”, publikował też materiały do dziejów archiwów oraz sprawozdania z wyjazdów zagranicznych. Wykładał też na kursach archiwalnych. Działał w towarzystwach naukowych. 
Był żonaty z Heleną Gadomską (od 1921), nie miał dzieci.
Zmarł 22 kwietnia 1939 w Warszawie w tragicznych okolicznościach. Został pochowany na cmentarzu Powązkowskim (kwatera 194-1-2,3).
Linki zewnętrzne.
 

</doc>
<doc id="1995884" url="https://pl.wikipedia.org/wiki?curid=1995884" title="Fremont (Iowa)">
Fremont (Iowa)

Fremont – miasto w Stanach Zjednoczonych, w stanie Iowa, w hrabstwie Mahaska. Zgodnie ze spisem statystycznym z 2000 roku, miasto liczyło 704 mieszkańców.

</doc>
<doc id="1995886" url="https://pl.wikipedia.org/wiki?curid=1995886" title="Clement J. Zablocki">
Clement J. Zablocki

Clement John Zablocki (ur. 18 listopada 1912, zm. 3 grudnia 1983) – amerykański polityk polskiego pochodzenia, członek Partii Demokratycznej.
Członek senatu stanu Wisconsin od 1942. Deputowany do Izby Reprezentantów od 1948. Przewodniczący parlamentarnej Komisji Spraw Zagranicznych od 1977 do śmierci.

</doc>
<doc id="1995888" url="https://pl.wikipedia.org/wiki?curid=1995888" title="Szymon h. Gozdawa (biskup płocki)">
Szymon h. Gozdawa (biskup płocki)



</doc>
<doc id="1995889" url="https://pl.wikipedia.org/wiki?curid=1995889" title="Kościół Podwyższenia Krzyża Świętego w Jeleniej Górze">
Kościół Podwyższenia Krzyża Świętego w Jeleniej Górze

Kościół pw. Podwyższenia Krzyża Świętego w Jeleniej Górze (dawniej: Kościół Łaski Pod Krzyżem Chrystusa, Kościół Garnizonowy) – dawny ewangelicki kościół łaski, po II wojnie światowej i wysiedleniu ludności niemieckiej przejęty przez państwo i przekazany Kościołowi katolickiemu. Znajduje w Jeleniej Górze przy ulicy 1 Maja.
Otoczony jest parkiem z 19 kaplicami grobowymi patrycjatu miejskiego powstałymi w latach 1717–1770 tj. okresie ożywionego handlu lnem. 
Historia.
Okres ewangelicki.
Kościół Łaski Pod Krzyżem Chrystusa był największym spośród sześciu luterańskich Kościołów Łaski. Ukończenie budowy zlecono do 1709 roku. Architektem świątyni był Martin Frantz, który zaprojektował kościół w stylu barokowym na planie krzyża greckiego z płaską kopułą w centrum otoczoną czterema wieżyczkami wzorowany na kościele Katarzyny Wazówny w Sztokholmie. Tuż po wybudowaniu długość razem z pomieszczeniem na zakrystię wynosiła około 74 metry, a wysokość, łącznie z krzyżem na szczycie kopuły – 57 metrów. Świątynia otrzymała bogate wyposażenie wnętrza, na które składają się m.in. freski w nawie głównej pędzla Felixa Antona Schefflera, freski Johanna Franza Hoffmanna w sklepieniu kopuły i nawach poprzecznych.
Stojąca na skrzyżowaniu naw ambona, ufundowana przez Melchiora Bertholda, została wykonana z jednego bloku piaskowca w 1717 roku. Ołtarz został wybudowany w 1727 roku i ma charakter budowli jednokondygnacyjnej. Nad nim mieści się, wybudowany również w 1727 roku prospekt organowy, będący pozostałością po organach Michaela Rodera z Berlina, a za nim organy z 1905 roku (wybudowane przez świdnicką firmę Schlag &amp; Söhne), które obecnie posiadają 4571 piszczałek, podzielonych pomiędzy 3 manuały i pedał oraz pokaźną sekcję perkusyjną (dzwonki oraz Pauken). 
Kościół posiada 4020 miejsc siedzących, drugie tyle osób może stać. W 1745 roku w kościół uderzył piorun, co spowodowało zerwanie liny podtrzymującej „daszek” ambony, który spadając zabił pastora wygłaszającego kazanie (na południowej elewacji świątyni jest zachowane epitafium pastora z wizerunkiem pioruna uderzającego w ambonę).
16 listopada 1806 spłonęły dach, wieże i kopuła kościoła. Zniszczenia usuwano do 1811 roku.
Okres katolicki.
Po II wojnie światowej i wysiedleniu ludności niemieckiej kościół został przejęty przez państwo i przekazany Kościołowi katolickiemu. 

</doc>
<doc id="1995890" url="https://pl.wikipedia.org/wiki?curid=1995890" title="Fruitland (Iowa)">
Fruitland (Iowa)

Fruitland – miasto w Stanach Zjednoczonych, w stanie Iowa, w hrabstwie Muscatine. Zgodnie ze spisem statystycznym z 2000 roku, miasto liczyło 703 mieszkańców.

</doc>
<doc id="1995891" url="https://pl.wikipedia.org/wiki?curid=1995891" title="Precious Moments">
Precious Moments

Precious Moments – album studyjny Jermaine'a Jacksona, drugi wydany przez artystę w wytwórni Arista. Główną tematyką piosenek jest miłość. 

</doc>
<doc id="1995892" url="https://pl.wikipedia.org/wiki?curid=1995892" title="155 mm armata dalekonośna wz. 40">
155 mm armata dalekonośna wz. 40

Armata 155 mm wz. 40 – prototyp polskiej armaty dalekonośnej, zbudowany w 1938 roku.
Polska armia przed wybuchem II wojny światowej nie posiadała artylerii dalekosiężnej. Od lat dwudziestych potrzeba wyposażenia armii w takie działa była zauważana w prasie wojskowej. W roku 1928 sztab główny przedstawił parametry potrzebnego działa. Miało ono mieć donośność do 20 km, kaliber 155 mm, masę do 5 ton i trakcję motorową.
Pod koniec lat dwudziestych poszukiwano ofert kupna dział dalekonośnych. Uwagę polskiej armii przyciągnęła armata Škody kalibru 149,1 mm. Umowę na dostawę armat miano podpisać w roku 1930, nie doszło do tego z przyczyn kryzysu ekonomicznego.
W 1936 na posiedzeniu KSUS powrócił temat armat dalekonośnych. Jako że najmłodsze konstrukcje zagraniczne pochodziły z 1928, postanowiono oprzeć się na własnej produkcji.
Budowa.
Pierwotnie planowano umieścić armatę na podstawie moździerza 220 mm wz. 32. Pomysł zarzucono z powodu jego niepraktyczności. Decyzja o rozpoczęciu budowy armaty zapadła 19 sierpnia 1936. Budowa odbywała się w Zakładach Starachowickich przy udziale innych krajowych firm. Jednakże budowę lufy zlecono szwedzkiej firmie Bofors.
10 maja 1937 podpisano zamówienie na prototyp. W tym roku została też opracowana amunicja. W styczniu 1938 przeprowadzono pierwsze próby poligonowe w Brześciu nad Bugiem. Uzyskano zasięg strzału 19 kilometrów przy niskim rozrzucie 500 metrów. W następnej próbie najdalszy zasięg 27,3 km.
Armata była gotowa w listopadzie 1938 roku. Przy próbach marszowych prędkość określono na 21 km/h, na błotnistych drogach terenowych tylko 2 km/h. Departament artylerii przyjął armatę na uzbrojenie Wojska Polskiego zaznaczając, że armata ma lepsze parametry od dział francuskich.
Ciągnik C7P miał zbyt słabe parametry do holowania armat. Nasunęła się konieczność skonstruowania nowego ciągnika.
Konstrukcja.
Lufa składała się z rury rdzeniowej, nasady i płaszcza połączonych ze sobą. Posiadała hamulec wylotowy. Kołyska miała łuki zębate pozwalające na regulację kąta podniesienia. Oporopowrotnik był hydropneumatyczny. Armata posiadała koła tarczowe o obręczach gumowych, pustakowych.

</doc>
<doc id="1995893" url="https://pl.wikipedia.org/wiki?curid=1995893" title="Alexandre Kojève">
Alexandre Kojève

Alexandre Kojève (Александр Владимирович Кожевников, Aleksandr Władimirowicz Kożewnikow; ur. 11 maja 1902 w Moskwie, zm. 4 czerwca 1968 w Brukseli) – francuski filozof i polityk, którego seminarium o Heglu, prowadzone w latach trzydziestych w Paryżu, ukształtowało kolejne pokolenia francuskich filozofów; uczęszczali na nie m.in.: Raymond Queneau, Georges Bataille, Maurice Merleau-Ponty, André Breton, Jacques Lacan i Raymond Aron. Jest autorem jednej z najbardziej wpływowych XX-wiecznych wykładni filozofii heglowskiej. Czerpał inspiracje m.in. z filozofii Marksa, Heideggera, myśli religijnej. Głosił tezę o końcu historii.
Życiorys.
Urodzony w 1902 r. w Moskwie jako Aleksandr Kożewnikow, pochodził z zamożnej rodziny. Jego wujem był malarz Wassily Kandinsky. Po rewolucji wyjechał z Rosji w 1920 r. Studiował filozofię w Niemczech, a po ukończeniu edukacji przeprowadził się do Francji. W nowym kraju zmienił nazwisko na Kojève. W latach 1933–1939 wykładał na paryskiej École Pratique des Hautes Études.
W latach 1930. był admiratorem polityki Stalina, choć jednocześnie zdawał sobie sprawę z brutalności władzy radzieckiej. Kojève uważał politykę uprzemysłowienia ZSRR za etap pośredni w transformacji Rosji w nowoczesne państwo. Jest autorem pojęcia "końca historii", które zaadoptował i spopularyzował Francis Fukuyama.
Od 1945 r. do śmierci w roku 1968 Kojève pełnił szereg funkcji w departamencie handlu francuskiego ministerstwa gospodarki, począwszy od funkcji tłumacza aż po prowadzenie negocjacji międzynarodowych. Wraz z Bernardem Clappierem z ministerstwa gospodarki oraz Olivierem Wormserem z ministerstwa spraw zagranicznych miał duży wpływ na kształtowanie polityki francuskiej. Kojève miał duże zasługi dla procesu negocjacji traktatów rzymskich, przyczynił się do przełamania tendencji protekcjonistycznych i utworzenia europejskiego wspólnego rynku.
Odznaczony orderem Legii Honorowej.
W 1999 r. francuski dziennik "Le Monde" opublikował artykuł, wskazujący, iż Kojève mógł być agentem sowieckiego wywiadu.

</doc>
<doc id="1995895" url="https://pl.wikipedia.org/wiki?curid=1995895" title="Armata polowa 155 mm wz. 39">
Armata polowa 155 mm wz. 39



</doc>
<doc id="1995896" url="https://pl.wikipedia.org/wiki?curid=1995896" title="Sereno Fenn">
Sereno Fenn

Sereno Peck Fenn (ur. 25 kwietnia 1844, zm. 3 stycznia 1927) – amerykański przemysłowiec, jeden z założycieli i prezesów koncernu Sherwin-Williams Company, produkującego materiały budowlane. Prezes YMCA w mieście Cleveland w stanie Ohio przez 25 lat. Fundator gmachu YMCA w Krakowie, przy ulicy Krowoderskiej 8.

</doc>
<doc id="1995905" url="https://pl.wikipedia.org/wiki?curid=1995905" title="FD4K">
FD4K



</doc>
<doc id="1995908" url="https://pl.wikipedia.org/wiki?curid=1995908" title="Komedia familijna">
Komedia familijna

Komedia familijna – gatunek filmowy, obejmujący obrazy skierowane do wszystkich grup wiekowych oraz całych rodzin. W celu zainteresowania tak zróżnicowanych odbiorców, twórcy często kreują filmy operujące jednocześnie na kilku aspektach. Dlatego dzieła zaliczane do familijnych zawierają jednocześnie np. śmieszne piosenki, bawiące dzieci oraz dowcipy i odniesienia do popkultury, trafiające do starszych widzów.
W grudniu 2005 roku film Stevena Spielberga "E.T." z 1982 roku uplasował się na szczycie listy 100 najlepszych obrazów familijnych.
Komedie familijne zazwyczaj nie zawierają treści uznawanych za nieodpowiednie dla dzieci. W Stanach Zjednoczonych zyskują one zazwyczaj kategorię G lub PG, czyli dostępne niemal bez ograniczeń. Zdarzają się jednak wyjątki, w tym np. "Dr Dolittle", który został zakwalifikowany do PG-13, czyli grupy filmów, mogących zawierać treści nieodpowiednie dla dzieci poniżej 13 roku życia.
Przykłady znanych filmów familijnych stanowią m.in.:

</doc>
<doc id="1995911" url="https://pl.wikipedia.org/wiki?curid=1995911" title="Rozbitkowie (serial telewizyjny)">
Rozbitkowie (serial telewizyjny)

Rozbitkowie (ang. "Peter Benchley's Amazon") – kanadyjsko-niemiecki serial przygodowy, który jest adaptacją opowiadania Petera Benchleya. Kręcono go w Toronto i w Australii.
Fabuła.
Serial przedstawia losy pasażerów samolotu, którzy lecąc do Rio de Janeiro rozbijają się na Amazońskiej puszczy. Przeżywa tylko sześciu rozbitków: Alex, Karen, Pia, Jimmy, Will i Andrew. Wkrótce postanawiają sami wrócić do domu.
Lista odcinków.
W Polsce odcinki nie są tytułowane.

</doc>
<doc id="1995914" url="https://pl.wikipedia.org/wiki?curid=1995914" title="Li Shilong">
Li Shilong

Li Shilong (; ur. 10 sierpnia 1977) – chiński szachista, arcymistrz od 2002 roku.
Kariera szachowa.
W 1997 reprezentował Chiny na rozegranych w Żaganiu mistrzostwach świata juniorów do 20 lat, dzieląc 11-16. miejsce. W 2001 zajął II m. w Agneaux (za Yu Shaotengiem) oraz Pekinie (za Zhang Pengxiangiem). W 2002 podzielił III-IV m. (za Bu Xiangzhim i Zhang Pengxiangiem, wspólnie z Zhao Junem) w finale mistrzostw Chin w Qinhuangdao. W 2005 odniósł największy sukces w karierze zdobywając Hajdarabadzie srebrny medal indywidualnych mistrzostw Azji. Dzięki temu sukcesowi, w tym samym roku wystąpił w turnieju o Puchar Świata, w I rundzie przegrywając z Francisco Vallejo Ponsem. W 2008 zwyciężył w otwartym turnieju w Manili.
Najwyższy ranking w dotychczasowej karierze osiągnął 1 listopada 2012, z wynikiem 2561 punktów zajmował wówczas 10. miejsce wśród chińskich szachistów.

</doc>
<doc id="1995917" url="https://pl.wikipedia.org/wiki?curid=1995917" title="Ota Zaremba">
Ota Zaremba

Ota Zaremba (ur. 22 kwietnia 1957 w Hawierzowie) – czeski sztangista, mistrz olimpijski i mistrz świata.
Największym osiągnięciem sztangisty jest złoty medal igrzysk olimpijskich w Moskwie (1980) w kategorii do 100 kg, gdzie zdobył również mistrzostwo świata.
Sportowiec Roku 1980 w Czechosłowacji.
W 2010 r. wstąpił do nacjonalistycznej Partii Robotniczej Sprawiedliwości Społecznej (DSSS).

</doc>
<doc id="1995919" url="https://pl.wikipedia.org/wiki?curid=1995919" title="Patrick Clune">
Patrick Clune

Patrick Clune (ur. 6 stycznia 1864 w Clare, zm. 24 maja 1935 w Aparecida de Goiânia) – ksiądz katolicki, zakonnik, biskup Perth w latach 1910-1913 i pierwszy katolicki arcybiskup tej diecezji w latach 1913-1935.
Życiorys.
Urodził się w Clare w zachodniej Irlandii. Ukończył Flannan's College w Ennis. W 1879 wstąpił do Wyższego Seminarium Duchownego Redemptorystów w Dublinie. Śluby zakonne złożył 13 września 1894. Tego samego dnia otrzymał także habit redemptorystowski.
Święcenia kapłańskie przyjął w 1886. Jako zakonnik wyjechał na misje do Australii, w której brakowało w tym okresie księży katolickich.
W 1910 decyzją papieża Benedykt XV został mianowany biskupem Perth. Sakrę biskupią otrzymał 17 marca tego samego roku. W 1913 z papieskiej nominacji został pierwszym arcybiskupem Perth.
W czasie I wojny światowej był kapelanem Pierwszej Kompanii Regularnej Armii Australii.
W grudniu 1920 rozmawiał z Davidem Lloyd'em George'em akcentując konieczność zaniechania konfliktu między Irlandią i Wielka Brytanią, w wyniku czego część Irlandii uzyskała niepodległość.
Odegrał istotną rolę w powstaniu katolickiej szkoły św. Tomasza z Akwinu w Perth, którą otwarto w 1930.
Clune słynął ze swoich patriotycznych homilii i wystąpień publicznych. Był wielkim orędownikiem pokoju (zwłaszcza na Wyspach Brytyjskich). Zmarł 24 maja 1935 i został pochowany na cmentarzu w Perth nieopodal siedziby arcybiskupstwa.

</doc>
<doc id="1995921" url="https://pl.wikipedia.org/wiki?curid=1995921" title="Wisław z Kościelca (Wisław Zabawa)">
Wisław z Kościelca (Wisław Zabawa)



</doc>
<doc id="1995927" url="https://pl.wikipedia.org/wiki?curid=1995927" title="Janusz Mazanek">
Janusz Mazanek

Janusz Mazanek (ur. 9 lipca 1901 w Krzeszowicach, zm. 9 kwietnia 1988 w Łodzi) – polski aktor, teatralny, filmowy i telewizyjny, reżyser teatralny.
Życiorys.
Urodził się 9 lipca 1901 w Krzeszowicach, ówcześnie znajdujących się na terenie Austro-Węgier (ob. w woj. małopolskim, pow. krakowski). Jako aktor zadebiutował 21 września 1918 rolą drugiego kamerdynera w spektaklu "Przyjaciele" Aleksandra Fredry w reż. Mariana Jednowskiego na deskach Teatru Miejskiego im. Juliusza Słowackiego w Krakowie.
Występował na scenach teatrów Krakowa, Poznania, Wilna, Bydgoszczy, Katowic, Lublina i Torunia. W latach 1934–1951 pracował poza teatrem. W latach 1951–1955 grał w Teatrach Dramatycznych we Wrocławiu, a w latach 1955–1958 w Teatrze Polskim w Poznaniu. Następnie związał się na stałe ze scenami teatrów łódzkich. Grał i reżyserował w Teatrze im. Stefana Jaracza (1958–1963) oraz w Teatrze Powszechnym (1963–1979). Był działaczem i zasłużonym członkiem ZASP.
Występował również w Teatrze Telewizji, m.in. w spektaklach: "Kowal, pieniądze i gwiazdy" Jerzego Szaniawskiego w reż. Henryka Drygalskiego (1958), "Z krainy wielkiej bałwanii" Sławomira Mrożka w reż. Stefana Drewicza (1958), "Dama pikowa" Aleksandra Puszkina w reż. Ireneusza Kanickiego (1964), "Zamach" Irwina Shawa w reż. Romana Sykały (1969), "Henryk V" Williama Szekspira w reż. Macieja Zenona Bordowicza (1970), "Biała zaraza" Karla Čapka w reż. Laco Adamíka (1973) oraz w przedstawieniach w reż. Tadeusza Junaka – "Obłomow" według Iwana Gonczarowa (1977) i "Colas Breugnon" Romaina Rollanda (1981).

</doc>
<doc id="1995936" url="https://pl.wikipedia.org/wiki?curid=1995936" title="IS-5 Kaczka">
IS-5 Kaczka

IS-5 Kaczka – polski, jednomiejscowy, szybowiec doświadczalny w układzie konstrukcyjnym "kaczka" skonstruowany w Szybowcowym Zakładzie Doświadczalnym.
Historia.
Szybowiec skonstruowany został na potrzeby doświadczalne przez inż. Tadeusza Kostię i inż. Irenę Kaniewską w celu przeprowadzania lotów eksperymentalnych służących rozpracowaniu układu kaczki. Szybowiec z numerem rejestracyjnym SP-821 oblatany został w marcu 1949 przez inż. Piotra Mynarskiego. Prace eksperymentalne nad "Kaczką" zostały wstrzymane w 1951 r. Po sześciu latach powrócono do prac doświadczalnych. Latający "Kaczką" piloci chwalili układ lotny szybowca wysoko oceniając właściwości lotne prototypu. Postulowali wprowadzenie możliwości regulacji położenia pedałów sterowych oraz wprowadzenie skutecznych hamulców aerodynamicznych.
Prototyp był prezentowany na Święcie Lotnictwa w Warszawie (wrzesień 1949 r.), na Wystawie Lotniczej we Wrocławiu (1959 r.) oraz na Wystawie Lotniczej w Łodzi (1960 r.).
Jedyny istniejący egzemplarz został zniszczony w 1961 r. na skutek pożaru hangaru w Aeroklubie Łódzkim.
Konstrukcja.
Kadłub skorupowy, drewniany, rozchylany z tyłu, przy czym rozchylana część tylna służyła jako hamulec aerodynamiczny. Kabina zamknięta z limuzyną zdejmowaną całkowicie. Pedały sterowe, siodełko i oparcie nieregulowane.
Skrzydło o obrysie trapezowym, jednodźwigarowe. Płyty brzegowe o konstrukcji drewnianej, profil G-723. Na końcu skrzydeł lotki różnicowe obciążone aerodynamicznie. 
Usterzenie o konstrukcji drewnianej, dwudźwigarowowej o profilu G-549.
Podwozie w postaci płozy drewnianej, biegnącej pod całym kadłubem, amortyzowanej dętką gumową
W trakcie prac nad Kaczką testowano 5 wariantów konstrukcyjnych szybowca:

</doc>
<doc id="1995944" url="https://pl.wikipedia.org/wiki?curid=1995944" title="Tomasz Kruk">
Tomasz Kruk

Tomasz Kruk (ur. 21 grudnia 1973 w Kożuchowie) – polski żużlowiec. Mistrz Polski w drużynie w 1991 roku.
Kariera sportowa.
Licencję żużlową zdobył w 1990 roku. W latach 1990–2004 startował w rozgrywkach z cyklu drużynowych mistrzostw Polski, reprezentując kluby Falubazu (Morawskiego, ZKŻ-u) Zielona Góra (1990–1998, 2004) oraz Kolejarza Rawicz (1999–2003). Największy sukces odniósł w 1991 r., zdobywając złoty medal. 
Trzykrotnie startował w finałach młodzieżowych mistrzostw Polski par klubowych, w 1991 r. zdobywając w Gorzowie Wielkopolskim brązowy medal. W 1993 r. zwyciężył w rozegranym w Machowej turnieju o "Srebrny Kask". W 1999 r. zajął III m. w turnieju o Puchar Burmistrza Rawicza.

</doc>
<doc id="1995945" url="https://pl.wikipedia.org/wiki?curid=1995945" title="Konura słoneczna">
Konura słoneczna

Konura słoneczna ("Aratinga solstitialis") – gatunek średniego, barwnego ptaka z rodziny papugowatych (Psittacidae). Występuje w północnej części Ameryki Południowej – w Gujanie oraz przyległym fragmencie północnej Brazylii. Jest zagrożona wyginięciem; dość często spotykana w hodowlach.
Systematyka.
Jest to gatunek monotypowy (nie wyróżnia się podgatunków). Blisko spokrewniona z konurą ognistobrzuchą ("A. jandaya") i złotoczelną ("A. auricapillus"), z którymi bywała czasem łączona w jeden gatunek. Za jej synonim uznawano konurę żółtą ("A. maculata"), traktowaną obecnie jako osobny gatunek.
Morfologia.
Nie występuje dymorfizm płciowy. Gruby, czarny dziób. Pomarańczowa „twarz” oraz spód ciała nie licząc piersi, a także pokrywy nadogonowe. Poza tym całe ciało oraz barkówki żółte. Pokrywy skrzydłowe zielone z żółtymi obrzeżeniami, lotki drugorzędowe oraz zakończenia zielonych, pierwszorzędowych granatowe. Szare, zygodaktyliczne nogi. Ogon długi, początkowo żółtawy, a na brzegach niebieski, dalej przechodzi w granat.
Zasięg występowania.
Występuje w północnej części Ameryki Południowej – w Gujanie oraz przyległym fragmencie północnej Brazylii (północno-wschodnia część stanu Roraima). Dawniej występowała także w Surinamie, a jedno stwierdzenie pochodzi z Gujany Francuskiej. Odnotowane stwierdzenie rzekomo z południowo-wschodniej Wenezueli w rzeczywistości miało miejsce na terytorium Brazylii.
Ekologia i zachowanie.
Biotop.
Lasy i sawanna.
Zachowanie.
Zazwyczaj spotykana w średniej wielkości stadach. Żeruje na drzewach i krzewach, jest ruchliwa i hałaśliwa.
Głos.
Wysokie, zgrzytliwe, szybko powtarzane "skriik".
Pożywienie.
Zazwyczaj owoce.
Rozmnażanie.
Wiadomo tylko to, że gniazduje w dziuplach, często palmowych. Reszta danych pochodzi z niewoli. Wyprowadza 1 lęg. 4 jaja wysiadywane są przez samicę przez około 28 dni. Młode umieją latać po 56 dniach.
Status.
Międzynarodowa Unia Ochrony Przyrody (IUCN) uznaje konurę słoneczną za gatunek zagrożony (EN – "endangered") od 2014 roku, kiedy to wydzielono konurę żółtą do osobnego gatunku. Liczebność populacji na wolności szacuje się na 1000–2499 dorosłych osobników, a jej trend uznaje się za spadkowy. Zagrożona głównie przez polowania dla piór, kłusownictwo i chwytanie do niewoli. Gatunek ten jest ujęty w II załączniku konwencji waszyngtońskiej (CITES).

</doc>
<doc id="1995946" url="https://pl.wikipedia.org/wiki?curid=1995946" title="Paul Guillaume Farges">
Paul Guillaume Farges

Paul Guillaume Farges (ur. w 1844 w Monclar-de-Quercy, zm. w 1912 w Chongqing w Chinach) – francuski misjonarz, kapłan katolicki, naturalista i botanik.
Życiorys.
O. Farges został wysłany do Chin w 1867. Pozostawał na terenie północno-wschodniego Syczuanu do 1903. Przez wiele lat interesował się florą i fauną Chin. W 1892 rozpoczął kolekcjonowanie zielnika. Zanim przeniósł się do Chongqing, zebrał 4000 okazów. W 1897 wysłał do Francji nasiona 37 drzew, które w jego opinii należały do rzadkich. Farges zmarł w Chongqing w 1912.
Wkład w taksonomię.
Zakonnik odkrył setki gatunków, wiele z nich do dzisiaj nie jest hodowanych w ogrodach. Wiele gatunków zostało również nazwanych jego imieniem:

</doc>
<doc id="1995951" url="https://pl.wikipedia.org/wiki?curid=1995951" title="Zgromadzenie Narodowe (Gujana)">
Zgromadzenie Narodowe (Gujana)

Zgromadzenie Narodowe (ang. "National Assembly") - jednoizbowy parlament Gujany. Składa się z 70 członków powoływanych na pięcioletnią kadencję. 65 mandatów obsadzanych jest w drodze wyborów bezpośrednich, przeprowadzanych z zastosowaniem ordynacji proporcjonalnej. Pięć miejsc zarezerwowanych jest dla członków z urzędu: przewodniczącego (jeśli Zgromadzenie postanowi wybrać go spoza własnego grona), sekretarza oraz trzech ministrów. 
Czynne prawo wyborcze przysługuje obywatelom Gujany oraz innych państw Wspólnoty Narodów, mającym ukończone 18 lat i zamieszkującym na terytorium Gujany przez co najmniej rok przed wyborami. Kandydatami mogą być wyłącznie obywatele Gujany, również mający ukończone 18 lat. Dodatkowo wymagane jest, aby znali język angielski w stopniu pozwalającym na swobodny i aktywny udział w pracach parlamentu, dla którego jest to język roboczy. 

</doc>
<doc id="1995952" url="https://pl.wikipedia.org/wiki?curid=1995952" title="Itapotihyla langsdorffii">
Itapotihyla langsdorffii

Itapotihyla langsdorffii – gatunek płaza bezogonowego z rodziny rzekotkowatych.
Taksonomia.
Gatunek umieszczano w przeszłości w rodzaju "Hyla", jednakże w 2005 zdecydowano się umieścić go w rodzaju monotypowym.
Morfologia.
Występuje dymorfizm płciowy: samiec mierzy od pyska do kloaki średnio 81 mm, podczas gdy samica – 103 mm.
Występowanie.
Ten południowoamerykański płaz zasiedla:
Zwierzę zasiedla tereny położone nie wyżej niż 700 metrów nad poziomem morza. Zamieszkuje lasy deszczowe, bytując na drzewach i krzewach. Nie spotyka się go w środowisku zmodyfikowanym działalnością ludzką.
Pożywienie.
"Itapotihyla langsdorffii" żywi się dużymi organizmami, wśród których dominującą rolę odgrywają prostoskrzydłe. Nie gardzi też jednak drobnymi bezogonowymi.
Rozmnażanie.
Rozród odbywa się eksplozywnie w leśnych zbiornikach wodnych, zarówno tymczasowych, jak i stałych. Lęg liczy sobie ponad 6000 jaj.
Status.
W Brazylii zwierzę występuje obficie, a jego liczebność utrzymuje się na stałym poziomie. Z kolei w Paragwaju, gdzie płaz jest prawdopodobnie poważnie zagrożony, ulega ona obniżeniu – w związku z tym całkowita liczebność gatunku także spada.
Wśród zagrożeń dla tego gatunku wymienia się zniszczenie środowiska naturalnego, zwłaszcza zaś wylesianie i budowę tam.
Obszar występowania kręgowca obejmuje obszary chronione, jak Parque Estadual do Rio Doce.

</doc>
<doc id="1995955" url="https://pl.wikipedia.org/wiki?curid=1995955" title="Conrad Rautenbach">
Conrad Rautenbach

Conrad Rautenbach (ur. 12 listopada 1984) – zimbabwejski kierowca rajdowy, mistrz Afryki z 2007 roku. Od 2004 roku startuje w Mistrzostwach Świata. Syn Billy’ego Rautenbacha, także rajdowca.
Kariera.
W 2001 roku Rautenbach zaliczył swój debiut w rajdach. W 2004 roku zadebiutował w Rajdowych Mistrzostwach Świata. Pilotowany przez Petera Marsha i jadący Fordem Pumą S1600 nie ukończył wówczas Rajdu Monte Carlo. W 2004 roku zdobył 2 punkty w rywalizacji Junior WRC. W Junior WRC startował także w 2005, 2006 i 2007 roku. Zdobył odpowiednio 7 punktów, 25 punktów (5. miejsce w klasyfikacji generalnej w JWRC) i 16 punktów (8. miejsce w JWRC). Przez cały sezon 2008 startował samochodem klasy WRC - były to Citroën Xsara WRC i Citroën C4 WRC. W 2009 roku Zimbabwejczyk został członkiem zespołu Citroën Junior Team obok Francuza Sébastiena Ogiera i Rosjanina Jewgienija Nowikowa. Startując Citroënem C4 WRC wraz z pilotem Danielem Barrittem zdobywał punkty w takich rajdach jak: Rajd Cypru (6. miejsce), Rajd Grecji (5. miejsce), Rajd Polski (8. miejsce) i Rajd Wielkiej Brytanii (8. miejsce).
W swojej karierze Rautenbach wywalczył też dwukrotnie rajdowe Mistrzostwo Afryki - w 2007 i 2011. W sumie w rajdach będących eliminacjami mistrzostw Afryki zwyciężał dziewięciokrotnie.

</doc>
<doc id="1995957" url="https://pl.wikipedia.org/wiki?curid=1995957" title="Jeffrey Bruma">
Jeffrey Bruma

Jeffrey Kevin van Homoet Bruma (ur. 13 listopada 1991 w Rotterdamie) – holenderski piłkarz surinamskiego pochodzenia występujący na pozycji obrońcy w tureckim klubie Kasimpasa oraz w reprezentacji Holandii. Brat Marciano Brumy, kuzyn Kyle’a Ebecilio.
Kariera klubowa.
Wychowanek Feyenoordu, w wieku 15 lat został zawodnikiem Chelsea. Regularnie występował w zespole młodzieżowym i drużynie rezerwowej londyńskiego klubu. 24 października 2009 roku zadebiutował w Premier League w wygranym 5:0 meczu z Blackburn Rovers. W sezonie 2009/2010, w którym wystąpił w dwóch spotkaniach ligowych i jednym Carling Cup, zdobył wraz z Chelsea mistrzostwo Anglii i puchar kraju.
W pierwszej części sezonu 2010/2011 rozegrał w barwach Chelsea siedem meczów. W lutym 2011 roku został wypożyczony do Leicester City. Do końca rozgrywek wystąpił w 11 ligowych spotkaniach, strzelił także dwa gole – oba w wygranym 4:2 meczu z Watford. Latem 2011 roku został ponownie wypożyczony, tym razem do HSV. W sezonie 2011/2012 rozegrał w Bundeslidze 22 spotkania i zdobył dwie bramki – strzelił gole w meczach z VfB Stuttgart (2:1) oraz Hannoverem 96 (1:1). W maju 2012 jego wypożyczenie do HSV zostało przedłużone o kolejny rok. W czerwcu 2013 trafił do PSV Eindhoven, z którym związał się czteroletnią umową.
Kariera reprezentacyjna.
W rozgrywkach prowadzonych przez UEFA wystąpił w sześciu meczach reprezentacji U-17, pięciu U-19 i dziesięciu U-21.
W reprezentacji seniorskiej zadebiutował 11 sierpnia 2010 roku w towarzyskim spotkaniu z Ukrainą (1:1). W październiku 2011 zagrał w dwóch meczach eliminacji do mistrzostw Europy w Polsce i na Ukrainie, jednak na sam turniej nie został powołany.

</doc>
<doc id="1995959" url="https://pl.wikipedia.org/wiki?curid=1995959" title="Fabio Borini">
Fabio Borini

Fabio Borini (ur. 29 marca 1991 w Bentivoglio) – włoski piłkarz występujący na pozycji napastnika w tureckim klubie Fatih Karagümrük.
Kariera klubowa.
Bologna.
Borini zaczął grać w piłkę mając dziewięć lat. On i jego ojciec byli kibicami Bolognii. W 2001 roku dołączył do zespołu juniorów włoskiej drużyny.
Chelsea.
Latem 2007 roku Borini dołączył do Chelsea. W sezonie 2008/2009 był podstawowym napastnikiem rezerw. Strzelił dziesięć goli w jedenastu spotkaniach i został ich najskuteczniejszym zawodnikiem. Do siatki rywali trafiał między innymi w meczu FA Youth Cup z Manchesterem United. 1 września 2009 roku został włączony przez Carla Ancelottiego do kadry na rozgrywki Ligi Mistrzów i w spotkaniu z FC Porto, zasiadł po raz pierwszy na ławce rezerwowych londyńskiej ekipy. Kilka dni później Borini zadebiutował w barwach Chelsea, zmieniając w 89 minucie derbowego pojedynku z Tottenhamem Nicolasa Anelkę. Po raz pierwszy w podstawowym składzie wyszedł 23 września 2009 roku w spotkaniu Pucharu Ligi z Queens Park Rangers, które zostało rozegrane na stadionie Stamford Bridge.
19 października 2009 roku zdobył dwa gole dla rezerw w wygranym 4:1 derbowym spotkaniu z West Ham United. Swój drugi występ w Premier League zanotował w listopadzie, kiedy to zmienił w 77 minucie Salomona Kalou w pojedynku z Wolverhampton Wanderers. 8 grudnia 2009 roku Borini zadebiutował w rozgrywkach Ligi Mistrzów w zremisowanym 2:2 meczu przeciwko APOELowi Nikozja. W drugiej połowie zmienił wówczas innego debiutanta w Champions League – Gaëla Kakutę. Następnie dostał szansę pokazania swoich umiejętności w ligowych meczach z Evertonem oraz Portsmouth. W styczniu 2010 roku zagrał w spotkaniu z Watford, a w lutym wystąpił przeciwko Cardiff City. W sezonie 2009/2010 wraz z Chelsea wywalczył tytuł mistrza Anglii oraz zdobył Puchar Anglii. Wraz z juniorami londyńskiego klubu sięgnął natomiast po FA Youth Cup.
Swansea City.
17 marca 2011 roku Borini został wypożyczony do Swansea City do końca sezonu 2010/2011, gdzie pracował jego były trener w młodzieżówkach Chelsea – Brendan Rodgers. Borini rozpoczął swoje wypożyczenie strzelając dwie bramki z Nottingham Forest. 9 kwietnia 2011 roku trafił pierwszego gola w spotkaniu z Norwich City, z rzutu wolnego. Swansea wygrała 3:0. Kolejną bramkę trafił na Turf Moor przeciwko Burnley, ale jego drużyna przegrała 1:2. Dwa kolejne gole zdobył w wygranym 4:1 meczu z Ipswich Town.
18 maja 2011 roku Borini potwierdził, że nie powróci do Chelsea po zakończeniu wypożyczenia. Stwierdził, że podejmie decyzję o przyszłości po meczu finałowym play-offów o awans do Premier League. W finale wywalczył rzut karny, który dał zwycięstwo 4:2 i przypieczętował awans do Premier League.
Parma.
2 lipca 2011 roku podpisał pięcioletni kontrakt z Parmą. Parma zapłaciła Chelsea rekompensatę w wysokości 360 tysięcy euro.
Roma.
31 sierpnia 2011 roku Borini został wypożyczony do Romy za kwotę w wysokości 1,25 miliona euro. Roma miała opcję wykupu za 7 milionów euro. W Romie zadebiutował w przegranym 1:2 spotkaniu z Cagliari Calcio, gdy wszedł w 80 minucie za Pabla Osvalda. Tydzień później zagrał od pierwszych minut z Interem na San Siro. Pierwszego gola dla nowego zespołu trafił w meczu wyjazdowym z Genoą. W meczu Pucharu Włoch trafił bramkę przeciwko Fiorentinie, a rzymski zespół wygrał 3:0. Drugiego gola w lidze trafił w wygranym 5:1 meczu z Ceseną. 5 lutego 2012 roku trafił dwie bramki w spotkaniu z Interem, które Roma wygrała 4:0.
23 stycznia 2012 Roma zapłaciła 2,3 miliona euro za 50% karty zawodniczej Boriniego. 23 czerwca 2012 Roma wykupiła drugą połowę za 5,3 miliona euro.
Liverpool.
13 lipca 2012 roku podpisał pięcioletni kontrakt z Liverpoolem. Kwota transferu wynosiła 13,3 miliona euro.
9 sierpnia podczas swojego pierwszego meczu na Anfield w barwach "The Reds", trafił swoją pierwszą bramkę w rewanżowym spotkaniu Ligi Europy z FK Homel. W październiku 2012 roku w meczu z Manchesterem United doznał kontuzji stopy, która wyeliminowała go z gry do stycznia. Na boisko powrócił 13 stycznia 2013 roku w meczu z Manchesterem United, gdy w drugiej połowie zmienił Raheema Sterlinga. 17 lutego 2013 roku po kolizji z piłkarzem Swansea City Kyle'em Bartleyem zwichnął ramię. Początkowo sądzono, iż z tego powodu będzie musiał pauzować do końca sezonu. Do gry powrócił jednak 27 kwietnia 2013 roku – wszedł na boisko w 72. minucie meczu z Newcastle United, a po chwili strzelił swoją pierwszą ligową bramkę dla Liverpoolu.
Sunderland.
31 sierpnia 2015 roku został graczem Sunderland, z którym związał się czteroletnią umową.
Kariera reprezentacyjna.
Fabio w reprezentacji narodowej debiutował we wrześniu 2006 roku w zespole do lat 16. Następnie występował w drużynach U-17, U-19 i U-21. W tej ostatniej debiutował 13 listopada 2009 roku w meczu z Węgrami. Cztery dni później zagrał w spotkaniu z rówieśnikami z Luksemburga.
Debiut w dorosłej reprezentacji zaliczył w lutym 2012 roku w pojedynku ze Stanami Zjednoczonymi. Wraz z seniorską reprezentacją Włoch na Euro 2012 zajął drugie miejsce, choć nie wystąpił w żadnym meczu.
Rok później uczestniczył w Euro U-21, gdzie także dotarł z ekipą "Azzurini" do finału, jednak i tym razem lepsi okazali się reprezentanci Hiszpanii (Borini strzelił jedną z bramek).
Sukcesy.
Chelsea.
Reprezentacja

</doc>
<doc id="1995963" url="https://pl.wikipedia.org/wiki?curid=1995963" title="Morrison (Iowa)">
Morrison (Iowa)

Morrison – miasto w Stanach Zjednoczonych, w stanie Iowa, w hrabstwie Grundy. Zgodnie ze spisem statystycznym z 2000 roku, miasto liczyło 97 mieszkańców.

</doc>
<doc id="1995966" url="https://pl.wikipedia.org/wiki?curid=1995966" title="Reinbeck (Iowa)">
Reinbeck (Iowa)

Reinbeck – miasto w Stanach Zjednoczonych, w stanie Iowa, w hrabstwie Grundy. Zgodnie ze spisem statystycznym z 2000 roku, miasto liczyło 1751 mieszkańców.

</doc>
<doc id="1995967" url="https://pl.wikipedia.org/wiki?curid=1995967" title="Turniej o Srebrny Kask 1993">
Turniej o Srebrny Kask 1993

Turniej o Srebrny Kask 1993 – rozegrany w sezonie 1993 turniej żużlowy z cyklu rozgrywek o "Srebrny Kask", w którym mogli uczestniczyć zawodnicy do 21. roku życia. Rozegrano dwa półfinały oraz finał, w którym zwyciężył Tomasz Kruk z Falubazu Zielona Góra przed Mirosławem Cierniakiem z Unii Tarnów i Piotrem Winiarzem ze Stali Rzeszów.
Wyniki.
Półfinał (Rzeszów).
 1. Piotr Winiarz Rzeszów 3 3 2 2 3 13
 2. Mirosław Cierniak Tarnów 3 2 3 3 1 12
 3. Maciej Kuciapa Rzeszów 3 0 3 3 2 11
 4. Jacek Kalinowski Gdańsk 2 2 2 1 3 10
 5. Sławomir Sitek Rzeszów 2 3 2 1 2 10
 6. Robert Flis Gorzów Wlkp. 2 3 1 2 1 9
 7. Paweł Jachym Tarnów 0 3 1 2 2 8 +3
 8. Tomasz Kamiński Bydgoszcz 1 1 3 0 3 8 +2
 9. Marek Dera Gdańsk 1 1 3 2 1 8 +1
 10. Adam Fajfer Gniezno 1 1 2 d 1 5
 11. Maciej Bargiel Krosno 2 d 0 0 2 4
 12. Marek Nowak Gniezno 0 2 1 1 0 4
 13. Wojciech Kiełbasa Krosno 0 0 0 3 0 3
 14. Robert Bonin Bydgoszcz 1 1 0 1 0 3
 15. Leszek Sikorski Gniezno 0 0 1 0 0 1
 16. Rafał Trojanowski Rzeszów t 0
 rez Rafał Wilk Rzeszów 3 2 0 3 3
Półfinał (Kraków).
 1. Eugeniusz Tudzież Rybnik 3 3 3 3 3 15
 2. Krzysztof Fliegert Rybnik 3 2 3 3 3 14
 3. Krzysztof Zieliński Wrocław 2 2 3 3 2 12
 4. Tomasz Kruk Zielona Góra 2 1 2 3 3 11
 5. Robert Kempiński Grudziądz 3 3 3 d 1 10
 6. Grzegorz Wiśniewski Grudziądz 3 1 2 2 2 10
 7. Mirosław Sosna Opole 2 3 1 w 2 8
 8. Marek Fojcik Rybnik 1 3 2 t 1 7
 9. Krzysztof Mitura Leszno 0 2 1 1 2 6 +3
 10. Mariusz Niemczura Opole 2 1 1 2 0 6 +2
 11. Sławomir Rypień Leszno 1 d 0 2 3 6 +1
 12. Zbigniew Jurasik Kraków 1 0 2 2 1 6 +d
 13. Krzysztof Ulawski Grudziądz 1 2 0 d d 3
 14. Zenon Zakrzewski Częstochowa 0 w 1 1 1 3
 15. Dariusz Wach Opole 0 1 1
 16. Mariusz Szańczuk Zielona Góra w 0
Finał (Machowa).
 1. Tomasz Kruk Zielona Góra 3 2 3 3 11
 2. Mirosław Cierniak Tarnów 2 3 2 3 10
 3. Piotr Winiarz Rzeszów 3 3 3 0 9
 4. Robert Kempiński Grudziądz 3 1 2 2 8
 5. Eugeniusz Tudzież Rybnik 2 2 1 3 8
 6. Maciej Kuciapa Rzeszów 2 3 d 2 7
 7. Krzysztof Zieliński Wrocław 3 d 3 w 6
 8. Krzysztof Fliegert Rybnik d 3 w 3 6
 9. Paweł Jachym Tarnów 0 2 3 1 6
 10. Robert Flis Gorzów Wlkp. 1 1 2 1 5
 11. Adam Fajfer Gniezno 0 1 1 2 4
 12. Mirosław Sosna Opole 0 1 0 2 3
 13. Grzegorz Wiśniewski Grudziądz 0 2 0 3
 14. Tomasz Kamiński Bydgoszcz 1 2 0 0 3
 15. Sławomir Sitek Rzeszów 1 w 1 1 3
 16. Marek Fojcik Rybnik 2 0 u 2
 rez Krzysztof Mitura Leszno 1

</doc>
<doc id="1995969" url="https://pl.wikipedia.org/wiki?curid=1995969" title="Stout (Iowa)">
Stout (Iowa)

Stout – miasto w Stanach Zjednoczonych, w stanie Iowa, w hrabstwie Grundy. Miejscowość liczyła w 2010 roku 224 mieszkańców.

</doc>
<doc id="1995970" url="https://pl.wikipedia.org/wiki?curid=1995970" title="Podsumowanie startów zespołu Toyota w Formule 1">
Podsumowanie startów zespołu Toyota w Formule 1

Zespół Panasonic Toyota Racing założony został na bazie Toyota Motorsport GmbH w 2001 roku. W latach 2002–2009 team brał udział w zawodach Formuły 1, a jego samochody napędzane były silnikami własnej konstrukcji. W roku 2002 Toyota zadebiutowała w Formule 1, wystawiając samochód dla Brytyjczyka Allana McNisha oraz Fina Miki Salo. Pierwsze punkty w Formule 1 zespół zdobył podczas swojego debiutu podczas Grand Prix Australii 2002. 4 listopada 2009 roku zespół wycofał się z mistrzostw.
Podczas startów w Formule 1 zespół Toyoty wziął udział w 139 wyścigach Grand Prix, zdobywając 278,5 punktów.
Wyniki.
Najwięcej punktów Toyota zdobyła w sezonie 2005, gdy za kierownicą bolidu Toyota TF105 zasiedli Jarno Trulli oraz Ralf Schumacher, który został zastąpiony przez Ricardo Zontę podczas GP Stanów Zjednoczonych. W klasyfikacji generalnej kierowców Ralf Schumacher uplasował się na szóstej pozycji i zdobył 45 punktów. Jarno Trulli uplasował się na siódmej pozycji z 43 punktami. Ricardo Zonta nie został sklasyfikowany. Zespół Toyota w klasyfikacji generalnej konstruktorów znalazł się na czwartej pozycji z 88 punktami.
Najmniej punktów zespół Toyota zdobył podczas swojego debiutanckiego sezonu 2002. Za kierownicą bolidu zasiedli wówczas Mika Salo i Allan McNish. W klasyfikacji generalnej kierowców Mika Salo zajął 15 pozycję, uzyskując 2 punkty, natomiast Allan McNish nie zdobył żadnego punktu i znalazł się na 20 pozycji. Toyota w klasyfikacji generalnej kierowców zajęła 9. pozycję z dwoma punktami.
Statystyki.
Źródło: Wyprzedź Mnie!
Informacje techniczne.
Źródło: Wyprzedź Mnie!
Bolidy Toyoty w wyścigach były napędzane ich własnymi silnikami. Dostawcami ogumienia dla zespołu były Bridgestone i Michelin.
Kierowcy.
Źródło: F1Ultra
W kokpitach bolidów japońskiego zespołu na przestrzeni lat zasiadało 10 kierowców. Żaden z nich nie zdołał odnieść zwycięstwa, uzyskali trzy pole position. Najwięcej wyścigów odbył Jarno Trulli.

</doc>
<doc id="1995972" url="https://pl.wikipedia.org/wiki?curid=1995972" title="Wellsburg (Iowa)">
Wellsburg (Iowa)

Wellsburg – miasto w Stanach Zjednoczonych, w stanie Iowa, w hrabstwie Grundy. Zgodnie ze spisem statystycznym z 2000 roku, miasto liczyło 716 mieszkańców.

</doc>
<doc id="1995974" url="https://pl.wikipedia.org/wiki?curid=1995974" title="Galt (Iowa)">
Galt (Iowa)

Galt – miasto w Stanach Zjednoczonych, w stanie Iowa, w hrabstwie Wright. Zgodnie ze spisem statystycznym z 2000 roku, miasto liczyło 30 mieszkańców.

</doc>
<doc id="1995975" url="https://pl.wikipedia.org/wiki?curid=1995975" title="Galva (Iowa)">
Galva (Iowa)

Galva – miasto w Stanach Zjednoczonych, w stanie Iowa, w hrabstwie Ida. Zgodnie ze spisem statystycznym z 2000 roku, miasto liczyło 368 mieszkańców.

</doc>
<doc id="1995977" url="https://pl.wikipedia.org/wiki?curid=1995977" title="Garwin (Iowa)">
Garwin (Iowa)

Garwin – miasto w Stanach Zjednoczonych, w stanie Iowa, w hrabstwie Tama. Zgodnie ze spisem statystycznym z 2000 roku, miasto liczyło 565 mieszkańców.

</doc>
<doc id="1995978" url="https://pl.wikipedia.org/wiki?curid=1995978" title="Zdzisław Stencel">
Zdzisław Stencel

Zdzisław Stencel (ur. 1936 w Kościerzynie, zm. 6 maja 2010 w Warszawie) – polski inżynier i działacz państwowy, wiceminister rolnictwa (1978–1981) oraz ochrony środowiska i zasobów naturalnych (1985–1990).
Życiorys.
Ukończył I Liceum Ogólnokształcące im. Józefa Wybickiego w Kościerzynie oraz studia z dziedziny inżynierii na Politechnice Gdańskiej. Pełnił funkcję naczelnego dyrektora Zjednoczenia Budownictwa Rolniczego w Olsztynie, a także zastępcy dyrektora Instytutu Zootechniki Polskiego Instytutu Badawczego ds. administracyjno-technicznych. W latach 1978–1981 sprawował funkcję podsekretarza stanu w Ministerstwie Rolnictwa, następnie zaś dyrektora generalnego w Ministerstwie Rolnictwa i Gospodarki Żywnościowej (1981–1983), kierownika Urzędu Ochrony Środowiska i Gospodarki Wodnej (1983–1985) oraz podsekretarza stanu w Ministerstwie Ochrony Środowiska i Zasobów Naturalnych (1985–1990).Pochowany na cmentarzu Powązki Wojskowe w Warszawie (kwatera B19-6-5).

</doc>
<doc id="1995979" url="https://pl.wikipedia.org/wiki?curid=1995979" title="George (Iowa)">
George (Iowa)

George – miasto w Stanach Zjednoczonych, w stanie Iowa, w hrabstwie Lyon. Zgodnie ze spisem statystycznym z 2000 roku, miasto liczyło 1.051 mieszkańców.

</doc>
<doc id="1995981" url="https://pl.wikipedia.org/wiki?curid=1995981" title="Gibson (Iowa)">
Gibson (Iowa)

Gibson – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 92 mieszkańców.

</doc>
<doc id="1995987" url="https://pl.wikipedia.org/wiki?curid=1995987" title="Gilbert (Iowa)">
Gilbert (Iowa)

Gilbert – miasto w Stanach Zjednoczonych, w stanie Iowa, w hrabstwie Story. Zgodnie ze spisem statystycznym z 2000 roku, miasto liczyło 987 mieszkańców.

</doc>
<doc id="1995988" url="https://pl.wikipedia.org/wiki?curid=1995988" title="Perec">
Perec

W Biblii:
Osoby noszące nazwisko Perec:
Osoby o imieniu Perec:
Inne:

</doc>
<doc id="1995989" url="https://pl.wikipedia.org/wiki?curid=1995989" title="Marian Senger">
Marian Senger

Marian Senger ps. „"Cichy”" (ur. 29 listopada 1923 w Poznaniu, zm. 6 lutego 1944 w Warszawie) – harcerz, żołnierz oddziału dywersji bojowej „Agat” Armii Krajowej, uczestnik akcji Kutschera.
Życiorys.
Urodzony w Poznaniu, wychowywał się w Warszawie. Uczeń Gimnazjum i Liceum im. Ks. Józefa Poniatowskiego.
Podczas okupacji niemieckiej działał w polskim podziemiu zbrojnym. Od 1940 należał do żoliborskiego PET-u. Wrażliwy i spokojny, dał się poznać jako solidny kolega. Po włączeniu PET-u do Szarych Szeregów, znalazł się w Hufcu Centrum "CR-500" Warszawskich Grup Szturmowych. Od 1 sierpnia 1943 członek 1. plutonu kompanii „Agat”.
1 lutego 1944 brał udział w zamachu na Franza Kutscherę, gdzie wchodził w skład ubezpieczenia. 
Po akcji nie został przyjęty w Szpitalu Maltańskim i został przewieziony wraz z ciężko rannym dowódcą Bronisławem Pietraszewiczem „Lotem” do praskiego Szpitala Przemienienia Pańskiego. Z powodu denuncjacji rannych przez granatowego policjanta po przeprowadzonej operacji, tego samego dnia po południu został przewieziony wraz z „Lotem” z powrotem do lewobrzeżnej części miasta, gdzie ostatecznie trafił do Szpitala Maltańskiego. Pomimo przeprowadzonych tam transfuzji, zmarł 6 lutego. 
Został pochowany 9 lutego 1944 na warszawskim Cmentarzu Wojskowym na Powązkach (kw. 24A rz. 7 m. 12). 
Za udział w akcji rozkazem nr 267/BP z dnia 25 marca 1944 został odznaczony pośmiertnie przez Komendanta Głównego Armii Krajowej Krzyżem Walecznych. 
Uchwałą Krajowej Rady Narodowej z 6 września 1946 został odznaczony Krzyżem Walecznych po raz drugi. W 1947 otrzymał także Krzyż Grunwaldu III klasy.

</doc>
<doc id="1995993" url="https://pl.wikipedia.org/wiki?curid=1995993" title="Cassie Scerbo">
Cassie Scerbo

Cassie Scerbo (ur. 30 marca 1990 roku w Long Island w stanie Nowy Jork) – amerykańska aktorka, piosenkarka i tancerka. Najbardziej znana jest z filmu Dziewczyny z drużyny 4 oraz serialu telewizyjnego Za wszelką cenę. Ma włoskie korzenie.
Kariera muzyczna.
Na samym początku była jedną z członków grupy Slumber Party Girls (SPG). Była wybrana z tysiąca kandydatek. Ich pierwszy album "Dance Revolution" został wydany 3 października 2006 roku jednak nie osiągnął sukcesu. Zespół miał swój program telewizyjny "KOL Secret Slumber Party" na kanale CBS, który miał swoją premierę 16 września 2006. Po jakimś czasie został zdjęty z anteny. 
Cassie zaczęła solową karierę w 2007 roku. Zaczęła nagrywać swój pierwszy album w Geffen Records. Krążek nie został wydany, jednak premiera przewidziana jest na 2010 rok. Jak dotąd wydała trzy single "Betcha Don't Know", "Sugar and Spice" oraz "Top of the World".
Kariera aktorska.
W 2007 roku, Cassie zagrała pierwszą z jej głównych ról, w filmie "Dziewczyny z drużyny 4" u boku Ashley Benson oraz Michaela Copona. Film został wydany na DVD w grudniu 2007 roku.
Rok później, pojawiła się w filmie "Soccer Mom" u boku gwiazdy serialu "Hannah Montana" - Emily Osment. Film trafił na DVD we wrześniu 2008 roku.
W czerwcu 2009 roku, miał premierę serial kanału ABC Family - "Za wszelką cenę", który został uznany za drugi, jeśli chodzi o powodzenie, hit tej stacji. Pierwszy sezon zakończono emitować w marcu 2010 roku. Drugi sezon miał swoją premierę 28 czerwca 2010. Od trzeciego odcinka, drugiej serii, serial zmienił dzień nadawania z poniedziałku na wtorek, tuż po nowych odcinkach serialu "Słodkie kłamstewka".
W 2010 roku gościnnie pojawiła się w serialu "Zakochana złośnica" stacji ABC Family, wraz z przyjaciółką z serialu - Josie Loren, a kilka miesięcy później zagrała epizod w jednym z odcinków "" wraz z Chelsea Hobbs.
Filmografia.
FILMY
SERIALE
Dyskografia.
ALBUMY

</doc>
<doc id="1995994" url="https://pl.wikipedia.org/wiki?curid=1995994" title="Gilman (Iowa)">
Gilman (Iowa)

Gilman – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 600 mieszkańców.

</doc>
<doc id="1995998" url="https://pl.wikipedia.org/wiki?curid=1995998" title="Gilmore City (Iowa)">
Gilmore City (Iowa)

Gilmore City – miasto w Stanach Zjednoczonych, w stanie Iowa, w hrabstwach Humboldt i Pocahontas. Zgodnie ze spisem statystycznym z 2000 roku, miasto liczyło 556 mieszkańców.

</doc>
<doc id="1995999" url="https://pl.wikipedia.org/wiki?curid=1995999" title="Yasukata Oku">
Yasukata Oku

 – marszałek polny Cesarskiej Armii Japońskiej, hrabia.
Zarys biografii.
W 1874 wziął udział w stłumieniu buntu Saga i wyprawie na Tajwan. Podczas buntu klanu Satsuma, jako dowódca 13. Pułku Piechoty, bronił zamku Kumamoto. W czasie wojny chińsko-japońskiej (1894-1895) był dowódcą 5. Dywizji 1. Armii, a następnie 1. Dywizji Gwardii Cesarskiej. W 1895 otrzymał tytuł barona, a w 1903 został awansowany na stopień generała armii.
Podczas wojny rosyjsko-japońskiej (1904-1905) dowodził 2. Armią, która brała udział w bitwach pod Liaoyang, nad Sha He i pod Mukdenem.
W 1906 został odznaczony Orderem Złotej Kani I klasy, rok później otrzymał tytuł hrabiego. W 1911 odszedł w stan spoczynku, po mianowaniu na stopień marszałka polnego.
13 marca 1925 prezydent RP Stanisław Wojciechowski, na wniosek Ministra Spraw Wojskowych i na mocy uchwały Kapituły, odznaczył go Krzyżem Komandorskim Orderu Wojennego Virtuti Militari (nr 14).

</doc>
<doc id="1996000" url="https://pl.wikipedia.org/wiki?curid=1996000" title="Ares I-Y">
Ares I-Y

Ares I-Y – anulowany drugi testowy lot rakiety Ares I. Początkowo miał odbyć się we wrześniu 2013 r., później start przełożono na marzec 2014 r.. Głównym celem lotu miał być test drugiego stopnia rakiety.
Do lotu planowano użyć rakiety w pełnej konfiguracji z makietą pojazdu Orion.
W grudniu 2009 roku lot anulowano, zaś jego cele przeniesiono na misję Ares I Prime.

</doc>
<doc id="1996003" url="https://pl.wikipedia.org/wiki?curid=1996003" title="Gladbrook (Iowa)">
Gladbrook (Iowa)

Gladbrook – miasto w Stanach Zjednoczonych, w stanie Iowa, w hrabstwie Tama. Zgodnie ze spisem statystycznym z 2000 roku, miasto liczyło 1.015 mieszkańców.

</doc>
<doc id="1996005" url="https://pl.wikipedia.org/wiki?curid=1996005" title="Nándor Gion">
Nándor Gion

Nándor Gion (ur. 1 lutego 1941 w Srbobranie, zm. 27 sierpnia 2002 w Segedynie) – węgierski pisarz.
Ukończył filologię węgierską na Uniwersytecie w Nowym Sadzie. Pracował jako dziennikarz radiowy oraz kierował teatrem w Nowym Sadzie. W 1993 roku wyjechał z Jugosławii i zamieszkał w Budapeszcie.

</doc>
<doc id="1996007" url="https://pl.wikipedia.org/wiki?curid=1996007" title="Bogdan Krynicki">
Bogdan Krynicki

Bogdan Ryszard Krynicki (ur. 21 września 1948 r. w Długopolu Górnym) – polski samorządowiec, prawnik, wieloletni radny i burmistrz Bystrzycy Kłodzkiej w latach 1994–1998 i 2002–2006.
Życiorys.
Urodził się w 1948 r. w Długopolu Górnym. Ukończył szkołę podstawową w Długopolu-Zdroju, a następnie kontynuował naukę w Liceum Ogólnokształcącym w Bystrzycy Kłodzkiej. Po uzyskaniu świadectwa dojrzałości w 1967 r. rozpoczął studia prawnicze na Wydziale Prawa, Administracji i Ekonomii Uniwersytetu Wrocławskiego. Po ich ukończeniu wrócił do rodzinnej gminy. Wstąpił do Polskiej Zjednoczonej Partii Robotniczej, do której należał do jej samorozwiązania w 1990 r. W latach 80. XX w. zasiadał w radzie narodowej gminy Bystrzyca Kłodzka. W 1986 r. został przez jej członków wybrany na stanowisko naczelnika gminy, które sprawował do 1989 r. Potem był prezesem Spółdzielni Ogrodniczo-Pszczelarskiej w Kłodzku.
W 1994 r. został wybrany do rady miasta i gminy, która następnie powołała go na stanowisko burmistrza. W czasie jego kadencji miała miejsce Powódź tysiąclecia, która wyrządziła w mieście znaczne szkody. W 1998 r. ponownie dostał się do rady miasta i gminy z ramienia lewicowej "Koalicji dla Bystrzycy", jednak przegrał walkę o stanowisko burmistrza. Ubiegał się o tę funkcję 4 lata później, w pierwszych bezpośrednich wyborach, wygrywając w drugiej turze z Mieczysławem Krawczykiem stosunkiem głosów 54 do 46%. W 2006 r. uzyskał ponownie mandat radnego, ale przegrał w pierwszej turze o fotel burmistrza z Renatą Surmą i Adamem Jaśnikowskim. W 2010 r. uzyskał mandat radnego w wyborach do Rady Powiatu Kłodzkiego z ramienia SLD.
W 1998 otrzymał Srebrny Krzyż Zasługi.

</doc>
<doc id="1996008" url="https://pl.wikipedia.org/wiki?curid=1996008" title="Adam Henryk Kaletka">
Adam Henryk Kaletka

Adam Henryk Kaletka (ur. 22 grudnia 1887 w Wielichowie, zm. 3 stycznia 1956 w Poznaniu) – polski historyk i archiwista.
Życiorys.
Urodził się w rodzinie nauczycielskiej Marcina i Antoniny z domu Gryglewicz. Był starszym bratem Zygmunta Kaletki. Maturę zdał w 1907 w gimnazjum w Gnieźnie. W latach następnych przygotowywał się do zawodu aptekarskiego: praktykował w Buku i Wolsztynie, studiował też za granicą (na wydz. filoz. uniwersytetów w Strasburgu, Berlinie i Rostocku). W 1914 zdał egzamin z farmacji i zaczął pracę w aptekach w Kostrzynie, potem w Legnicy i w Poznaniu. W 1915 roku ożenił się z Heleną z d. Fritsche (1893–1945).
Zainteresowania Adama Kaletki kierowały się jednak głównie ku historii, co doprowadziło go w 1920 do wstąpienia na drogę zawodową w Archiwum Państwowym w Poznaniu, gdzie szybko awansował: w 1924 został archiwistą, w 1931 – kustoszem. Porządkował głównie księgi grodzkie, sporządzając do nich liczne pomoce, niestety, zaginęły one w czasie wojny. W latach 1931–1932 pracował w Wiedniu jako rzeczoznawca w trakcie rokowań rewindykacyjnych.
We wrześniu 1939 uczestniczył w ewakuacji najcenniejszych archiwaliów, po powrocie do Poznania został aresztowany przez Niemców, po zwolnieniu wrócił do pracy do archiwum pod niemieckim zarządem. Od lutego 1945, przez kilka miesięcy, do czasu powrotu dyrektora Kazimierza Kaczmarczyka kierował pracą archiwum poznańskiego. Brał udział w poszukiwaniach wywiezionych materiałów archiwalnych. W 1955 przeszedł na emeryturę.
Adam Kaletka był wybitnym znawcą dokumentów średniowiecznych, świetnie znał łacinę, paleografię, neografię i język niemiecki. Jego doskonała znajomość zasobu archiwum poznańskiego wielokrotnie pomagała użytkownikom w poszukiwaniach. Był także teoretykiem archiwistyki, wygłaszając w 1925 na IV Powszechnym Zjeździe Historyków Polskich w Poznaniu ważny referat zatytułowany "Zagadnienia zasadnicze przy porządkowaniu aktów niemieckich". Działał w towarzystwach naukowych.
Zmarł 3 stycznia 1956 roku w Poznaniu. Został pochowany na Cmentarzu komunalnym na Junikowie w Poznaniu (pole 7-3-6-91).

</doc>
<doc id="1996012" url="https://pl.wikipedia.org/wiki?curid=1996012" title="Związek Polaków w Rumunii">
Związek Polaków w Rumunii

Związek Polaków w Rumunii (ZPwR) – stowarzyszenie Polonii w Rumunii założone w 1990 w Suczawie; od 2002 prezesem stowarzyszenia jest Ghervazen Longher.

</doc>
<doc id="1996014" url="https://pl.wikipedia.org/wiki?curid=1996014" title="Alkyone">
Alkyone



</doc>
<doc id="1996022" url="https://pl.wikipedia.org/wiki?curid=1996022" title="Goldfield (Iowa)">
Goldfield (Iowa)

Goldfield – miasto w Stanach Zjednoczonych, w stanie Iowa, w hrabstwie Wright. Zgodnie ze spisem statystycznym z 2000 roku, miasto liczyło 680 mieszkańców.

</doc>
<doc id="1996025" url="https://pl.wikipedia.org/wiki?curid=1996025" title="Goodell (Iowa)">
Goodell (Iowa)

Goodell – miasto w Stanach Zjednoczonych, w stanie Iowa, w hrabstwie Hancock. Zgodnie ze spisem statystycznym z 2000 roku, miasto liczyło 174 mieszkańców.

</doc>
<doc id="1996026" url="https://pl.wikipedia.org/wiki?curid=1996026" title="Tamemoto Kuroki">
Tamemoto Kuroki

 – generał Cesarskiej Armii Japońskiej.
Zarys biografii.
Urodził się rodzinie samurajów zamieszkałej w domenie Satsuma (obecnie prefektura Kagoshima). Podczas wojny boshin walczył po stronie sił cesarskich. Podczas buntu klanów Satsuma i Chōshū był dowódcą pułku. W czasie wojny chińsko-japońskiej (1894–1895) dowodził 6. Dywizją. Wyróżnił się podczas zajmowania Weihaiwei. W 1903 został mianowany członkiem Cesarskiej Rady Wojskowej i dowódcą 1. Armii. Podczas wojny rosyjsko-japońskiej (1904–1905) był dowódcą 1 Armii. Wysadził 9 lutego 1904 swoje wojska w Czemulpo, w następstwie czego zajął Koreę. Dowodził 1. Armią w bitwach pod Liaoyang, Sha He i Mukdenem.
W 1909 przeszedł w stan spoczynku, otrzymując tytuł hrabiego. Zmarł w 1923.

</doc>
<doc id="1996029" url="https://pl.wikipedia.org/wiki?curid=1996029" title="Barbieri">
Barbieri



</doc>
<doc id="1996030" url="https://pl.wikipedia.org/wiki?curid=1996030" title="Gowrie (Iowa)">
Gowrie (Iowa)

Gowrie – miasto w Stanach Zjednoczonych, w stanie Iowa, w hrabstwie Webster. Zgodnie ze spisem statystycznym z 2000 roku, miasto liczyło 1.038 mieszkańców.

</doc>
<doc id="1996032" url="https://pl.wikipedia.org/wiki?curid=1996032" title="Graettinger (Iowa)">
Graettinger (Iowa)

Graettinger – miasto w Stanach Zjednoczonych, w stanie Iowa, w hrabstwie Palo Alto, nad rzeką Des Moines. Zgodnie ze spisem statystycznym z 2000 roku, miasto liczyło 900 mieszkańców.

</doc>
<doc id="1996034" url="https://pl.wikipedia.org/wiki?curid=1996034" title="Grafton (Iowa)">
Grafton (Iowa)

Grafton – miasto w Stanach Zjednoczonych, w stanie Iowa, w hrabstwie Worth. Zgodnie ze spisem statystycznym z 2000 roku, miasto liczyło 290 mieszkańców.

</doc>
<doc id="1996041" url="https://pl.wikipedia.org/wiki?curid=1996041" title="Grandview (Iowa)">
Grandview (Iowa)

Grandview – miasto w Stanach Zjednoczonych, w stanie Iowa, w hrabstwie Louisa. Zgodnie ze spisem statystycznym z 2000 roku, miasto liczyło 600 mieszkańców.

</doc>
<doc id="1996044" url="https://pl.wikipedia.org/wiki?curid=1996044" title="Grant (Iowa)">
Grant (Iowa)

Grant – miasto w Stanach Zjednoczonych, w stanie Iowa, hrabstwie Montgomery. Zgodnie ze spisem statystycznym z 2000 roku, miasto liczyło wtedy 102 mieszkańców.

</doc>
<doc id="1996051" url="https://pl.wikipedia.org/wiki?curid=1996051" title="Granville (Iowa)">
Granville (Iowa)

Granville – miasto w Stanach Zjednoczonych, w stanie Iowa, w hrabstwie Sioux. Zgodnie ze spisem statystycznym z 2000 roku, miasto liczyło 325 mieszkańców.

</doc>
<doc id="1996052" url="https://pl.wikipedia.org/wiki?curid=1996052" title="Jamaica (Iowa)">
Jamaica (Iowa)

Jamaica – miasto w Stanach Zjednoczonych, w stanie Iowa, w hrabstwie Guthrie. Zgodnie ze spisem statystycznym z 2000 roku, miasto liczyło 237 mieszkańców.

</doc>
<doc id="1996053" url="https://pl.wikipedia.org/wiki?curid=1996053" title="Gravity (Iowa)">
Gravity (Iowa)

Gravity – miasto w Stanach Zjednoczonych, w stanie Iowa, w hrabstwie Taylor. Zgodnie ze spisem statystycznym z 2000 roku, miasto liczyło 218 mieszkańców.

</doc>
<doc id="1996055" url="https://pl.wikipedia.org/wiki?curid=1996055" title="Menlo (Iowa)">
Menlo (Iowa)

Menlo – miasto w Stanach Zjednoczonych, w stanie Iowa, w hrabstwie Guthrie. Zgodnie ze spisem statystycznym z 2000 roku, miasto liczyło 365 mieszkańców.

</doc>
<doc id="1996057" url="https://pl.wikipedia.org/wiki?curid=1996057" title="Maria Oleksy">
Maria Oleksy

Maria Oleksy z domu Szaryj (ur. 1 marca 1946 w Jaworniku) – polska politolog, działaczka społeczna związana z Polskim Czerwonym Krzyżem jako wiceprzewodnicząca Zarządu Głównego i p.o. przewodniczącej.
Życiorys.
W 1947 w ramach akcji „Wisła” rodzina Szaryjów została wysiedlona na Pomorze Zachodnie. Od 1967 do 1972 Maria Szaryj była komendantką hufca ZHP w Kołobrzegu.
Ukończyła politologię na Wydziale Dziennikarstwa i Nauk Politycznych Uniwersytetu Warszawskiego. Była etatowym pracownikiem Zrzeszenia Studentów Polskich, a następnie (od 1976) Socjalistycznego Związku Studentów Polskich. W latach 1975–1980 była przewodniczącą komisji ekonomicznej Zarządu Głównego SZSP.
Od 1969 należała do PZPR. Od 1980 pracowała w Wydziale Nauki i Szkolnictwa Wyższego w Komitecie Warszawskim PZPR. Po 1989 rozpoczęła pracę w sektorze bankowo-ubezpieczeniowym.
W lutym 1995 związała się z Polskim Czerwonym Krzyżem. Została przewodniczącą Rady Pań, która została powołana przez Zarząd Główny PCK. Do zadań rady należało pozyskiwanie funduszy, wysyłanie apeli do sponsorów, organizowanie pikników i koncertów charytatywnych. Następnie – dwukrotnie – była wybierana do ZG PCK, została wybrana na jego pierwszą wiceprzewodniczącą. W połowie grudnia 2003 przejęła obowiązki prezesa (po rezygnacji Aleksandra Małachowskiego z przyczyn zdrowotnych), pełniła tę funkcję do 2004. 9 marca 2010 ponownie została wybrana na wiceprzewodniczącą ZG PCK i na członkinię Prezydium Zarządu Głównego PCK.
Odznaczenia.
Odznaczona Krzyżem Kawalerskim (1999) i Oficerskim (2011) Orderu Odrodzenia Polski.
Życie prywatne.
Rodzicami Marii Oleksy byli Anna i Jan Szaryj. Jej mężem był polityk Józef Oleksy, który w okresie od marca 1995 do stycznia 1996 był premierem. Ma dwójkę dzieci: syna Michała (ur. 1983) i córkę Julię (ur. 1985).

</doc>
<doc id="1996059" url="https://pl.wikipedia.org/wiki?curid=1996059" title="Grinnell (Iowa)">
Grinnell (Iowa)

Grinnell – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 9105 mieszkańców.

</doc>
<doc id="1996060" url="https://pl.wikipedia.org/wiki?curid=1996060" title="Panora (Iowa)">
Panora (Iowa)

Panora – miasto w Stanach Zjednoczonych, w stanie Iowa, w hrabstwie Guthrie. Zgodnie ze spisem statystycznym z 2000 roku, miasto liczyło 1175 mieszkańców.

</doc>
<doc id="1996061" url="https://pl.wikipedia.org/wiki?curid=1996061" title="Guernsey (Iowa)">
Guernsey (Iowa)

Guernsey – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 70 mieszkańców.

</doc>
<doc id="1996062" url="https://pl.wikipedia.org/wiki?curid=1996062" title="Nagroda Sándora Máraia">
Nagroda Sándora Máraia



</doc>
<doc id="1996064" url="https://pl.wikipedia.org/wiki?curid=1996064" title="Urmo Aava">
Urmo Aava

Urmo Aava (ur. 2 lutego 1979 w Tallinnie) – estoński kierowca rajdowy. W swojej karierze dwukrotnie był wicemistrzem świata w Junior WRC.
W 1998 roku Aava zaliczył swój debiut w rajdach. W 2002 roku zadebiutował w Rajdowych Mistrzostwach Świata. Pilotowany przez Toomasa Kitsinga i jadący Fordem Focusem WRC nie ukończył wówczas Rajdu Finlandii z powodu wypadku. W 2003 roku zaczął rywalizować w klasyfikacji Junior WRC jadąc samochodem Suzuki Ignis S1600 z pilotem Kuldarem Sikkiem. W 2006 roku jako kierowca Suzuki Swifta S1600 wywalczył wicemistrzostwo Junior WRC, wygrywając w tej klasyfikacji w Rajdzie Turcji. W 2007 roku ponownie został wicemistrzem JWRC. W tamtym sezonie odniósł jedno zwycięstwo, w Rajdzie Sardynii. W 2008 roku Aava został członkiem zespołu World Rally Team Estonia i zaliczył 11 występów samochodem Citroën C4 WRC. Zdobył 13 punktów w sezonie. Punktował w: Rajdzie Sardynii (8. miejsce), Grecji (4. miejsce), Niemiec (8. miejsce), Nowej Zelandii (5. miejsce) i Korsyki (7. miejsce). W latach 2008-2009 zaliczył 3 występy w MŚ.
W swojej karierze Aava osiągał też sukcesy w Estonii. W 1998 roku jadąc Ładą Samara 21083 wywalczył mistrzostwo w klasie F2. Sukces ten powtórzył także w latach 1999 i 2000. Z kolei w 2001 roku został mistrzem Estonii w grupie N za kierownicą Subaru Imprezy WRX.

</doc>
<doc id="1996066" url="https://pl.wikipedia.org/wiki?curid=1996066" title="Yale (Iowa)">
Yale (Iowa)

Yale – miasto w Stanach Zjednoczonych, w stanie Iowa, w hrabstwie Guthrie. Zgodnie ze spisem statystycznym z 2000 miasto liczyło 287 mieszkańców.

</doc>
<doc id="1996067" url="https://pl.wikipedia.org/wiki?curid=1996067" title="Gerardo Martino">
Gerardo Martino

Gerardo Daniel „Tata” Martino Capiglioni (ur. 20 listopada 1962 w Rosario) – argentyński trener piłkarski pochodzenia włoskiego, piłkarz występujący na pozycji pomocnika.
Były trener FC Barcelona oraz selekcjoner reprezentacji Paragwaju, reprezentacji Argentyny oraz reprezentacji Meksyku.
Kariera piłkarska.
Martino jest wychowankiem Newell’s Old Boys, gdzie grał przez większość kariery. Był tam jedną z gwiazd i słynął z precyzyjnych podań. Zanotował również krótkie epizody w hiszpańskiej CD Tenerife, argentyńskim Lanús, ekwadorskiej Barcelonie oraz chilijskim O’Higgins. Kariera 34-letniego wówczas Gerardo Martino dobiegła końca w ostatnim z wymienionych klubów.
W 1991 roku zanotował swój jedyny występ w reprezentacji Argentyny.
Kariera trenerska.
Po zakończeniu kariery piłkarskiej Martino objął funkcję szkoleniowca argentyńskiego Brown de Arrecifes. Następnie prowadził Platense oraz Instituto. W latach 2002-2003 i 2005-2006 był menadżerem paragwajskiego Libertad, z którym wywalczył pięć tytułów mistrzowskich. Jeden krajowy czempionat zdobył także wraz z Cerro Porteño. W 2005 roku na krótko został trenerem Colónu, a dwa lata później objął funkcję selekcjonera reprezentacji Paragwaju. Prowadził kadrę podczas Copa América 2007, a także wywalczył z nią awans na Mistrzostwa Świata w 2010 roku. W 2007 roku otrzymał od urugwajskiej gazety "El País" tytuł trenera roku w Ameryce Południowej. W 2011 roku zrezygnował ze stanowiska. W 2012 roku wybrany został trenerem Newell’s Old Boys, gdzie pracował przez kolejny rok. 23 lipca 2013 roku podpisał dwuletni kontrakt z Barceloną. 17 maja 2014 roku po ostatnim meczu ligowym w Primera División ogłosił swoją rezygnację z pełnionej funkcji. "Tata "Martino podczas pobytu w Barcelonie zdobył Superpuchar Hiszpanii. 12 sierpnia 2014 został mianowany nowym selekcjonerem reprezentacji Argentyny. Na tym stanowisku zastąpił Alejandro Sabellę. Po dwóch przegranych finałach na Copa América 2015 i Copa América 2016 i z powodu chaosu w reprezentacji 5 lipca 2016 roku zrezygnował ze stanowiska selekcjonera reprezentacji Argentyny. 7 stycznia 2019 został ogłoszony nowym trenerem reprezentacji Meksyku. W jego selekcjonerskim debiucie Meksyk odniósł zwycięstwo w meczu towarzyskim 3:1 z Chile.

</doc>
<doc id="1996069" url="https://pl.wikipedia.org/wiki?curid=1996069" title="Stach Wichura">
Stach Wichura

Stach Wichura. Powieść historyczna z r. 1848 – powieść Macieja Wierzbińskiego, wydana po raz pierwszy w 1920 r. nakładem Księgarni św. Wojciecha w Poznaniu, opisuje autentyczne zdarzenia powstania poznańskiego wiosną 1848 r. Tytułowy bohater jest z pochodzenia chłopem, który dzięki splotowi okoliczności ukończył poznańskie Gimnazjum św. Marii Magdaleny. Jest wyborowym strzelcem i bierze aktywny udział w powstaniu. Kulminacją powieści jest bitwa o Książ stoczona 29 kwietnia 1848. Epilog opowiada historię kolejnej bitwy powstańczej – pod Miłosławiem 30 kwietnia 1848. Okładka i 5 ilustracji wewnętrznych autorstwa prof. S. Sawiczewskiego.
Czas i miejsce akcji.
Akcja rozgrywa się w Wielkim Księstwie Poznańskim od 1 lutego do maja 1848, choć w retrospektywie cofa się do wydarzeń z roku 1846, kiedy to policja pruska udaremniła spisek powstańczy pod przywództwem Ludwika Mierosławskiego. Wypadki opisane w powieści są zgodne z prawdą historyczną, z drobnymi wyjątkami. Pisarz oparł się m.in. na pamiętnikach Ludwika Mierosławskiego, Jędrzeja Moraczewskiego i Józefa Bonawentury Garczyńskiego. Korzystał z prasy codziennej i broszur wydawanych przed i w okresie powstania poznańskiego.
Bohaterowie.
Stach Wichura to najprawdopodobniej postać fikcyjna. Podobnie jak jego najbliższy przyjaciel – szlachcic Rafał Węgierski, syn dziedzica pobliskiego majątku. Obaj kończą Gimnazjum Sanctam Mariam Magdalenam w Poznaniu, obaj w 1845 r. przystępują do spisku, którego celem była organizacja powstania zbrojnego przeciwko Prusom w Wielkim Księstwie Poznańskim, obaj wreszcie walczą w powstaniu poznańskim, broniąc obozu wojsk polskich w Książu. Stach Wichura ginie w tej bitwie, Rafał, ciężko ranny, przeżyje.
Poza tytułowym bohaterem i kilkoma postaciami drugiego planu, większość postaci w książce to osoby prawdziwe w swoich prawdziwych w powstaniu rolach – przywódcy, żołnierze, kosynierzy, księża, lekarze i pielęgniarki-wolontariuszki – nazwiska w Wielkopolsce znane. W akcji powieści uczestniczą m.in.: Ludwik Mierosławski, Karol Libelt, Seweryn Mielżyński, Jakub Krotowski-Krauthofer – przywódcy powstania, major Florian Dąbrowski, Józef Czapski, Leon Smitkowski, Hipolit Cukrowicz – żołnierze i obrońcy Książa, ksiądz Hilary Koszutski – ksiąski kapelan obozowy, Jan Mittelstaedt – przywódca oddziału kosynierów. Pośrednio autor angażuje: Emilię Sczaniecką i doktora Teodora Mateckiego, jako udzielających pomocy rannym powstańcom. Po stronie pruskiej m.in. pojawiają się: generał von Colomb – naczelny dowódca wojsk pruskich, Heinrich von Brandt – dowódca w bitwie o Książ.
Ciekawym jest wprowadzenie autentycznej postaci majora Mikołaja Dobrzyckiego – bohatera wojen napoleońskich i powstania listopadowego, którego losy autor splata z losami tytułowego Stacha Wichury. Major Dobrzycki, już jako starzec, bierze udział w powstaniu poznańskim, prowadząc oddział kosynierów. Faktycznie ginie 5 maja 1848 r., broniąc mostu w Obornikach. W powieści, by uczynić zadość wymogom konstrukcyjnym, pisarz każe mu zginąć jeszcze przed bitwą o Książ. Jest to jedyna nieścisłość historyczna.
Inspiracje.
W powieści i w postaci Stacha Wichury można doszukać się fascynacji pisarza insurekcją kościuszkowską, bitwą pod Racławicami i jej bohaterem Wojciechem Bartoszem Głowackim. Wichura, podobnie jak Bartosz, jest odważnym chłopem i podobnie jak tamten zostaje nobilitowany. W samym nazwisku można się doszukać analogii do Stacha Świstackiego – drugiego chłopskiego bohatera spod Racławic.
Recepcja powieści.
"Stach Wichura. Powieść historyczna z r. 1848" został wydany nakładem Księgarni św. Wojciecha w Poznaniu w 1920 w nakładzie 5 tys. egzemplarzy. Drugie wydanie książki ukazało się w 1924 w nakładzie 3 tys., a trzecie w 1926 w nakładzie 5 tys. egzemplarzy.
W latach 20. XX w. (dokładna data nie jest znana) jedną z głównych ulic w Książu Wielkopolskim nazwano imieniem Stacha Wichury. Przy ulicy tej mieści się obecnie m.in. Urząd Miejski, szkoła podstawowa, gimnazjum i posterunek policji.

</doc>
<doc id="1996071" url="https://pl.wikipedia.org/wiki?curid=1996071" title="Hamilton (Iowa)">
Hamilton (Iowa)

Hamilton – miejscowość w Stanach Zjednoczonych, w stanie Iowa, w hrabstwie Marion. W 2000 roku, miejscowość liczyła 144 mieszkańców.

</doc>
<doc id="1996072" url="https://pl.wikipedia.org/wiki?curid=1996072" title="Operacja Iskra">
Operacja Iskra

Operacja Iskra – ofensywna operacja wojsk radzieckich podczas II wojny światowej, mająca przerwać trwającą od września 1941 r. niemiecką blokadę Leningradu. Prace nad przygotowaniem operacji rozpoczęły się wkrótce po zakończeniu nieudanej ofensywy siniawińskiej. Porażka Niemców w bitwie stalingradzkiej w końcu 1942 r., znacząco osłabiła zdolności bojowe Wehrmachtu na froncie wschodnim. W styczniu 1943 r. wojska Związku Radzieckiego planowały lub przeprowadzały działania ofensywne wzdłuż całej linii frontu niemiecko-radzieckiego, w szczególności na terenach południowej Rosji. Operacja Iskra stała się częścią szerszej, zimowej kontrofensywy sił radzieckich przeprowadzonej na przełomie lat 1942–1943.
Działania operacyjne zostały przeprowadzone siłami Frontu Leningradzkiego i Frontu Wołchowskiego Armii Czerwonej przy wsparciu Floty Bałtyckiej w dniach 12–30 stycznia 1943 r. w celu utworzenia łącznika lądowego z oblężonym Leningradem. Wojska sowieckie połączyły się 18 stycznia, a 22 stycznia ustabilizowała się ostatecznie linia frontu. Operacja pozwoliła Sowietom na utworzenie 8–10 kilometrowego korytarza lądowego łączącego wojska radzieckie z miastem. W szybkim tempie wybudowano na obszarze korytarza tory kolejowe, które umożliwiły dostarczanie miastu znacznie większych zasobów, niż było to możliwe za pośrednictwem tzw. Drogi Życia, prowadzącej przez zamarznięte jezioro Ładoga. Znacznie zmniejszyło to zagrożenie zajęcia Leningradu i połączenia się wojsk niemieckich z fińskimi.
Powodzenie tej operacji zachęciło Armię Czerwoną do przeprowadzenia, dwa tygodnie później, kolejnej ofensywy na znacznie większą skalę, pod kryptonimem Operacja Polarnaja Zwiezda (ros. Gwiazda Polarna). Celem tej operacji było całkowite rozbicie niemieckiej Grupy Armii Północ, a co za tym idzie zakończenie oblężenia miasta. Działania te nie przyniosły jednak większego rezultatu. Siły ZSRR podjęły w 1943 r. jeszcze kilka prób odepchnięcia Niemców spod Leningradu, jednak nie przyniosły one większych korzyści stronie radzieckiej. Sam korytarz pozostawał w zasięgu niemieckiej artylerii, a oblężenie miasta dobiegło końca dopiero 27 stycznia 1944 r.
Wydarzenia poprzedzające.
Blokada Leningradu rozpoczęła się wczesną jesienią 1941 r. Do 8 września 1941 r. wojska niemieckie i fińskie okrążyły miasto, odcinając wszystkie drogi zaopatrzenia. W 1942 r. Sowieci podejmowali kilka prób przełamania blokady, jednak wszystkie zakończyły się porażką. Ostatnią taką próbą była operacja siniawińska, po której klęsce kształt frontu powrócił do stanu wcześniejszego, a oblężone miasto dzieliło od żołnierzy radzieckich 16 kilometrów.
Pomimo wcześniejszych porażek, odblokowanie Leningradu było jednym z priorytetów dowództwa Armii Czerwonej, co doprowadziło do rozpoczęcia w listopadzie 1942 r. przygotowań do nowej ofensywy. W grudniu plan kolejnej operacji został zaaprobowany przez Stawkę i otrzymał kryptonim Iskra. Początek ofensywy zaplanowano na styczeń 1943 r.
W styczniu 1943 r. sytuacja na froncie przedstawiała się korzystnie dla strony radzieckiej. Klęska III Rzeszy w bitwie stalingradzkiej znacznie osłabiła jej siły na froncie wschodnim. Z kolei Sowieci prowadzili lub planowali działania ofensywne na całej linii frontu, w szczególności w rejonach południowo-wschodniej części Rosji. W tej sytuacji, operacja Iskra miała stać się pierwszą z kilku operacji ofensywnych mających na celu pokonanie wojsk niemieckiej Grupy Armii Północ.
Przygotowania.
Tereny znajdujące się na południe od jeziora Ładoga są obszarem gęsto zalesionym, pokrytym licznymi mokradłami (w szczególności torfowiskami) występującymi w bezpośredniej bliskości jeziora. Duże zalesienie obszaru znacznie utrudniało prowadzenie obserwacji przez obie strony. Oba te czynniki znacznie ograniczyły mobilność artylerii i pojazdów wojskowych na tym obszarze, co dawało istotną przewagę obrońcom miasta. Jedną z kluczowych lokalizacji były wzgórza siniawińskie, które wznosiły się na wysokość ok. 150 metrów ponad otaczający je płaski teren. Ponadto było to jedno z nielicznych suchych i niezalesionych miejsc, co czyniło je dogodnym punktem obserwacyjnym. Były one zajęte przez wojska niemieckie. Ze względu na fakt, że od rozpoczęcia blokady linia frontu uległa jedynie nieznacznym przesunięciom, Niemcy zbudowali gęstą sieć stanowisk obronnych, połączonych ze sobą okopami, zabezpieczonych przeszkodami przeciwczołgowymi oraz krzyżowym wsparciem ognia artyleryjskiego i moździerzowego. Zarówno rzeka Newa, jak i otaczające ją bagna były częściowo zamarznięte, co umożliwiało przeprawienie się na drugą stronę piechocie, ale nie ciężkim pojazdom.
Strona niemiecka.
Niemcy byli świadomi jak ważne było dla Sowietów przełamanie blokady miasta. Jednak ze względu na niekorzystny dla III Rzeszy wynik bitwy stalingradzkiej oraz rozpoczęcie przez wojska radzieckie operacji wielkołukowskiej na południe od Leningradu, Grupa Armii Północ otrzymała rozkaz przejścia do działań obronnych, a jej skład został znacznie uszczuplony. 11 Armia, która odgrywała zasadniczą rolę w niemieckim ataku na Leningrad w sierpniu 1942 r. i której udało się powstrzymać niedawną sowiecką ofensywę, została w październiku włączona w skład Grupy Armii Środek, operującej na froncie białoruskim. Oprócz tego w inne rejony walk przetransferowano również dziewięć innych dywizji wchodzących dotychczas w skład 11 Armii.
W początkowej fazie radzieckiej ofensywy, niemiecka 18 Armia, dowodzona przez gen. Georga Lindemanna, składała się z 26 dywizji rozmieszczonych wzdłuż 450-kilometrowego frontu. Ze względu na długość frontu, niemieckie pozycje zostały istotnie rozciągnięte, co skutkowało brakiem odwodów na poziomie dywizji. Zamiast tego, każda dywizja dysponowała taktyczną rezerwą jednego lub dwóch batalionów, a wsparciem dla całej armii miały być fragmenty 96 Dywizji Piechoty oraz 5 Dywizji Górskiej. Wsparcie powietrzne zapewniała 1 Flota Powietrzna Luftwaffe.
Pięć dywizji oraz część kolejnej strzegły wąskiego korytarza oddzielającego od siebie radzieckie Fronty Leningradzki oraz Wołchowski. Korytarz miał szerokość jedynie 16 kilometrów z racji czego nazywano go „szyjką butelki”. Niemieckie jednostki, które, ze względu na brak jakichkolwiek zmian linii frontu od sierpnia 1941 r., były na tym obszarze dobrze ufortyfikowane, żywiły dużą nadzieję na odparcie ewentualnej ofensywy Sowietów.
Strona radziecka.
Plan przeprowadzenia operacji Iskra został zatwierdzony w grudniu 1942 r. Rozkazy radzieckiego sztabu zakładały współdziałanie Frontów Wołchowskiego i Leningradzkiego, które miały pokonać wroga w rejonie miejscowości Lipka, Gajtolowo, Dubrowka oraz Szlisselburg, a następnie przedarcie się przez blokadę Leningradu. Zakończenie operacji zaplanowano na ostatnie dni stycznia 1943 r. Oznaczało to odbicie z rąk Niemców tzw. „szyjki butelki” i otwarcie 10 kilometrowego korytarza do Leningradu. Po zakończeniu tych działań, żołnierze obu frontów mieli otrzymać 10 dni odpoczynku, by następnie wznowić ofensywę w kierunku południowym w ramach kolejnych zaplanowanych operacji.
Największą różnicą w stosunku do wcześniejszej operacji siniawińskiej było umiejscowienie głównego natarcia. We wrześniu 1942 r. Sowieci przypuścili atak na południe od miejscowości Siniawino, co dawało im możliwość okrążenia kilku niemieckich dywizji. Jednocześnie jednak wystawiło to armię radziecką na dotkliwe ataki oskrzydlające z północy, co ostatecznie przesądziło o niepowodzeniu operacji. W styczniu 1943 r. ofensywa została poprowadzona na północ od Siniawina, bliżej brzegu jeziora Ładoga, co wykluczyło zagrożenie ataków z flanki i zwiększyło prawdopodobieństwo osiągnięcia sukcesu. Jednakże zmusiło to jednocześnie Armię Czerwoną do porzucenia planów okrążenia większości niemieckich oddziałów w „szyjce butelki”.
Ofensywa miała zostać przeprowadzona przez 67 Armię Frontu Leningradzkiego i 2 Armię Uderzeniową Frontu Wołchowskiego, dowodzone przez generała majora M. P. Duchanowa oraz generała lejtnanta Władimira Romanowskiego. Z kolei 8 Armia, dowodzona przez generała lejtnanta F.N. Starikowa, miała przeprowadzić natarcie na skrzydle 2 Armii Uderzeniowej oraz zająć się ewentualnymi działaniami obronnymi. 13 i 14 Armia Lotnicza miały zapewnić wsparcie z powietrza.
Oba fronty spędziły grudzień na przygotowaniach do operacji i otrzymały znaczące uzupełnienie w ludziach i sprzęcie. Zasilono je nie tylko o dodatkowe dywizje i brygady strzelców, ale również o znaczne ilości jednostek artylerii oraz inżynieryjnych, które były kluczowe dla przełamania niemieckich umocnień. Wyspecjalizowane jednostki zimowe obejmowały trzy brygady narciarskie i cztery bataliony aerosań. Aby zapewnić armii radzieckiej przewagę w powietrzu, której brakowało podczas poprzedniej ofensywy, siły lotnicze zostały zwiększone w rejonie planowanej operacji do ponad 800 maszyn, przeważnie myśliwców. Jako że duże czołgi nie byłyby skuteczne na terenie podmokłym, utworzono z nich przeważnie bataliony wsparcia dywizji lub nieco większe brygady, które miały działać samodzielnie.
Pierwotne plany zakładały rozpoczęcie operacji 1 stycznia, jednak cienka pokrywa lodowa na Newie spowodowała, iż natarcie opóźniono do 10–12 stycznia. Dowództwo radzieckie podjęło szereg środków, aby uniknąć ujawnienia planów ofensywy stronie niemieckiej. W jej planowanie zaangażowano tylko niewielką ilość starszych oficerów, a wszelkie przesunięcia oddziałów miały miejsce tylko w nocy lub podczas złej pogody. Ponadto w oddalonych miejscach przeprowadzono symulowane przygotowania do ofensywy, aby zmylić czujność niemieckiej armii.
10 stycznia, Stawka wysłała Gieorgija Żukowa jako swojego przedstawiciela ds. koordynacji walk. Dywizje strzeleckie zajęły swoje pozycje wypadowe 11 stycznia, a czołgi w formacji eszelonowej zajęły swoje pozycje rankiem 12 stycznia.
Bitwa.
Początek bitwy: 12 stycznia.
W noc poprzedzającą początek operacji, radzieckie bombowce dokonały nalotu na niemiecki sztab dywizji oraz pozycje zajmowane przez artylerię III Rzeszy, aby zdezorganizować proces dowodzenia wroga. Samoloty zaatakowały także lotniska i węzły łączności, co miało utrudnić ściągnięcie przez Niemców posiłków. Sama operacja Iskra rozpoczęła się 12 stycznia o godzinie 9:30 rano, gdy dwa sowieckie fronty rozpoczęły ostrzał artyleryjski pozycji niemieckich, który trwał 2 godziny i 20 minut po zachodniej stronie oraz 1 godzinę i 45 minut po wschodniej stronie „szyjki butelki”. Właściwe natarcie rozpoczęło się 5 minut przed zakończeniem zmasowanego ostrzału z wyrzutni rakietowych typu Katiusza, co miało maksymalnie osłabić niemiecką obronę.
Siły Frontu Leningradzkiego największe postępy osiągnęły pomiędzy miejscowościami Szlisselburg i Gorodok 1. To w tym rejonie 136 i 268 Dywizja Strzelecka Armii Czerwonej wdarły się, przy wsparciu czołgów oraz artylerii, na 3 kilometry w głąb pozycji niemieckich i utworzyły około 5-kilometrowej szerokości przyczółek. O godz. 18:00 radzieccy saperzy zdołali zbudować most niedaleko miejscowości Marino, który miał umożliwić dalsze działania ofensywne kolejnym oddziałom. Jednakże natarcie na położonych bardziej na południe odcinkach frontu, bliżej Gorodoka, zaowocowały jedynie zdobyciem pierwszej linii niemieckich okopów. Z kolei atak na północ od Szlisselburga zawiódł całkowicie. Wieczorem tego samego dnia, dowództwo frontu zadecydowało o wykorzystaniu skonstruowanego na Newie mostu i przerzuceniu jednostek ostrzeliwujących dotychczas Szlisselburg od strony rzeki na jej drugą stronę i zaatakowanie miasta od południa.
Oddziały Frontu Wołchowskiego nie odniosły znaczących sukcesów pierwszego dnia ofensywy. Choć siły 2 Armii Uderzeniowej próbowały otoczyć zajmowane przez Niemców pozycje w Lipce i osiedlu robotniczym nr 8, to nie udało im się tego dokonać podczas pierwszego natarcia ze względu na niezłomną postawę niemieckiego garnizonu składającego się z 700 ludzi rozmieszczonych w 16 bunkrach. Ciężki ogień boczny z tych umocnień uniemożliwił stronie radzieckiej dokonanie jakiegokolwiek postępu w tym rejonie, jednak czerwonoarmistom udało się wedrzeć na odległość 2 kilometrów w głąb niemieckich linii pomiędzy tymi punktami. Dalej na południe, pomiędzy osiedlem robotniczym nr 8 a zagajnikiem Krugłaja, Sowietom udało się wedrzeć jedynie na około 1–2 kilometry w głąb pozycji wroga, podczas gdy jeszcze bardziej na południe prowadzony atak oskrzydlający 8 Armii zakończył się zdobyciem tylko pierwszej linii niemieckich okopów.
Na sowieckie natarcie Niemcy zareagowali ściągnięciem tej samej nocy dodatkowych jednostek w rejon intensywnych walk. Improwizowana grupa bojowa składająca się z pięciu batalionów wyodrębnionych z 96 Dywizji Piechoty, wspierana przez artylerię oraz cztery czołgi typu Tygrys, została skierowana na zachód, w okolice Gorodoka 2, do wzmocnienia pozycji zajmowanych przez żołnierzy 170 Dywizji Piechoty. Podobna grupa bojowa, również złożona z batalionów 96 Dywizji Piechoty, została wysłana do osiedla robotniczego nr 1 by wspomóc znajdującą się tam 227 Dywizję Piechoty.
Postępy Sowietów: 13–17 stycznia.
W ciągu następnych pięciu dni ciężkich walk, wojska radzieckie powoli posuwały się naprzód, przełamując kolejne linie niemieckiej obrony i odpierając kontrataki. Zła pogoda, panująca 13 stycznia nad polem bitwy, uniemożliwiła Armii Czerwonej wykorzystanie wsparcia lotnictwa. Tego dnia strona radziecka praktycznie nie zdobyła żadnego nowego kawałka ziemi, ponosząc jednocześnie ogromne straty przy próbach ataków. Z kolei Niemcy, po tym jak ich kontrataki nie zdołały odrzucić radzieckich wojsk, zaczęli przegrupowywać swoje siły w rejonach intensywnych walk poprzez tworzenie specjalnych grup bojowych składających się z części dywizji znajdujących się na spokojniejszych odcinkach frontu. W skład takich grup bojowych wchodziły m.in. oddziały 1 i 61 Dywizji Piechoty, 5 Dywizji Górskiej oraz 4 Dywizji Grenadierów Pancernych SS „Polizei”.
14 stycznia, gdy warunki pogodowe poprawiły się na tyle, aby zapewnić radzieckiej armii wsparcie z powietrza, ofensywa Armii Czerwonej została wznowiona, choć straciła impet z pierwszych dni natarcia. Aby przyśpieszyć zamknięcie w okrążeniu niemieckiego garnizonu w Lipce, Sowieci wykorzystali żołnierzy 12 Brygady Narciarskiej, którzy przeprawili się po zamrożonym jeziorze Ładoga i zaatakowali Niemców od tyłu. Do końca dnia niemieckie oddziały broniące się w Lipce i Szlisselburgu zostały niemal całkowicie odcięte od reszty niemieckiej armii.
W dniach 15–17 stycznia, oba radzieckie fronty z wolna zbliżały się do siebie, zajmując kolejne punkty niemieckiej obrony w osiedlach robotniczych nr 3, 4, 7 i 8 oraz w większości Szlisselburga. Z końcem dnia 17 stycznia odległość między obu frontami zmniejszyła się do 1,5–2 kilometrów na odcinku między osiedlami robotniczymi nr 1 i 5.
Połączenie i utworzenie korytarza lądowego: 18–21 stycznia.
18 stycznia o godz. 9:30 przednie oddziały 123 Dywizji Strzeleckiej 67 Armii oraz 372 Dywizji Strzeleckiej 2 Armii Uderzeniowej połączyły się w pobliżu osiedla robotniczego nr 1, tym samym symbolicznie przełamując blokadę Leningradu. Niemieckie siły znajdujące się na północ od osiedla zostały odcięte, a tzw. grupa pułkowa Hühnera, składająca się z dwóch grup bojowych 61 Dywizji Piechoty, która miała utrzymać korytarz łączności pomiędzy osiedlem robotniczym nr 5 a osiedlem robotniczym nr 1, nie była w stanie już tego zrobić. Po połączeniu wojska radzieckie zajęły osiedle nr 5, odpierając kontratak Niemców. Czołowe oddziały 136 Dywizji Strzeleckiej 67 Armii i 18 Dywizji Strzeleckiej 2 Armii Uderzeniowej spotkały się na północ od tego osiedla o godz. 11:45. Tym samym grupa Hühnera została odcięta i otrzymała rozkaz przebicia się przez pozycje radzieckie w kierunku zalesionych terenów w pobliżu Siniawina, zanim jednostki Armii Czerwonej uczyniłyby ucieczkę niemożliwą. Żołnierze Hühnera zmuszeni zostali do porzucenia własnej artylerii i ciężkiego sprzętu i ucieczki przed nacierającymi Sowietami, docierając do Siniawina w nocy z 19 na 20 stycznia. Wczesnym popołudniem siły radzieckie oczyściły Szlisselburg i Lipkę z niemieckich oddziałów i rozpoczęły likwidację niedobitków ukrywających się w lasach na południe od jeziora Ładoga.
W dniach 19–21 stycznia Sowieci wyeliminowali okrążone siły niemieckie i próbowali rozszerzyć ofensywę bardziej na południe w stronę Siniawina. Jednakże niemiecka 18 Armia znacząco wzmocniła swoje siły broniące tych pozycji o oddziały 4 Dywizji Grenadierów SS „Polizei” i 21 Dywizji Piechoty, a niedługo później 11 Dywizji Piechoty i 28 Dywizji Strzeleckiej. Siłom radzieckim udało się jeszcze zdobyć osiedle robotnicze nr 6, co okazało się być szczytem możliwości ofensywy.
Stabilizacja frontu i budowa linii kolejowej: 22–30 stycznia.
W rezultacie operacji Iskra po 21 stycznia nie nastąpiły dalsze zmiany w linii frontu. Sowieci nie byli w stanie dokonać jakiegokolwiek dalszego postępu w natarciu, skupiając się raczej na ufortyfikowaniu zajmowanych pozycji, aby udaremnić jakąkolwiek niemiecką próbę ponownego ustanowienia blokady Leningradu. 22 stycznia rozpoczęto prace nad budową przez zajęty korytarz linii kolejowej, łączącej miasto z resztą kraju. Przesłany 18 stycznia przez Państwowy Komitet Obrony ZSRR plan zakładał ukończenie budowy w przeciągu 20 dni. Konstrukcja została jednak ukończona przed wyznaczonym terminem i 6 lutego 1943 r. pociągi rozpoczęły dostarczanie zapasów do zniszczonego miasta. Sama operacja została oficjalnie zakończona 30 stycznia&lt;.
Następstwa.
Operacja Iskra stanowiła strategiczne zwycięstwo sił radzieckich. Z wojskowego punktu widzenia ofensywa wyeliminowała możliwość zajęcia przez Niemców Leningradu oraz możliwość połączenia się wojsk niemieckich z armią fińską na północy, jako że Front Leningradzki był teraz dobrze zaopatrzony i zdolny do efektywnej współpracy z siłami Frontu Wołchowskiego. Dla ludności cywilnej sukces operacji wiązał się ze znacznie większymi dostawami żywności do miasta, lepszymi warunkami bytowania oraz ewakuacją większej liczby cywili ze zniszczonej metropolii. Przełamanie blokady miało także istotny efekt strategiczny, choć w znaczeniu historycznym wydarzenie to zostało przyćmione przez kapitulację niemieckiej 6 Armii pod Stalingradem zaledwie kilka dni później. Podczas tej bitwy po raz pierwszy udało się Sowietom zdobyć sprawny czołg typu Tygrys, który niezniszczony został przetransportowany na radzieckie tyły w celu szczegółowego zbadania.
Zwycięstwo pod Leningradem skutkowało także awansem sowieckich dowódców, w tym Goworowa, który został mianowany generałem pułkownikiem 15 stycznia, oraz Żukowa, który został marszałkiem Związku Radzieckiego 18 stycznia. Dodatkowo Goworow i Mierieckow zostali odznaczeni Orderem Suworowa I klasy 28 stycznia. Z kolei 136 i 327 Dywizja Strzelecka w nagrodę zostały oznaczone jako 63 i 64 Gwardyjska Dywizja Strzelecka, podczas gdy 61 Brygada Pancerna zyskała miano 30 Gwardyjskiej Brygady Pancernej.
Po stronie niemieckiej ofensywa przyczyniła się do rozciągnięcia pozycji 18 Armii i jej fizycznego wyczerpania. Ze względu na brak wystarczających uzupełnień dowództwo Grupy Armii Północ podjęło decyzję o skróceniu linii frontu poprzez ewakuację kotła demiańskiego. Niemcy, pomimo wielomiesięcznego okrążenia, utrzymywali przyczółek demiański przez cały 1942 r. ze względu na jego strategiczne znaczenie. Razem z tzw. występem rżewskim (który także został ewakuowany wiosną 1943 r.), przyczółek demiański miał zostać wykorzystany przez stronę niemiecką do okrążenia znacznych sił radzieckich. Jednakże, w sytuacji która miała miejsce, utrzymywanie obu pozycji nie było dłużej możliwe.
Radziecka Stawka zdawała sobie jednak sprawę, że operacja nie osiągnęła wszystkich założonych celów, jako że utworzony korytarz zaopatrzeniowy był wąski i nadal pozostawał w zasięgu niemieckiej artylerii, a istotne ze strategicznego punktu widzenia wzgórza w pobliżu Siniawina nadal pozostawały w rękach Niemców. Skłoniło to Żukowa do zaplanowania jeszcze bardziej ambitnej ofensywy, która otrzymała kryptonim Polarna Gwiazda. Celem tej operacji miało być ostateczne rozbicie niemieckiej Grupy Armii Północ, jednak jej efekty okazały się być niewielkie. Strona radziecka przeprowadziła w 1943 r. jeszcze kilka ofensyw, które pozwoliły poszerzyć korytarz prowadzący do Leningradu i zająć nowe pozycje, zanim ostatecznie we wrześniu czerwonoarmistom udało się zająć samo Siniawino. Leningrad pozostawał pod mniejszym lub większym ostrzałem artyleryjskim oraz był celem bombardowań Niemców aż do stycznia 1944 r., gdy operacja leningradzko-nowogrodzka odrzuciła jednostki niemieckie daleko od miasta i tym samym ostatecznie zakończyła ponad dwuletni okres oblężenia.

</doc>
<doc id="1996074" url="https://pl.wikipedia.org/wiki?curid=1996074" title="Przetrwać święta">
Przetrwać święta

Przetrwać święta (ang. "Surviving Christmas") – amerykańska komedia z 2004 roku w reżyserii Mike’a Mitchella.
Fabuła.
Drew Latham (Ben Affleck) to człowiek, który świetnie radzi sobie z klientami, ale nie potrafi jednak nawiązać bliższych relacji osobistych. Aby spędzić święta, ofiaruje rodzinie Valców sporą sumę za to, żeby przygarnęli go w Boże Narodzenie i odgrywali jego rodzinę.
Wersja polska.
Wersja polska: Master Film
Reżyseria: Elżbieta Jeżewska
Dialogi: Elżbieta Kowalska
Udział wzięli:
i inni

</doc>
<doc id="1996075" url="https://pl.wikipedia.org/wiki?curid=1996075" title="Tamesada Kuroki">
Tamesada Kuroki



</doc>
<doc id="1996079" url="https://pl.wikipedia.org/wiki?curid=1996079" title="Michitsura Nozu">
Michitsura Nozu

 – marszałek japoński, markiz.
Pochodził z rodziny samurajów, należących do domeny feudalnej Satsuma. W młodości uczestniczył w wojnie boshin. Od 1878 roku dowodził Tokijskim Okręgiem Wojskowym.
Na początku wojny chińsko-japońskiej 1894-1895 dowodził 5. Dywizją. Objął dowództwo wojsk japońskich do czasu przybycia marszałka Aritomo Yamagaty. Był naczelnym dowódcą w operacji pjongjańskiej, w której wykazał męstwo i determinację, ale nie dysponował umiejętnościami dowodzenia związkami operacyjnymi. Kiedy Yamagata zrezygnował z dowodzenia 1. Armią w związku z chorobą, Nozu zastąpił go ponownie. 
W wojnie rosyjsko-japońskiej 1904-1905 był dowódcą 4. Armii. Dowodził podczas ostatniej operacji wojny – szturmu Yingkou. Za zasługi w czasie wojny został mianowany marszałkiem. Nagrodzony orderem Złotego Sokoła.
Po wojnie 1904–1905 dowodził dywizją, był szefem Głównego Zarządu Szkolenia. W 1906 roku otrzymał tytuł markiza.
Zmarł w 1908 roku, został pochowany na cmentarzu Aoyama w Tokio.

</doc>
<doc id="1996080" url="https://pl.wikipedia.org/wiki?curid=1996080" title="Ignacy IV (patriarcha Antiochii)">
Ignacy IV (patriarcha Antiochii)

Ignacy IV, imię świeckie Habib Hazim (ur. 4 kwietnia 1920 w Mahardzie w pobliżu Hamy, zm. 5 grudnia 2012 w Bejrucie) – syryjski duchowny prawosławny, w latach 1979–2012 prawosławny patriarcha Antiochii i całego Wschodu.
Życiorys.
Urodził się w głęboko religijnej rodzinie arabskiej wyznania prawosławnego. Jego ojciec był nauczycielem wiejskim, a przyszły patriarcha urodził się jako najstarszy syn w wielodzietnej rodzinie. Po ukończeniu szkoły podstawowej był zmuszony na cztery lata przerwać naukę. Święcenia diakońskie przyjął w czasie studiów w Bejrucie (studiował filozofię). W 1945 ukończył studia z wyróżnieniem, jednak z powodu złej sytuacji materialnej nie mógł podjąć studiów teologicznych, lecz pracował jako nauczyciel w szkołach średnich i jako sekretarz firmy handlowej. Dopiero w 1949 mógł wyjechać do Paryża, gdzie uczył się w Instytucie św. Sergiusza prowadzonym przez Patriarchat Konstantynopolitański. Równocześnie był lektorem języka arabskiego na Sorbonie. Pracę końcową obronił w 1953. Po powrocie na Bliski Wschód zamieszkał w monasterze w Balamand, przy którym zorganizował seminarium duchowne. Przez wiele lat pełnił obowiązki jego dziekana.
Biskup.
W 1953 współtworzył międzynarodową prawosławną organizację młodzieżową Syndesmos. W 1961 miała miejsce jego chirotonia na biskupa Palmyry. W 1970 został podniesiony do godności metropolity i objął urząd metropolity Latakii. 2 czerwca 1979 wybrany na patriarchę Antiochii po śmierci patriarchy Eliasza IV.
Patriarcha Antiochii.
Wprowadził w zarządzanym przez siebie Kościele istotne reformy wewnętrzne, doprowadzając do ożywienia życia monastycznego i prac Świętego Synodu, uczynił wyższe wykształcenie obowiązkowym wymogiem dla kandydatów na biskupów. W 1988 otworzył pierwszym na Bliskim Wschodzie prawosławny uniwersytet w Balamand. Opowiadał się za ekumenizmem i porozumieniem wszystkich wyznań chrześcijańskich, które postrzegał jako drogę do pojednania z islamem. Brał udział w dialogu prawosławno-katolickim oraz w dialogu z Kościołami orientalnymi. Współorganizował misję prawosławną na Haiti w latach 80. XX wieku. Władał biegle językami francuskim, angielskim, rosyjskim i greckim.
Zmarł wskutek udaru mózgu w szpitalu w Bejrucie 5 grudnia 2012. Premier Libanu ogłosił w związku z tym żałobę narodową w dniu 10 grudnia. Nabożeństwo żałobne odbyło się w cerkwi św. Mikołaja w Bejrucie, zaś sam pogrzeb – w Damaszku, w krypcie patriarchów Antiochii przy katedrze patriarchalnej.
Jego następcą w dniu 17 grudnia 2012 wybrany został metropolita Europy Zachodniej i Środkowej Jan, który objął urząd jako Jan X.

</doc>
<doc id="1996082" url="https://pl.wikipedia.org/wiki?curid=1996082" title="Koszty sądowe (postępowanie karne)">
Koszty sądowe (postępowanie karne)

Koszty sądowe – jedna z dwóch, obok wydatków stron postępowania, część kosztów procesowych.
Według art. 616 § 2 kpk do kosztów sądowych należą:
Koszty postępowania mediacyjnego ponosi Skarb Państwa.

</doc>
<doc id="1996083" url="https://pl.wikipedia.org/wiki?curid=1996083" title="Hancock (Iowa)">
Hancock (Iowa)

Hancock – miasto w Stanach Zjednoczonych, w stanie Iowa, w hrabstwie Pottawattamie. Zgodnie ze spisem statystycznym z 2000 roku, miasto liczyło 207 mieszkańców.

</doc>
<doc id="1996085" url="https://pl.wikipedia.org/wiki?curid=1996085" title="Hanlontown (Iowa)">
Hanlontown (Iowa)

Hanlontown – miasto w Stanach Zjednoczonych, w stanie Iowa, w hrabstwie Worth. Zgodnie ze spisem statystycznym z 2000 roku, miasto liczyło 229 mieszkańców.

</doc>
<doc id="1996087" url="https://pl.wikipedia.org/wiki?curid=1996087" title="Harcourt (Stany Zjednoczone)">
Harcourt (Stany Zjednoczone)

Harcourt – miasto w Stanach Zjednoczonych, w stanie Iowa, w hrabstwie Webster. Zgodnie ze spisem statystycznym z 2000 roku, miasto liczyło 340 mieszkańców.

</doc>
<doc id="1996090" url="https://pl.wikipedia.org/wiki?curid=1996090" title="Hardy (Iowa)">
Hardy (Iowa)

Hardy – miasto w Stanach Zjednoczonych, w stanie Iowa, w hrabstwie Humboldt. Zgodnie ze spisem statystycznym z 2000 roku, miasto liczyło 57 mieszkańców.

</doc>
<doc id="1996094" url="https://pl.wikipedia.org/wiki?curid=1996094" title="Olga Wasdeki">
Olga Wasdeki

Olga Wasdeki (gr.: Όλγα Βασδέκη, "Ólga Vasdéki̱"; ur. 26 września 1973 w Wolos) – grecka lekkoatletka, która specjalizowała się w trójskoku.
Trzy razy startowała w igrzyskach olimpijskich (Atlanta 1996, Sydney 2000 oraz Ateny 2004). Trzecia zawodniczka mistrzostw świata (1999). W 1996 roku zdobyła brązowy medal halowych mistrzostw Europy, a dwa lata później – w 1998 w Budapeszcie – wygrała letnie mistrzostwa Starego Kontynentu. Mistrzyni igrzysk śródziemnomorskich z 1997 roku. Była pierwszą w historii rekordzistką Grecji w kobiecym trójskoku – 29 maja 1993 osiągnęła wynik 13,37. W kolejnych latach jeszcze sześć razy poprawiała rekord swojego kraju na otwartym stadionie. Sześciokrotna mistrzyni Grecji. Rekord życiowy: stadion – 14,64 (11 września 1998, Johannesburg); hala – 14,51 (24 lutego 1999, Pireus).
Młodsza siostra Spirosa Wasdekisa.

</doc>
<doc id="1996096" url="https://pl.wikipedia.org/wiki?curid=1996096" title="Shinji Kagawa">
Shinji Kagawa

 – japoński piłkarz, występujący na pozycji pomocnika w belgijskim klubie Sint-Truidense VV. Były reprezentant Japonii. Wychowanek Cerezo Osaka, następnie zawodnik Borussii, skąd 22 czerwca 2012 przeszedł do Manchesteru United. 31 sierpnia 2014 roku powrócił do Dortmundu. Złoty medalista Pucharu Azji 2011. Uczestnik Mistrzostw Świata 2014, Pucharu Azji 2015 oraz Pucharu Konfederacji 2013.

</doc>
<doc id="1996097" url="https://pl.wikipedia.org/wiki?curid=1996097" title="Coloni C3">
Coloni C3

Coloni C3 – samochód Formuły 1 zespołu Coloni, zaprojektowany przez Christiana Vanderpleyna i uczestniczący w niej w sezonach 1989–1990.
W przeciwieństwie do poprzednika (FC188B) model C3 był całkowicie nowym modelem, zaprojektowanym przez byłego pracownika AGS, Christiana Vanderpleyna. Mimo tego, że samochód mógł uchodzić za udany, nie był testowany. W związku z tym zespół często nie mógł znaleźć odpowiednich ustawień na Grand Prix, więc samochód zazwyczaj nie był w stanie zakwalifikować się do wyścigu.
W 1991 roku zespół rozwinął model C3 do wersji "B". Wersja ta nie posiadała airboxa (w przeciwieństwie do wersji "A"), mając za to szerokie i długie boczne wloty powietrza, a ważyła prawie 150 kg więcej od rywali. Był to samochód bardzo trudny do prowadzenia. Coloni podpisało umowę z firmą Subaru, która zobowiązała się do sponsoringu, spłacenia długów i dostarczenia silników za darmo. Silniki te były jednak nieudane - nie licząc silników Life, produkowały najmniej mocy ze wszystkich silników w sezonie 1991 - około 500 KM. Takim samochodem Bertrand Gachot nie zakwalifikował się do żadnego wyścigu. W czerwcu Subaru wycofało się z Formuły 1. Przed Grand Prix Niemiec zespół podpisał umowę z firmą Cosworth na dostarczanie silników, zdecydował się również na zastosowanie wersji C3C; był to model C3 ze zmianami w aerodynamice, który był szybszy od C3B, ale mimo to niezdolny do wystartowania w żadnym wyścigu.
W 1991 roku startował model C4, będący rozwinięciem modelu C3.

</doc>
<doc id="1996109" url="https://pl.wikipedia.org/wiki?curid=1996109" title="Port lotniczy Jaque">
Port lotniczy Jaque

Port lotniczy Jaque – jeden z panamskich portów lotniczych, zlokalizowany w mieście Jaque.

</doc>
<doc id="1996114" url="https://pl.wikipedia.org/wiki?curid=1996114" title="Reprezentacja Związku Radzieckiego w hokeju na trawie mężczyzn">
Reprezentacja Związku Radzieckiego w hokeju na trawie mężczyzn

Reprezentacja Związku Radzieckiego w hokeju na trawie mężczyzn należała w czasach swojego istnienia do silniejszych zespołów na świecie. Największym jej sukcesem był brązowy medal igrzysk olimpijskich oraz srebrny mistrzostw Europy. Pięciokrotnie występowała w Hockey Champions Trophy, zajmując 4. miejsce w 1988.
Osiągnięcia.
Igrzyska olimpijskie.
Uwaga: Związek Radziecki wystartował po raz pierwszy na letnich igrzyskach olimpijskich w 1952 w Helsinkach i od tamtej pory reprezentacja ZSRR wystartowała na wszystkich igrzyskach do 1988 (oprócz igrzysk w Los Angeles w 1984).

</doc>
<doc id="1996116" url="https://pl.wikipedia.org/wiki?curid=1996116" title="Port lotniczy Coban">
Port lotniczy Coban

Port lotniczy Cobán ("Aeropuerto de Cobán") – port lotniczy zlokalizowany w mieście Cobán w Gwatemali.

</doc>
<doc id="1996117" url="https://pl.wikipedia.org/wiki?curid=1996117" title="One Ok Rock">
One Ok Rock

ONE OK ROCK – japoński zespół rockowy. Zanim zostali wypromowani przez wytwórnię A-Sketch wydali niezależnie dwa minialbumy. Ogółem wypuścili na rynek osiem albumów oraz dziesięć singli. Piosenki są wykonywane w języku japońskim oraz angielskim.
Pierwszy koncert w Polsce odbył się 1 czerwca 2016 roku w Progresja Music Zone w Warszawie.
5 kwietnia 2009 roku jeden z członków zespołu – Alexander Onizawa został aresztowany i 15 maja 2009 roku oficjalnie ogłoszono jego odejście z zespołu.
Do 2016 roku nakład ze sprzedaży płyt zespołu w Japonii z oficjalnym certyfikatem stowarzyszenia Recording Industry Association of Japan wyniósł 1 milion 750 tysięcy egzemplarzy.
Historia.
2005–2006: Utworzenie i początki zespołu.
Założenie zespołu zainicjował Tōru Yamashita. Będąc uczniem liceum, zaproponował rozpoczęcie działalności swojemu przyjacielowi i współczłonkowi hip-hopowej grupy tanecznej Heads, Ryocie Kohama. Namówił go do nauki gry na gitarze basowej, następnie o dołączenie poprosił Alexa Onizawa, również ucznia ich szkoły. W tym czasie Taka Moruichi grał z innym zespołem o nazwie Chivalry of Music, jednakże nie był z tego zadowolony. Sytuację wykorzystał Tōru, przekonując go do dołączenia do One Ok Rock. Pomimo niepełnego składu zaczęli koncertować w Tokio i okolicach. Dopiero w 2007 r. dołączył do nich perkusista Tomoya Kanki, wcześniej nauczyciel na ESP Musical Academy.
Nazwa zespołu, One Ok Rock, pochodzi od godziny pierwszej w nocy („one o’clock”), kiedy to członkowie zwykli ćwiczyć w weekendy, ponieważ zapłata za wynajem sali była wtedy najmniejsza. Ponieważ w języku japońskim nie ma różnicy między „r” a „l”, zmienili wyraz „o’clock” na „o’crock” (lub „o’krock”), które następnie przeszło w „ok. rock”.
2007–2009: Debiutancki album i stary skład.
Ich debiutancki singel, "Naihi shinsho", zdobył 48. miejsce w rankingu singli Oricon i został sprzedany w 15 tys. kopiach. Ich drugi singel, "Yume Yume", powtórzył ten sukces i zdobył miejsce 43. Następnie zespół wydał ich debiutancki album "Zeitakubyō" w 2007 roku i wyjechał na pierwszą trasę koncertową o nazwie Tokyo-Osaka-Nagoya Quattro Tour. W maju 2008 roku wydali swój drugi album – "BEAM OF LIGHT". W wywiadzie dla magazynu Rockin'On Japan w czerwcu 2012 r. One Ok Rock stwierdzili, że nie zaliczają "BEAM OF LIGHT" do albumów, lecz uważają go za część dojrzewania jako zespół. Tworząc "BEAM OF LIGHT" nie byli w odpowiednim nastroju, ale czuli, że muszą go dokończyć dla dobra zespołu. Z tego powodu przez dłuższy czas nie grali żadnej z tych piosenek na żywo.
Planowali wydać dwa albumy w ciągu roku, więc stworzyli "Kanjō Effect" w listopadzie 2008 r. Zespół zdobył do tego momentu dużo doświadczenia i był w stanie nagrać coś poważniejszego. Zdecydowali się na zachodnie brzmienia, które uwielbiali. Doprowadziło to do niezgody wśród członków – Taka i Alex nie zgadzali się co do ostatecznego kształtu albumu.
9 kwietnia 2009 r. Alex został aresztowany pod zarzutem molestowania. Przyznał się do zarzutów i obie strony zawarły ugodę poza sądem. Wydarzenia te odbiły się na reszcie zespołu. Ryota chciał porzucić bas i zająć pozycję gitarzysty. Członkowie nie chcieli przyjmować nowej osoby. Następny utwór zespołu "Around the World Shounen", którego wydanie planowane było na 6 maja, a także światowa trasa koncertowa zostały odwołane. Ogłoszono, że zespół będzie kontynuował działalność bez Alexa, który wrócił do Stanów Zjednoczonych. Jego miejsce zajął Tōru, a wszystkie piosenki zmieniono tak, by były grane przez jedną gitarę zamiast dwóch.
2010–2012: Nowy skład, "Niche Syndrome" i "Zankyo Reference".
W nowym, czteroosobowym składzie, zespół wydał singel "Kanzen kankaku Dreamer" 3 lutego 2010 r. Uplasował się na 9. miejscu na liście singli Oricon. Następnie 9 czerwca wydali swój czwarty pełny album studyjny "Niche Syndrome". Wyjechali w trasę "This is my own judgement!" po kraju, gdzie zagrali w Sendai, Osace, Nagoi, Fukuoce i Tokio. Zakończeniem trasy był występ w "Nippon Budōkan" w Tokio 28 listopada. Wydali również DVD z koncertu – "This is My Budokan"?! 16 stycznia 2011 r. Od 6 do 8 sierpnia One Ok Rock występowali na "Rock in Japan Festival", "Summer Sonic Festival", "Rising Sun Rock, Monster Bash, Treasure05X, Mad Ollie, Countdown Japan 2010/2011" i "Radio Crazy".
Zespół supportował Pay Money to My Pain na ich trasie STAY REAL w 2010 r., The Hiatus (trasa ANOMALY 2010) i TOTALFAT (trasa OVERDRIVE).
Ich następny singel "Answer is Near" wydano 16 lutego 2011 r. Trasa "The Answer is Alive 2011" trwała od kwietnia do czerwca. Następnie 20 lipca na światło dzienne wyszedł ich kolejny singel ', który został wybrany na utwór przewodni gry '. Piąty album zespołu, "Zankyō Reference", do sprzedaży trafił 5 października 2011 roku, po czym zespół wyjechał w trasę "Zankyō Reference Tour". Zwieńczeniem jej był dwudniowy koncert w "Yokohama Arena" 21 i 22 stycznia 2012 r. Był to ich pierwszy koncert w tym prestiżowym miejscu. Bilety zostały wyprzedane w ilości 24 tysięcy egzemplarzy. Relacja z koncertu została wydana na DVD i Blu-rey.
Zespół zadeklarował ich pierwszą zagraniczną trasę w Korei Południowej, na Tajwanie i w Singapurze. Zagrali na głównej scenie na Rock in Japan Festival w towarzystwie Green Day, Franza Ferdinanda i Rihanny. Oprócz tego pojawili się na Oga Namahage Fesitval, Rising Sun Rock Festival i Sweet Love Shower 11.
2013–2014: "Jinsei×Boku= "i trasa światowa.
Ich następny singel "The Beginning", wybrany na przewodni utwór filmu "Rurōni Kenshin", został wydany 22 sierpnia 2012 r., zdobywając miejsce 5. w rankingu Oricon. Później w 2013 r. "The Beginning" wygrał dwie nagrody – „Best Rock Video” na MTV Music Awards Japan 2013 i „Best your choice” na Space Shower Music Video Awards. Obecnie jest to najpopularniejszy utwór zespołu – na YouTube osiągnął ponad 100 milionów wyświetleń oraz został najczęściej oglądanym teledyskiem rockowym w Japonii.
Singel "Deeper Deeper/Nothing Helps" został wydany 9 stycznia 2013 r. i zdobył 2. miejsce na liście singli Oricon. „Nothing Helps” użyto w japońskiej wersji gry "", a „Deeper Deeper” w reklamie Suzuki Swift Sport w Japonii.
Ich szósty pełny album "Jinsei×Boku=" wydano 6 marca 2013 r. i on również osiągnął 2. miejsce w rankingu albumów Oricon.
W październiku 2013 r. zespół wyjechał na pierwszą trasę poza Azję i zagrali pięć koncertów w Europie. Cztery z nich zostały niemal natychmiast wyprzedane. W lutym 2014 r. odwiedzili Stany Zjednoczone, grając dwa koncerty w Nowym Jorku i Los Angeles, a później również w Filadelfii i Toronto w maju. Wystąpili na festiwalu Rock on the Range w Columbus, Ohio. W czerwcu i lipcu dołączyli do VANS WARPED TOUR 2014 i zagrali w osiemnastu miastach w Ameryce Północnej. 16 maja wydano film dokumentalny o ich trasie w Europie i Azji o nazwie „FOOL COOL ROCK” w reżyserii Hiroyuki Nakano. Przez cztery tygodnie grano go w kinach, później został wydany na DVD i Bly-ray.
2014–2015: "35xxxv", trasa światowa i debiut w U.S.
12 stycznia 2014 r. producent John Feldmann poinformował na Twitterze, że One Ok Rock zaczęli nagrywać ich nowy album. Pierwsza piosenka z albumu "Mighty Long Fall" to utwór przewodni kolejnego filmu "".
We wrześniu 2014 r. One Ok Rock zagrało dwudniowy koncert „Mighty Long Fall Live at Yokohama Stadium 2014” w Yokohama Stadium przed 60-tysięczną publicznością. Wykonali ponad 20 piosenek, w tym trzy nowe oraz cover "A Thousand Miles" Vanessy Cariton.
One Ok Rock ogłosili trasę w USA, Ameryce Południowej oraz w Europie pod koniec 2014 roku. Zagrali na Knotfest, w Japonii oraz Stanach, Chile, Argentynie, Brazylii, Peru i Meksyku, a później we Francji, Włoszech, Szwajcarii, Niemczech, Danii, Szwecji, Holandii, Belgii, UK i Rosji.
9 października zespół ogłosił, iż nowy album zostanie wydany w lutym 2015 r. 16 grudnia ujawnił również okładkę i nazwę albumu – "35xxxv".
W kwietniu 2015 r. znów grali w Stanach, później wrócili do Japonii na trasę promującą nowy album, mającą trwać od maja do września. W lipcu 2015 r. ogłoszono, iż zespół podpisał kontrakt z Warner Bros. Records i zaplanowano ponowne wydanie "35xxxv", tym razem z piosenkami w języku angielskim. Jesienią zagrali kilka koncertów w Ameryce Północnej. Grali również z All Time Low i Sleeping with Sirens.
17 października 2015 r. "35xxxv (Deluxe Edition)" zadebiutował na 20. miejscu na Billboard’s Heatseekers Albums, a później dotarł na miejsce 17.
One Ok Rock planowało również wrócić do Japonii na trasę ONE THOUSAND MILES TOUR 2016 wraz z All Time Low i PVRIS.
2016: Promocja "35xxxv (Deluxe Edition)".
Na początku roku One Ok Rock promowało swój angielski album w Stanach Zjednoczonych, zaplanowano również kontynuację trasy w Europie.
11 marca 2016 roku zespół wydał nowy utwór „Always Coming Back”.
Podczas europejskiej trasy zagrali dziesięć koncertów – w Niemczech, Polsce, Belgii, Luksemburgu, Holandii, Francji i Wielkiej Brytanii. Zapowiedzieli również powrót do Europy po ukończeniu swojego nowego albumu, nad którym aktualnie pracują.

</doc>
<doc id="1996119" url="https://pl.wikipedia.org/wiki?curid=1996119" title="Edouard-Henri Avril">
Edouard-Henri Avril



</doc>
<doc id="1996132" url="https://pl.wikipedia.org/wiki?curid=1996132" title="Port lotniczy Seghe">
Port lotniczy Seghe

Port Lotniczy Seghe (ang. "Seghe Airport") – port lotniczy zlokalizowany w miejscowości Seghe, na Wyspach Salomona.

</doc>
<doc id="1996134" url="https://pl.wikipedia.org/wiki?curid=1996134" title="Harper (Iowa)">
Harper (Iowa)

Harper – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 134 mieszkańców.

</doc>
<doc id="1996135" url="https://pl.wikipedia.org/wiki?curid=1996135" title="Jezioro Moczydło (gmina Sieraków)">
Jezioro Moczydło (gmina Sieraków)



</doc>
<doc id="1996143" url="https://pl.wikipedia.org/wiki?curid=1996143" title="Harris (Iowa)">
Harris (Iowa)

Harris – miasto w Stanach Zjednoczonych, w stanie Iowa, w hrabstwie Osceola. Zgodnie ze spisem statystycznym z 2000 roku, miasto liczyło 200 mieszkańców.

</doc>
<doc id="1996148" url="https://pl.wikipedia.org/wiki?curid=1996148" title="Hartford (Iowa)">
Hartford (Iowa)

Hartford – miasto w Stanach Zjednoczonych, w stanie Iowa, w hrabstwie Warren. Zgodnie ze spisem statystycznym z 2000 roku, miasto liczyło 759 mieszkańców.

</doc>
<doc id="1996149" url="https://pl.wikipedia.org/wiki?curid=1996149" title="Port lotniczy Craig Cove">
Port lotniczy Craig Cove

Port lotniczy Craig Cove (IATA: CCV, ICAO: NVSF) – port lotniczy położony w miejscowości Craig Cove, na wyspie Ambrim (Vanuatu).

</doc>
<doc id="1996154" url="https://pl.wikipedia.org/wiki?curid=1996154" title="Edgar Castillo">
Edgar Castillo

Edgar Eduardo „Gringo” Castillo Carrillo (ur. 8 października 1986 w Las Cruces) – amerykański piłkarz pochodzenia meksykańskiego występujący na pozycji lewego obrońcy, obecnie zawodnik amerykańskiego New England Revolution.
Kariera klubowa.
Castillo, syn meksykańskich imigrantów, pochodzi z miasta Las Cruces w stanie Nowy Meksyk. Uczęszczał do tamtejszej placówki Mayfield High School, w której barwach odnosił sukcesy w rozgrywkach młodzieżowych oraz był jednym z najbardziej utalentowanych graczy w całym stanie – w 2002 roku otrzymał nagrodę NSCAA High School State Player of the Year. Jeszcze jako nastolatek podpisał kontrakt z meksykańską drużyną Santos Laguna z siedzibą w Torreón, a po upływie kilku miesięcy został włączony do seniorskiego zespołu przez urugwajskiego szkoleniowca Wilsona Graniolattiego. W meksykańskiej Primera División zadebiutował 2 kwietnia 2006 w zremisowanym 0:0 spotkaniu z Morelią, jednak podstawowym zawodnikiem ekipy został dopiero rok później, za kadencji trenera Daniela Guzmána. Premierowego gola w pierwszej lidze strzelił 22 listopada 2007, także w konfrontacji z Morelią, tym razem wygranej 2:0, zaś w wiosennym sezonie Clausura 2008 zdobył z Santosem Laguna tytuł mistrza Meksyku, mając pewne miejsce w wyjściowej jedenastce. Wówczas także został wybrany w plebiscycie Meksykańskiego Związku Piłki Nożnej na najlepszego lewego obrońcę ligi.
Wiosną 2009 Castillo za sumę dwóch milionów dolarów przeszedł do zespołu Club América ze stołecznego miasta Meksyk. Mimo regularnych występów nie spełnił jednak pokładanych w nim nadziei i już po upływie sześciu miesięcy udał się na wypożyczenie do niżej notowanej ekipy Tigres UANL z siedzibą w Monterrey (prowadzonej przez Daniela Guzmána – swojego byłego trenera z Santosu Laguna), gdzie z kolei spędził rok w roli podstawowego zawodnika, w 2009 roku wygrywając rozgrywki SuperLigi. W lipcu 2010 został wypożyczony po raz kolejny, tym razem do drużyny San Luis FC z miasta San Luis Potosí, w którego barwach występował jako rezerwowy i bez większych sukcesów przez sześć miesięcy, po czym, również na zasadzie wypożyczenia, zasilił klub Puebla FC. Tam również grał przez pół roku, nie potrafiąc wywalczyć sobie miejsca w wyjściowym składzie i nie odnosząc poważniejszych osiągnięć.
W styczniu 2012 Castillo został piłkarzem drużyny Club Tijuana, gdzie od razu zagwarantował sobie pozycję podstawowego bocznego defensora. W jesiennym sezonie Apertura 2012 zdobył z ekipą prowadzoną przez argentyńskiego trenera Antonio Mohameda pierwsze w historii klubu, zaś drugie w swojej karierze mistrzostwo Meksyku, będąc jednym z czołowych bocznych obrońców w lidze, a ogółem w barwach Tijuany spędził niemal trzy lata. W lipcu 2014 podpisał umowę z zespołem Club Atlas z siedzibą w Guadalajarze, gdzie występował jako podstawowy zawodnik przez rok bez większych osiągnięć, po czym przeniósł się do prowadzonej przez Mohameda ekipy CF Monterrey. W sezonie Clausura 2016 wywalczył z nią tytuł wicemistrza Meksyku.
W styczniu 2018 został wypożyczony na rok (cały sezon w Major League Soccer) do amerykańskiego Colorado Rapids, gdzie występuje na pozycji wahadłowego skrzydłowego lub lewego obrońcy. Pierwszy mecz w barwach "Rapids" rozegrał 21 lutego 2018 w Lidze Mistrzów CONCACAF przeciwko Toronto FC. W lidze (MLS) zadebiutował 3 marca 2018 w meczu przeciwko NE Revolution. Rozegrał cały sezon 2018 jako podstawowy zawodnik Colorado Rapids i został wykupiony przez klub z Monterrey.
Na początku 2019 roku został piłkarzem New England Revolution na zasadzie bezpośredniej wymiany (trade). W jej wyniku do Colorado Rapids trafił Kelyn Rowe. 
Kariera reprezentacyjna.
Dysponujący podwójnym obywatelstwem Castillo początkowo zdecydował się na występy w reprezentacji Meksyku, w której zadebiutował za kadencji selekcjonera Hugo Sáncheza, 22 sierpnia 2007 w przegranym 0:1 meczu towarzyskim z Kolumbią. Na przestrzeni kolejnych kilkunastu miesięcy rozegrał jeszcze w seniorskiej meksykańskiej kadrze dwa sparingi, a w 2008 roku został powołany przez Sáncheza do reprezentacji Meksyku U-23. W jej barwach wziął udział w eliminacjach do Igrzysk Olimpijskich w Pekinie, podczas których pełnił rolę podstawowego gracza młodzieżówki i wystąpił we wszystkich trzech spotkaniach od pierwszej minuty, zdobywając gola w meczu z Gwatemalą (1:2), jednak jego drużyna nie zdołała się ostatecznie zakwalifikować na olimpiadę. W marcu 2009 znalazł się na liście graczy powołanych do dorosłej kadry przez szwedzkiego trenera Svena-Görana Erikssona na spotkania z Hondurasem i Kostaryką w ramach eliminacji do Mistrzostw Świata w RPA, lecz nie pojechał na nie wraz z resztą drużyny – nie mógł opuścić kraju, gdyż zgubił swój paszport.
W czerwcu 2009 Castillo zadeklarował chęć występów w reprezentacji Stanów Zjednoczonych, na co pozwoliły mu nowy przepis FIFA, mówiący o możliwości zmiany drużyny narodowej przez zawodnika w każdym wieku, o ile nie zagrał on w barwach poprzedniej kadry w meczu o stawkę (wcześniejsze przepisy dopuszczały taką ewentualność wyłącznie w przypadku graczy poniżej 21. roku życia). Pięć miesięcy później otrzymał od selekcjonera Boba Bradleya powołanie do amerykańskiej kadry, w której zadebiutował 18 listopada 2009 w przegranym 1:3 meczu towarzyskim z Danią. Dzięki temu został drugim po Martínie Vásquezie piłkarzem, który zanotował występy zarówno w barwach zarówno reprezentacji Meksyku, jak i Stanów Zjednoczonych. W 2013 roku znalazł się w ogłoszonym przez niemieckiego szkoleniowca Jürgena Klinsmanna składzie na Złoty Puchar CONCACAF, gdzie pozostawał jednak rezerwowym drużyny, rozgrywając jeden z sześciu możliwych meczów, zaś Amerykanie triumfowali ostatecznie w tych rozgrywkach po pokonaniu w finale Panamy (1:0). Wziął także udział w zakończonych powodzeniem eliminacjach do Mistrzostw Świata 2014, podczas których czterokrotnie pojawiał się na boisku, lecz nie znalazł się w kadrze na mundial.
W 2016 roku Castillo został powołany na jubileuszową, rozgrywaną na amerykańskich boiskach edycję turnieju Copa América. Tam był wyłącznie alternatywą dla Fabiana Johnsona i nie zanotował żadnego występu, natomiast jego drużyna – pełniąca wówczas rolę gospodarza – dotarła do półfinału, w którym uległa Argentynie (0:4) i zajęła czwarte miejsce.

</doc>
<doc id="1996155" url="https://pl.wikipedia.org/wiki?curid=1996155" title="Jewell Junction (Iowa)">
Jewell Junction (Iowa)

Jewell Junction – miasto w Stanach Zjednoczonych, w stanie Iowa, w hrabstwie Hamilton. Zgodnie ze spisem statystycznym z 2000 roku, miasto liczyło 1144 mieszkańców.

</doc>
<doc id="1996156" url="https://pl.wikipedia.org/wiki?curid=1996156" title="Kąpiel mrówkowa">
Kąpiel mrówkowa

Kąpiel mrówkowa (mrówkowanie) – zachowanie typowe dla ptaków wróblowych. Polega ono na tym, że ptak pozwala mrówkom wejść w upierzenie, a nawet kładzie się i rozkłada skrzydła. Najprawdopodobniej ma to na celu uwolnienie kwasu mrówkowego i zabicie pasożytów żyjących w piórach ptaka.

</doc>
<doc id="1996158" url="https://pl.wikipedia.org/wiki?curid=1996158" title="Kamrar (Iowa)">
Kamrar (Iowa)

Kamrar – miasto w Stanach Zjednoczonych, w stanie Iowa, w hrabstwie Hamilton. Zgodnie ze spisem statystycznym z 2000 roku, miasto liczyło 229 mieszkańców.

</doc>
<doc id="1996159" url="https://pl.wikipedia.org/wiki?curid=1996159" title="Hartley (Iowa)">
Hartley (Iowa)

Hartley – miasto w Stanach Zjednoczonych, w stanie Iowa, w hrabstwie O’Brien. Zgodnie ze spisem statystycznym z 2000 roku, miasto liczyło 1733 mieszkańców.

</doc>
<doc id="1996161" url="https://pl.wikipedia.org/wiki?curid=1996161" title="Randall (Iowa)">
Randall (Iowa)

Randall – miasto w Stanach Zjednoczonych, w stanie Iowa, w hrabstwie Hamilton. Zgodnie ze spisem statystycznym z 2000 roku, miasto liczyło 148 mieszkańców.

</doc>
<doc id="1996162" url="https://pl.wikipedia.org/wiki?curid=1996162" title="Worek (ornitologia)">
Worek (ornitologia)

Worek (tora, kieszeń) – worek skórny pod dziobem niektórych ptaków, np. pelikanów, fregat, kormoranów. W zależności od gatunku mniej lub bardziej widoczny. Samce fregat swojego krwistoczerwonego worka używają do toków.

</doc>
<doc id="1996163" url="https://pl.wikipedia.org/wiki?curid=1996163" title="Reprezentacja Rosji w hokeju na trawie mężczyzn">
Reprezentacja Rosji w hokeju na trawie mężczyzn

Reprezentacja Rosji w hokeju na trawie mężczyzn jest jednym z zespołów narodowych w Europie. Nie startowała dotychczas w igrzyskach olimpijskich i mistrzostwach świata oraz w Champions Trophy. Czterokrotnie brała udział w mistrzostwach Starego Kontynentu, zajmując 7. miejsce w 2011 roku.

</doc>
<doc id="1996165" url="https://pl.wikipedia.org/wiki?curid=1996165" title="Stanhope (Iowa)">
Stanhope (Iowa)

Stanhope – miasto w Stanach Zjednoczonych, w stanie Iowa, w hrabstwie Hamilton. Zgodnie ze spisem statystycznym z 2000 roku, miasto liczyło 488 mieszkańców.

</doc>
<doc id="1996166" url="https://pl.wikipedia.org/wiki?curid=1996166" title="Hartwick (Iowa)">
Hartwick (Iowa)

Hartwick – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 83 mieszkańców.

</doc>
<doc id="1996167" url="https://pl.wikipedia.org/wiki?curid=1996167" title="Big Blue Ball">
Big Blue Ball

Big Blue Ball – album kompilacyjny, który powstał w wyniku współpracy muzyków z całego świata. Produkcją zajęli się Peter Gabriel, Karl Wallinger oraz Stephen Hague. Materiał został nagrany w studiu Real World Studios, należącym do Petera Gabriela, w latach 1991, 1992 i 1995. Album został wydany dopiero w 2008 r. co oznacza, że był w produkcji aż 17 lat. Według Gabriela nagrywanie zostało zakończone w latach '90 jednak „materiał był zupełnie nieuporządkowany a jego obróbka tak dużo czasu”. Do ostatecznego kształtu projektu przyczynił się producent Stephen Hague.
Na albumie wystąpili między innymi: Sinéad O’Connor, Karl Wallinger, Natacha Atlas oraz Papa Wemba. Peter Gabriel jest głównym wokalistą w kilku utworach. Ponadto na płycie występują artyści zachodni, afrykańscy i azjatyccy.
"Big Blue Ball" wydany został 24 czerwca 2008 r. Gabriel porównał proces i długość powstawania tego albumu do dojrzewania wina. Ponadto stwierdził, że nagrywanie tego albumu sprawiło mu więcej przyjemności niż jakikolwiek z jego wcześniejszych projektów. 
Pierwszy utwór na płycie - "Whole Thing" został wykorzystany w ścieżce dźwiękowej miniserialu Wielka wyprawa do Afryki. Inna wersja "Burn You Up, Burn You Down" znalazła się na albumie Hit Gabriela. Ponadto utwór ten został wydany jako singiel. 
Album wydano w dwóch wersjach różniących się okładkami, ale pod względem muzycznym identycznych. Limitowana edycja 1000 egzemplarzy na niebieskich płytach winylowych została wydana nakładem Ryko Distribution.
Wersje albumu dostępne do pobrania z sieci zawierają utwory bonusowe, różne w zależności od kraju. W Wielkiej Brytanii jest to „Whole Thing (Adrian Sherwood &amp; Jazzwad Remix)”, w USA to „Habibe (Stefan Goodchild Remix)” obie wersje zawierają video pod tytułem „Story of the Big Blue Ball, Pt. 1”.

</doc>
<doc id="1996168" url="https://pl.wikipedia.org/wiki?curid=1996168" title="Guz jajowy">
Guz jajowy



</doc>
<doc id="1996169" url="https://pl.wikipedia.org/wiki?curid=1996169" title="Jelizawieta Połonska">
Jelizawieta Połonska

Jelizawieta Grigorjewna Połonska (ros. "Елизавета Григорьевна Полонская"; ur. w Warszawie, Imperium Rosyjskie - zm. 11 stycznia 1969 w Leningradzie, Rosyjska Federacyjna SRR) – rosyjska poetka, tłumaczka, dziennikarka i lekarka pochodzenia polsko-żydowskiego. 
Życiorys.
Urodziła się w rodzinie inżyniera budowlanego Grigorija Mowszensona. W wieku 9 lat rozpoczęła naukę w łódzkim gimnazjum żeńskim. W rewolucyjnym roku 1905 z obawy przed pogromami rodzice wysłali ją do Berlina, a po czterech miesiącach kontynuowała naukę w gimnazjum w Sankt Petersburgu. Tam zetknęła się z działaczami opozycji. W roku 1908 w obawie przed aresztowaniem wyjechała do Paryża. Rozpoczęła studia medyczne na Sorbonie, a po ich zakończeniu 1914 rozpoczęła pracę lekarza w jednym z paryskich szpitali, a potem w szpitalu frontowym koło Nancy. W wolnych chwilach zajmowała się poezją. 
W roku 1921 ukazał się w piotrogradzkim wydawnictwie „Erato” tom jej poezji zatytułowany „Znamienija”, a w roku 1923 drugi tom „Pod kamiennym dożdiom”. Utrzymywała się z pracy dziennikarza w gazecie „Leningradskaja prawda”. 
Do roku 1934 pracowała w szpitalach, nie tracąc kontaktu z literaturą. Została członkiem grupy „Bracia Serafiońscy”.
W latach dwudziestych tłumaczyła dzieła Szekspira, Victora Hugo, Kiplinga, Juliana Tuwima i innych. 
Podczas II wojny światowej znów została lekarzem frontowym, nie porzucając jednak twórczości poetyckiej.

</doc>
<doc id="1996170" url="https://pl.wikipedia.org/wiki?curid=1996170" title="Noc w Ekwadorze">
Noc w Ekwadorze

Noc w Ekwadorze - studyjny album Tercetu Egzotycznego wydany na płytach CD w 2009 roku.

</doc>
<doc id="1996171" url="https://pl.wikipedia.org/wiki?curid=1996171" title="Harvey (Iowa)">
Harvey (Iowa)

Harvey – miasto w Stanach Zjednoczonych, w stanie Iowa, w hrabstwie Marion. Zgodnie ze spisem statystycznym z 2000 roku, miasto liczyło 277 mieszkańców.

</doc>
<doc id="1996172" url="https://pl.wikipedia.org/wiki?curid=1996172" title="Gruczoły solne">
Gruczoły solne

Gruczoły solne, gruczoły nosowe – gruczoły położone nad oczami niektórych ptaków, zwłaszcza morskich. Pełnią funkcję osmoregulacyjną. Wydzielają solankę do jamy nosowej, która jest następnie wydalana przez nozdrza, usuwając nadmiar soli.

</doc>
<doc id="1996173" url="https://pl.wikipedia.org/wiki?curid=1996173" title="Czarnów (powiat gostyniński)">
Czarnów (powiat gostyniński)

Czarnów – wieś w Polsce położona w województwie mazowieckim, w powiecie gostynińskim, w gminie Pacyna.
W latach 1975–1998 miejscowość administracyjnie należała do województwa płockiego.
Według danych urzędu gminy Pacyna z 13 lipca 2009 miejscowość liczyła 155 mieszkańców.
We wsi znajduje się zespół dworski z dworem z 1822 roku i parkiem z pierwszej połowy XIX wieku.

</doc>
<doc id="1996174" url="https://pl.wikipedia.org/wiki?curid=1996174" title="Albrecht Wolfgang zu Hohenlohe-Langenburg">
Albrecht Wolfgang zu Hohenlohe-Langenburg

Albert Wolfgang Hohenlohe-Langenburg (6 lipca 1659 – 17 kwietnia 1715) – hrabia Hohenlohe-Langenburg. Syn hrabiego Henryka Fryderyka Hohenlohe-Langenburg. Od 1702 głowa Rodu Hohenlohe
22 sierpnia 1686 poślubił Zofia Amelię Nassau-Saarbrücken.
Mieli dwanaścioro dzieci:

</doc>
<doc id="1996175" url="https://pl.wikipedia.org/wiki?curid=1996175" title="Kąty (powiat gostyniński)">
Kąty (powiat gostyniński)

Kąty – wieś w Polsce położona w województwie mazowieckim, w powiecie gostynińskim, w gminie Pacyna.
13 lipca 2009 roku miejscowość liczyła 84 mieszkańców.
W latach 1975–1998 miejscowość administracyjnie należała do województwa płockiego.
We wsi znajduje się zrujnowany zespół dworski z dworem z końca XIX w., spichlerzem i parkiem o powierzchni 3,6 ha.

</doc>
<doc id="1996177" url="https://pl.wikipedia.org/wiki?curid=1996177" title="Hastings (Iowa)">
Hastings (Iowa)

Hastings – miasto w Stanach Zjednoczonych, w stanie Iowa, w hrabstwie Mills. Zgodnie ze spisem statystycznym z 2000 roku, miasto liczyło 214 mieszkańców.

</doc>
<doc id="1996178" url="https://pl.wikipedia.org/wiki?curid=1996178" title="Thesium pyrenaicum">
Thesium pyrenaicum



</doc>
<doc id="1996179" url="https://pl.wikipedia.org/wiki?curid=1996179" title="Emcee">
Emcee



</doc>
<doc id="1996180" url="https://pl.wikipedia.org/wiki?curid=1996180" title="Rezlerka">
Rezlerka

Rezlerka – część wsi Janówek położona w Polsce, w województwie mazowieckim, w powiecie gostynińskim, w gminie Pacyna.
13 lipca 2009 roku miejscowość liczyła 42 mieszkańców.
W latach 1975–1998 miejscowość administracyjnie należała do województwa płockiego.

</doc>
<doc id="1996181" url="https://pl.wikipedia.org/wiki?curid=1996181" title="Thesium ebracteatum">
Thesium ebracteatum



</doc>
<doc id="1996182" url="https://pl.wikipedia.org/wiki?curid=1996182" title="Havelock (Iowa)">
Havelock (Iowa)

Havelock – miasto w Stanach Zjednoczonych, w stanie Iowa, w hrabstwie Pocahontas. Zgodnie ze spisem statystycznym z 2000 roku, miasto liczyło 177 mieszkańców.

</doc>
<doc id="1996184" url="https://pl.wikipedia.org/wiki?curid=1996184" title="Real World Records">
Real World Records

Real World Records – brytyjska wytwórnia fonograficzna założona przez Petera Gabriela, by nagrywać i produkować muzykę z gatunku world music.
Artyści.
Lista artystów nagrywających dla wytwórni:

</doc>
<doc id="1996185" url="https://pl.wikipedia.org/wiki?curid=1996185" title="Matt Schiermeier">
Matt Schiermeier

Matthew "Matt" Schiermeier (ur. 21 grudnia 1977 w St. Louis w stanie Missouri) − amerykański model.
Życiorys.
Dorastał w New Melle, małej miejscowości w stanie Missouri. Deklaruje się jako osoba homoseksualna.
Z modelingiem Schiermeier związany jest od grudnia 2008, jednak jego kariera rozwija się od momentu, w którym − podczas treningu na siłowni − został odkryty przez czołowego fotografa. Pierwsze poważne sesje zdjęciowe zostały zlecone Schiermeierowi przez studia Bodz2die4 Photography i Jenkins − oba skupiające się na artystycznych aspektach piękna męskiej muskulatury. We współpracy z niniejszymi przedsiębiorstwami pomogły mu doskonałe proporcje fizyczne.
W 2009 po raz pierwszy przykuł uwagę międzynarodowych branży związanych z modelingiem, reklamując bieliznę i kostium kąpielowy marki Rufskin Denim. Tego samego roku gościł na okładce wrześniowego wydania czasopisma "San Diego Pix".
W maju 2010 pojawił się na rozkładówce w popularnym gejowskim magazynie "DNA". W sesji zdjęciowej (przeprowadzonej przez Ricka Daya) towarzyszył mu życiowy partner, Cameron Earnheart − również model.

</doc>
<doc id="1996186" url="https://pl.wikipedia.org/wiki?curid=1996186" title="Lista postaci serialu i komiksów o Smerfach">
Lista postaci serialu i komiksów o Smerfach

Smerfy.
Smerfy są niebieskie, o budowie ciała podobnej do człowieka, „wzrostu trzech jabłek”, ale posiadają proporcjonalnie większe głowy i wydatne nosy oraz krótkie zaokrąglone ogonki. Ubierają się w białe spodenki połączone z butami, z wycięciem na ogonek, oraz białe czapki frygijskie. Pod czapką nie posiadają włosów na głowie (z wyjątkiem smerfetek), ale ten fakt jest ujawniany bardzo rzadko. Smerfy uzyskują pełnoletniość w wieku 150 lat, a w wieku 100 lat Papa Smerf był jeszcze smerfikiem. Są nieśmiertelne dzięki Kamieniowi Długowieczności zakopanemu pod ich wioską. Małe smerfy przynosi bocian Piórek.
Zbierają między innymi smerfojagody. Dużo czasu spędzają przy naprawianiu tamy, która chroni ich wioskę przed strumieniem. Posługują się językiem „Smerf”, polegającym na zastąpieniu wielu czasowników i przymiotników pochodnymi słowa „Smerf”, np. „Smerfnij i przysmerfuj mi trochę smerfnego soku” (zamiast „Idź i przynieś mi trochę dobrego soku”). W "Johan &amp; Pirlouit" oraz filmie „Smerfowy Flet” język smerfów był zwykle niezrozumiały przez ludzi i dłuższe próby porozumienia się w nim (bądź po prostu zrozumienia wypowiedzi jakiegoś smerfa) wprawiały ludzi w dezorientację i zawrót głowy.
Cechą wspólną wszystkich niemalże smerfów jest ogromna łatwowierność i naiwność. Często jest ona wykorzystywana przez Gargamela i innych wrogów smerfów, którzy z łatwością je nabierają nawet na oczywiste podstępy. Jedynym smerfem wyłamującym się jest w tym wypadku Papa Smerf. Jako prawie najstarszy i najbardziej doświadczony nie wierzy on ślepo w to, co widzi. To właśnie jego doświadczenie i zapobiegliwość ratują smerfy z opresji. Taki schemat jest szczególnie widoczny w pierwszych czterech seriach filmu.
Zarówno w komiksach, jak i w serialu animowanym, oficjalnie smerfów w wiosce jest 100 (od odcinka "Setny smerf"), ale później pojawiły się jeszcze inne smerfy, np. Dziadek i Dzikus. Niektóre smerfy mają wyróżniające je cechy szczególne, choć w pierwszych komiksach z wyjątkiem Papy i Ważniaka, wszystkie wyglądały identycznie i wszystkie były nazywane po prostu jako „Smerf”. Z czasem poszczególne smerfy zaczęły się różnić imionami i charakterami, ale dopiero w wersji animowanej zyskały konkretne atrybuty (Pracuś – szelki, Osiłek – tatuaż itd.).

</doc>
<doc id="1996187" url="https://pl.wikipedia.org/wiki?curid=1996187" title="Skrzydełko">
Skrzydełko

Skrzydełko ("alula") – grupa 2–6 piór, wyrastających z kości kciuka ptaka. W trakcie lotu wygasza zawirowania powietrza, które opływa skrzydło, co zmniejsza jego opór.

</doc>
<doc id="1996189" url="https://pl.wikipedia.org/wiki?curid=1996189" title="Haverhill (Iowa)">
Haverhill (Iowa)

Haverhill – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 170 mieszkańców.

</doc>
<doc id="1996192" url="https://pl.wikipedia.org/wiki?curid=1996192" title="Płytka czołowa">
Płytka czołowa

Płytka czołowa – narośl kostna nad dziobem niektórych gatunków chruścieli, sprawiająca wrażenie jego przedłużenia. Posiada ją np. łyska.

</doc>
<doc id="1996199" url="https://pl.wikipedia.org/wiki?curid=1996199" title="Hawarden (Iowa)">
Hawarden (Iowa)

Hawarden – miasto w Stanach Zjednoczonych, w stanie Iowa, w hrabstwie Sioux, położone nad rzeką Big Sioux. Zgodnie ze spisem statystycznym z 2000 roku, miasto liczyło 2478 mieszkańców.

</doc>
<doc id="1996201" url="https://pl.wikipedia.org/wiki?curid=1996201" title="Zajady (ornitologia)">
Zajady (ornitologia)

Zajady (kąty dzioba) – barwnie ubarwione, zazwyczaj żółte lub pomarańczowe, rogi dzioba u ptaków wróblowych, zwłaszcza śpiewających (także u dudków). Służą ułatwieniu rodzicom dostrzeżenia dzioba głodnego pisklęcia.

</doc>
<doc id="1996203" url="https://pl.wikipedia.org/wiki?curid=1996203" title="Cyklofrenia">
Cyklofrenia



</doc>
<doc id="1996204" url="https://pl.wikipedia.org/wiki?curid=1996204" title="Tomasz Demkowicz">
Tomasz Demkowicz

Tomasz Demkowicz (ur. 27 kwietnia 1970 w Sanoku) – polski hokeista, wychowanek i wieloletni zawodnik sanockiego klubu, reprezentant Polski do lat 18, do lat 20 i kadry seniorów. Trener hokejowy. 
Życie prywatne.
Syn Andrzeja, działacza hokejowego w Sanoku. Hokeistami zostali zarówno brat, jak i kuzyn Dariusz (ur. 1979). Ma troje dzieci, dwie córki i syna Huberta (ur. 1993), który także został hokeistą.
Uczęszczał do Szkoły Podstawowej nr 7 w Sanoku. W 1988 ukończył uzyskał zawód mechanika pojazdów samochodowych w Zespole Szkół Mechanicznych w Sanoku (w jego klasie był m.in. inny hokeista Wojciech Zubik). Studiował na uczelni PWSZ w Krośnie, ukończył studia wyższe na Uniwersytecie Rzeszowskim z tytułem magistra.
Kariera zawodnicza.
Kluby.
Treningi hokejowe rozpoczął w 1980 w klubie Stali Sanok. Jego hokejowym wychowawcą był Tadeusz Garb. Wraz z młodzieżową drużyną Stali kierowaną przez Tadeusza Glimasa w lutym 1985 awansował do finału rozgrywanej w Sanoku XII Ogólnopolskiej Zimowej Spartakiady Młodzieży. W barwach seniorskiego zespołu Stali Sanok zadebiutował w meczu ligowym w wieku 17 lat w II lidze sezonu 1986/1987. W kolejnym sezonie 1987/1988 wyróżniał się w drużynie Stali. Przed sezonem II ligi 1989/1990 w wieku 19 lat został kapitanem drużyny Stali Sanok. W tej edycji ligowej stawał się indywidualnością w drużynie. Kontynuował grę w barwach kontynuatora Stali, zespole Sanockiego Towarzystwa Sportowego (STS). Przed sezonem II ligi 1991/1992 podjął studia na AWF Krakowie, pozostając zawodnikiem STS (według planu miał trenować w Krakowie wspólnie z drużyną Cracovii i występować w meczach ligowych w barwach STS). Mimo tego, na początku tego sezonu, w związku z podjęciem studiów na AWF w Katowicach, został zawodnikiem Górnika 1920 Katowice. W tym zespole występował przez dwa sezony, po czym od października 1993 w sezonie 1993/1994 był ponownie zawodnikiem STS. W 1996 ponownie został kapitanem STS. Do 1999 grał w drużynie STS „Autosan” Sanok, a w sezonach 1999/2000 i 2000/2001 w SKH Sanok, po czym odszedł do GKS Tychy, w barwach którego grał w latach 2001-2003. Od 2003 ponownie grał w macierzystym zespole, pod nową nazwą KH Sanok. Funkcję kapitana pełnił także w ostatnich latach występów. Był nominalnym napastnikiem i przez wiele lat występował na pozycji lewoskrzydłowego. U schyłku kariery grał w formacji obronnej. Ostatni mecz w karierze, w wieku niespełna 40 lat, rozegrał 14 marca 2010 w wygranym spotkaniu Ciarko KH Sanok z KTH Krynica 6:0. Został uznany za jednego z najlepszych zawodników w historii sanockiego hokeja.
Po zakończeniu profesjonalnej kariery zawodniczej podjął występy w półamatorskich rozgrywkach II ligi edycji 2013/2014 w barwach drużyny LHT Lublin.
W trakcie kariery zyskał pseudonim "Dymek". Za swojego najlepszego partnera w grze hokejowej uznał Artura Ślusarczyka
Reprezentacja.
W 1985 został powołany na konsultacje do kadry Polski młodzików. Latem 1986 został powołany do kadry Polski do lat 17. W barwach reprezentacji Polski do lat 18 wystąpił w turnieju mistrzostw Europy juniorów Grupy A w 1988. Podczas sezonu II ligi 1988/1989 W grudniu 1988 i w marcu 1989 był powołany do kadry Polski juniorów do lat 20 jako jedyny zawodnik zespołu II-ligowego. W barwach reprezentacji Polski do lat 20 uczestniczył w turnieju mistrzostw świata juniorów Grupy B w 1989 w Chamonix.
W latach 90. został kadrowiczem seniorskiej reprezentacji Polski. W jej barwach rozegrał 46 spotkań strzelając 20 bramek. Brał udział w turniejach mistrzostw świata w 1998 (Grupa B, zdobywał gole), 2001 (Grupa B), 2002 (Grupa A). Ponadto wystąpił w kadrze Polski zimowej Uniwersjady w 1993 zdobywając dwa gole: w meczu z Koreą Południową, Rosją. Został jedynym wychowankiem sanockiego klubu, który wystąpił na turnieju mistrzostw świata pierwszego szczebla i zdobył gola na tym poziomie (2 maja 2002 uzyskał trafienie na 3:0 w meczu z Włochami, a spotkanie zakończyło się wynikiem 5:1 dla Polski).
Kariera trenerska.
W 1995 ukończył kurs trenerski w Katowicach. Będąc jeszcze czynnym zawodnikiem był grającym trenerem drużyny KH Sanok (od sierpnia 2003 do stycznia 2004, od września do grudnia 2004 i od września do października 2005). Po zakończeniu wyczynowego uprawiania sportu 28 czerwca 2010 został trenerem drużyny juniorskiej SMS I Sosnowiec, występującej w I lidze. Pracował również jako II trener kadry Polski do lat 18. 9 lipca 2012 mianowany przez PZHL głównym jej szkoleniowcem. Pełnił funkcję asystenta trenera reprezentacji Polski do lat 18 na turniejach mistrzostw świata juniorów do lat 18 w 2011 (Dywizja I Grupa B), 2012 (Dywizja I Grupa B), 2013 (Dywizja I Grupa B), 2015 (Dywizja II Grupa A). Od połowy 2013 prowadził zajęcia przygotowujące do sezonu zespół Ciarko PBS Bank KH Sanok, od sierpnia 2013 był jego trenerem (jego asystentem został Marcin Ćwikła). 11 stycznia 2014 ustąpił z miejsca pierwszego trenera; nowym szkoleniowcem został wówczas Miroslav Fryčer, zaś Demkowicz i Ćwikła zostali jego współpracownikiem. Prowadzona przez nich drużyna zdobyła tytuł mistrza Polski w sezonie Polska Hokej Liga (2013/2014). Przed kolejnym sezonem Polska Hokej Liga (2014/2015) T. Demkowicz i M. Ćwikła ponownie przygotowywali zespół do rozgrywek. Po przegranym meczu o Superpuchar Polski i po trzech rozegranych awansem meczach nowego sezonu, jeszcze przed oficjalnym terminem inauguracji ligi, T. Demkowicz odszedł ze stanowiska trenera, a jego miejsce powtórnie zajął Miroslav Fryčer. Podjął także pracę asystenta szkoleniowca w reprezentacjach Polski w hokeju na lodzie kobiet, kadry juniorskiej do lat 18 oraz kadry seniorskiej. W tej funkcji uczestniczył w turnieju mistrzostw świata w hokeju na lodzie kobiet w 2016 (Dywizja II Grupa A). W lipcu 2016 został I trenerem Polonii Bytom. W sezonie PHL 2016/2017 zdobył z bytomską Polonią brązowy medal. Po niekorzystnym początku sezonu PHL 2017/2018 w połowie października 2017 został zwolniony z posady trenera Polonii. Pod koniec października 2017 został asystentem Marcina Ćwikły w zespole Ciarko KH 58 Sanok grającym w sezonie 2. ligi słowackiej. 4 września 2018 został ogłoszony głównym trenerem reprezentacji Polski do lat 18. Kadrę prowadził w turnieju MŚ Dywizji II Grupy A edycji 2019 na Litwie w Elektrenach, wywalczając awans do Dywizji I Grupy B. 
Na początku stycznia 2019 ogłoszono jego nominację na stanowisko dyrektora sportowego PZHL. 30 czerwca 2020 wraz z Arturem Ślusarczykiem został ogłoszony asystentem głównego trenera seniorskiej kadry Polski, Róberta Kalábera. W grudniu 2021 pełnił funkcję asystenta w sztabie trenerskim reprezentacji Polski do lat 20 podczas turnieju mistrzostw świata Dywizji IB edycji 2021, gdy kadra została zdegradowana. 11 sierpnia 2022 ogłoszono, że odszedł ze sztabu kadry narodowej seniorów, pozostając na stanowisku dyrektora sportowego PZHL.

</doc>
<doc id="1996208" url="https://pl.wikipedia.org/wiki?curid=1996208" title="Ptaki ozdobne">
Ptaki ozdobne

Ptaki ozdobne – gatunki barwnych ptaków, zazwyczaj papug i wróblowych, trzymane w niewoli z powodu swojej barwy. Odłów ptaków do hodowli to główny powód pogarszania się stanu populacji niektórych gatunków (patrz CITES).

</doc>
<doc id="1996211" url="https://pl.wikipedia.org/wiki?curid=1996211" title="Gienierał Markow">
Gienierał Markow

"Gienierał Markow" (ros. Бронепоезд "Генерал Марков") – lekki pociąg pancerny wojsk Białych podczas wojny domowej w Rosji.
Został utworzony 17 czerwca 1919 r. w Dżankoju na bazie pociągu pancernego nr 3 Armii Krymsko-Azowskiej. Nazwano go imieniem jednego z wybitnych dowódców Armii Ochotniczej gen. Siergieja L. Markowa, który zginął 25 czerwca 1918 r. Pociąg wchodził w skład 5 Dywizjonu Pociągów Pancernych. Dowódcą został kpt. Wasilij I. Sipiagin. Od sierpnia 1919 r. pociąg uczestniczył w walkach z wojskami bolszewickimi, a także oddziałami ukraińskimi Semena Petlury w rejonie Jelizawetgrad-Berdyczów-Tyraspol. W listopadzie tego roku odjechał do Charkowa dla przeformowania. W styczniu 1920 r. został opuszczony przez załogę w rejonie stacji kolejowej Tyraspol. Według części źródeł nastąpiło to podczas odwrotu na Krym.

</doc>
<doc id="1996214" url="https://pl.wikipedia.org/wiki?curid=1996214" title="Copa Libertadores 2010/Faza grupowa">
Copa Libertadores 2010/Faza grupowa

Faza grupowa Copa Libertadores 2010

</doc>
<doc id="1996215" url="https://pl.wikipedia.org/wiki?curid=1996215" title="Paweł Palczowski">
Paweł Palczowski

Paweł Palczowski z Palczowic, łac. "Paulus Palczowski de Palczowice" (ur. ok. 1570, zm. po 1609) – szlachcic i gałąź z dom Saszowskich herb Saszor, był dworzaninem króla Zygmunt III Waza i działaczem politycznym.
Wcześnie osierocony przez ojca Michał Palczowski z Palczowic, wychowywany był przez matkę Barbara Lubomirska i przez stryja Stanisław Palczowski z Palczowic. Rodzina Palczowskich była wyznania kalwińskiego. Między 1589 a 1604 wiele podróżował po Europie. Odwiedził Niemcy, Niderlandy, Anglię, Francję i Włochy. W 1595, podczas pobytu w kraju, oddał matce w dzierżawę odziedziczone po ojcu części w Brzeźnicy, Marcyporębie i Wysokiej i wyznaczył brata Krzysztofa na swojego pełnomocnika. Jesienią 1596 zapisał się na uniwersytet we Frankfurcie nad Odrą. W następnych latach przebywał między innymi w Padwie, gdzie zetknął się ze swym krewnym Stanisławem Lubomirskim. Prawdopodobnie wracał wraz z nim w 1601 do kraju przez Francję i Niderlandy.
W latach 1602–1604 prawdopodobnie podróżował do Włoch. W 1604 wydał dedykowaną Lubomirskiemu rozprawę "Status Venetorum sive Brevis tractatus de origine et vetustate Venetorum", opartą na dziele historyka Wenecji Sabellica i opisie Wenecji autorstwa kardynała Contariniego. Ta rozprawa przynosiła podstawowe informacje o historii, ustroju, posiadłościach, sile militarnej, i kontaktach z sąsiadami Wenecji. O regalistycznych poglądach Pawła świadczy wydany w 1605 panegiryk z okazji ślubu Zygmunta III z Konstancją Austriaczką.
W marcu 1606 sprzedał swój majątek bratu Krzysztofowi i przyłączył się do orszaku kasztelana małogoskiego Mikołaja Oleśnickiego i starosty wieliskiego, jadących do Moskwy z Dymitrem Samozwańcem. W maju 1606, po obaleniu Dymitra został uwięziony. W więzieniu przebywał do września 1608, wraz z Sebastianem Petrycym, lekarzem Sebastianem Liftelem, bernardynem Pawłem Łęczyckim i Stanisławem Niemojewskim. Gdy więźniowie wrócili do Polski, zaczęli gorąco agitować za podbojem państwa carów. Największy dar przekonywania miał właśnie Palczowski. Z datą 1 stycznia 1609 ukazała się w Krakowie "Kolęda moskiewska", dedykowana posłom i senatorom, zbierającym się na styczniowy sejm w Warszawie.
W utworze tym zachęcał polską szlachtę aby wykorzystać osłabienie państwa moskiewskiego i podbić je. Zaznaczał jednocześnie że wymaga to wielkiego wysiłku ale ten wysiłek opłaci się i przyniesie wielkie korzyści, takie jak państwom zachodnioeuropejskim podboje kolonialne. Podbój Moskwy miał Polsce otworzyć drogę do Indii i Persji. Nowe obszary miały dostarczyć też ziemi dla rozdrobnionej, zubożałej szlachty i oczyścić kraj z awanturników. Roztaczał też w Kolędzie plany zagospodarowania podbitej ziemi – zamki pograniczne obsadzić przez Polaków na wzór starostw, największe miasta obdarzyć takimi przywilejami, jakie mają największe miasta pruskie a wokół tych miast osiedlić polską szlachtę. Pozostałe ziemie miano dać w dzierżawę nie tylko Polakom ale i Rosjanom.
W czerwcu 1609 Paweł Palczowski opublikował w Wilnie drugą broszurę (tym razem anonimowo) poświęconą sprawom moskiewskim: "Wyprawa wojenna Króla Jego Mości do Moskwy da Bóg szczęśliwa, Rzeczypospolitej naszej pożyteczna". Był to utwór polemiczny, zwalczający propagandę przeciwną wojnie z Rosją. Akcentowano tu konieczność odzyskania przez Rzeczpospolitą utraconych wcześniej ziem i pomszczenia zabitych w maju 1606 Polaków. Uznał, że konieczne jest pozyskanie Polaków z obozu tuszyńskiego, gdyż uważał, że Moskwa i tak nie uwierzy, że Polacy popierają Dymitra Samozwańca II bez zgody króla. Pomyślny koniec wojny uważał Paweł za pewny, a pisząc o korzyściach z odniesionego zwycięstwa streszczał swoje wywody z "Kolędy moskiewskiej". Najprawdopodobniej Paweł Palczowski przyłączył do królewskiej wyprawy na Moskwę. Jego dalsze losy nie są znane.
W przeciwieństwie do brata Krzysztofa nic nie wiadomo o tym, by porzucił kalwinizm.

</doc>
<doc id="1996216" url="https://pl.wikipedia.org/wiki?curid=1996216" title="Polsat Warsaw Open 2010">
Polsat Warsaw Open 2010

Polsat Warsaw Open 2010 – tenisowy turniej WTA kategorii WTA Premier Series rangi WTA Premier w sezonie 2010 z cyklu Warsaw Open rozgrywany w dniach 17–22 maja 2010 roku w Warszawie na kortach ceglanych o puli nagród wynoszącej 600 000 dolarów amerykańskich.
Eliminacje gry pojedynczej.
Drabinka eliminacji

</doc>
<doc id="1996218" url="https://pl.wikipedia.org/wiki?curid=1996218" title="Ptaki koczujące">
Ptaki koczujące

Ptaki koczujące – ptaki, które poza okresem lęgowym nie odbywają regularnych wędrówek, ale poruszają się w okolicy. Charakterystyczne jest to dla ptaków zamieszkujących pustynie, tajgę i tereny trawiaste.

</doc>
<doc id="1996219" url="https://pl.wikipedia.org/wiki?curid=1996219" title="Pohost (obszar)">
Pohost (obszar)

Pohost (ze starosłowiańskiego: "погостъ") – termin historyczny o kilku znaczeniach w językach ruskim i rosyjskim. Zapożyczono go także do j. łotewskiego (pagasts) i fińskiego (pogosta), w różnych znaczeniach.
Pierwotnie oznaczał wiejską wspólnotę z centrum targowym. Wraz z przemianami administracyjnymi na Rusi nazwę tę zaczęto odnosić do grupy kilkudziesięciu wsi, z ośrodkiem w którym rezydował odpowiedzialny za pobór podatków namiestnik książęcy. W XV wieku termin "pohost" wyszedł z użycia, funkcjonując jeszcze do XVII wieku jako nazwa wsi z własną cerkwią i cmentarzem. 
W Finlandii i na Łotwie.
Siedziba fińskiej gminy (kunta) Ilomantsi jest nazywana „pohostem” Ilomantsi ("Ilomantsin pogosta"), co jest prawdopodobnie staroruskim zapożyczeniem. Miejscowe narzecze fińskiego odzwierciedla spore wpływy prawosławnych w okolicy.
W dzisiejszym języku fińskim słowa "pogosta" używa się także w odniesieniu do miejsc historycznych, jako synonim słowa „parafia” lub „gmina” na obszarze Karelii i Rosji.
Pohost (po łotewsku: pagasts) jest także nazwą podstawowego podziału terytorialnego Republiki Łotewskiej. Słowo „pagasts” zwykle tłumaczy się jako "gminę wiejską" lub "parafię", wobec której nadrzędna jest "novads". Na Łotwie istnieje 432 nazywanych tak tworów administracyjnych.

</doc>
<doc id="1996221" url="https://pl.wikipedia.org/wiki?curid=1996221" title="Katastrofa górnicza w Montcoal">
Katastrofa górnicza w Montcoal

Katastrofa górnicza w Montcoal – miała miejsce 5 kwietnia 2010 roku w kopalni Upper Big Branch w Montcoal, w hrabstwie Raleigh, w stanie Wirginia Zachodnia, w Stanach Zjednoczonych.
W wyniku wybuchu metanu śmierć poniosło 29 górników, rannych zostało ponad 21. Początkowo za zaginionych uznawano 4 górników, jednak po kilku dniach potwierdzono ich zgon.
Wybuch, najprawdopodobniej nagromadzonego metanu zniszczył wszystkie systemy łączności w kopalni.

</doc>
<doc id="1996223" url="https://pl.wikipedia.org/wiki?curid=1996223" title="Zębiełek sawannowy">
Zębiełek sawannowy

Zębiełek sawannowy ("Crocidura fulvastra") – gatunek owadożernego ssaka z rodziny ryjówkowatych (Soricidae). Występuje od środkowej części Mali, poprzez Nigerię, Kenię, Etiopię do Sudanu. Zmumifikowane szczątki znaleziono w Tebach w Egipcie. Zamieszkuje sawanny Sudanu oraz suche tereny Kenii. Nic nie wiadomo na temat ekologii i stanu populacji tego ssaka. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). Nie są znane zagrożenia dla tego gatunku.

</doc>
<doc id="1996228" url="https://pl.wikipedia.org/wiki?curid=1996228" title="USS Scamp (SSN-588)">
USS Scamp (SSN-588)

USS Scamp (SSN-588) – amerykański okręt podwodny z napędem atomowym typu "Skipjack". Zwodowana 8 października 1960 roku jednostka, weszła do służby w amerykańskiej marynarce wojennej 5 czerwca 1961 roku, po czym pełniła ją do 28 kwietnia 1988 roku „Scamp” wyposażony był w siłownię z jednym reaktorem wodno-ciśnieniowym S5W oraz dwoma turbinami parowymi o mocy wyjściowej 15 000 KM napędzającymi jedną śrubę. Podstawowym uzbrojeniem okrętu były torpedy Mk.14 i Mk.16, wystrzeliwane z sześciu wyrzutni torpedowych kalibru 533 mm umieszczonych na dziobie jednostki.

</doc>
<doc id="1996229" url="https://pl.wikipedia.org/wiki?curid=1996229" title="Charan Andreas">
Charan Andreas

Charan Andreas (ur. 13 grudnia 1988 w Brownsville w stanie Teksas) − amerykański model i aktor.
Był modelem kampanii Juicy Couture 2007/08. Pojawił się na okładkach popularnych magazynów: „Elle”, „Maxim Italia”, „Vogue” (edycje amerykańska i włoska), „W”, „Vanity Fair”, „Qves”, „Harper’s Bazaar”, „Kult” i „Teen Vogue”. 
Na potrzeby książki "Faces of Sunset" był fotografowany i przepytywany (w formie wywiadu) przez Patricka Ecclesine'a.

</doc>
<doc id="1996231" url="https://pl.wikipedia.org/wiki?curid=1996231" title="Złoty Glob za najlepszy film zagraniczny">
Złoty Glob za najlepszy film zagraniczny



</doc>
<doc id="1996233" url="https://pl.wikipedia.org/wiki?curid=1996233" title="Vateryt">
Vateryt

Vateryt – minerał z gromady węglanów, heksagonalna odmiana polimorficzna węglanu wapnia CaCO3. Jest minerałem bardzo rzadkim i nietrwałym w przyrodzie. Spotykany jest w pizolitach osadów biochemicznych oraz w skorupkach niektórych organizmów. Został także stwierdzony w Ballycraigy w Larne w Irlandii Północnej, gdzie powstał wskutek rozpadu larnitu - stąd też został opisany. Przekrystalizowuje się w kalcyt lub aragonit. Nazwa została nadana na cześć profesora mineralogii Heinricha Vatera z Tharand w Niemczech. 
Współwystępuje z kalcytem, aragonitem, tobermorytem, kaolinitem oraz hydrogranatem. 

</doc>
<doc id="1996235" url="https://pl.wikipedia.org/wiki?curid=1996235" title="USS Sculpin (SSN-590)">
USS Sculpin (SSN-590)

USS Sculpin (SSN-590) – amerykański okręt podwodny z napędem atomowym typu "Skipjack". Zwodowana 31 marca 1960 roku jednostka, weszła do służby w amerykańskiej marynarce wojennej 1 czerwca 1961 roku, po czym pełniła ją do 3 sierpnia 1990 roku. "Sculpin" wyposażony był w siłownię z jednym reaktorem wodno-ciśnieniowym S5W oraz dwoma turbinami parowymi o mocy wyjściowej 15000 KM napędzającymi jedną śrubę. Podstawowym uzbrojeniem okrętu były torpedy Mk.14 i Mk.16, wystrzeliwane z sześciu wyrzutni torpedowych kalibru 533 mm umieszczonych na dziobie jednostki.

</doc>
<doc id="1996237" url="https://pl.wikipedia.org/wiki?curid=1996237" title="Świbkowate">
Świbkowate

Świbkowate ("Juncaginaceae" Rich.) – rodzina kosmopolitycznych roślin zielnych, należąca do rzędu żabieńcowców ("Alismatales"), obejmująca trzy lub cztery rodzaje z ok. 35–43 gatunkami. Rośliny spotykane są na obu półkulach głównie na wybrzeżach i w strefie klimatu umiarkowanego chłodnego, rzadko w strefie międzyzwrotnikowej. Zasiedlają głównie siedliska mokradłowe, często zasolone. Znaczenie użytkowe mają niektóre gatunki jadalne, spożywane jako warzywo, z rodzaju świbka (liście świbki morskiej i kłącze "T. procerum") oraz "Cycnogeton". Z drugiej strony niektóre gatunki z rodziny (w tym świbka morska) zawierają w liściach sporo cyjanowodoru i mogą powodować zatrucia bydła i owiec. W liściach obecne bywają także druzy (kryształki szczawianu wapnia).
Systematyka.
W obrębie rodziny rodzaj "Tetroncium" zajmuje pozycję bazalną. "Cycnogeton" i "Triglochin" są siostrzane względem siebie, a wyodrębniany dawniej gatunek "Lilaea scilloides" (w tym także wyodrębniany we własną rodzinę "Lilaeaceae" np. w systemie Hutchinsona z 1959) okazał się zagnieżdżony w obrębie rodzaju "Triglochin", w którym jest siostrzany dla kompleksu "T. bulbosa". Z kolei zaliczany tu dawniej monotypowy rodzaj "Maundia" z gatunkiem "M. triglochinoides" okazał się siostrzany dla kladu obejmującego rodziny "Potamogetonaceae" i "Posidoniaceae" i w efekcie został wyodrębniony w osobną rodzinę.
Rodzina od dawna uznawana jest za blisko spokrewnioną z bagnicowatymi "Scheuchzeriaceae" (łączy je m.in. obecność specyficznego dla nich glikozydu cyjanogennego triglochininy). Obie rodziny sytuowane były tradycyjnie w rzędzie "Zosterales" (np. w systemie Cronquista z 1981), przy czym wskazywano też na związki z rzędem żabieńcowców "Alismatales", do którego w końcu włączono je wraz z resztą "Zosterales". Ze względu na większe zróżnicowanie na poziomie rodzajów na półkuli południowej rodzina uznawana jest za pochodzącą z Gondwany.
Klad okrytonasienne, klad jednoliścienne ("monocots"), rząd żabieńcowce "Alismatales".

</doc>
<doc id="1996239" url="https://pl.wikipedia.org/wiki?curid=1996239" title="USS Skipjack (SSN-585)">
USS Skipjack (SSN-585)

USS Skipjack (SSN-585) – amerykański okręt podwodny z napędem atomowym typu "Skipjack". Zwodowana 26 maja 1958 roku jednostka, weszła do służby w amerykańskiej marynarce wojennej 15 kwietnia 1959 roku po czym pełniła ją do 19 kwietnia 1990 roku. „Skipjack” wyposażony był w siłownię z jednym reaktorem wodno-ciśnieniowym S5W oraz dwoma turbinami parowymi o mocy wyjściowej 15000 KM napędzającymi jedną śrubę. Podstawowym uzbrojeniem okrętu były torpedy Mk.14 i Mk.16, wystrzeliwane z sześciu wyrzutni torpedowych kalibru 533 mm umieszczonych na dziobie jednostki.

</doc>
<doc id="1996240" url="https://pl.wikipedia.org/wiki?curid=1996240" title="Bronisław Lubicz-Nycz">
Bronisław Lubicz-Nycz

Bronisław Lubicz-Nycz (ur. 5 marca 1906 w Brzezowcu, zm. 6 sierpnia 1981 w Warszawie) – polski aktor, nauczyciel, żołnierz podziemia.
Życiorys.
Syn Henryka i Konstancji z d. Borkowska. Młodszy brat Leszka. Naukę w gimnazjum klasycznym w Nowym Sączu odbył w latach 1916–1924. Studiował polonistykę na Uniwersytecie Warszawskim i w sezonie 1925/26 był słuchaczem Instytutu Reduty w Warszawie, następnie z zespołem Reduty przeniósł się do Wilna, gdzie uczestniczył w jej pracach jako aktor i inspicjent. Brał udział w objazdach Reduty. Po uzyskaniu w roku 1928 absolutorium Wydziału Filozoficznego Uniwersytetu Jagiellońskiego otrzymał posadę nauczyciela w miejscowości Leśna Podlaska. Po wybuchu II wojny światowej działał w konspiracji, od 1940 roku żołnierz Związku Walki Zbrojnej – Armii Krajowej, ps. "Leszek". W 1944 był adiutantem dowódcy batalionu Kiliński. Brał udział w powstaniu warszawskim podczas którego został ciężko ranny. Trafił do niewoli niemieckiej i został osadzony w Stalagu IV-B w Mühlberg, następnie przeniesiony do Stalagu XI B Fallingbostel. Uwolniony przez zachodnich aliantów wrócił do Warszawy jesienią 1945 roku, gdzie rozpoczął pracę w Ludowym Instytucie Oświaty i Kultury. Po jego likwidacji przez władze, zainicjował powołanie w roku 1949 Instytutu Wydawniczego "Sztuka". Po wojnie był działaczem kultury, publicystą, pedagogiem, organizatorem i współtwórcą ruchu teatrów ludowych i aktywistą Towarzystwa Kultury Teatralnej, jego prezesem, członkiem prezydium ZG i członkiem honorowym. 
Był współredaktorem Wielkiej Encyklopedii Powszechnej PWN i Słownika Języka Polskiego.
Pochowany na Cmentarzu Wojskowym na Powązkach w Warszawie (kwatera A 10-1-28).

</doc>
<doc id="1996244" url="https://pl.wikipedia.org/wiki?curid=1996244" title="USS Shark (SSN-591)">
USS Shark (SSN-591)

USS Shark (SSN-591) – amerykański okręt podwodny z napędem atomowym typu "Skipjack". Zwodowana 16 marca 1960 roku jednostka, weszła do służby w amerykańskiej marynarce wojennej 9 lutego 1961 roku, po czym pełniła ją do 15 września 1990 roku. "Shark" wyposażony był w siłownię z jednym reaktorem wodno-ciśnieniowym S5W oraz dwoma turbinami parowymi o mocy wyjściowej 15000 KM napędzającymi jedną śrubę. Podstawowym uzbrojeniem okrętu były torpedy Mk.14 i Mk.16, wystrzeliwane z sześciu wyrzutni torpedowych kalibru 533 mm umieszczonych na dziobie jednostki.

</doc>
<doc id="1996248" url="https://pl.wikipedia.org/wiki?curid=1996248" title="USS Snook (SSN-592)">
USS Snook (SSN-592)

USS Snook (SSN-592) – amerykański okręt podwodny z napędem atomowym typu "Skipjack". Zwodowana 31 października 1960 roku jednostka, weszła do służby w amerykańskiej marynarce wojennej 24 października 1961 roku, po czym pełniła ją do 14 listopada 1986 roku. "Snook" wyposażony był w siłownię z jednym reaktorem wodno-ciśnieniowym S5W oraz dwoma turbinami parowymi o mocy wyjściowej 15000 KM napędzającymi jedną śrubę. Podstawowym uzbrojeniem okrętu były torpedy Mk.14 i Mk.16, wystrzeliwane z sześciu wyrzutni torpedowych kalibru 533 mm umieszczonych na dziobie jednostki.

</doc>
<doc id="1996252" url="https://pl.wikipedia.org/wiki?curid=1996252" title="Zbigniew Dziewiątkowski">
Zbigniew Dziewiątkowski

Zbigniew Dziewiątkowski (ur. 27 marca 1931, zm. 14 stycznia 2002 we Wrocławiu) – polski wokalista, muzyk, kompozytor i instrumentalista, autor tekstów piosenek do filmów, współtwórca Tercetu Egzotycznego.
Życiorys.
Występował z Zespołem Pieśni i Tańca Śląskiego Okręgu Wojskowego i chórze Rozgłośni Wrocławskiej Polskiego Radia pod dyrekcją Edmunda Kajdasza. W 1958 roku wspólnie z Witoldem Antkowiakiem założyli "Duet Egzotyczny". Współtwórca Tercetu Egzotycznego, który powstał w 1963 roku we Wrocławiu. Mąż Izabeli Skrybant-Dziewiątkowskiej z którą ma dwie córki: Annę Dziewiątkowską i Katarzynę Dziewiątkowską.

</doc>
<doc id="1996255" url="https://pl.wikipedia.org/wiki?curid=1996255" title="Grupa Kreutza">
Grupa Kreutza

Grupa Kreutza – grupa komet muskających Słońce, których peryhelium orbity znajduje się tuż przy fotosferze Słońca. Tak niewielka odległość od Dziennej Gwiazdy powoduje, że zdecydowana większość komet tej grupy ulega całkowitemu wyparowaniu. Nazwa tej grupy komet pochodzi od niemieckiego astronoma Heinricha Kreutza, który jako pierwszy wykazał w 1888 roku, że komety z tej rodziny są ze sobą powiązane.
Komety Grupy Kreutza powstały pomiędzy III a XII wiekiem n.e. w wyniku kolejnych rozpadów jednej dużej komety, która pojawiła się w bliskiej okolicy Słońca. Prawdopodobnie rozmiary jądra komety sięgały około 30 km. Komety Grupy Kreutza są najliczniejszą częścią komet muskających Słońce; stanowią aż 90% komet obserwowanych przez sondy SOHO i STEREO. Przykładami komet z tej grupy są: Wielka Kometa Marcowa 1843, Wielka Kometa Wrześniowa z roku 1882, Kometa Ikeya-Seki czy C/2011 W3 (Lovejoy).

</doc>
<doc id="1996260" url="https://pl.wikipedia.org/wiki?curid=1996260" title="Kwas mineralny">
Kwas mineralny



</doc>
<doc id="1996263" url="https://pl.wikipedia.org/wiki?curid=1996263" title="Monaster Krzyża Świętego w Castro Valley">
Monaster Krzyża Świętego w Castro Valley

Monaster Krzyża Świętego – męski prawosławny klasztor w Castro Valley, w Diecezji Bułgarskiej Kościoła Prawosławnego w Ameryce.
Inicjatorem powstania klasztoru był jego pierwszy przełożony, archimandryta Teodor (Micka). W 1965 przyjął on święcenia kapłańskie. W 1970 razem z jednym uczniem duchowym rozpoczął on tworzenie monasteru, który miał nosić wezwanie Krzyża Świętego. W 1979 za zaoszczędzone pieniądze i kwotę uzyskaną drogą spadku zakupili oni budynek w Castro Valley, który za zgodą biskupa Zachodniej Pensylwanii Cyryla został wyświęcony na męski klasztor.
Życie monastyczne w Castro Valley prowadzi 2 mnichów. Część nabożeństw odprawianych w kaplicy monasterskiej jest otwarta dla wszystkich zainteresowanych.

</doc>
<doc id="1996264" url="https://pl.wikipedia.org/wiki?curid=1996264" title="Posydonia">
Posydonia

Posydonia ("Posidonia" K.D. Koenig) – jedyny rodzaj roślin w obrębie monotypowej rodziny posydoniowatych ("Posidoniaceae") z rzędu żabieńcowców ("Alismatales"). Do rodzaju należy 9 gatunków. Jeden z nich – "P. oceanica" występuje w Morzu Śródziemnym, a pozostałe na wybrzeżu Hongkongu oraz wzdłuż południowych i zachodnich wybrzeży Australii. Rośliny te zaliczane są do tzw. traw morskich. Poszczególne osobniki rozrastając się klonalnie osiągają wielkie rozmiary (do tego rodzaju należy największa roślina na Ziemi z gatunku "P. australis", rozciągająca się na długości 180 km). 
Liście posydonii stosowano do krycia dachów i produkcji opakowań, a kłęby włókien wyrzucane na plaże w lecznictwie.
Naukowa nazwa rodzaju nadana została w nawiązaniu do greckiego boga mórz – Posejdona (gr. Ποσειδῶν "Poseidōn").
Biologia i ekologia.
Byliny bardzo długowieczne – poszczególne osobniki (genety) porastają dno morskie na długości zwykle do 15 km (największy płat zajmowany przez jedną roślinę "P. australis" rozciąga się na długości 180 km), a ich wiek szacowany jest na kilkadziesiąt do 200 tys. lat. Pyłek tych roślin jest nitkowaty i umożliwia zapylenie pod powierzchnią wody. Owoce za sprawą gąbczastej owocni unoszą się na powierzchni wody.
Rośliny te rosną na dnie mórz i oceanów oraz w estuariach. Ponieważ nie znoszą wynurzania – zasiedlają sublitoral poniżej zasięgu odpływu, sięgając do głębokości 40 m. Tworzą jednogatunkowe agregacje mające postać mniejszych lub większych płatów, często bardzo rozległych, przy czym w morzach wokół Australii bywają one tworzone przez kilka gatunków posydonii, czasem też z udziałem "Amphibolis". Rośliny te kształtują siedliska odgrywające ogromną rolę dla wielu organizmów morskich, przy czym istotne są nie tylko podmorskie łąki, ale nawet ryzosfera wyróżnia się dużym zróżnicowaniem bakterii i grzybów. Roślinami tymi żywi się wiele organizmów (w tym ryby i szkarłupnie), przy czym szczególnie istotna jest w ich wypadku produkcja ogromnej ilości materii organicznej stanowiącej pożywienie dla drobnych organizmów filtrujących wodę morską. Łąki stanowią też schronienie dla wielu gatunków zwierząt.
Łąki posydonii w Morzu Śródziemnym zajmują ok. 2% powierzchni dna wzdłuż wybrzeży, a na wybrzeżach Australii mają dwukrotnie większy udział. Siedliska te są silnie zagrożone przez globalne ocieplenie – wzrost temperatur zwiększa śmiertelność roślin i skutkuje zanikaniem podmorskich łąk.
Systematyka.
Rodzaj i rodzina siostrzana względem grupy obejmującej rupiowate "Ruppiaceae" i bałwanicowate "Cymodoceaceae", przy czym cała ta grupa miała ostatniego wspólnego przodka ok. 27 milionów lat temu. W niektórych ujęciach postulowane jest włączenie tego rodzaju wraz z innymi blisko spokrewnionymi w szeroko ujmowaną rodzinę rdestnicowatych "Potamogetonaceae".
Zastosowanie.
W basenie Morza Śródziemnego wykorzystywano liście "Posidonia oceanica" jako surowiec pakunkowy i tapicerski, a wzdłuż wybrzeży afrykańskich także do krycia dachów. Włókna z tunik okrywających nasady pędów i kłączy, zbijane w kłęby wielkości owoców grejpfruta przez ruch wody morskiej i wyrzucane przez fale na brzeg, zbierane były i wykorzystywane w lecznictwie.
Największe znaczenie gospodarcze posydonii ma charakter pośredni – rośliny te tworzą siedliska ogromnie istotne dla utrzymania w morzach zasobów poławianych ryb i krewetek. Stabilizują osady na morskim dnie i ograniczają erozję morską tłumiąc energię fal.
W przeszłości badano potencjał użytkowy także ogromnych ilości włókien wytwarzanych przez te rośliny pod kątem wykorzystania ich do produkcji tkanin i papieru.

</doc>
<doc id="1996266" url="https://pl.wikipedia.org/wiki?curid=1996266" title="Posidoniowate">
Posidoniowate



</doc>
<doc id="1996267" url="https://pl.wikipedia.org/wiki?curid=1996267" title="Posidoniaceae">
Posidoniaceae



</doc>
<doc id="1996269" url="https://pl.wikipedia.org/wiki?curid=1996269" title="Hortaleza">
Hortaleza

Hortaleza - jest jednym z 21 dystryktów wchodzących w skład Madrytu, leżący w północno - wschodniej części miasta, do 1949 r. samodzielna miejscowość. 
Podział administracyjny.
"Hortaleza" dzieli się administracyjnie na 6 dzielnic:

</doc>
<doc id="1996272" url="https://pl.wikipedia.org/wiki?curid=1996272" title="Hans Joachim Jabs">
Hans Joachim Jabs



</doc>
<doc id="1996273" url="https://pl.wikipedia.org/wiki?curid=1996273" title="Katastrofa górnicza w Raleigh">
Katastrofa górnicza w Raleigh



</doc>
<doc id="1996276" url="https://pl.wikipedia.org/wiki?curid=1996276" title="Chawl">
Chawl

Chawl - w Indiach rodzaj czynszowego budynku dla niezamożnych lokatorów.
Budynki są zwykle kilkupiętrowe i na każdym piętrze znajduje się kilkanaście mieszkań, składających się zwykle z pokoju z kuchnią, natomiast toalety są wspólne dla wszystkich mieszkańców piętra.

</doc>
<doc id="1996277" url="https://pl.wikipedia.org/wiki?curid=1996277" title="Milan Gaľa">
Milan Gaľa

Milan Gaľa (ur. 21 stycznia 1953 w Jarovnicach, zm. 1 czerwca 2012 w Koszycach) – słowacki polityk, dentysta, poseł do Parlamentu Europejskiego V i VI kadencji (2004–2009).
Życiorys.
Ukończył studia medyczne na Uniwersytecie Pavla Jozefa Šafárika w Koszycach, specjalizował się w zakresie stomatologii. Do 1992 praktykował w zawodzie dentysty w różnych placówkach zdrowotnych.
Na początku lat 90. zaangażował się w działalność Chrześcijańskiego Ruchu Demokratycznego (KDH). W 2000 został członkiem Słowackiej Unii Chrześcijańskiej i Demokratycznej – Partii Demokratycznej (SDKÚ-DS). Wszedł w skład rady krajowej partii oraz władz regionalnych w kraju preszowskim.
W 1992 został posłem do Zgromadzenia Federalnego Czechosłowacji. W 1994, 1998 i 2002 był wybierany w skład Rady Narodowej. Pełnił funkcję doradcy premiera Mikuláša Dzurindy ds. zdrowia. Pełnił szereg funkcji w samorządzie, m.in. jako zastępca burmistrza w Lipanach, radnego miejskiego i posła do sejmiku kraju preszowskiego.
Był obserwatorem w PE, a od maja do lipca 2004 eurodeputowanym V kadencji w ramach delegacji krajowej. W wyborach w 2004 uzyskał mandat europosła VI kadencji z listy SDKÚ-DS. Zasiadał m.in. w grupie chadeckiej oraz Komisji Kultury i Edukacji. W 2009 bez powodzenia ubiegał się o reelekcję, otrzymując 11 tys. głosów. W następnym roku uzyskał mandat posła do Rady Narodowej, który wykonywał do 2012.

</doc>
<doc id="1996280" url="https://pl.wikipedia.org/wiki?curid=1996280" title="Paulo Almeida">
Paulo Almeida

Paulo Almeida Santos (ur. 20 kwietnia 1981 w Itarantim) – brazylijski piłkarz, występujący na pozycji defensywnego pomocnika.
Kariera klubowa.
Paulo Almeida rozpoczął piłkarską karierę w Santosie FC w 2001 roku. Z Santosem zdobył mistrzostwo Brazylii 2002 i 2004 roku. W 2004 wyjechał do Europy do Benfiki Lizbona.
Z Benfiką zdobył mistrzostwo Portugalii 2005, choć Paulo Almeida był rezerwowym i zagrał tylko w sześciu meczach ligowych. Także w następnym sezonie nie mógł wywalczyć miejsca w podstawowym składzie Benfiki, co spowodowało przesunięcie do trzecioligowych rezerw. W 2006 powrócił do ojczyzny do Corinthians Paulista. W 2007 przeszedł do drugoligowej FC Coritiba. W 2008 roku grał w pierwszoligowym Náutico Recife oraz drugoligowym ABC Natal.
Na początku 2010 został zawodnikiem União Rondonópolis, lecz jeszcze w tym samym roku zmienił klub na irański zespół Saba Kom. Po powrocie do Brazylii w 2011 Paulo Almeida występował w Goianésii EC i Rio Branco FC. Obecnie pozostaje bez klubu.
Kariera reprezentacyjna.
Paulo Almeida ma za sobą występy w reprezentacji Brazylii, z którą wystąpił na Złotym Pucharze CONCACAF 2003. W reprezentacji zadebiutował 13 lipca 2003 w przegranym 0-1 meczu z reprezentacją Meksyku. Ostatni raz wystąpił w reprezentacji 27 lipca 2003 również z Meksykiem w przegranym finale Złotego Pucharu CONCACAF.
W 2004 roku zaliczył 6 meczów w reprezentacji U-23 w przegranych eliminacjach olimpijskich.

</doc>
<doc id="1996281" url="https://pl.wikipedia.org/wiki?curid=1996281" title="Sarkopsyd">
Sarkopsyd

Sarkopsyd – minerał z gromady fosforanów. Jest minerałem bardzo rzadkim, występującym tylko w kilku miejscach na świecie. Został odkryty i po raz pierwszy opisany w Polsce w pegmatytach Michałkowej koło Wałbrzycha.
Skład chemiczny.
P2O5 39,8% wag., FeO 50,2% wag., MnO 6,9% wag., MgO 3,5% wag. dla sarkopsydu z kopalni Bull Moose Lode w Custer, Dakocie Południowej, USA.
Występowanie.
W skałach pegmatytowych:

</doc>
<doc id="1996282" url="https://pl.wikipedia.org/wiki?curid=1996282" title="Marianna Puttkamerowa">
Marianna Puttkamerowa



</doc>
<doc id="1996284" url="https://pl.wikipedia.org/wiki?curid=1996284" title="Mihitsura Nozy">
Mihitsura Nozy



</doc>
<doc id="1996285" url="https://pl.wikipedia.org/wiki?curid=1996285" title="Skalná Alpa">
Skalná Alpa

Skalná Alpa (1463 m) – jeden z wyższych i bardziej charakterystycznych szczytów w grupie górskiej Wielkiej Fatry w Karpatach Zachodnich na Słowacji.
Położenie.
Skalná Alpa leży we wschodnim, tzw. liptowskim ramieniu Wielkiej Fatry. Nazwą tą określa się spiętrzenie grzbietu wyżej wymienionego ramienia pomiędzy szczytami Rakytova na południu i Małej Smrekowicy na północy. Od północnego zachodu pod szczyt podchodzi dolina Blatná, zaś od południowego zachodu – boczna gałąź doliny Rakytov (obie to wschodnie odgałęzienia Doliny Lubochniańskiej). Od wschodu pod stoki Skalnej Alpy podchodzą górne rozgałęzienia doliny Skalné, którą spływa Skalný potok – lewobrzeżny dopływ Revúcy. W kierunku północno-wschodnim od spiętrzenia Skalnej Alpy odgałęzia się grzbiet, przechodzący nieco dalej w potężny masyw Smrekovicy.
Geologia i morfologia.
Omawiany szczyt posiada dość urozmaiconą budowę geologiczną. Budują go wapienie i dolomity na podłożu granitowym. Skalná Alpa to w zasadzie wyraźnie spiętrzony, ostry, miejscami dość kamienisty fragment grzbietu. Stoki opadające do dolin Blatná i Skalné, a zwłaszcza do tej pierwszej, są nadzwyczaj strome i pocięte kilkoma głębokimi żlebkami.
Przyroda ożywiona i jej ochrona.
Szczyt Skalnej Alpy porasta dość zwarty łan kosodrzewiny. Wschodnie stoki spiętrzenia szczytowego, mniej więcej po 1300 – 1280 m n.p.m., zajmują łąki i murawy wysokogórskie. Pozostałą część stoków aż po dna otaczających je dolin porastają lasy ze świerkiem, jodłą, bukiem i jaworem, miejscami o charakterze pierwotnym.
Większą część stoków masywu Skalnej Alpy obejmuje rezerwat Skalná Alpa o powierzchni 524,5 ha, powołany w 1964 r. 
Turystyka.
Tuż poniżej szczytu Skalnej Alpy, jej wschodnimi stokami, przebiega zielono znakowany szlak turystyczny z Rużomberku do Chaty pod Borišovom. Na szczyt wyprowadza krótka, nieznakowana ścieżka. Z tego też względu szczyt jest często odwiedzany.
Dookolna panorama ze szczytu należy do najładniejszych w całej Wielkiej Fatrze. Jest podobna do tej ze szczytu Rakytova, choć nieznacznie mniej rozległa (i przesłonięta na południu przez sam Rakytov).
Zimą wzdłuż grani szczytowej tworzą się miejscami duże nawisy śnieżne, wywieszone z reguły w kierunku wschodnim. Natomiast wschodnie, trawiaste stoki mogą stanowić teren zagrożony lawinami.

</doc>
<doc id="1996286" url="https://pl.wikipedia.org/wiki?curid=1996286" title="Cyryl (Jonczew)">
Cyryl (Jonczew)

Cyryl, imię świeckie Ilia Manczow Jonczew (ur. 26 lutego 1920 w Panagjuriszte, zm. 17 czerwca 2007 w Pittsburgu) – biskup Kościoła Prawosławnego w Ameryce.
Życiorys.
Ukończył seminarium duchowne św. Jana Rilskiego w Sofii mając 20 lat. Rok później złożył śluby zakonne, przyjmując 19 stycznia 1941 imię Cyryl. Następnego dnia został hierodiakonem, zaś w kwietniu 1943 – hieromnichem. Kontynuował studia teologiczne w Szkole Teologicznej Klemensa Ochrydzkiego w 1944, po czym został zatrudniony w seminarium duchownym w Płowdiwie jako wykładowca teologii. Pracę tę łączył z funkcją przełożonego monasteru Zaśnięcia Matki Bożej w Baczkowie, gdzie współuczestniczył w ukrywaniu bułgarskich Żydów przed hitlerowcami.
W 1946 wyjechał z Bułgarii do Berna w celu kontynuowania studiów teologicznych i filozoficznych. W 1950, wobec przejęcia władzy w kraju przez komunistów, zdecydował się na wyjazd do Stanów Zjednoczonych. Został wówczas proboszczem etnicznie bułgarskiej parafii św. Jerzego w Toledo, działającej w ramach Rosyjskiego Kościoła Prawosławnego poza granicami Rosji. 6 grudnia 1959 otrzymał godność archimandryty, zaś 9 sierpnia 1964 został wyświęcony na biskupa Toledo i Toronto, zwierzchnika Diecezji Bułgarskiej w strukturach Rosyjskiego Kościoła Prawosławnego poza granicami Rosji.
Po dwunastu latach kierowania diecezją biskup Cyryl wystąpił z dotychczasowej jurysdykcji i przeszedł z całą strukturą do Kościoła Prawosławnego w Ameryce. W 1978 Synod Biskupów tegoż Kościoła powierzył mu dodatkowo katedrę Zachodniej Pensylwanii. W 1992 hierarcha został podniesiony do godności arcybiskupiej.
Zmarł po chorobie w czerwcu 2007.

</doc>
<doc id="1996287" url="https://pl.wikipedia.org/wiki?curid=1996287" title="Wadi Zabid">
Wadi Zabid

Wadi Zabid – wadi w zachodnim Jemenie. Liczy 212 kilometrów. Obszar dorzecza to 5257 km². Wypływa na południe od miasta Zamar. Przepływa przez miejscowości Al-Mabraz i Suk al-Gharrahi i wpływa, jako jedyna w kraju, do Morza Czerwonego na południe od miasta Al-Hudajda i na północ od miasta Al-Hauha. Wykorzystywana jest do nawadniania.

</doc>
<doc id="1996291" url="https://pl.wikipedia.org/wiki?curid=1996291" title="Sarkospyd">
Sarkospyd



</doc>
<doc id="1996292" url="https://pl.wikipedia.org/wiki?curid=1996292" title="Per-Gunnar Andersson">
Per-Gunnar Andersson

Per-Gunnar Andersson (ur. 10 marca 1980 w Årjäng) – szwedzki kierowca rajdowy. W swojej karierze dwukrotnie był mistrzem świata w Junior WRC.
W 1999 roku Andersson zaliczył swój debiut w rajdach. W 2002 roku zadebiutował w Rajdowych Mistrzostwach Świata. Pilotowany przez Jonasa Anderssona i jadący Renault Clio RS zajął wówczas 43. miejsce w Rajdzie Szwecji. W 2004 roku zaczął rywalizować w klasyfikacji Junior WRC jadąc samochodem Suzuki Ignis S1600. W JWRC wygrał Rajd Turcji, Rajd Finlandii i Rajd Sardynii, dzięki czemu zwyciężył w klasyfikacji generalnej Junior WRC. W 2005 roku był 6. w JWRC, a w 2006 roku - 3. Z kolei w 2007 roku dzięki wygranym w: Rajdzie Norwegii, Rajdzie Portugalii i Rajdzie Katalonii ponownie zajął 1. miejsce w klasyfikacji generalnej Junior WRC. W 2008 roku został członkiem zespołu Suzuki World Rally Team i zaliczył pełny cykl występów fabrycznym samochodem Suzuki SX4 WRC. Zdobył 12 punktów w sezonie. Punktował w: Rajdzie Monte Carlo (8. miejsce), Nowej Zelandii (6. miejsce), Japonii (5. miejsce) i Wielkiej Brytanii (5. miejsce). W 2010 roku startuje w Mistrzostwach Świata samochodem Škoda Fabia S2000.
W swojej karierze Andersson osiągał też sukcesy w Szwecji. W 2003 roku jadąc Renault Clio S1600 wywalczył mistrzostwo Szwecji w grupie A.

</doc>
<doc id="1996293" url="https://pl.wikipedia.org/wiki?curid=1996293" title="Barajas (dzielnica)">
Barajas (dzielnica)

Barajas – jest jednym z 21 dystryktów wchodzących w skład Madrytu, jest najbardziej na wschód położoną dzielnicą Madrytu, od zachodu graniczy z dystryktem Hortaleza. Na terenie dzielnicy położone jest jedno z największych lotnisk świata Port lotniczy Madryt-Barajas.
Podział administracyjny.
"Barajas" dzieli się administracyjnie na 5 dzielnic:

</doc>
<doc id="1996296" url="https://pl.wikipedia.org/wiki?curid=1996296" title="Jessy Matador">
Jessy Matador

Jessy Matador, właśc. Jessy Kimbangi (ur. 27 października 1982 w Kinszasie) – kongijski piosenkarz mieszkający we Francji, reprezentant Francji podczas 55. Konkursu Piosenki Eurowizji w 2010 roku.
Początki kariery.
Jessy Kimbangi rozpoczął swoją karierę jako tancerz w 2001 roku. Później dołączył do grupy Les Coeurs Brises, z którą odbył trasę koncertowa po Stanach Zjednoczonych, Demokratycznej Republice Konga, Wielkiej Brytanii, Włoszech i Kanadzie. 
Kariera muzyczna.
W 2005 roku Matador postanowił stworzyć własną grupę muzyczną o nazwie La Sélésao, w której skład weszli Dr. Love, Linho i Benkoff. Pod koniec 2007 roku zespół podpisał kontrakt z wytwórnią Oyas Records, a rok później – z Wagram Records. W listopadzie 2008 roku ukazał się debiutancki album grupy zatytułowany "African New Style", który promował singiel „Decale Gwada”. Utwór został okrzyknięty hitem wakacji 2008.
W 2010 roku Jessy Matador został wybrany wewnętrznie przez francuskiego nadawcę publicznego na reprezentanta Francji podczas 55. Konkursu Piosenki Eurowizji z utworem „Allez! Ola! Olé!”. 29 maja wystąpił w finale widowiska i zajął ostatecznie 12. miejsce po zdobyciu łącznie 82 punktów.
Po udziale w konkursie Matador opublikował singiel „Bomba” promujący jego drugi album studyjny zatytułowany "Electro Soukouss". 
W 2013 roku ukazała się jego trzecia płyta zatytułowana "Authentik".

</doc>
<doc id="1996300" url="https://pl.wikipedia.org/wiki?curid=1996300" title="Parafia Świętych Sergiusza i Hermana z Wałaamu w Nanwalek">
Parafia Świętych Sergiusza i Hermana z Wałaamu w Nanwalek

Parafia Świętych Sergiusza i Hermana z Wałaamu – parafia prawosławna w Nanwalek. Jedna z 9 parafii tworzących dekanat Kenai diecezji Alaski Kościoła Prawosławnego w Ameryce.
Parafia została założona przez rosyjskich misjonarzy w 1870. W tym samym roku powstała drewniana cerkiew pod wezwaniem Świętych Sergiusza i Hermana z Wałaamu. W 1930 została ona zastąpiona nową świątynią. Większość parafian to przedstawiciele rdzennej ludności Aleutów.

</doc>
<doc id="1996302" url="https://pl.wikipedia.org/wiki?curid=1996302" title="Alcyone">
Alcyone



</doc>
<doc id="1996304" url="https://pl.wikipedia.org/wiki?curid=1996304" title="Parafia Świętych Konstantyna i Heleny w Lime Village">
Parafia Świętych Konstantyna i Heleny w Lime Village

Parafia Świętych Konstantyna i Heleny – parafia prawosławna w Lime Village. Jedna z 9 parafii tworzących dekanat Kenai diecezji Alaski Kościoła Prawosławnego w Ameryce. Posiada wolno stojącą drewnianą cerkiew wzniesioną przez rosyjskich misjonarzy, posiadającą status zabytku.

</doc>
<doc id="1996305" url="https://pl.wikipedia.org/wiki?curid=1996305" title="Parafia św. Izydora w Radlinie Górnym (Wodzisław Śląski)">
Parafia św. Izydora w Radlinie Górnym (Wodzisław Śląski)



</doc>
<doc id="1996306" url="https://pl.wikipedia.org/wiki?curid=1996306" title="Heswall">
Heswall

Heswall – miasto położone na półwyspie Wirral, w części należącej do jednostki administracyjnej Wirral w hrabstwie Merseyside, w północno-zachodniej części Wielkiej Brytanii. W 2001 roku miasto liczyło 7750 mieszkańców.
Heswall położone jest na piaskowcowych wzgórzach, na wschodnim wybrzeżu estuarium rzeki Dee. W północnej części miasta, na stokach wzgórz leży Heswall Dales, obszar suchych wrzosowisk, objęty ochroną w ramach SSSI.
Heswall jest wymienione w Domesday Book, pod nazwą "Eswelle".

</doc>
<doc id="1996308" url="https://pl.wikipedia.org/wiki?curid=1996308" title="Parafia św. Hermana z Alaski w Port Graham">
Parafia św. Hermana z Alaski w Port Graham

Parafia św. Hermana z Alaski w Port Graham – jedna z 9 parafii tworzących dekanat Kenai diecezji Alaski Kościoła Prawosławnego w Ameryce.

</doc>
<doc id="1996309" url="https://pl.wikipedia.org/wiki?curid=1996309" title="Jasukata Oku">
Jasukata Oku



</doc>
<doc id="1996310" url="https://pl.wikipedia.org/wiki?curid=1996310" title="Parafia św. Mikołaja w Tatitlek">
Parafia św. Mikołaja w Tatitlek

Parafia św. Mikołaja – parafia prawosławna w Tatitlek. Jedna z 9 parafii tworzących dekanat Kenai diecezji Alaski Kościoła Prawosławnego w Ameryce.

</doc>
<doc id="1996311" url="https://pl.wikipedia.org/wiki?curid=1996311" title="Parafia Zmartwychwstania Pańskiego w Aleknagik">
Parafia Zmartwychwstania Pańskiego w Aleknagik

Parafia Zmartwychwstania Pańskiego – parafia prawosławna w Aleknagik. Jedna z 15 parafii tworzących dekanat Dillingham diecezji Alaski Kościoła Prawosławnego w Ameryce.

</doc>
<doc id="1996313" url="https://pl.wikipedia.org/wiki?curid=1996313" title="Onowodek">
Onowodek

Onowodek, aponogeton ("Aponogeton" L. f.) – jedyny rodzaj w obrębie monotypowej rodziny onowodkowatych ("Aponogetonaceae" Planch.) z rzędu żabieńcowców ("Alismatales"). Do rodzaju należy ok. 50–56 gatunków. Są to hydrofity występujące głównie w południowej Afryce, poza tym w południowej i południowo-wschodniej Azji oraz w Australii. Rodzaj pochodzi z Australii, gdzie wyewoluuował i skąd rozprzestrzenił się do Afryki i Azji. Pąki kwiatowe i kwiatostany onowodka dwukłosowego są spożywane jako przysmak w Afryce Południowej i dlatego roślina jest tam powszechnie uprawiana. Szereg gatunków uprawianych jest także w akwariach i stawach jako rośliny ozdobne.
Systematyka.
Klad okrytonasienne, klad jednoliścienne ("monocots"), rząd żabieńcowce "Alismatales".

</doc>
<doc id="1996314" url="https://pl.wikipedia.org/wiki?curid=1996314" title="Parafia św. Mikołaja w Sand Point">
Parafia św. Mikołaja w Sand Point

Parafia św. Mikołaja – parafia prawosławna w Sand Point; jedna z 15 parafii tworzących dekanat Dillingham diecezji Alaski Kościoła Prawosławnego w Ameryce. Powstała w 1936, posiada wolno stojącą drewnianą cerkiew pod tym samym wezwaniem.

</doc>
<doc id="1996315" url="https://pl.wikipedia.org/wiki?curid=1996315" title="Onowodkowate">
Onowodkowate



</doc>
<doc id="1996316" url="https://pl.wikipedia.org/wiki?curid=1996316" title="Aponogetonaceae">
Aponogetonaceae



</doc>
<doc id="1996317" url="https://pl.wikipedia.org/wiki?curid=1996317" title="Parafia św. Bazylego w Portage Creek">
Parafia św. Bazylego w Portage Creek

Parafia św. Bazylego – parafia prawosławna w Portage Creek. Jedna z 15 parafii tworzących dekanat Dillingham diecezji Alaski Kościoła Prawosławnego w Ameryce. Powstała w 1964.

</doc>
<doc id="1996318" url="https://pl.wikipedia.org/wiki?curid=1996318" title="Model (zawód)">
Model (zawód)

Model (mężczyzna), modelka (kobieta) − osoba zawodowo zajmująca się pozowaniem artyście (fotografowi, malarzowi, rzeźbiarzowi) lub demonstrowaniem strojów podczas pokazów mody.
Niektóre rodzaje modelingu.
Modelki magazynów.
Zawód modelki obejmuje również pozowanie w magazynach o modzie. W szczególności w Japonii istnieją różne rodzaje modelek magazynów mody. Występują tam tak zwane ekskluzywne modelki (専属モデル, senzoku moderu), to modelki, które pojawiają się regularnie w jednym magazynie i pracują wyłącznie dla niego. Z drugiej strony są także modelki uliczne (読者モデル, dokusha moderu, w skrócie „dokumo”), to modelki amatorki, które pracują w niepełnym wymiarze godzin dla magazynów mody w połączeniu ze szkołą bądź pracą. W przeciwieństwie do modelek profesjonalnych modelki uliczne mają przedstawiać wygląd przeciętnego człowieka, tak więc nie pojawiają się na wybiegach i nie są kontraktowane na wyłączność z magazynem mody. Natomiast jeżeli modelka uliczna jest wystarczająco popularna, to niekiedy staje się ekskluzywną modelką. Wiele ikon mody i muzyków w Japonii zaczynało swoją karierę jako modelki uliczne, w tym Kaela Kimura czy Kyary Pamyu Pamyu.
Gravure idol.
W Japonii gravure idol (グラビアイドル, gurabia aidoru; wklęsły idol), nazwa często skracana do gradol (グラドル, guradoru), to modelka, która pracuje głównie dla magazynów męskich, nierzadko ukazująca się również w fotoksiążkach lub na DVD. Modelki te są uważane za część ogólnego przemysłu idoli w Japonii. Nazwa pochodzi od „gurabia” (グラビア) to termin Wasei-eigo pochodzący od „rotograwiury”, czyli rodzaju procesu druku wklęsłego, który był kiedyś podstawą fotografii w gazetach. Proces wklęsłodruku jest nadal stosowany w komercyjnym druku czasopism.
Gravure idol pojawiają się w szerokim zakresie stylów i gatunków fotograficznych. Ich zdjęcia są w dużej mierze skierowane do męskiej widowni z pozami lub działaniami, które mają być prowokacyjne lub sugestywne, na ogół podkreślone przez atmosferę zabawy i niewinności, a nie agresywnej seksualności. Chociaż modelki mogą czasami nosić ubrania, które odsłaniają większość ich ciała, rzadko pojawiają się całkowicie nago. Modelki te mogą zacząć swoją przygodę z modelingiem jako nastolatki i kontynuować ją do wczesnej trzydziestki. Oprócz pojawienia się w magazynach głównego nurtu, gravure idol często wydają własne profesjonalne fotoksiążki i DVD dla swoich fanów. Wiele popularnych idolek w Japonii rozpoczęło swoją karierę właśnie w taki sposób.

</doc>
<doc id="1996319" url="https://pl.wikipedia.org/wiki?curid=1996319" title="Modelka dużych rozmiarów">
Modelka dużych rozmiarów

Modelka dużych rozmiarów (z ang. "plus-size model") – kobieta (modelka) z nadwagą lub otyłością specjalizująca się w promocji ubrań dużych, obszernych, w szczególności prêt-à-porter.
Rozmiary.
Generalnie występują rozmiary od 40 do 52, najczęściej od 42 do 46 – daleko od rozmiaru 34 u modelek z haute couture.
Modelki.
Mało modelek może sobie pozwolić na luksusowe życie, pracując w tym zawodzie. Spośród najbardziej znanych kobiet zajmujących się tą pracą można wymienić: Charlotte Coyle, Crystal Renn, Emme i Whitney Thompson. Okazjonalnie zajmowały się tym także: Anna Nicole Smith, Jordin Sparks, Mia Tyler i Queen Latifah.
Istnieją agencje zatrudniające modelki dużych rozmiarów.

</doc>
<doc id="1996320" url="https://pl.wikipedia.org/wiki?curid=1996320" title="Linlyn Lue">
Linlyn Lue

Linlyn Lue (ur. na Jamajce) - kanadyjska aktorka chińskiego pochodzenia.
Życie i kariera.
Linlyn Lue urodziła się na Jamajce i przyjechała z rodzicami do Kanady jeszcze jako dziecko. Obecnie gra nauczycielkę, panią Laurę Kwan, w serialu "". Pojawiła się także w filmie Czarna suknia oraz serialach Życie przede wszystkim i Doc. Ukończyła University of Guelph w Guelph, w prowincji Ontario.

</doc>
<doc id="1996321" url="https://pl.wikipedia.org/wiki?curid=1996321" title="László Darvasi">
László Darvasi

László Darvasi (ps. "Ernő Szív") (ur. 17 października 1962 w Törökszentmiklós) – węgierski pisarz i dziennikarz.
W 1986 roku ukończył studia w Wyższej Szkole Pedagogicznej w Segedynie. (obecnie w strukturach Uniwersytetu w Segedynie). Był współpracownikiem lokalnego pisma kulturalnego "Délmagyarország", czasopisma poetyckiego "Pompeji" oraz tygodnika "Élet és Irodalom". 
Jest laureatem kilku nagród literackich m.in. Nagrody Sándora Máraiego (2008).

</doc>
