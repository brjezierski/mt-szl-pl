<doc id="1996322" url="https://pl.wikipedia.org/wiki?curid=1996322" title="Turniej o Srebrny Kask 1995">
Turniej o Srebrny Kask 1995

Turniej o Srebrny Kask 1995 – rozegrany w sezonie 1995 turniej żużlowy z cyklu rozgrywek o "Srebrny Kask", w którym mogli uczestniczyć zawodnicy do 21. roku życia. W rozegranym w Toruniu finale zwyciężył Rafał Dobrucki z Polonii Piła, który w dodatkowym biegu pokonał Sebastiana Ułamka z Włókniarza Częstochowa. Trzecie miejsce zajął Waldemar Walczak z Polonii Piła.
Uczestnicy finału zostali wytypowani przez Główną Komisję Sportu Żużlowego na podstawie średnich biegowych z rozgrywek ligowych.
Finał.
Finał turnieju odbył się 1 października 1995 r. w Toruniu. Sędzią był Andrzej Kulesza. 

</doc>
<doc id="1996323" url="https://pl.wikipedia.org/wiki?curid=1996323" title="Tomáš Vokoun">
Tomáš Vokoun

Tomáš Vokoun (ur. 2 lipca 1976 w Karlowych Warach) – czeski hokeista, reprezentant Czech, dwukrotny olimpijczyk.
Kariera.
Wychowanek klubu HC Banik Sokolov. Od czerwca 2012 roku zawodnik Pittsburgh Penguins, związany dwuletnim kontraktem. W sezonie 2013/2014 rozegrał tylko dwa mecze w lidze AHL. W grudniu 2014 poinformował o zakończeniu kariery zawodniczej.
Uczestniczył w turniejach mistrzostw świata w 2003, 2004, 2005, 2010 oraz zimowych igrzysk olimpijskich w 2006, 2010.

</doc>
<doc id="1996324" url="https://pl.wikipedia.org/wiki?curid=1996324" title="Giancarlo Minardi">
Giancarlo Minardi

Giancarlo Minardi (ur. 18 września 1947 w Faenzie) – założyciel i dyrektor zarządzający byłego zespołu Formuły 1 – Minardi.
Życiorys.
Młodość.
Giancarlo Minardi urodził się w zamożnej rodzinie zarządzającej siecią dealerską Fiata i stacjami benzynowymi Agip. Rodzina Minardi zasiadała także w radzie zarządzającej Iveco i Seleny. Jego ojciec – Giovanni Minardi, był mocno związany ze sportami motorowymi.
Giancarlo rozpoczął pracę, udanie tworząc sieć dealerską ciężarówek we Włoszech.
Kariera kierowcy wyścigowego.
Włoch rozpoczął swoją karierę wyścigową w 1968 roku za kierownicą, kupionego za własne fundusze, Fiata 500, którym z dobrymi skutkami startował w wyścigach górskich. Później jeździł w rajdach samochodowych Fiatem 124. Pomiędzy 1972 a 1974 rokiem prowadził zespół Scuderia del Passatore w serii formula Italia. Podczas jego obecności w zespole, Scuderia zdobyła 2 miejsce w roku 1973, a rok później stanęła na najwyższym stopniu podium za sprawą kierowcy Giancarlo Martiniego. Po zmianie nazwy na Scuderia Everest w roku 1975, stajnia ścigała się w Europejskiej Formule 2.
Minardi Team.
W 1980 roku powołano do życia zespół wyścigowy Minardi. Niezbędne środki na otwarcie nowego zespołu wyłożył mecenas sportów motorowych we Włoszech – Piero Mancini. Giancarlo prowadził zespół Minardi przez cztery sezony Formuły 2, którego największym sukcesem było zwycięstwo na torze Misano w 1981 roku.
Następnym krokiem dla zespołu była Formuła 1. W sezonie 1985 stajnia wystawiła jeden bolid, za którego kierownicą zasiadł Pierluigi Martini.
W sezonie 1994 zespół popadł w problemy finansowe i pod znakiem zapytania stawały dalsze starty włoskiego teamu. Jednak za sprawą interwencji Berniego Ecclestona zespół przetrwał. 2 lata później znów skończyły się pieniądze na byt w Formule 1 i pod koniec roku Giancarlo Minardi sprzedał 70% udziałów w Minardi dyrektorowi Benettona – Flavio Briatore.
W roku 2001 zespół został sprzedany Australijczykowi Paulowi Stoddartowi. Giancarlo Minardi zachował jednak funkcję dyrektora generalnego, kładąc nacisk na rozwój młodych kierowców. Po sprzedaży zespołu firmie Red Bull pod koniec 2005 roku i przekształceniu go w Scuderia Toro Rosso, zespół Minardi przeniósł się do Formuły 3000, gdzie umożliwiał rozwój młodym zawodnikom, m.in. Nelsinho Piquetowi.
Giancarlo Minardi miał dobre podejście do młodych, utalentowanych kierowców i to ich obsadzał w swoich bolidach. Dzięki niemu szansę dostali czołowi kierowcy Formuły 1. Giancarlo Fisichella, Fernando Alonso, Mark Webber i Jarno Trulli mieli swój debiut w Formule 1 właśnie za kierownicą bolidów włoskiego konstruktora.
Życie prywatne.
Minardi mieszka obecnie w rodzinnym mieście Faenza. Ma żonę Marę, syna – nazwanego po dziadku – Giovanniego i dwóch braci – Giuseppe i Nando, którzy zaangażowani są w sprzedaż samochodów. Giancarlo był również prezesem klubu piłkarskiego Faenza Calcio.

</doc>
<doc id="1996325" url="https://pl.wikipedia.org/wiki?curid=1996325" title="Raymond Ablack">
Raymond Ablack

Raymond „Ray” Ablack (ur. 12 listopada 1989 w Toronto) – kanadyjski aktor pochodzenia gujańskiego. Występował w roli Savtaja „Sava” Bhandari w serialu "".
Wczesne lata.
Urodził się i dorastał w Toronto jako syn Gujańczyków pochodzenia indyjskiego. Grał w lidze hokejowej. Zdobył czarny pas w gōjū-ryū, kobudō i jujutsu. Razem ze swoim zespołem SoundSpeed grał punk rock, ska i reggae. Studiował psychologię na Uniwersytecie Ryersona.
Kariera.
Od kiedy miał jedenaście lat, pojawiał się w reklamach telewizyjnych. Grał rolę młodego Simby w sztuce teatralnej "Król Lew" w teatrze Księżniczki Walii w Toronto. Potem otrzymał rolę w "Degrassi: Nowe pokolenie". Śpiewał także hymn narodowy na meczu hokejowym Toronto Maple Leafs.
Był w Afryce razem z pięciorgiem aktorów grających w "Degrassi: Nowe pokolenie", by pomóc w budowie szkoły w Kenii. Akcja była prowadzona przez organizację Free the Children. Film dokumentalny z tej podróży był emitowany na antenie MTV w Kanadzie jesienią 2007. Pojawił się gościnnie w serialu "Derek kontra rodzinka" w odcinku „Ostatnia szansa Trumana” jako chłopak z imprezy. Wystąpił w roli Alexa w melodramacie "Acquainted" (2020).

</doc>
<doc id="1996326" url="https://pl.wikipedia.org/wiki?curid=1996326" title="Kim Alexis">
Kim Alexis

Kim Alexis (ur. 15 lipca 1960 w Lockport) – amerykańska modelka i aktorka.
Kariera.
Alexis była jedną z najsłynniejszych modelek lat osiemdziesiątych XX wieku obok Carol Alt, Christie Brinkley, Gia Carangi, Iman, Kelly Emberg i Pauliny Porizkovej. Jako modelka debiutowała w 1979 roku. W 1983 stała się twarzą Revlona, zastępując Lauren Hutton. Brała udział w kampaniach reklamowych: Antonovich, Chantilly fragrance, Cover Girl, Cutex, Mary Kay, Maybelline, Revlon oraz Versace.
Była gospodarzem programów o zdrowiu we wczesnych latach dziewięćdziesiątych na Family Channel i Lifetime Network. Jest także maratonką. W 1993 wystąpiła gościnnie w ostatnim odcinku serialu "Zdrówko" z Mikiem Ditką. W 1998 pojawiła się w filmie "Cudotwórca" razem z Eddiem Murphym.
Później, jeszcze w latach dziewięćdziesiątych, reklamowała Hemorid, krem na hemoroidy. Jakiś czas potem reklamowała Preparation H, inny lek na hemoroidy oraz Mikonazol, maść przeciw drożdżycy.
W 2005 wzięła udział w "But Can They Sing?" emitowanym na antenie VH1. W programie występowały gwiazdy, które nigdy wcześniej nie śpiewały publicznie. Kim Alexis odpadła w drugim tygodniu.
Jest gospodarzem programu "She's Got the Look" emitowanym w TV Land.
Życie prywatne.
Od 1993 jest żoną byłego hokeisty, Rona Duguaya, z którym ma syna. Kim Alexis ma ponadto dwóch synów z poprzedniego małżeństwa, a jej mąż dwie córki ze swojego pierwszego małżeństwa. Alexis mieszka obecnie w Wayne, w stanie New Jersey.
Jest chrześcijanką, głośno mówi o swojej wierze w Boga. Jest ponadto aktywistką pro-life.

</doc>
<doc id="1996328" url="https://pl.wikipedia.org/wiki?curid=1996328" title="Alexandre Negri">
Alexandre Negri

Alexandre Negri (ur. 27 marca 1981 w Vinhedo) – brazylijski piłkarz, występujący na pozycji bramkarza.
Kariera klubowa.
Alexandre Negri rozpoczął piłkarską karierę w Ponte Preta Campinas w 2000 roku. W 2004 wyjechał do Europy do AC Ajaccio. Przygoda z Ajaccio trwała krótko i Negri szybko odszedł do rumuńskiego klubu Universitatea Krajowa.
W 2005 roku powrócił do Brazylii do Fortaleza EC. W 2006 roku powrócił do Europy do greckiego Arisu Saloniki. W Arisie był rezerwowym i zagrał w zaledwie jednym spotkaniu ligowym. W 2007 wyjechał na Cypr do APOP Kinyras Peyias.
Od 2009 roku jest zawodnikiem drugoligowego AEK Larnaka.
Kariera reprezentacyjna.
Alexandre Negri ma za sobą powołanie do reprezentacji Brazylii. W 2003 roku był członkiem kadry na Złoty Puchar CONCACAF 2003. Na turnieju w USA i Meksyku był rezerwowym i nie zagrał w żadnym meczu.
Alexandre Negri nie zdołał zadebiutować w reprezentacji Brazylii.

</doc>
<doc id="1996329" url="https://pl.wikipedia.org/wiki?curid=1996329" title="Hayesville (Iowa)">
Hayesville (Iowa)

Hayesville – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 64 mieszkańców.

</doc>
<doc id="1996330" url="https://pl.wikipedia.org/wiki?curid=1996330" title="Hedrick (Iowa)">
Hedrick (Iowa)

Hedrick – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 837 mieszkańców.

</doc>
<doc id="1996331" url="https://pl.wikipedia.org/wiki?curid=1996331" title="Henderson (Iowa)">
Henderson (Iowa)

Henderson – miasto w Stanach Zjednoczonych, w stanie Iowa, w hrabstwie Mills. Zgodnie ze spisem statystycznym z 2000 roku, miasto liczyło 171 mieszkańców.

</doc>
<doc id="1996333" url="https://pl.wikipedia.org/wiki?curid=1996333" title="Hepburn (Iowa)">
Hepburn (Iowa)

Hepburn – miasto w Stanach Zjednoczonych, w stanie Iowa, w hrabstwie Page. Zgodnie ze spisem statystycznym z 2000 roku, miasto liczyło 39 mieszkańców.

</doc>
<doc id="1996334" url="https://pl.wikipedia.org/wiki?curid=1996334" title="Rías Baixas">
Rías Baixas

Rías Baixas (gal. "Rías Baixas", hiszp. "Rías Bajas") – północno-zachodnia część hiszpańskiego wybrzeża atlantyckiego, usytuowana w regionie Galicja (na zachodzie prowincji A Coruña i po części w prowincji Pontevedra), rozciągająca się aż do granicy z Portugalią. Wybrzeże typu riasowego.
Na Rías Baixas znajduje się przylądek Fisterra (gal. "Cabo Fisterra", hiszp. "Cabo Finisterre") – najbardziej na zachód wysunięty punkt Hiszpanii. Na terenie archipelagu wysp Cíes zlokalizowany jest Park Narodowy Atlantyckich Wysp Galicji.

</doc>
<doc id="1996335" url="https://pl.wikipedia.org/wiki?curid=1996335" title="Roland Gewalt">
Roland Gewalt

Roland Gewalt (ur. 2 kwietnia 1958 w Berlinie) – niemiecki polityk, w latach 2002–2005 poseł do Bundestagu, deputowany do Parlamentu Europejskiego VI kadencji.
Życiorys.
Ukończył studia prawnicze na Wolnym Uniwersytecie Berlina. W 1987 i 1990 zdał państwowe egzaminy prawnicze pierwszego i drugiego stopnia. Do 1997 był pracownikiem Urzędu Powierniczego.
W 1980 wstąpił do Unii Chrześcijańsko-Demokratycznej. Wcześniej, w latach 80., pełnił kierownicze funkcje w chadeckiej organizacji młodzieżowej Junge Union. Był radnym dzielnicowym, następnie od 1990 do 2002 posłem do berlińskiego landtagu (od 1995 do 1998 przewodniczył frakcji CDU). W latach 2002–2005 zasiadał w Bundestagu.
27 października 2005 objął mandat posła do Parlamentu Europejskiego VI kadencji, z którego zrezygnował Ingo Schmitt. Był członkiem Europejskiej Partii Ludowej i Europejskich Demokratów, pracował m.in. w Komisji Transportu i Turystyki oraz Komisji Wolności Obywatelskich, Sprawiedliwości i Spraw Wewnętrznych. W PE zasiadał do 13 lipca 2009.

</doc>
<doc id="1996336" url="https://pl.wikipedia.org/wiki?curid=1996336" title="Hiawatha (Iowa)">
Hiawatha (Iowa)

Hiawatha – miasto w Stanach Zjednoczonych, w stanie Iowa, w hrabstwie Linn. Zgodnie ze spisem statystycznym z 2000 roku, miasto liczyło 6.480 mieszkańców.

</doc>
<doc id="1996337" url="https://pl.wikipedia.org/wiki?curid=1996337" title="Monika Taubitz">
Monika Taubitz

Monika Taubitz (ur. 2 września 1937 we Wrocławiu) – niemiecka poetka i pisarka, związana także ze Śląskiem i ziemią kłodzką.
Życiorys.
Pierwsze lata życia spędziła w Borowie koło Strzelina, po śmierci ojca zamieszkała z matką u jej rodziny we Wrocławiu, skąd w obawie przed bombardowaniami przeniosły się w 1944 do dziadka ze strony ojca, do Żelazna na ziemi kłodzkiej. W 1946, po wysiedleniu do Niemiec, trafiła do Nordenham (Dolna Saksonia) niedaleko ujścia Wezery do Morza Północnego, a w 1951 w region Allgäu.
Podjęła naukę w liceum nauczycielskim w Ochsenhausen, potem studiowała w Weingarten w Badenii-Wirtembergii w Pädagogisches Institut (od 1962 Pädagogische Hochschule Weingarten). Po studiach pracowała jako nauczycielka. Od 1965 mieszka w Meersburgu nad Jeziorem Bodeńskim. Przez pewien czas była zaangażowana jako przewodniczka w muzeum poetki Annette von Droste-Hülshoff na zamku w Meersburgu, które po II wojnie światowej zostało odtworzone przez .
Należy do wielu stowarzyszeń artystycznych, w latach 1996–2011 pełniła funkcję przewodniczącej ugrupowania pisarzy i artystów Wangener Kreis – „Gesellschaft für Literatur und Kunst des Ostens e. V.” ( – „Stowarzyszenie Literatury i Sztuki Wschodu”) w Wangen im Allgäu. Obecnie jest jego honorową przewodniczącą.
Rodzinnie mocno związana z ziemią kłodzką i Śląskiem. Braćmi jej dziadka byli długoletni kapłan i pierwszy proboszcz parafii polanickiej (1913–1940), Benno Taubitz oraz Joseph Taubitz, proboszcz parafii w Szczytnej. Ojciec pisarki Josef Taubitz (1882–1941) urodził się w Polanicy-Zdroju i przez 32 lata był nauczycielem w Borowie. Był także kompozytorem, obok pieśni na chór mieszany i męski, m.in. "Piękna Rybaczko" (z tekstem Heinego), stworzył szereg pieśni liturgicznych oraz wielką mszę z akompaniamentem orkiestry. Ojcem chrzestnym dziadka pisarki Alfonsa Tobiasa Taubitza (1859–1939) i jego nauczycielem muzyki był kompozytor Ignaz Reimann. Dziadek ten w latach 1875–1882 pracował jako nauczyciel w Polanicy, następnie przez 42 lata jako kierownik szkoły podstawowej i dyrygent chóru w Żelaźnie. Właśnie w jego domu pisarka jako dziecko, opuszczając w 1944 bombardowany Wrocław, spędziła ostatni okres II wojny światowej, a 30 lat później wspomnienia zaowocowały książką "Durch Lücken im Zaun" ("Przez dziurę w płocie"), napisaną z perspektywy "Dziecka" – ośmiolatki, którą wówczas była autorka.
Z dawną ojczyzną i jej obecnymi mieszkańcami od wielu lat pisarka utrzymuje bliski kontakt, biorąc udział w wielu spotkaniach autorskich, naukowych i regionalnych. Z przewodnikiem sudeckim Stanisławem Frausem pisarka w towarzystwie swej przyjaciółki Anne Wachter przewędrowała ziemię kłodzką, co znalazło odzwierciedlenie w jej twórczości, m.in. wierszach opublikowanych w zbiorze "Ten kraj dał mi słowo swoje. Wiersze o Śląsku" z 2006.
Dzięki jej staraniom Adam Zagajewski otrzymał w 2014 Nagrodę Literacką im. Eichendorffa przyznawaną przez Krąg Wangen – „Stowarzyszenie Literatury i Sztuki Wschodu”.
Prof. Edward Białek z Instytutu Filologii Germańskiej Uniwersytetu Wrocławskiego uważa, że Monika Taubitz przeszła drogę od skupienia na utracie ojczyzny w następstwie tzw. „wypędzenia” do akceptacji rzeczywistości oraz bliskiego, przyjacielskiego kontaktu z wieloma polskimi mieszkańcami Dolnego Śląska i ziemi kłodzkiej, a jej działalność jako przewodniczącej „Stowarzyszenia Literatury i Sztuki Wschodu” (Krąg Wangen) zmieniła nie tylko postrzeganie Polski, ale i świadomość pokolenia wywodzących się ze Śląska niemieckich pisarzy i poetów.
Charakterystyka twórczości.
Monika Taubitz pisze lirykę i prozę, jest autorką powieści, opowiadań, esejów i słuchowisk. Twórczość autorki i jej działalność społeczna były poddawane analizie krytyczno-literackiej. Na ten temat napisano prace magisterskie, rozprawy doktorskie i habilitacyjne: m.in.:
Twórczość.
Niektóre dzieła:
W Polsce ukazały się nakładem Oficyny Wydawniczej „Atut” z Wrocławia:
wydawnictwa „Quaestio”:
oraz
Nagrody, wyróżnienia i odznaczenia.
Monika Taubitz została wyróżniona wieloma nagrodami, w tym m.in. prestiżowymi:
i otrzymała następujące wyróżnienia i odznaczenia:

</doc>
<doc id="1996339" url="https://pl.wikipedia.org/wiki?curid=1996339" title="Henryk Gryc">
Henryk Gryc

Henryk Gryc (ur. w 1930 w Tarnowskich Górach, zm. w 1993 w Polanicy-Zdroju) – polski architekt i z zamiłowania grafik.
Życiorys.
Urodził się na Śląsku, dyplom architekta uzyskał na Politechnice Śląskiej, jednak po kilku latach przeniósł się z rodziną (matką i siostrą) na ziemię kłodzką. Od najmłodszych lat obracał się w środowisku polsko-niemiecko-śląskim.
Henryk Gryc działał na pograniczu sztuki i rzemiosła. Jego projekty architektoniczne kreślone piórkiem lub w ołówku, bywały często dziełem sztuki. Zawód architekta pozwalał mu na częste wyjazdy w teren, gdzie piórkiem lub pastelem z iście inżynierską precyzją utrwalał ocalałe jeszcze ruiny zamków, kościołów, kapliczek i zakątków regionu. Kilkadziesiąt lat wcześniej w podobny sposób działał niemiecki malarz, grafik i scenograf, Max Reimitz (1891–1973), od 1931 r. przewodniczący kłodzkiej Grupy Artystycznej (Kunstgruppe des Vereins für Glatzer Heimatkunde), przed wojną również mieszkający w Polanicy (wtedy Altheide-Bad).
Grafiki Gryca ukazywały się w tygodniku „Gazeta Polanicka”, potem w „Gazecie Gmin”. Tam również publikowana była seria szkiców powstałych w czasie pielgrzymek po sanktuariach maryjnych Europy, z krótkimi przypisami Henryka Czai.
Obrazy i grafiki H. Gryca były prezentowane na wielu wystawach. Zaszufladkowany jako twórca ludowy, z licznych wystaw i konkursów przywoził nagrody i dyplomy. Także malował, miał sporządzone przez siebie znakomite kopie portretów Bacha, Mozarta, Wagnera i Beethovena; był również zapalonym melomanem.
H. Gryc jako architekt był współtwórcą kształtu polanickiego deptaka, zaprojektował lampy, balustrady i elementy małej architektury.

</doc>
<doc id="1996341" url="https://pl.wikipedia.org/wiki?curid=1996341" title="Parafia św. Anny w Naknek">
Parafia św. Anny w Naknek

Parafia św. Anny – parafia prawosławna w Naknek. Jedna z 15 parafii tworzących dekanat Dillingham diecezji Alaski Kościoła Prawosławnego w Ameryce. Powstała w 1996.

</doc>
<doc id="1996344" url="https://pl.wikipedia.org/wiki?curid=1996344" title="King Solomon’s Dome">
King Solomon’s Dome

King Solomon’s Dome (lub King Solomon Dome) – szczyt o wysokości 1234 m n.p.m. w paśmie Yukon-Mackenzie w kanadyjskim Jukonie, 32 km na południowy wschód od miasta Dawson City. Nazwa góry pochodzi od biblijnego króla Salomona.
Na górze znajdują się źródła Bonanza Creek, w której znaleziono złoto, które zapoczątkowało gorączkę złota nad Klondike.

</doc>
<doc id="1996345" url="https://pl.wikipedia.org/wiki?curid=1996345" title="Hillsboro (Iowa)">
Hillsboro (Iowa)

Hillsboro – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 205 mieszkańców.

</doc>
<doc id="1996346" url="https://pl.wikipedia.org/wiki?curid=1996346" title="Komora (film)">
Komora (film)

Komora (ang. "The Chamber") – amerykański thriller prawniczy w reżyserii Jamesa Foleya z 1996 roku z Gene’em Hackmanem i Chrisem O’Donnellem w rolach głównych. Ekranizacja powieści Johna Grishama o tym samym tytule opowiada historię Adama Halla, który zostaje adwokatem swojego dziadka, oskarżonego o zabicie przed 30 laty dwóch żydowskich dzieci.
Opis fabuły.
Sam Cayhall znany jest jedynie ze swojego rasizmu i bigoterii. Oskarżony jest o zabicie dwójki dzieci i przesiaduje obecnie w więzieniu w stanie Missisipi. Bronić go chce jego wnuk, Adam Hall. Spotyka się on z więźniem, a następnego dnia w prasie pojawiają się informacje na temat przyjazdu wnuka, który ma zamiar ocalić swojego dziadka, znanego działacza Ku Klux Klanu. Sam jest przeciwny, uważa, że nie potrzebuje obrony. Przy okazji obrony przodka, Adam chce także uleczyć rany po samobójczej stracie ojca. Z czasem okazuje się, że Sam wcale nie jest taki, jak poprzednio przedstawiała mu rodzina i media, a zbrodnia sprzed lat może wyglądać inaczej, niż jest to przedstawiane.
Przyjęcie.
Film, przy budżecie rzędu 50 milionów dolarów nie został dobrze przyjęty przez krytykę. Okazał się także porażką finansową, zarabiając jedynie 22,5 mln dolarów (w tym, 14,5 mln dolarów w USA). Polska premiera odbyła się 16 maja 1997 roku dzięki dystrybucji ITI Cinema. Na DVD ukazał się w dystrybucji sklepowej oraz jako dodatek do "Dziennika" z cyklu "Fabryka Sensacji II".
Autor książki, John Grisham, określił film jako "katastrofę". Żałował także, że sprzedał prawa do adaptacji przed zakończeniem pisania książki. Pochwalił jedynie rolę Gene’a Hackmana.

</doc>
<doc id="1996347" url="https://pl.wikipedia.org/wiki?curid=1996347" title="Josef Hohly">
Josef Hohly

Josef Hohly – as lotnictwa niemieckiego Luftstreitkräfte z 7 zwycięstwami w I wojnie światowej.
Po ukończeniu szkolenia z pilotażu samolotów myśliwskich w Jastaschule III 8n grudnia 1917 roku został przydzielony do Jasta 29. W końcu stycznia 1918 roku został przeniesiony do nowo tworzonej pod dowództwem por. Hellmutha Contaga Jasta 65. Pierwsze swoje zwycięstwo powietrzne odniósł 18 marca nad samolotem AR2 w okolicach St, Mihiel. W jednostce służył do października 1918 roku. Po odniesieniu 7 zwycięstw powietrznych został ranny w walce. Do czynnej służby prawdopodobnie już nie powrócił. Jego dalsze losy nie są znane.

</doc>
<doc id="1996349" url="https://pl.wikipedia.org/wiki?curid=1996349" title="Hinton (Iowa)">
Hinton (Iowa)

Hinton – miasto w Stanach Zjednoczonych, w stanie Iowa, w hrabstwie Plymouth. Zgodnie ze spisem statystycznym z 2000 roku, miasto liczyło 808 mieszkańców.

</doc>
<doc id="1996350" url="https://pl.wikipedia.org/wiki?curid=1996350" title="Turniej o Srebrny Kask 1994">
Turniej o Srebrny Kask 1994

Turniej o Srebrny Kask 1994 – rozegrany w sezonie 1994 turniej żużlowy z cyklu rozgrywek o "Srebrny Kask", w którym mogli uczestniczyć zawodnicy do 21. roku życia. W rozegranym w Gorzowie Wielkopolskim finale zwyciężył Piotr Baron z WTS Wrocław, który w dodatkowym biegu pokonał Roberta Flisa ze Stali Gorzów Wielkopolski. Trzecie miejsce zajął Tomasz Świątkiewicz z Apatora Toruń.
Uczestnicy finału zostali wytypowani przez Główną Komisję Sportu Żużlowego na podstawie średnich biegowych z rozgrywek ligowych.
Finał.
Gorzów Wielkopolski, 25 sierpnia 1994, sędzia: Jerzy Kaczmarek.

</doc>
<doc id="1996351" url="https://pl.wikipedia.org/wiki?curid=1996351" title="Piotr Nalicz">
Piotr Nalicz

Piotr Andriejewicz Nalicz, rus. Пётр Андреевич Налич (ur. 30 kwietnia 1981 w Moskwie) – rosyjski wokalista i kompozytor muzyki pop, założyciel i lider zespołu Muzykalny kollektiv Petra Nalitcha, reprezentant Rosji podczas 55. Konkursu Piosenki Eurowizji w 2010 roku.
Dzieciństwo i edukacja.
Nalicz urodził się w Moskwie, jego dziadek – Zahid Nalić – bośniackim śpiewakiem operowym. Piotr Nalicz ukończył studia na Uniwersytecie Architektury w Moskwie (МАРХИ), studiował także muzykę w Orfei Studio pod dyrekcją Iriny Muchiny. Przez dwa lata pracował jako architekt.
Początki kariery.
Nalicz zyskał popularność w 2007 roku po opublikowaniu na swoim kanale na YouTube satyrycznego teledysku do utworu „Guitar”, w którym śmieje się ze swojego łamanego angielskiego oraz amatorskich efektów filmowych. W tym samym roku wokalista zagrał swój pierwszy koncert, który odbył się 9 listopada w moskiewskim klubie Apszu.
Kariera muzyczna.
Po sukcesie pierwszego koncertu Nalicz zebrał zespół muzyków (Jura Kostenko, Sergej Sokołow, Kostja Szweczow, Dima Simonow, Denis Marinkin), z którym zagrał kolejne dwa koncerty w 2008 roku w klubie Ikra pod nazwą Muzykalny kollektiv Petra Nalitcha (MKPN) oraz alternatywną – Peter Nalitch and Friends. W tym samym roku grupa wydała swój debiutancki album "Radost prostych melody" (ang. "The Joy of Simple Melodies"), a w ciągu kolejnych dwóch lat zagrała trasę koncertową po Rosji oraz wydała koncertowe DVD pt. "MKPN v B1 Maximum" i EP-kę "More". Rok później zespół pojawił się jako jedna z gwiazd festiwalu Sfinks organizowanego w belgijskiej Antwerpii.
W 2010 roku Piotr Nalicz zgłosił się z zespołem do krajowych eliminacji do 55. Konkursu Piosenki Eurowizji z utworem swojego autorstwa „Lost and Forgotten”. W finale eliminacji, który odbył się 7 marca w Moskwie, zaprezentował się jako 13 uczestnik z puli 25 kandydatów i zajął ostatecznie pierwsze miejsce, zdobywając łącznie 20,9 punktu od pięcioosobowej komisji sędziowskiej oraz telewidzów, dzięki czemu został reprezentantem Rosji podczas Konkursu Piosenki Eurowizji organizowanego w Oslo. W wywiadach Nalicz podkreślał, że podczas konkursu zaprezentuje nowy styl muzyczny, nazwany Jolly Babury. 25 maja wystąpił z drugim numerem startowym w pierwszym półfinale konkursu i z siódmego miejsca awansował do finału, w którym zajął ostatecznie 11. miejsce z 90 punktami na koncie.
W 2011 roku do sprzedaży internetowej trafił trzeci album studyjny Nalicza i zespołu zatytułowany "Overseas".

</doc>
<doc id="1996352" url="https://pl.wikipedia.org/wiki?curid=1996352" title="Bernard Kiplagat">
Bernard Kiplagat

Bernard Kipchirchir Kiplagat (ur. 10 sierpnia 1988) – kenijski lekkoatleta, specjalizujący się w biegach na średnich i długich dystansach.
Brązowy medalista międzynarodowych mistrzostw Australii w biegu na 5000 metrów (Melbourne 2009).

</doc>
<doc id="1996353" url="https://pl.wikipedia.org/wiki?curid=1996353" title="Bernard Kipchirchir Kiplagat">
Bernard Kipchirchir Kiplagat



</doc>
<doc id="1996354" url="https://pl.wikipedia.org/wiki?curid=1996354" title="Piotr Nalich">
Piotr Nalich



</doc>
<doc id="1996355" url="https://pl.wikipedia.org/wiki?curid=1996355" title="Frankfurt Konstablerwache">
Frankfurt Konstablerwache



</doc>
<doc id="1996359" url="https://pl.wikipedia.org/wiki?curid=1996359" title="Holstein (Iowa)">
Holstein (Iowa)

Holstein – miasto w Stanach Zjednoczonych, w stanie Iowa, w hrabstwie Ida. Zgodnie ze spisem statystycznym z 2000 roku, miasto liczyło 1.470 mieszkańców.

</doc>
<doc id="1996361" url="https://pl.wikipedia.org/wiki?curid=1996361" title="Hornick (Iowa)">
Hornick (Iowa)

Hornick – miasto w Stanach Zjednoczonych, w stanie Iowa, w hrabstwie Woodbury. Zgodnie ze spisem statystycznym z 2000 roku, miasto liczyło 253 mieszkańców.

</doc>
<doc id="1996362" url="https://pl.wikipedia.org/wiki?curid=1996362" title="Liga II">
Liga II

Liga II – od 1934 roku druga klasa rozgrywek ligowych w piłkę nożną w Rumunii, rozgrywana pod patronatem Rumuńskiego Związku Piłki Nożnej. Obecnie w rozgrywkach staruje 20 klubów. Do sezonu 2006/07 występowała pod nazwą Divizia B.

</doc>
<doc id="1996363" url="https://pl.wikipedia.org/wiki?curid=1996363" title="Benetton B195">
Benetton B195

Benetton B195 – samochód Formuły 1 zespołu Benetton, zaprojektowany przez Rossa Brawna i Rory’ego Byrne’a. Model ten ścigał się w sezonie 1995, a zespół Benetton zdołał nim wywalczyć mistrzostwo kierowców (Michael Schumacher) i mistrzostwo konstruktorów.
Model ten opierał się na poprzedniku - B194 – ale z uwagi na zastosowanie nowego silnika (Ford ECA Zetec-R zostały zastąpione przez takie, jak używane w Williamsie silniki Renault RS7) należało przeprojektować umieszczenie silnika, skrzyni biegów i tylne zawieszenie. Model B195 nie był tak stabilny jak konkurencyjny Williams FW17 i przez wielu ekspertów był postrzegany jako gorszy od samochodu Williamsa.
Samochód został zaprojektowany z myślą o nałożonych przez FIA ograniczeniach, obejmujących m.in. mniejsze skrzydła, lepszą ochronę w razie wypadku i zmniejszenie pojemności silnika z 3,5 do 3 litrów.
Pierwszy wyścig sezonu, o Grand Prix Brazylii, wygrał Schumacher, ale początkowo został zdyskwalifikowany za nieprawidłowości związane z paliwem. Zwycięstwo zostało jednak Niemcowi przywrócone, mimo to Benetton nie zdobył punktów do klasyfikacji konstruktorów. Podobnie jak w sezonie 1994, głównym rywalem Schumachera był Damon Hill; pomiędzy tymi kierowcami dochodziło do spięć i kilku niebezpiecznych incydentów, jak w wyścigach o Grand Prix Wielkiej Brytanii, Belgii, Włoch czy Pacyfiku. Ostatecznie Schumacher łatwo obronił tytuł, wygrywając 9 wyścigów. Zespołowy kolega Schumachera, Johnny Herbert, wygrał dwa wyścigi, a Benetton po raz pierwszy w historii zdobył tytuł mistrza świata Formuły 1 w klasyfikacji konstruktorów.

</doc>
<doc id="1996364" url="https://pl.wikipedia.org/wiki?curid=1996364" title="Bogdan Fabiański">
Bogdan Fabiański

Bogdan Fabiański – polski dziennikarz muzyczny, prezenter radiowy i telewizyjny.
Prezenter dyskotekowy i koncertowy w Polsce, USA, Kanadzie oraz Australii. Kiedyś (lata 70. i 80.) DJ w klubach: Alfa, Stodoła, Hybrydy, Park, Orfeusz, Cyganeria, Olszynka, Nimfa, Stolica, Underground w Warszawie, a później (od 1990) także za granicą: Miami, Chicago, Detroit, Nowym Jorku i Filadelfii oraz w Toronto, Londynie i Vancouver.
W drugiej połowie lat 80. XX w. prowadził w ogólnopolskim programie – Polskie Radio Program II – audycje:
Program II był wtedy jednym z dwóch stereofonicznych w całej Polsce programów (drugim był program: Polskie Radio Program III). Jeżeli dodać, że w pr. II nadawano nowe, przywiezione prosto z Zachodu rytmiczne i łatwo wpadające „w ucho” piosenki w całości (a co za tym idzie: słuchacze mogli je nagrywać na swoich magnetofonach w wersji stereo) – Bogdan Fabiański zdobył sporą popularność nie tylko wśród młodzieży tamtego okresu.
Po zmianie profilu programu II – od 1990 do 2013 związany był z regionalnym Polskim Radiem RDC, w którym był autorem wielu audycji, m.in. „Wieczór i Noc DJ-ów”. Od sierpnia 2013 do czerwca 2017 pracował w Radiu Zet Gold, gdzie prowadził takie audycje jak "Piątki na piątki" czy "Gorączka sobotniej nocy". Od czerwca 2017 ponownie w RDC, gdzie tworzy audycję muzyczną „Bez limitu” w każdy wtorek od godziny 17.00 do 19.00.
Nagrodzony w 2013 roku Honorową Srebrną Odznaką „EXCLUSIVE DJ”, nadawaną przez Kapitułę PSPM DJ UNION.
„TOP 40 Dance Chart” jest pierwszą polską oficjalną listą układaną przez prezenterów i dj-ów klubowych. Autorem i prowadzącym listę od pierwszego wydania do dzisiaj jest Bogdan Fabiański. Współprowadzącymi program byli także: Tadeusz Żórawski, Mariusz Duma i Paweł Bobrowski. Lista wchodziła w skład światowej Global Dance Chart (USA) i European Hot 100 Dance Traxx (Music &amp; Media), a obecnie Global Dance Traxx-Hot 100, zyskując międzynarodowe uznanie.
10 listopada 2020 na antenie Radia dla Ciebie ukazało się jubileuszowe 2000. wydanie radiowej listy przebojów „TOP 40 Dance Chart”, w którym autor listy – Bogdan Fabiański podsumował dotychczasowe notowania.

</doc>
<doc id="1996365" url="https://pl.wikipedia.org/wiki?curid=1996365" title="Hospers (Iowa)">
Hospers (Iowa)

Hospers – miasto w Stanach Zjednoczonych, w stanie Iowa, w hrabstwie Sioux. Zgodnie ze spisem statystycznym z 2000 roku, miasto liczyło 672 mieszkańców.

</doc>
<doc id="1996366" url="https://pl.wikipedia.org/wiki?curid=1996366" title="Costa del Maresme">
Costa del Maresme

Costa del Maresme (pol. Wybrzeże Maresneńskie) – region turystyczny w północno-wschodniej Hiszpanii (w granicach administracyjnych Katalonii), rozciągający się wzdłuż wybrzeża Morza Śródziemnego. Termin Costa del Maresme pochodzi od nazwy comarki, w której położony jest ten odcinek wybrzeża (comarki Maresme). W szerszym ujęciu Costa del Maresme stanowi fragment (południową część) Costa Brava. Występuje tu łagodny klimat śródziemnomorski.
Przynależność administracyjna.
Costa del Maresme jest w całości zlokalizowana w granicach administracyjnych comarki Maresme i Prowincji Barcelona we wspólnocie autonomicznej Katalonii.
Granice.
Costa del Maresme obejmuje około 40-kilometrowy fragment wybrzeża na południe od ujścia rzeki Tordera do Morza Śródziemnego (na południe od Blanes) do ujścia rzeki Besòs do Morza Śródziemnego (na południe od Badalony). Jego obszar stanowią rozległe i szerokie plaże (o nawierzchni z gruboziarnistego piasku, a także żwiru), liczne wzgórza, strome klify, zatoczki, piniowe i dębowe lasy, gaje oliwne oraz winnice.
Gospodarka.
Od lat 70. XX wieku głównym źródłem dochodów tutejszych mieszkańców są wpływy z szeroko pojętej działalności turystycznej. Obok hoteli różnej kategorii, bazę noclegową uzupełniają kempingi. Oprócz tradycyjnego rolnictwa, uprawia się tutaj winorośl, kwiaty i warzywa. Funkcjonuje również przemysł włókienniczy (głównie dziewiarski). Największy i najważniejszy port morski znajduje się w Arenys de Mar, które ponadto stanowi główne centrum rybołówstwa i wędkarstwa.
Komunikacja.
Komunikację - zarówno z Barceloną, jak i wzdłuż wybrzeża - zapewniają linie kolejowe R1 oraz RG1, obsługiwane przez "Rodalies de Catalunya". Połączenie drogowe z Barceloną zapewnia płatna autostrada C-32 (na tym odcinku nazywana Autopista del Maresme), a także droga krajowa N-II (Carretera Nacional N−II).
Najważniejsze plaże.
W 2014 na Costa del Maresme kategorię Błękitnej Flagi posiadało łącznie 8 plaż:

</doc>
<doc id="1996369" url="https://pl.wikipedia.org/wiki?curid=1996369" title="Houghton (Iowa)">
Houghton (Iowa)

Houghton – miasto w Stanach Zjednoczonych, w stanie Iowa, w hrabstwie Lee. Zgodnie ze spisem statystycznym z 2000 roku, miasto liczyło 130 mieszkańców.

</doc>
<doc id="1996371" url="https://pl.wikipedia.org/wiki?curid=1996371" title="Hubbard (Iowa)">
Hubbard (Iowa)

Hubbard – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 885 mieszkańców.

</doc>
<doc id="1996372" url="https://pl.wikipedia.org/wiki?curid=1996372" title="Martin Prokop">
Martin Prokop

Martin Prokop (ur. 4 października 1982 w Igławie) – czeski kierowca rajdowy. W swojej karierze wywalczył mistrzostwo świata w Junior WRC.
Życiorys.
Po 4 latach występów w mistrzostwach Czech, w 2005 roku Prokop zadebiutował w Rajdowych Mistrzostwach Świata. Pilotowany przez Petra Grossa i jadący Suzuki Ignis S1600 zajął wówczas 21. miejsce w Rajdzie Monte Carlo. Od czasu debiutu zaczął rywalizować w klasyfikacji Junior WRC. W 2006 roku wygrał swój pierwszy rajd w JWRC - był to Rajd Katalonii. W 2007 roku zajął 3. miejsce w mistrzostwach Junior WRC zwyciężając wówczas w 2 rajdach: Rajdzie Niemiec i Rajdzie Korsyki. W 2008 roku także był trzeci w JWRC, odnosząc zwycięstwo w Rajdzie Sardynii. Z kolei w 2009 roku dzięki wygranym w: Rajdzie Cypru, Rajdzie Sardynii i Rajdzie Finlandii wywalczył z pilotem Janem Tománkiem mistrzostwo JWRC. W tamtym sezonie startował również samochodem Mitsubishi Lancer Evo 9 i został wicemistrzem serii PWRC.
W 2010 roku Prokop startował w Mistrzostwach Świata samochodem Ford Fiesta S2000 w barwach Czech Ford National Team. Podczas Rajdu Meksyku zdobył swoje pierwsze punkty w Mistrzostwach Świata zajmując 9. miejsce. Punktował również w Rajdzie Japonii. W 2010 i 2011 roku zajął 3. miejsce w klasyfikacji serii SWRC. W 2011 roku dwukrotnie zdobywał punkty w Mistrzostwach Świata: w Rajdzie Meksyku (7. miejsce) i Rajdzie Sardynii (10. miejsce).
W 2012 wystartował w jedenastu rundach mistrzostw świata i bardzo regularnie dojeżdżał do mety na punktowanych pozycjach. W sumie zdobył 46 punktów i zajął dziewiąte miejsce w klasyfikacji sezonu, a najlepszy wynik zanotował w rajdzie Argentyny, gdzie był czwarty. W sezonie 2013 wystartował w dwunastu rundach WRC i ponownie bardzo regularnie dojeżdżał do mety (10 miejsc w pierwszej dziesiątce, 2 nie ukończone rajdy). W klasyfikacji sezonu powtórzył dziewiąte miejsce uzyskując 63 punkty. W 2014 roku zajął 9. miejsce, zyskując 44 punkty. Sezon 2015 zakończył na 11 miejscu w klasyfikacji generalnej z 39 punktami na koncie. W 2016 roku brał udział w rajdzie Dakar, gdzie zajął 14. miejsce.

</doc>
<doc id="1996373" url="https://pl.wikipedia.org/wiki?curid=1996373" title="Hull (Iowa)">
Hull (Iowa)

Hull – miasto w Stanach Zjednoczonych, w stanie Iowa, w hrabstwie Sioux. Zgodnie ze spisem statystycznym z 2010 roku miasto liczyło 2 175 mieszkańców.

</doc>
<doc id="1996375" url="https://pl.wikipedia.org/wiki?curid=1996375" title="Humboldt (Iowa)">
Humboldt (Iowa)

Humboldt – miasto w Stanach Zjednoczonych, w stanie Iowa, w hrabstwie Humboldt, nad rzeką Des Moines. Zgodnie ze spisem statystycznym z 2000 roku, miasto liczyło 4452 mieszkańców.

</doc>
<doc id="1996380" url="https://pl.wikipedia.org/wiki?curid=1996380" title="Humeston (Iowa)">
Humeston (Iowa)

Humeston – miasto w Stanach Zjednoczonych, w stanie Iowa, w hrabstwie Wayne. Zgodnie ze spisem statystycznym z 2000 roku, miasto liczyło 543 mieszkańców.

</doc>
<doc id="1996383" url="https://pl.wikipedia.org/wiki?curid=1996383" title="Dyego Coelho">
Dyego Coelho

Dyego Rocha Coelho (ur. 22 marca 1983 w São Paulo) – brazylijski piłkarz, występujący na pozycji prawego obrońcy.
Kariera klubowa.
Dyego Coelho rozpoczął piłkarską karierę w Corinthians Paulista w 2003 roku. W klubie z São Paulo grał do 2009 roku. Z Corinthians zdobył mistrzostwo Brazylii 2003 oraz mistrzostwo stanu São Paulo - Campeonato Paulista 2005.
W latach 2007-2008 był wypożyczony do Clube Atlético Mineiro, z którym zdobył mistrzostwo stanu Minas Gerais - Campeonato Mineiro 2007. W sezonie 2008-2009 był wypożyczony do włoskiej Bologna FC.
Od 30 sierpnia 2009 roku jest ponownie zawodnikiem Clube Atlético Mineiro.
Kariera reprezentacyjna.
Dyego Coelho ma za sobą jeden mecz w reprezentacji Brazylii. W 2003 roku był członkiem kadry na Złoty Puchar CONCACAF 2003. Na turnieju w USA i Meksyku wystąpił w finale w meczu z reprezentacją Meksyku.
W 2003 roku Dyego Coelho uczestniczył w Igrzyskach Panamerykańskich na których Brazylia zajęła drugie miejsce.
W 2003 roku Dyego Coelho zdobył z reprezentacją Brazylii mistrzostwo Świata U-20.

</doc>
<doc id="1996384" url="https://pl.wikipedia.org/wiki?curid=1996384" title="Huxley (Iowa)">
Huxley (Iowa)

Huxley – miasto w Stanach Zjednoczonych, w stanie Iowa, w hrabstwie Story. Zgodnie ze spisem statystycznym z 2000 roku, miasto liczyło 2316 mieszkańców.

</doc>
<doc id="1996385" url="https://pl.wikipedia.org/wiki?curid=1996385" title="Maksim Surajew">
Maksim Surajew

Maksim Wiktorowicz Surajew, ros. Максим Викторович Сураев (ur. 24 maja 1972 w Czelabińsku) – pułkownik lotnictwa, emerytowany kosmonauta rosyjski, w trakcie dwóch misji spędził 11 miesięcy na Międzynarodowej Stacji Kosmicznej, Bohater Federacji Rosyjskiej. Od 2016 roku deputowany do Dumy Państwowej Federacji Rosyjskiej.
Kariera kosmonauty.
Dekretem Prezydenta Federacji Rosyjskiej Dmitrija Miedwiediewa, № 436 z 12 kwietnia 2011, został odznaczony Medalem „Za zasługi w podboju kosmosu”.

</doc>
<doc id="1996387" url="https://pl.wikipedia.org/wiki?curid=1996387" title="Świdośliwka kłosowa">
Świdośliwka kłosowa

Świdośliwka kłosowa, świdośliwa kłosowa ("Amelanchier spicata" (Lam.) – gatunek krzewu występujący w stanie naturalnym w Ameryce Północnej. Potocznie nazywany jest gołębią jagodą. Jest najprawdopodobniej mieszańcem "Amelanchier canadensis" i "A. stolonifera". W Polsce uprawiana, występuje też głównie w zachodniej części kraju jako kenofit i gatunek inwazyjny.
Biologia i ekologia.
W Polsce gatunek uprawiany jako krzew ozdobny. Jest także rośliną inwazyjną, w pełni zadomowioną na niektórych terenach leśnych gdzie niegdyś była celowo wprowadzana jako domieszka biocenotyczna i czynnik fitomelioracyjny. Zasiedla głównie lasy liściaste (w tym chronione w Polsce grądy) oraz świeże bory mieszane, może też wnikać na powierzchnie wylesione, np. przecinki pod liniami wysokiego napięcia. Przy odpowiednich warunkach siedliskowych może stać się dominantem w warstwie podszytu i utrudnić lub nawet uniemożliwić prowadzenie odnowień. W takich sytuacjach jej zwalczanie wymaga kosztownych zabiegów i jest konieczne dla prowadzania prawidłowej gospodarki leśnej. Zaleca się odstąpienie od uprawy omawianego gatunku na terenach leśnych i w ich pobliżu.
Zastosowania i uprawa.
Jest uprawiana jako roślina ozdobna o jadalnych owocach oraz na żywopłoty. Preferuje gleby o pH kwaśnym do obojętnego, lekkie (piaszczyste) jak i gliniaste, zasobne w składniki pokarmowe. Stanowisko słoneczne do półcienistego. Mrozoodporność do -25 °C. Nasiona należy zbierać po całkowitym dojrzeniu owoców, ale jeszcze przed ich wyschnięciem, a następnie po wysuszeniu wysiewać w zimnym inspekcie. Przechowywane wymagają 4 tygodni ciepłej stratyfikacji w okresie zimowym, po czym należy je wysiewać wiosną. W przeciwnym razie kiełkowanie może trwać nawet 18 miesięcy lub więcej. Po wykiełkowaniu rośliny sadzi się na rozsadniku w odstępach co najmniej 20 cm. Po dwóch latach należy je przenieść na miejsce stałe.

</doc>
<doc id="1996392" url="https://pl.wikipedia.org/wiki?curid=1996392" title="Indianola (Iowa)">
Indianola (Iowa)

Indianola – miasto w Stanach Zjednoczonych, w stanie Iowa, w hrabstwie Warren. Zgodnie ze spisem statystycznym z 2000 roku, miasto liczyło 12.998 mieszkańców.

</doc>
<doc id="1996393" url="https://pl.wikipedia.org/wiki?curid=1996393" title="Rusłan Ałchanow">
Rusłan Ałchanow

Rusłan Szachajewicz Ałchanow, ros. Руслан Шахаевич Алханов (ur. 27 kwietnia 1962 we wsi Centoroj, Czeczeńsko-Inguska ASRR) – rosyjski funkcjonariusz milicji i polityk narodowości czeczeńskiej, od 2004 minister spraw wewnętrznych Republiki Czeczeńskiej.
Życiorys.
W 1990 ukończył studia w zakresie nauczania geografii na Czeczeńsko-Inguskim Uniwersytecie Państwowym. W 2004 został absolwentem Instytutu Finansów i Prawa w Machaczkale. W 2007 ukończył Akademię Zarządzania MSW Rosji. Posiada stopień kandydata nauk prawnych.
W latach 1980–1982 odbył służbę wojskową w Armii Radzieckiej. W 1991 rozpoczął pracę w organach porządku publicznego jako funkcjonariusz OMON Ministerstwa Spraw Wewnętrznych Republiki Czeczeńskiej. W latach 1993–1995 pracował w zarządzie ds. bezpieczeństwa transportu w Wydziale Spraw Wewnętrznych rejonu lenińskiego w Groznym. Przez kolejne dwa lata służył na posterunku milicji kolejowej Północnokaukaskiego Zarządu Spraw Wewnętrznych ds. Transportu w Gudermesie.
Od 1999 kierował ochroną osobistą muftiego Achmada Kadyrowa. Po objęciu przez Kadyrowa funkcji szefa administracji Czeczenii, Ałchanow został szefem jego ochrony. W latach 2000–2003 był dowódcą wydzielonej kompanii MSW Czeczenii ds. bezpieczeństwa osób sprawujących funkcje kierownicze oraz ochrony obiektów rządowych. W 2003 został zastępcą naczelnika milicji i dowódcą oddziału milicji specjalnego przeznaczenia. 9 maja 2004 wspólnie z prezydentem Kadyrowem uczestniczył w obchodach Dnia Zwycięstwa na stadionie "Dynamo" w Groznym. Podczas ceremonii doszło do eksplozji materiałów wybuchowych, w wyniku której Kadyrow zginął, a Ałchanow został ranny.
Od czerwca do lipca 2004 pełnił funkcję wiceministra spraw wewnętrznych dla miasta Grozny. W grudniu 2004 otrzymał nominację na stanowisko ministra spraw wewnętrznych Czeczenii.

</doc>
<doc id="1996394" url="https://pl.wikipedia.org/wiki?curid=1996394" title="Hektor Malot">
Hektor Malot

Hector Malot (ur. 20 maja 1830, zm. 17 lipca 1907) – francuski pisarz.
Urodził się w La Bouille. Studiował prawo na uniwersytecie w Paryżu. Później pracował jako krytyk teatralny dla „Lloyd Francais” oraz krytyk literacki dla „L'Opinion Nationale” i to właśnie literatura stała się ostatecznie jego życiową pasją.
W 1859 roku została opublikowana jego pierwsza książka – "Les Amants". W sumie Malot napisał ponad 70 książek. Jego najsłynniejszym dziełem jest "Sans Famille" (1878). Opowiada ono o losach młodego, osieroconego chłopca imieniem Remi. Książka zasłynęła jako powieść przeznaczona dla dzieci, choć autor nie miał tego w zamyśle.
W 1895 roku ogłosił swoją emeryturę jako autor fikcji, ale w 1896 wrócił z powieścią "L'amour Dominateur" i będącą relacją jego literackiego życia "Le Roman de mes Romans" (Powieść moich Powieści).

</doc>
<doc id="1996395" url="https://pl.wikipedia.org/wiki?curid=1996395" title="Ilijana Iwanowa">
Ilijana Iwanowa



</doc>
<doc id="1996396" url="https://pl.wikipedia.org/wiki?curid=1996396" title="Inwood (Iowa)">
Inwood (Iowa)

Inwood – miasto w Stanach Zjednoczonych, w stanie Iowa, w hrabstwie Lyon. Zgodnie ze spisem statystycznym z 2000 roku, miasto liczyło 875 mieszkańców.

</doc>
<doc id="1996398" url="https://pl.wikipedia.org/wiki?curid=1996398" title="Iowa Falls">
Iowa Falls

Iowa Falls – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 5.193 mieszkańców.

</doc>
<doc id="1996399" url="https://pl.wikipedia.org/wiki?curid=1996399" title="Ireton (Iowa)">
Ireton (Iowa)

Ireton – miasto w Stanach Zjednoczonych, w stanie Iowa, w hrabstwie Sioux. Zgodnie ze spisem statystycznym z 2000 roku, miasto liczyło 585 mieszkańców.

</doc>
<doc id="1996401" url="https://pl.wikipedia.org/wiki?curid=1996401" title="Raczo Nikołow Stanimirow">
Raczo Nikołow Stanimirow



</doc>
<doc id="1996403" url="https://pl.wikipedia.org/wiki?curid=1996403" title="Irwin (Iowa)">
Irwin (Iowa)

Irwin – miasto w Stanach Zjednoczonych, w stanie Iowa, w hrabstwie Shelby. Zgodnie ze spisem statystycznym z 2000 roku, miasto liczyło 372 mieszkańców.

</doc>
<doc id="1996404" url="https://pl.wikipedia.org/wiki?curid=1996404" title="Kirił Nikołow Stanczew">
Kirił Nikołow Stanczew



</doc>
<doc id="1996405" url="https://pl.wikipedia.org/wiki?curid=1996405" title="Ireneusz Kwieciński">
Ireneusz Kwieciński

Ireneusz Kwieciński (ur. 19 grudnia 1974 w Proszowicach) – polski żużlowiec i trener sportu żużlowego.
Licencję żużlową zdobył w 1991 roku. W rozgrywkach z cyklu drużynowych mistrzostw Polski reprezentował kluby KKŻ (ŻKS) Krosno (1991–1994, 1998–1999), Polonii Bydgoszcz (1995) oraz ZKŻ Zielona Góra (1996–1997). Największy sukces odniósł w 1995 r., zdobywając brązowy medal.
Dwukrotnie startował w finałach młodzieżowych indywidualnych mistrzostw Polski (Toruń 1993 – XV m., Tarnów 1994 – XVI m.), finalista młodzieżowych mistrzostw Polski par klubowych (Krosno 1994 – IV m.), finalista turnieju o "Brązowy" (1992 – III m.) oraz "Srebrny Kask" (Toruń 1995 – XI m.). 
W 2010 roku zdobył mandat radnego miasta Krosna startując z listy Platformy Obywatelskiej RP. Cztery lata później, jako kandydat KWW "Krośnieńskie Forum Samorządowe", nie uzyskał reelekcji.
W latach 2009 – 2017 był trenerem żużlowców KSM Krosno, a od roku 2021 jest trenerem Wilków Krosno.

</doc>
<doc id="1996407" url="https://pl.wikipedia.org/wiki?curid=1996407" title="De Custine">
De Custine



</doc>
<doc id="1996408" url="https://pl.wikipedia.org/wiki?curid=1996408" title="Jackson Junction">
Jackson Junction

Jackson Junction – miasto w Stanach Zjednoczonych, w stanie Iowa, w hrabstwie Winneshiek. Zgodnie ze spisem statystycznym z 2000 roku, miasto liczyło 60 mieszkańców.

</doc>
<doc id="1996409" url="https://pl.wikipedia.org/wiki?curid=1996409" title="Ligier JS2">
Ligier JS2

Ligier JS2 – samochód sportowy produkowany przez francuskie przedsiębiorstwo Ligier w latach 1971–1975. Dostępny był jako 2-drzwiowe coupé. Do napędu używano silnika V6 o pojemności 2,7 l oraz V6 z Maserati o pojemności 3,0 l. Moc przenoszona była na oś tylną poprzez pięciobiegową skrzynię biegów. Samochód produkowano w Vichy we Francji gdzie według różnych źródeł powstało od 82 do 300 egzemplarzy. 
Historia.
JS2 był rozwinięciem modelu Ligier JS1 powstałego w 1969 roku. Projektantem karoserii obu samochodów był Pietro Frua; nowy model otrzymał bardziej wydłużone i ostrzejsze linie przodu, a z tyłu przeszkloną klapę nad silnikiem. JS2 został zaprezentowany na salonie w Paryżu w październiku 1970. Miał być napędzany silnikiem Ford V6 2,6 l o mocy 165 KM, lecz Ford ostatecznie odmówił dostarczania silników, co spowodowało opóźnienie w produkcji serii. Do napędu zastosowano ostatecznie silnik Maserati V6 2,7 l (2670 cm³)o mocy 170 KM. Od lutego 1973 stosowano silnik Maserati V6 3l (2965 cm³) o mocy 195 KM. W 1975 roku zaprezentowano na salonie w Genewie ostatnią wersję, z chowanymi reflektorami, lecz wyprodukowano jej już tylko 7 sztuk. W obliczu kryzysu naftowego lat 70. i spadku popytu na samochody sportowe, Ligier zakończył następnie budowę samochodów.
Ligier JS2 z silnikiem 3,0 l kosztował 74.500 franków – nieco więcej niż ówczesne Dino 246GT (74.000 franków) i Porsche 911S. 
W 1975 roku Ligier JS2 wyposażony w silnik V8 3,0 l Ford Cosworth DFV zajął drugie miejsce w wyścigu 24h Le Mans.

</doc>
<doc id="1996410" url="https://pl.wikipedia.org/wiki?curid=1996410" title="Mike Doughty">
Mike Doughty

Mike Doughty (ur. 10 czerwca 1970) – amerykański muzyk, oscylujący wokół indie oraz alternatywnego rocka. Wokalista zespołu Soul Coughing w latach 1992-2000.
Życiorys.
Urodził się 10 czerwca 1970 roku, w rodzinie wojskowego, w Fort Knox, w stanie Kentucky. Miał kontynuować rodzinne tradycje służby w armii, ale wybrał studiowanie poezji na Uniwersytecie w Nowym Jorku. 
Początki kariery muzycznej.
Początki jego kariery związane są z założonym w 1992 roku zespołem Soul Coughing, którego był liderem. Zespół tworzyli również Yuval Gabay, Sebastian Steinberg, i Mark De Gli Antoni. Wykonywali muzykę, będącą połączeniem rocka, hip-hopu i muzyki elektronicznej.
W październiku 2000 r., po rozpadzie zespołu i wygranej walce z uzależnieniem od heroiny, Mike na swojej stronie internetowej opublikował swoją wersję materiału, który pierwotnie miało wykonywać Soul Coughing, pod tytułem "Skittish" (Płochliwe). Od tego czasu koncentruje się na karierze solowej.
Dyskografia.
Solowe.
Jego najbardziej rozpoznawalne piosenki to "Looking at the World from the Bottom of a Well" i "I Hear the Bells", obie zostały wykorzystane przez amerykańskie stacje telewizyjne.

</doc>
<doc id="1996411" url="https://pl.wikipedia.org/wiki?curid=1996411" title="Johnston (Iowa)">
Johnston (Iowa)

Johnston – miasto w Stanach Zjednoczonych, w stanie Iowa, w hrabstwie Polk. Zgodnie ze spisem statystycznym z 2000 roku, miasto liczyło 8.649 mieszkańców.

</doc>
<doc id="1996414" url="https://pl.wikipedia.org/wiki?curid=1996414" title="Joice (Iowa)">
Joice (Iowa)

Joice – miasto w Stanach Zjednoczonych, w stanie Iowa, w hrabstwie Worth. Zgodnie ze spisem statystycznym z 2000 roku, miasto liczyło 231 mieszkańców.

</doc>
<doc id="1996428" url="https://pl.wikipedia.org/wiki?curid=1996428" title="Piotr Markuszewski">
Piotr Markuszewski

Piotr Markuszewski (ur. 20 kwietnia 1974 w Grudziądzu) – polski żużlowiec.
Licencję żużlowa zdobył w 1991 roku. W rozgrywkach z cyklu drużynowych mistrzostw Polski startował w latach 1991–2003, reprezentując kluby GKM Grudziądz (1991–1999, 2000–2001), Apatora Netia Toruń (1999), TŻ Opole (2002) oraz GTŻ Primus Grudziądz (2003). Dwukrotnie startował w finałach drużynowego Pucharu Polski (Toruń 1998 – IV m., Toruń 1999 – II m.).
W 1991 r. zdobył w Grudziądzu tytuł młodzieżowego drużynowego wicemistrza Polski, natomiast w 1995 r. zdobył w Rzeszowie brązowy medal młodzieżowych indywidualnych mistrzostw Polski. Dwukrotnie startował w finałach młodzieżowych mistrzostw Polski par klubowych (Toruń 1992 – VII m., Krosno 1994 – V m.), był również finalistą mistrzostw Polski par klubowych (Wrocław 2000 – VII m.). Finalista turniejów o "Brązowy" (Krosno 1992 – XI m.), "Srebrny" (Gorzów Wielkopolski 1994 – XI m., Toruń 1995 – VI m.) oraz "Złoty Kask" (Wrocław 1995 – XIV m.).
W 1994 r. zakwalifikował się do rozegranego w Pocking półfinału indywidualnych mistrzostw świata juniorów, w którym zajął XIII miejsce.

</doc>
<doc id="1996433" url="https://pl.wikipedia.org/wiki?curid=1996433" title="KT66">
KT66

KT66 - lampa elektronowa (tetroda strumieniowa) o cokole oktalowym, stosowana w stopniach końcowych wzmacniaczy mocy. Amerykańskim odpowiednikiem tetrody KT66 jest lampa 6L6. Została wprowadzona na rynek Wielkiej Brytanii przez "Marconi-Osram Valve Co. Ltd. (M-OV)" w 1937 r. W lampie tej zastosowano po raz pierwszy parę specjalnych płytek połączonych z katodą, uzyskując skupienie elektronów w płaszczyźnie poziomej. KT66 była bardzo popularna w europejskich radioodbiornikach i wzmacniaczach audio. Była standardową lampą końcową w klasycznym wzmacniaczu "Quad II" (1952) - wersji, która nadal jest produkowana dzisiaj - oraz w dwóch najwcześniejszych brytyjskich wzmacniaczach hi-fi: "LEAK 15" (1945) i "TL / 12" (1948). Z powodu doskonałych elektrycznych charakterystyk i tolerancji przeciążenia, KT66 jest preferowana do stosowania we wzmacniaczach gitarowych. Obecnie jest produkowana m.in. w "Reflektor Saratov" (Rosja), "Liuzhou" (Chiny) oraz "JJ Electronic" (Słowacja).
Dane techniczne.
Żarzenie:

</doc>
<doc id="1996434" url="https://pl.wikipedia.org/wiki?curid=1996434" title="RegionalExpress">
RegionalExpress



</doc>
<doc id="1996435" url="https://pl.wikipedia.org/wiki?curid=1996435" title="Równoważność (teoria miary)">
Równoważność (teoria miary)

Równoważność – pojęcie oddające ideę „bycia takimi samymi” dwóch miar.
Definicja formalna.
Niech formula_1 będzie przestrzenią mierzalną, zaś formula_2 będą dwiema miarami ze znakiem. Miara formula_3 jest równoważna mierze formula_4 wtedy i tylko wtedy, gdy jedna jest bezwzględnie ciągła względem drugiej; symbolicznie:
Równoważność miar jest relacją równoważności na zbiorze wszystkich miar formula_6
Przykłady.
Na prostej rzeczywistej miara Gaussa i miara Lebesgue'a są równoważne, lecz nie są one równoważne z miarą Diraca.

</doc>
<doc id="1996436" url="https://pl.wikipedia.org/wiki?curid=1996436" title="SON">
SON

SON (ang. Self-Organizing Networks) – samoorganizująca się sieć, nowość w systemie LTE.
Nowy, skomplikowany system LTE stawia nowe wymagania względem utrzymywania i organizowania sieci. Widoczny jest trend w kierunku samokonfiguracji i samooptymalizacji sieci. Zastosowanie samoorganizującej się sieci (SON) daje operatorom możliwość zmniejszenia kosztów operacyjnych związanych z konfiguracją, optymalizowaniem i naprawianiem sieci. Technika SON ma być jednym z elementów systemu mobilnego LTE. Głównym powodem zastosowania SON jest zwiększenie wielkości i stopnia skomplikowania sieci LTE. Zwiększona liczba stacji bazowych wymaga konfiguracji i zarządzania z jak najmniejszą pomocą człowieka.
Można wyróżnić trzy główne funkcje SON:

</doc>
<doc id="1996438" url="https://pl.wikipedia.org/wiki?curid=1996438" title="Gorna Oriachowica">
Gorna Oriachowica



</doc>
<doc id="1996439" url="https://pl.wikipedia.org/wiki?curid=1996439" title="Wał Śląski (Wierzbowa)">
Wał Śląski (Wierzbowa)



</doc>
<doc id="1996440" url="https://pl.wikipedia.org/wiki?curid=1996440" title="Wał Chrobrego (Wierzbowa)">
Wał Chrobrego (Wierzbowa)



</doc>
<doc id="1996441" url="https://pl.wikipedia.org/wiki?curid=1996441" title="Wały Chrobrego (Wierzbowa)">
Wały Chrobrego (Wierzbowa)



</doc>
<doc id="1996442" url="https://pl.wikipedia.org/wiki?curid=1996442" title="Wały Śląskie (Wierzbowa)">
Wały Śląskie (Wierzbowa)



</doc>
<doc id="1996445" url="https://pl.wikipedia.org/wiki?curid=1996445" title="Absolut Generations">
Absolut Generations

Absolut Generations – eksperymentalna kampania reklamowa marki premium wśród alkoholi (Absolut), na którą składały się prace, będące wariacją na temat kształtu butelki, obiecujących młodych twórców sztuk wizualnych protegowanych przez utytułowanych i cieszących się sławą artystów, autorów poprzedniej kolekcji „Absolut Originals”. Wśród polecających byli m.in. Wim Delvoye, Miquel Barceló, Rosemarie Trockel i Louise Bourgeois. Polskę reprezentowała Marzena Nowak i Mirosław Bałka. Na łamach europejskiej edycji tygodnika Time od lutego do maja 2003 roku zamieszczane były rozmowy pomiędzy artystycznymi mentorami i wytypowanymi przez nich twórcami uczestniczącymi w projekcie; rozmową towarzyszyły prezentacje prac młodych artystów. Uwieńczeniem projektu był pokaz wszystkich prac w ramach 50. Biennale Sztuki w Wenecji w 2003 roku.
Prace zasiliły kolekcje sztuki współczesnej
właściciela marki Absolut liczącą ponad 400 dzieł, m.in. takich twórców jak Maurizio Cattelan, Damien Hirst i Armand Arman. Pierwszą pracę do kolekcji stworzył w 1985 roku Andy Warhol

</doc>
<doc id="1996446" url="https://pl.wikipedia.org/wiki?curid=1996446" title="Kelajno (Plejada)">
Kelajno (Plejada)

Kelajno (także Celaeno; gr. Kelainṓ, łac. Celaeno) – w mitologii greckiej nimfa, jedna z siedmiu Plejad.
Uchodziła za córkę tytana Atlasa i Okeanidy Plejone (lub Okeanidy Ajtry). Była siostrą Alkione, Elektry, Mai, Merope, Sterope, Tajgete, a także Hiad i Hyasa. Ze swoim kochankiem, bogiem Posejdonem, miała synów Likosa, Eurypylosa, Nykteusa i Trytona.
Mityczna Kelajno jest identyfikowana z gwiazdą Celaeno (gr. Kelaino) w Plejadach, w gwiazdozbiorze Byka. Na niebie sąsiaduje z Hiadami (gromadą otwartą gwiazd w gwiazdozbiorze Byka) i konstelacją Oriona, które są z nią mitologicznie powiązane.

</doc>
<doc id="1996447" url="https://pl.wikipedia.org/wiki?curid=1996447" title="Franciszek Pitułko">
Franciszek Pitułko

Franciszek Pitułko (ur. 18 października 1908 w Rzęsnej Polskiej, zm. 17 lutego 1978 w Londynie) – komandor porucznik, uczestnik II wojny światowej, zastępca dowódcy niszczyciela ORP „Piorun”, a następnie dowódca ORP „Burza”, kawaler Orderu Wojennego Virtuti Militari.
Do wybuchu wojny.
Urodził się w Rzęśni Polskiej pod Lwowem w rodzinie kupieckiej. Do gimnazjum uczęszczał we Lwowie, przez rok studiował na tamtejszej politechnice, ale wkrótce zmienił zdanie i złożył podanie o przyjęcie do Oficerskiej Szkoły Marynarki Wojennej (wkrótce przemianowanej na Szkołę Podchorążych Marynarki Wojennej) w Gdyni. Stopień podporucznika marynarki uzyskał w roku 1930.
W latach 1931–1932 był oficerem wachtowym, zaś od kwietnia 1932 adiutantem dowódcy Obrony Wybrzeża Morskiego, kmdra dypl. Stefana Frankowskiego. W latach 1933–1934 był słuchaczem Kursu Oficerów Artylerii Morskiej, który obejmował również 4-tygodniową praktykę we Francji. Następnie służył na okrętach ORP „Burza”, ORP „Mazur” i ORP „Wilia”. Tuż przed wybuchem wojny został I oficerem niszczyciela ORP „Grom”.
Pierwsze zmagania.
30 sierpnia trzy polskie niszczyciele: „Grom”, „Burza” i „Błyskawica” – wykonując plan Peking – opuściły Gdynię udając się do Wielkiej Brytanii. kpt. Pitułko brał udział w pierwszych patrolach i eskortował konwoje. W marcu 1940 roku został dowódcą kompanii zapasowej na ORP „Gdynia”. Po upadku Francji zgłosił się na ochotnika na dowódcę przerobionego na transportowiec wojska transatlantyk MS „Batory”, by ewakuować ostatnie polskie oddziały z Saint-Jean-de-Luz do Plymouth.
Od lipca do sierpnia 1940 był I oficerem artylerii na ORP „Błyskawica”, która patrolowała w tym czasie kanał La Manche zapisując na swe konto zestrzelony bombowiec i zatopiony kuter niemiecki.
Na „Piorunie” i „Burzy”.
Stanowisko zastępcy dowódcy ORP „Piorun” objął na początku maja 1941 roku. 26 maja rozpoczął się pościg za niemieckim pancernikiem „Bismarck”, w którym uczestniczył polski okręt.
W sierpniu 1942 roku Franciszek Pitułko został dowódcą niszczyciela ORP „Burza” i służył na nim do roku 1944, a więc w okresie jego największych sukcesów. Zaliczyć do nich należy zatopienie U-Boota (U-606), pierwsze w dziejach Polskiej Marynarki Wojennej przejście przez koło polarne, konwoje do Gibraltaru, na Azory i do Afryki Północnej. W marcu 1944 roku, gdy wysłużona ORP „Burza” została odstawiona do rezerwy, został zastępcą dowódcy drugiego (po utraconym ORP „Dragon”) polskiego krążownika ORP „Conrad”, a po zakończeniu działań wojennych szefem Wydziału Organizacyjno-Wyszkoleniowego MW.
Ostatnie lata.
Po wojnie zdecydował się zostać w Wielkiej Brytanii. Osiadł w Szkocji, a po nostryfikacji dyplomów pływał w brytyjskiej marynarce handlowej, najpierw (do 1955) jako II oficer, a następnie jako kapitan żeglugi wielkiej.
Był czynnym członkiem Stowarzyszenia Marynarki Wojennej. Uczestniczył w pogrzebie wiceadmirała Unruga w Montrésor we Francji. Swój mundur ofiarował Muzeum Marynarki Wojennej w Gdyni. W roku 1991 prochy Franciszka Pitułko sprowadzono do kraju i złożono na cmentarzu Marynarki Wojennej na Oksywiu.

</doc>
<doc id="1996458" url="https://pl.wikipedia.org/wiki?curid=1996458" title="Where I’m Coming From">
Where I’m Coming From

Where I'm Coming From – trzynasty w karierze album Steviego Wondera wydany 12 kwietnia 1971 roku. Album osiągnął 62. pozycję na amerykańskiej liście przebojów tygodnika Billboard.

</doc>
<doc id="1996459" url="https://pl.wikipedia.org/wiki?curid=1996459" title="Doblest´ Witiazia">
Doblest´ Witiazia

"Doblest´ Witiazia" (ros. Бронепоезд "Доблесть Витязя") – lekki pociąg pancerny wojsk Białych podczas wojny domowej w Rosji.
Został utworzony w składzie Armii Ochotniczej na początku września 1919 r. na bazie zdobycznego pociągu pancernego wojsk ukraińskich Semena Petlury, zdobytego pod Kijowem. W skład 90-osobowej załogi weszło część żołnierzy pociągu pancernego "Witiaź". Na jej czele stanął kpt. (płk) Imszenik-Kondratowicz (zginął w trakcie walk). Pociąg pancerny "Doblest´ Witiazia" uczestniczył w walkach w rejonie Konotopy, zaś zimą 1919/1920 r. odjechał w kierunku Odessy. 31 stycznia 1920 r. na stacji kolejowej Tyraspol został opuszczony przez załogę.

</doc>
<doc id="1996460" url="https://pl.wikipedia.org/wiki?curid=1996460" title="Pesa Swing">
Pesa Swing

Pesa Swing – jednoprzestrzenny, jedno- lub dwukierunkowy, niskopodłogowy, wieloczłonowy tramwaj przegubowy produkowany od 2010 przez zakłady Pesa w Bydgoszczy. Wyprodukowanych łącznie zostało ponad 400 tramwajów. Tramwaje z tej rodziny są eksploatowane w Bułgarii (Sofia), Polsce (Bydgoszcz, Gdańsk, Łódź, Szczecin, Toruń i Warszawa), Rumunii (Jassy i Kluż-Napoka), Rosji (Kaliningrad) i na Węgrzech (Segedyn).
Historia.
Geneza.
Rodzina Swing powstała na bazie doświadczeń przy konstrukcji i eksploatacji tramwajów rodziny Tramicus, budowanych w latach 2006–2008. Projekt pierwszego tramwaju nowej rodziny (120Na) powstał na potrzeby zamówienia dla Warszawy. Warszawskiego Swinga od poprzednika, 120N Tramicus eksploatowanego w stolicy od 2007&lt;ref name="ŚK 9/2007"&gt;&lt;/ref&gt;, różni m.in. mniejsza długość, nowa konstrukcja wózków, usprawnienie systemu sterowania, rozbudowany system informacji pasażerskiej, a także zmodyfikowany wygląd zewnętrzny i nowe rozplanowanie wnętrza. Autorem sylwetki pojazdów jest projektant Bartosz Piotrowski.
Nazwy typów.
Tramwaje Swing oznaczane są jako kolejne odmiany produkcyjne typów 120N, 121N i 122N należących do rodziny Tramicus: 120Na, 120Nb, 121Na, 121Nb, 122Na i 122Nb, które czasem posiadają jeszcze 3. literę identyfikującą zamówienie – np. 121NbT czy 122NaL.
Prezentacje promocyjne.
Jeden z tramwajów Swing dla Warszawy był prezentowany na targach InnoTrans 2010 w Berlinie. 7 października 2012 w Kaliningradzie podczas wystawy taboru komunikacji miejskiej zaprezentowano skróconego do 3 członów warszawskiego Swinga.
12 lutego 2015 swing, który wcześniej odbywał jazdy promocyjne w Bydgoszczy, rozpoczął miesięczne testy w Grudziądzu na linii nr 3 dworzec kolejowy – Rządz.
Następca.
W czerwcu 2014 Pesa rozpoczęła dostawy do Warszawy nowego modelu tramwajów – Jazz. W odróżnieniu od Swinga ma on całkowicie płaską podłogę, co jest możliwe dzięki zastosowaniu bezosiowych wózków.
Konstrukcja.
Charakterystyka rodziny.
Swingi to tramwaje jednoprzestrzenne, całkowicie niskopodłogowe. Wyprodukowane wersje są normalnotorowe lub wąskotorowe, trój- lub pięcioczłonowe, jedno- lub dwukierunkowe. Producent przewiduje także możliwość budowy tramwajów siedmioczłonowych (dla ok. 281 pasażerów) oraz przystosowanych do rozstawu szyn 1524 mm.
Tramwaje rodziny Swing są przystosowane do podróżowania osób na wózkach inwalidzkich. Dostęp do tramwaju, także wózkiem dziecięcym, umożliwia wysuwana automatycznie bądź ręcznie rampa. Tramwaje dostosowane są do współpracy z systemem diagnostyki on-line.
Swingi są wyposażone w falownikowy układ napędowy z 4 asynchronicznymi silnikami o mocy 105 kW każdy, umożliwiający hamowanie elektrodynamiczne z rekuperacją energii. Falowniki (oparte na tranzystorach IGBT) i przetwornice instalowane są na dachu pojazdu. Na życzenie zamawiającego producent może zamontować zasobniki na odzyskiwaną energię elektryczną. Przy braku zasilania zewnętrznego tramwaj może przejechać kilkadziesiąt metrów przy wykorzystaniu energii zgromadzonej w bateriach. Tramwaje wyposażone są w 2 przetwornice statyczne o mocy 30 kW każda. Zawieszenie tramwaju ma dwa stopnie usprężynowania.
Konstrukcja Swingów wytrzymuje ściskanie siłą 400 kN i spełnia wymagania normy zderzeniowej "EN-15227".
Wnętrze.
Wyposażenie wnętrza i układ siedzeń dostosowany jest do wymagań zamawiającego. Fotele mogą być ułożone w 2 kolumnach tak jak w 120Na lub w 3 kolumnach tak jak w 120NaS. Wnętrze może być wyposażone w klimatyzację (kabiny motorniczego lub przestrzeni pasażerskiej), monitoring, automaty biletowe, system informacji pasażerskiej z możliwością emisji reklam, sieć wi-fi czy system zliczania pasażerów.
Osłony wózków.
W porównaniu z rodziną Tramicus, Swingi mają większe osłony wózków (sięgają niżej), aby tłumić hałasy powstające w obrębie wózków. Osłony te wystają poza obrys pudła, co powodowało obrywanie się osłon przy przejazdach po zaśnieżonych torowiskach w Warszawie i Gdańsku. Przy produkcji warszawskich Swingów od 51. egzemplarza montowane były wzmocnione osłony wózków, a we wcześniejszych producent zobowiązał się wymienić osłony na nowe.
Wersje.
Pierwsza wersja Swinga (120Na dla Warszawy) jest 5-członowa, jednokierunkowa i długości 30,12 m. Powstało kilka odmian różniących się w różnych aspektach od pierwowzoru. Największe różnice pojawiły się w wersjach:
Eksploatacja.
Warszawa.
Pierwsze zamówienie na tramwaje Pesa Swing zostało złożone przez Tramwaje Warszawskie 29 maja 2009 i przewidywało zakup 186 sztuk typu 120Na. Dostawy zaplanowano na okres 2010–2013.
Zamówione tramwaje zostały podzielone między kilka projektów realizowanych w Warszawie, do których miasto ubiegało się o współfinansowanie ze środków Unii Europejskiej:
Koszt zakupu 186 sztuk wynosił około 1,5 mld zł, co dawało koszt jednostkowy na poziomie około 8 064 516 zł.
Pierwszy tramwaj został zaprezentowany w drugim tygodniu maja 2010 w Bydgoszczy, 19 maja przywieziono go do Warszawy (do zajezdni Wola), a 12 czerwca w zajezdni Mokotów uroczyście przekazano go do ruchu&lt;ref name="ŚK 11/2011"&gt;&lt;/ref&gt;.
Setnego Swinga dostarczono 19 lutego 2012.
Na początku 2012 podpisano aneks do zamówienia mówiący, że 6 z 31 Swingów zamawianych do obsługi trasy na Tarchomin ma powstać w wersji dwukierunkowej. Zmianę wprowadzono, aby umożliwić uruchomienie początkowej części tej nowej trasy, wobec problemów formalnych przedłużających jej dokończenie&lt;ref name="ŚK 12/2012"&gt;&lt;/ref&gt;. Pierwszy Swing Duo dotarł do Warszawy 7 sierpnia 2012. Wszystkie dwukierunkowe Swingi przypisano do zajezdni Żoliborz. Po dostarczeniu wszystkich 6 sztuk i uzyskaniu ich homologacji, 15 października wprowadzono do ruchu liniowego pierwszego Swinga Duo. Na początku przeznaczono je do obsługi linii przewidujących zawracanie na pętlach. 21 stycznia 2013 skierowano je na nową trasę (linia nr 2) przez Most Marii Skłodowskiej-Curie wymagającą taboru dwukierunkowego. Swingi jeżdżą do przystanku Stare Świdry, w okolicy którego zamontowano rozjazd nakładowy, umożliwiający zmianę toru i powrót do przystanku Metro Młociny.
Sukcesywne włączanie do ruchu nowych Swingów pozwoliło wycofać wagony Konstal 13N. Ich uroczyste pożegnanie odbyło się 5 stycznia 2013. Ostatecznie dostawy 186 sztuk swingów pozwoliły zastąpić także dużą część 105Na.
W kolejnym zamówieniu na tramwaje dwukierunkowe dla Warszawy Pesa zaproponowała tramwaje z nowej rodziny Jazz, umowę na dostawę 45 takich tramwajów podpisano 21 marca 2013.
21 listopada 2013 roku dostarczono ostatniego Swinga do Warszawy.
W listopadzie 2018 Tramwaje Warszawskie podpisały z Mennicą Polską umowę na dostawę nowych biletomatów do wszystkich tramwajów TW.
Warszawskie 120Na mają malowanie zbliżone do ostatecznie wybranego dla 120N Tramicus. Spośród dostarczonych swingów cztery pierwsze wyróżniają się brakiem czerwonego pasa nad kabiną motorniczego.
Gdańsk.
Drugim zakładem, który zdecydował się na zakup tramwajów Pesa 120Na Swing, był ówczesny ZKM Gdańsk (od 2017 roku Gdańskie Autobusy i Tramwaje), który zamówił 35 wagonów. Wartość zamówienia wyniosła 305 520 696 zł brutto, z czego 37,5% kosztów zostało pokrytych z funduszy UE. Nowe tramwaje były dostarczane wraz z używanymi tramwajami Düwag N8C, które w wyniku modernizacji zostały nazwane N8C-NF. Wszystkie pesy zostały przyjęte na stan zajezdni Wrzeszcz&lt;ref name="ŚK 6/2012II"&gt;&lt;/ref&gt;.
Pierwsza Pesa 120NaG została dostarczona w nocy z 19 na 20 września 2010, a wprowadzona do ruchu 2 października 2010. Rozpoczęcie eksploatacji nowych tramwajów odbyło się podczas festynu na pętli Chełm Witosa, gdzie zostały zaprezentowane również zabytkowe tramwaje Bergmann i Konstal N. Nowe tramwaje obsługiwały początkowo linie 11&lt;ref name="ŚK 11/2010"&gt;&lt;/ref&gt;. Z czasem swingi zaczęły się pojawiać w innych częściach miasta (m.in. na Siedlcach czy też w Nowym Porcie) z wyjątkiem linii na Stogi (ze względu na zły stan torowiska). Dostawy tramwajów do Gdańska zakończyły się w grudniu 2011.
Zakup nowych tramwajów zakończył realizację GPKM IIIa (Gdański Projekt Komunikacji Miejskiej), w którym oprócz zakupu wagonów zmodernizowano torowiska na Dolnym Tarasie (Przymorze, Zaspa, Jelitkowo, Wrzeszcz, Nowy Port, Brzeźno) i Siedlcach oraz wybudowano linię w ciągu al. Witosa i Vaclava Havla&lt;ref name="ŚK 7/2011"&gt;&lt;/ref&gt;.
Wszystkie egzemplarze otrzymały imiona gdańszczan, których władze miasta uznały za zasłużonych. Zdecydowano się na takich patronów, jak: Daniel Gralath, Władysław Czerny, Jan Heweliusz, Jan Uphagen, Gabriel Fahrenheit, Sat-Okh, Daniel Chodowiecki, Franciszek Mamuszka, Maurycy Ferber, Elżbieta Koopman Heweliusz, Eduard Friedrich von Conradi, Jeremiasz Falck, Filip Clüver, Adolf Butenandt, Gotfryd Lengnich, Hugo Conwentz, Bartłomiej Keckermann, Alf Liczmański, Krzysztof Klenczon, Maciej Płażyński, Anna Walentynowicz i Marian Seredyński. W sierpniu 2017 Adolf Butenandt przestał być patronem jednego z tramwajów.
Podczas mistrzostw Europy w piłce nożnej 2012 Swingi obsługiwały m.in. linię 60, która dowoziła kibiców z dworca głównego do pętli Kliniczna umożliwiającej dojście na stadion&lt;ref name="ŚK 8/2012"&gt;&lt;/ref&gt;.
14 lipca 2016 podczas gwałtownych opadów deszczu we Wrzeszczu jeden ze swingów został zalany po linię okien i w rezultacie poważnie uszkodzony. Na jego naprawę ogłoszony został przetarg, jednakże nie było chętnych na wykonanie tej naprawy i ostatecznie ZKM zdecydował się na częściową naprawę we własnym zakresie, po czym ogłoszony kolejny przetarg na naprawę, który wygrała Pesa.
Szczecin.
Kolejnym miastem, które zdecydowało się na model 120Na Swing, był Szczecin. Tramwaje Szczecińskie zakupiły sześć pojazdów. Dostawy trwały od listopada 2010 (pierwszy wagon przekazano Tramwajom Szczecińskim w zajezdni Pogodno 13 listopada) do początku marca 2011. Kupno i przywiezienie Swingów zbiegło się w czasie z pierwszą turą wyborów samorządowych. W pierwszym kursie z pasażerami jechał między innymi prezydent Szczecina. Pierwszy Swing (nr boczny 801) rozpoczął służbę liniową 1 lutego 2011 o godzinie 10:48, podmieniając skład Tatr T6A2 237+238. Dostawy nowych tramwajów spowodowały kasację wagonów Konstal 105N&lt;ref name="ŚK 4/2011"&gt;&lt;/ref&gt;.
Wprowadzenie do eksploatacji Swingów wymusiło zmiany w infrastrukturze i w jej utrzymywaniu. Już przy testach zwracano szczególną uwagę na jakość odśnieżenia torowisk, aby nie uszkodzić osłon wózków o zalegający śnieg, jak to miało miejsce w Warszawie i Gdańsku. Konieczna była także przebudowa niektórych peronów tramwajowych, aby mogły być obsługiwane przez Swingi.
Część krawędzi przystankowych trzeba było wydłużyć, a niektóre odsunąć od osi toru, aby Swingi nie zahaczały o nie osłonami wózków.
Na początku składy obsługiwały tylko linię nr 7, a później również 8. Przebudowę przystanków przy trasie ósemki zakończono w lipcu 2011. Innym problemem, który wymagał dostosowania infrastruktury dla Swinga, było zbyt późne wzbudzanie sygnalizacji świetlnej w miejscach, gdzie system wykrywa pantograf zbliżającego się tramwaju. Problemy były spowodowane tym, że odbierak w Swingu umieszczony jest nad środkowym członem, a w starszych szczecińskich tramwajach jest z przodu, nad kabiną motorniczego.
W połowie 2011 w plebiscycie Głosu Szczecińskiego zostały wybrane dla tramwajów imiona związane z miastem: Szmaragd (Jezioro Szmaragdowe), Pogodny (osiedle Pogodno), Filipinki (zespół wokalny Filipinki), Pionier 1909 (Kino Pionier 1907), Rusałka (jezioro Rusałka) i Różanka (Ogród Różany).
Przebudowa Bramy Portowej rozpoczęta w kwietniu 2012 spowodowała zmiany w organizacji komunikacji miejskiej. Linie 2, 7 i 8, (dwie ostatnie to jedyne, które mogą być obsługiwane przez Swingi), zostały przekierowane na pętlę przy ulicy Potulickiej. Ze względu na zły stan torowiska niskopodłogowe tramwaje były przez ponad miesiąc odstawione w zajezdni&lt;ref name="ŚK 6/2012"&gt;&lt;/ref&gt;.
W 2012 władze Szczecina zamówiły kolejne 22 Swingi. Dostawy rozpoczęto 26 stycznia 2013. 12 marca dwa pierwsze egzemplarze rozpoczęły służbę na linii nr 8. Kolejne 4 zostały dostarczone pod koniec marca, a pozostałe miały zostać dostarczone między październikiem 2013 a marcem 2014. Zgodnie z planem ostatni tramwaj z zamówionych dotarł do Szczecina 29 marca 2014. Na tramwaje udzielono pięcioletniej gwarancji.
Od 14 października Swingi kierowane są również do obsługi linii nr 10, której trasa tego samego dnia uległa zmianie, natomiast od marca 2014, w ramach testów, rozpoczęto weekendową eksploatację Swingów na linii 5. Od 12 maja 2014 Swingi kierowane są do obsługi linii nr 4, która kursuje zmienioną trasą w związku z remontem ulicy Potulickiej.
Wszystkie 28 swingów stacjonuje w zajezdni Pogodno.
Segedyn.
Władze węgierskiego miasta Segedyn zamówiły 9 tramwajów typu 120Nb do obsługi linii łączącej dworzec główny z dworcem Rokus. Zakup tramwajów został współfinansowany z funduszy Unii Europejskiej, w ramach jednego projektu wraz z modernizacją torowisk i zakupem trolejbusów. Tramwaje zostały zakupione wraz z 3-letnią gwarancją.
Pierwszy skład został dostarczony przez producenta 30 września 2011, a 5 października odbyła się uroczysta prezentacja. Po zakończeniu testów, w lutym 2012 tramwaje uzyskały homologację na rynek węgierski. Pierwsze trzy pojazdy, po zakończeniu testów i szkoleń, zostały uroczyście włączone do ruchu 2 marca 2012. Ostatni egzemplarz został dostarczony 22 maja. Z tej okazji 26 maja zorganizowano specjalny tramwajowy show – paradę.
23 marca, podczas "Dnia Przyjaźni Polsko-Węgierskiej", tramwaje zostały uroczyście zaprezentowane.
29 kwietnia 2013 zawieszono eksploatację swingów w Segedynie z uwagi na testy nowego oprogramowania układu napędowego. 15 maja pojazdy zostały ponownie dopuszczone do ruchu.
Kluż-Napoka.
27 marca 2012 władze rumuńskiego miasta Kluż-Napoka podpisały z Pesą umowę ramową na dostawę do 12 tramwajów. Pierwszy tramwaj, zgodnie z założonym planem, został dostarczony 30 maja 2012. Pojazd oznaczono numerem taborowym 81, a dodatkowo dostał tablice rejestracyjne CJ-N 101&lt;ref name="romania-insider/2012-05-31"&gt;&lt;/ref&gt;. Kolejny tramwaj dostarczono 7 czerwca. Łącznie w 2012 roku dostarczono 4 tramwaje, do zakupu pozostałych 8, przewidzianych w umowie ramowej, nie doszło. Tramwaje zostały objęte sześcioletnią gwarancją producenta.
Bydgoszcz.
22 marca 2011 podpisano czteroletnią umowę ramową na dostawę do 15 Swingów do Bydgoszczy. Pierwsze 2 tramwaje miały zostać zamówione w 2012 roku w ramach budowy dwukilometrowej trasy łączącej dworzec główny w Bydgoszczy z resztą sieci. Kolejne 12 tramwajów miało zostać zakupionych do obsługi budowanej 10-kilometrowej linii tramwajowej do Fordonu. Zakup piętnastej sztuki miał być możliwy jedynie przy nadwyżce budżetowej miasta w czasie obowiązywania umowy ramowej
Ostatecznie do podpisania właściwej umowy na dostawę 12 tramwajów do obsługi trasy do Fordonu opiewającej na kwotę 109 mln zł doszło 7 sierpnia 2014. 29 października 2014 zaprezentowano tramwaj testowy, odmienny od zamówienia, a dzień później rozpoczął on testowe kursy z pasażerami. Na początku lutego 2015 testowy tramwaj trafił do Grudziądza. 2 października 2015 na pętli przy ulicy Wyścigowej zaprezentowano pierwszy z właściwych tramwajów, dostawy pozostałych miały trwać do końca 2015 roku. Pod koniec października bydgoskie swingi otrzymały homologację. W połowie listopada tramwaj skierowano do testowania nowo wybudowanej trasy do Fordonu. W budowę tramwajów, poza pracownikami Pesy, zaangażowani byli również pracownicy łódzkiego MPK. Na początku grudnia Urząd Miasta ogłosił konkurs, w ramach którego w połowie tego miesiąca wybranych zostało 12 patronów bydgoskich swingów. Do końca 2015, by nie utracić dofinansowania unijnego, 11 niedostarczonych tramwajów zostało odebranych warunkowo. Z tytułu niedotrzymania umownego terminu realizacji zamówienia, za okres od 7 do 19 grudnia 2015, tj. do podpisania aneksu do umowy z wykonawcą, miasto naliczyło Pesie odsetki karne. Ostatecznie uzgodniono, że ich wartość wynosząca około 2 mln zł zostanie uwzględniona w postaci dodatkowego wyposażenia tramwajów.
Ze względu na opóźnienia w dostawach, planowane na 2 stycznia 2016 otwarcie linii do Fordonu odbyło się dopiero 16 stycznia.
Do 5 stycznia 2016 odbiorcy dostarczono 4 tramwaje, a w dniu otwarcia linii do Fordonu dostarczone i gotowe do jazdy były wszystkie zamówione wozy. Wyjechało wówczas 8 z nich.
23 marca 2017 miasto podpisało z Pesą umowę na kolejnych 18 swingów: 15 sztuk 5-członowych i 3 sztuki 3-członowe. W lipcu 2017 Zarząd Dróg Miejskich i Komunikacji Publicznej w Bydgoszczy złożył Pesie ofertę rozszerzenia zamówienia o 3 dodatkowe tramwaje 3-członowe. 31 lipca zakończył się konkurs na patronów dla nowych tramwajów, wybrano m.in.: Witolda Bełzę, Leszka Białego, Andrzeja Brończyka, Teresę Ciepły, Henryka Glücklicha, Wincentego Gordona, Annę Jachninę, Kazimierza III Wielkiego, Jana Maciaszka, Zygmunta Mackiewicza, Jeremiego Przyborę, Andrzeja Szwalbego i Emila Warmińskiego. 21 września 2017 tramwaj o nazwie "Oskar Picht", będący pierwszym z zamówionych tramwajów 3-członowych i zarazem pięćsetnym pojazdem wyprodukowanym przez Pesę, odbył pierwszą oficjalną jazdę. W chwili prezentacji MZK Bydgoszcz dysponowało łącznie trzema wozami 3-członowymi z tego zamówienia. 5 października wozy te rozpoczęły regularne kursy na liniach nr 1 i 4. 5 grudnia podpisano ostatecznie umowę rozszerzającą zamówienie o 3 tramwaje 3-członowe. Ostatni pojazd miał być dostarczony do 30 września 2018, natomiast faktycznie dostawy zakończono 15 maja 2019; o czasie dotarły tylko krótkie tramwaje. Opóźnienia dostaw poszczególnych wozów wynosiły od 44 do 243 dni, w sumie 2291 dni. Naliczone producentowi kary umowne okazały się jednak zdaniem Sądu Okręgowego w Bydgoszczy zbyt wysokie, w wyniku czego Pesa zażądała od miasta zwrotu ponad 17 mln zł. Dzięki dostawom swingów możliwa była kasacji części eksploatowanych tramwajów Konstal 805Na. 
26 lipca 2022 miasto podpisało Umowę na dostawę 10 tramwajów wraz z opcją na 36 kolejnych sztuk. 21 stycznia 2023 poinformowano o uruchomieniu opcji na kolejnych 11 szt. 30 marca 2023 skorzystano z prawa opcji na kolejne 19 tramwajów. 
Kaliningrad.
Sieć tramwajowa w Kaliningradzie powstała w czasie, gdy miasto należało do Prus Wschodnich. Ma ona nietypowy dla Federacji Rosyjskiej rozstaw szyn 1000 mm i zaprojektowana jest dla wagonów o mniejszej niż zazwyczaj w Rosji skrajni. Uwarunkowane historycznie różnice utrudniają władzom miasta swobodne pozyskiwanie taboru. Konstrukcji nowego modelu dla Kaliningradu miał podjąć się Biełkommunmasz z Mińska. Planowano dostawę prototypu na lato bądź jesień 2012, jednak tramwaju nie zbudowano&lt;ref name="tts 4/2013"&gt;&lt;/ref&gt;.
W 2012 Pesa podpisała kontrakt z Kaliningradem na dostawę 1 Swinga w wersji trójczłonowej, bazującej na wersji warszawskiej, z opcją zakupu kolejnych. 7 października 2012 pojazd został zaprezentowany w Kaliningradzie. Różnicą jest dostosowane do rozstawu szyn 1000 mm.
Pierwszy pojazd dla Rosjan zaprezentowano 14 grudnia 2012 w Toruniu i 17 grudnia 2012 w Bydgoszczy (miasta te mają, podobnie jak Kaliningrad, torowiska o metrowym rozstawie szyn). Do Kaliningradu tramwaj dotarł 21 grudnia 2012, a na ulice wyjechał 28 grudnia, na linię nr 5 Bassiejnaja – Miasokombinat.
Tramwaj Pesy został kupiony za ok. 1,5 mln euro po połowie z kasy miasta i regionu. Wagon serii BKM-62103 (ros. "БКМ-62103") zaproponowany przez Biełkommunmasz miał kosztować ok. 600 tys. euro. 14 sierpnia 2014 władze federalne zakazały władzom Kaliningradu zakupu kolejnych tramwajów z Pesy.
W czerwcu 2015, po przejechaniu 94 tys. km, kaliningradzki Swing został odstawiony do naprawy, po której bezpośrednio nie powrócił do eksploatacji. Wagon jest zbyt ciężki, by wjeżdżać na znajdujące się w mieście drewniane mosty w złym stanie technicznym, jak również zbyt szeroki, by pojawić się na przebudowanej ul. 9 Kwietnia. Ponadto po zmianach w organizacji ruchu na al. Leninowskiej tramwaj musiałby jechać pod prąd, aby skręcić w ul. Bagrationa. W związku z powyższym pojazd nie mógł obsługiwać kilku linii. Dwa razy w miesiącu wóz wyjeżdżał na miasto jako przejazd techniczny. Do regularnego kursowania powrócił dopiero latem 2016 roku i z przerwami kursował do października 2019 kiedy rozpoczął się remont ulicy Kijowskiej na czas którego aż do czerwca 2020 stał w zajezdni.
Sofia.
W marcu 2013 sofijski operator sieci tramwajowej Stoliczen Elektrotransport wybrał w przetargu na dostawę 20 tramwajów do obsługi sieci 1009 mm ofertę Pesy z modelem Swing w wersji pięcioczłonowej. Wartość kontraktu to 50 mln euro, z czego 33,2 mln euro to koszt pojazdów, a 16,8 mln euro części zamiennych oraz urządzeń do diagnostyki pojazdów. Stosowną umowę podpisano trzy miesiące później.
Pierwszy Swing dotarł do Sofii w nocy z 18 na 19 listopada 2013, a 29 listopada miał miejsce uroczysty odbiór w zajezdni Krasna Polyana. 13 stycznia 2014 odbyło się oficjalne przekazanie pierwszego Swinga połączone z uroczystym przejazdem z udziałem władz i mediów. Tego samego dnia rozpoczęto również ruch liniowy. Do kwietnia 2014 dostarczone zostały wszystkie zamówione wówczas pojazdy. Tramwaje zostały skierowane do obsługi linii nr 7.
27 stycznia 2016 podpisano umowę na dostawę kolejnych 5 swingów. Ich dostawy rozpoczęły się w czerwcu, zaś w październiku dostarczone były wszystkie tramwaje i odbyła się ich uroczysta prezentacja. Tramwaje zostały skierowane do obsługi linii nr 1.
29 stycznia 2019 podpisana została z Pesą umowa na dostawę 13 tramwajów 122NaSF2. 28 listopada pierwszy swing z tej dostawy wyjechał na tory w Sofii.
W połowie 2020 Pesa złożyła najkorzystniejszą ofertę w przetargu na dostawę kolejnych 25 wozów za cenę ok. 184 mln zł. Ostateczne zawarcie umowy nastąpiło 18 listopada 2021. W wyniku oszczędności miasta zwiększono zamówienie o dodatkowe 4 szt. Łączna ilość w tym pakiecie to 29 szt.
Toruń.
18 grudnia 2013 MZK Toruń podpisał umowę z bydgoskim producentem na dostawę 12 tramwajów (6 pięcioczłonowych i 6 trójczłonowych). 30 września 2014 dostarczono pierwszy tramwaj pięcioczłonowy, a 8 października drugi. 27 października swingi rozpoczęły kursy z pasażerami. 8 stycznia 2015 roku dostarczono ostatni pięcioczłonowy tramwaj. 122NbT zostały skierowane najpierw na linie 3 i 4, jednak docelowo (po zakończeniu remontów) przewidziane są na linie 1 i 5. 12 marca dostarczono pierwszy tramwaj trójczłonowy – 121NbT, a 8 kwietnia rozpoczęto jego eksploatację. Dostawy zakończono 8 czerwca 2015. Ten typ jest przeznaczony do obsługi linii 2, 3 i 4.
8 kwietnia 2015 MZK podpisał z Pesą umowę na kolejnych 6 pojazdów – 5 tramwajów dwukierunkowych oraz 1 pojazd techniczny. Według umowy miały one zostać dostarczone pod koniec 2015 roku. W budowę tramwajów, poza pracownikami, Pesy zaangażowani byli również pracownicy łódzkiego MPK. W nocy z 4 na 5 grudnia do Torunia dotarł pierwszy z zamówionych dwukierunkowych swingów, a w nocy z 23 na 24 grudnia ostatni. 22 grudnia producent dostarczył homologację, a 30 grudnia pierwszy dwukierunkowy swing o numerze 313 zadebiutował na linii nr 1.
21 lipca 2020 MZK podpisał z Pesą kolejną umowę, przewidującą w ciągu 2 lat dostawę 5 pięcioczłonowych tramwajów niskopodłogowych o długości 32 m, przeznaczonych do obsługi nowej trasy na Osiedle Jar. Wartość kontraktu to 46.405.101,75 zł brutto. Pojazdy będą wyposażone w klimatyzację, monitoring wizyjny, komputer pokładowy, WiFi, gniazda ładowania USB, biletomaty, zapowiedzi głosowe i wizualne przystanków, system zliczania pasażerów, monitory reklamowe, a podłoga zostanie wyłożona wykładziną antypoślizgową. Pierwszy pojazd z tej dostawy dotarł do Torunia w nocy z 12 na 13 grudnia 2021, a 29 grudnia wyruszył na tory. Ostatni wóz z zamówienia dostarczono 25 lutego 2022.
Łódź.
30 grudnia 2014 MPK Łódź podpisało umowę na dostawę 22 swingów. Tramwaje, które zamówiono do obsługi połączenia z Retkini na Olechów, miały zostać dostarczone jesienią 2015 roku. W połowie lipca 2015 poinformowano, że termin sierpniowy był umowny, a zgodnie z podpisaną umową wszystkie pojazdy mają zostać dostarczone do 15 listopada. Wówczas pierwszy egzemplarz był na etapie budowy konstrukcji stalowej i planowano, że jego budowa zakończy się pod koniec sierpnia. Na początku września tramwaj miał zostać poddany procesowi homologacji, a 22 września zaprezentowany na targach Trako, jednakże tak się nie stało. Ostatecznie pierwszy tramwaj dotarł do Łodzi w nocy z 3 na 4 listopada, a w II połowie tego miesiąca uzyskał homologację. Wtedy również producent zobowiązał się do dostawy drugiego egzemplarza do końca miesiąca i rzeczywiście 25 listopada do Łodzi dostarczony został drugi swing. Deklarowano wówczas, że pozostałe sztuki zostaną dostarczone do końca 2015. Na początku grudnia do odbiorcy dotarł 3. tramwaj, do połowy tego miesiąca dostarczono 5 wozów, a tydzień później w Łodzi znajdowało się 7 egzemplarzy, z których 3 były dopuszczone do ruchu. 23 grudnia, w 117. rocznicę uruchomienia tramwajów elektrycznych w Łodzi, swingi rozpoczęły kursy z pasażerami na linii nr 10 biegnącej trasą W-Z. Do 28 grudnia dostarczono 9 egzemplarzy. Dwa dni później MPK zakończyło działania mające na celu finalizację zakupu z zachowaniem dotacji. W Łodzi znajdowało się wówczas 10 sztuk, a pozostałe tramwaje zostały odebrane przez zamawiającego u producenta. Umożliwiło to zachowanie dofinansowania z Unii Europejskiej, która pokryła 80% kosztu zakupu każdego z tramwajów (5 mln zł z całkowitego kosztu jednego egzemplarza wynoszącego 6,2 mln zł netto), pomimo tego, że nie wszystkie pojazdy były wówczas gotowe. Pozostałe tramwaje miały zostać dostarczone do Łodzi w styczniu 2016. Do 5 stycznia 2016 do Łodzi dostarczono połowę zamówionych tramwajów, a w nocy z 29 na 30 stycznia zakończono dostawy. W styczniu okazało się również, że podczas bardziej obfitych opadów śniegu na 4 przystankach linii W-Z może dochodzić do zarysowań nowych wagonów. Na początku lutego wszystkie wozy zostały skierowane do obsługi linii nr 10 biegnącej trasą W-Z. Dzięki dostawom swingów możliwe było wycofanie części tramwajów Konstal 805Na, do listopada 2016 wycofanych zostało 13 sztuk.
24 czerwca 2016 jeden ze swingów popsuł się w okolicach skrzyżowania trasy W-Z z ulicą Kilińskiego. Tramwaj został zepchnięty na nieużytkowany tor na al. Kościuszki, gdzie był naprawiany przez mechaników z MPK. Podczas naprawy tramwaj samoistnie ruszył i przejechał 2,5 km przez miasto bez motorniczego, zatrzymując się wskutek wykolejenia na placu Niepodległości.
3 kwietnia 2017 miasto zamówiło kolejnych 12 swingów z przeznaczeniem do obsługi linii nr 14. Dostawy rozpoczęto w nocy z 21 na 22 stycznia 2018. Przed ostatecznym odbiorem wszystkie tramwaje muszę przejść test 3 tys. km przejechanych bez awarii. 20 marca nowy pierwszy swing rozpoczął obsługę linii nr 14. 15 października upłynął termin dostawy ostatniego tramwaju, dostarczonych wówczas było 9 z 12 pojazdów. Dostawy wszystkich pojazdów ukończono w połowie grudnia. Dzięki dostawom swingów możliwa była sprzedaż części Konstali 805Na.
Jassy.
W czerwcu 2020 rumuńskie miasto Jassy podpisało z Pesą umowę na dostawę 16 swingów. W maju 2021 gotowy był pierwszy egzemplarz i rozpoczął on testy w Bydgoszczy. Na początku sierpnia dostarczono dwa pierwsze tramwaje do Jassów, 11 sierpnia jeden z nich rozpoczął testy bez pasażerów, a 9 września rozpoczęły się jazdy z pasażerami. W grudniu 2021 zakończono dostawy.

</doc>
<doc id="1996461" url="https://pl.wikipedia.org/wiki?curid=1996461" title="Music of My Mind">
Music of My Mind

Music of My Mind – czternasty w karierze album Steviego Wondera wydany 3 marca 1972 roku. Album osiągnął 21 pozycję na amerykańskiej liście przebojów tygodnika Billboard.
W 2003 album został sklasyfikowany na 284. miejscu listy 500 albumów wszech czasów magazynu Rolling Stone.

</doc>
<doc id="1996467" url="https://pl.wikipedia.org/wiki?curid=1996467" title="Emmanuel McDonald Bailey">
Emmanuel McDonald Bailey

Emmanuel McDonald Bailey (ur. 8 grudnia 1920 w Williamsville na Trynidadzie, zm. 5 grudnia 2013 w Port-of-Spain) – brytyjski lekkoatleta (sprinter), medalista olimpijski z Helsinek.
Reprezentując Trynidad i Tobago zdobył w 1946 brązowe medale igrzysk Ameryki Środkowej i Karaibów w biegu na 100 metrów i w sztafecie 4 × 100 metrów.
Na igrzyskach olimpijskich w 1948 w Londynie zajął 6. miejsce w finale biegu na 100 metrów. W 1948 w Reykjavíku uzyskał na tym dystansie czas 10,2 s, czyli równy rekordowi świata Jessego Owensa. Organizatorzy zawodów nie zainstalowali jednak aparatury do mierzenia siły wiatru i wynik Baileya nie mógł być uznany za rekord. 25 sierpnia 1951 w Belgradzie Bailey ponownie przebiegł dystans 100 metrów w 10,2 s, czym wyrównał rekord świata i ustanowił rekord Europy.
Na igrzyskach olimpijskich w 1952 w Helsinkach Bailey zdobył brązowy medal w biegu na 100 metrów, a w biegu na 200 metrów i w sztafecie 4 × 100 metrów zajął 4. miejsce.
Siedmiokrotnie zdobywał podwójne mistrzostwo Wielkiej Brytanii (AAA) w biegach na 100 jardów i na 220 jardów: w 1946, 1947 i 1949-1953.
Po zakończeniu kariery sportowej Bailey pracował w Gujanie Brytyjskiej i na Trynidadzie. Był komentatorem BBC podczas igrzysk olimpijskich w 1960 w Rzymie i igrzysk Brytyjskiej Wspólnoty Narodów w 1970 w Edynburgu. Prowadził jako trener reprezentację Trynidadu i Tobago na igrzyskach olimpijskich w 1964 w Tokio. W drugiej połowie życia mieszkał w Port-of-Spain, gdzie zmarł w 2013, w wieku niespełna 93 lat.

</doc>
<doc id="1996471" url="https://pl.wikipedia.org/wiki?curid=1996471" title="Lauenförde">
Lauenförde

Lauenförde - miasto (niem. "Flecken") w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Boffzen.

</doc>
<doc id="1996473" url="https://pl.wikipedia.org/wiki?curid=1996473" title="Lauenfoerde">
Lauenfoerde



</doc>
<doc id="1996476" url="https://pl.wikipedia.org/wiki?curid=1996476" title="Bevern (Dolna Saksonia)">
Bevern (Dolna Saksonia)

Bevern – miasto (niem. "Flecken") w Niemczech, w kraju związkowym Dolna Saksonia, w powiecie Holzminden, siedziba gminy zbiorowej Bevern.

</doc>
<doc id="1996477" url="https://pl.wikipedia.org/wiki?curid=1996477" title="McMahons Point">
McMahons Point

McMahons Point – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1996478" url="https://pl.wikipedia.org/wiki?curid=1996478" title="Zamenhof">
Zamenhof



</doc>
<doc id="1996479" url="https://pl.wikipedia.org/wiki?curid=1996479" title="Ottenstein (Dolna Saksonia)">
Ottenstein (Dolna Saksonia)

Ottenstein – miasto (niem. "Flecken") w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Bodenwerder-Polle.

</doc>
<doc id="1996481" url="https://pl.wikipedia.org/wiki?curid=1996481" title="Ottenstein">
Ottenstein

Niemcy:
Inne:

</doc>
<doc id="1996482" url="https://pl.wikipedia.org/wiki?curid=1996482" title="Polle (Dolna Saksonia)">
Polle (Dolna Saksonia)

Polle - miasto (niem. "Flecken") w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Bodenwerder-Polle.

</doc>
<doc id="1996483" url="https://pl.wikipedia.org/wiki?curid=1996483" title="Taksówkarz (film polski)">
Taksówkarz (film polski)

Taksówkarz – polski film w reżyserii Ryszarda Kruka. Spory udział w filmie miał Jacek Kiełpiński - jeden z dziennikarzy gazety Nowości.
Film został doceniony na festiwalu filmów turystycznych "Tourfilm Brazil 2010" w kategorii "transport turystyczny". W Polsce film nagrodzono na Festiwalu Kultu Off Kino TVP Kultura.
Fabuła.
Film ten opowiada o Henryku Janickim - najstarszym toruńskim taksówkarzu. Bohater jeździł fiatem 125p. Po ponad 50 latach pracy zrezygnował z zawodu z obawy o własne bezpieczeństwo.

</doc>
<doc id="1996484" url="https://pl.wikipedia.org/wiki?curid=1996484" title="63. Międzynarodowy Festiwal Filmowy w Cannes">
63. Międzynarodowy Festiwal Filmowy w Cannes

63. Międzynarodowy Festiwal Filmowy w Cannes odbył się w dniach 12-23 maja 2010 roku. Imprezę otworzył pokaz amerykańskiego filmu "Robin Hood" w reżyserii Ridleya Scotta. W konkursie głównym zaprezentowanych zostało 19 filmów pochodzących z 14 różnych krajów.
Jury pod przewodnictwem amerykańskiego reżysera Tima Burtona przyznało nagrodę główną festiwalu, Złotą Palmę, tajskiemu filmowi "Wujek Boonmee, który potrafi przywołać swoje poprzednie wcielenia" w reżyserii Apichatponga Weerasethakula. Drugą nagrodę w konkursie głównym, Grand Prix, przyznano francuskiemu obrazowi "Ludzie Boga" w reżyserii Xaviera Beauvois.
Oficjalny plakat promocyjny festiwalu przedstawiał aktorkę Juliette Binoche. Galę otwarcia i zamknięcia festiwalu prowadziła brytyjska aktorka Kristin Scott Thomas.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Sekcja „Un Certain Regard”.
Następujące filmy zostały wyświetlone na festiwalu w ramach sekcji "Un Certain Regard":
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Pokazy specjalne.
Następujące filmy zostały wyświetlone na festiwalu w ramach pokazów specjalnych:

</doc>
<doc id="1996485" url="https://pl.wikipedia.org/wiki?curid=1996485" title="Polle (ujednoznacznienie)">
Polle (ujednoznacznienie)

Mikronezja
Niemcy:

</doc>
<doc id="1996492" url="https://pl.wikipedia.org/wiki?curid=1996492" title="Milsons Point">
Milsons Point

Milsons Point – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1996494" url="https://pl.wikipedia.org/wiki?curid=1996494" title="Boffzen (obszar wolny administracyjnie)">
Boffzen (obszar wolny administracyjnie)

Boffzen - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996495" url="https://pl.wikipedia.org/wiki?curid=1996495" title="Boffzen">
Boffzen

Niemcy:

</doc>
<doc id="1996496" url="https://pl.wikipedia.org/wiki?curid=1996496" title="Toyota TF109">
Toyota TF109

Toyota TF109 – bolid teamu Toyota na sezon 2009. Za kierownicą bolidu Toyota TF109 zasiedli Włoch Jarno Trulli oraz Niemiec Timo Glock, został on zastąpiony na dwa ostatnie wyścigi przed zakończeniem sezonu przez Kamuiego Kobayashiego.

</doc>
<doc id="1996497" url="https://pl.wikipedia.org/wiki?curid=1996497" title="Neutral Bay">
Neutral Bay

Neutral Bay – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1996499" url="https://pl.wikipedia.org/wiki?curid=1996499" title="88 Pułk Piechoty (austro-węgierski)">
88 Pułk Piechoty (austro-węgierski)

Czeski Pułk Piechoty Nr 88 (IR. 88) – pułk piechoty cesarskiej i królewskiej Armii.
Historia pułku.
Pułk został sformowany 1 stycznia 1883 roku w Pradze z trzech batalionów liniowych ("Linieninfanterieregiment") wyłączonych ze składu Pułków Piechoty Nr 28, 35 i 73 oraz Batalionu Strzelców Polnych Nr 38.
Okręg uzupełnień nr 88 Beroun (niem. "Beraun") na terytorium 8 Korpusu.
W latach 1883-1913 szefem pułku był generał piechoty Friedrich Teuchert-Kauffmann von Traunsteinburg.
Kolory pułkowe: wiśniowy ("bordeauxrot"), guziki srebrne.
W roku 1903 komenda pułku i wszystkie bataliony oprócz II w Pradze, II batalion w Berounie.
W latach 1904-1909 komenda pułku oraz bataliony I i II w stacjonowały w Trydencie, III batalion przebywał w Löwenecku, a IV w okręgu uzupełnień w Berounie.
W latach 1910-1914 sztab pułku razem z 2. i 3. batalionem stacjonował w Czeskich Budziejowicach (niem. "Budweis"), a 4. batalion w okręgu uzupełnień w Berounie. Natomiast 1. batalion w latach 1910-1911 załogował w Wittingau, a następnie w Neuhaus.
W 1914 pułk wchodził w skład 38 Brygady Piechoty należącej do 19 Dywizji Piechoty.
Skład narodowościowy w 1914 roku 72% - Czesi, 26% - Niemcy.
Wszystkie bataliony pułku brały udział w walkach z Rosjanami w końcu 1914 i na początku 1915 roku w Galicji, w składzie 4 Armii. Żołnierze pułku są pochowani m.in. na cmentarzach wojennych nr: 254 w Miechowicach Małych i 291 w Domosławicach.

</doc>
<doc id="1996502" url="https://pl.wikipedia.org/wiki?curid=1996502" title="Eimen (obszar wolny administracyjnie)">
Eimen (obszar wolny administracyjnie)

Eimen - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996503" url="https://pl.wikipedia.org/wiki?curid=1996503" title="Librsvg">
Librsvg

Librsvg – biblioteka renderująca grafikę SVG, część projektu GNOME. 
Pierwsze wersje biblioteki powstały w roku 2001 a kod biblioteki był pierwotnie napisany w języku C. Od wersji 2.41 (2017) część kodu jest przepisana na język Rust przez obecnego (czerwiec 2019) opiekuna projektu – Federico Mena Quintero. 
Poza projektem GNOME biblioteka jest używana m.in. w projekcie GIMP oraz ImageMagick.

</doc>
<doc id="1996504" url="https://pl.wikipedia.org/wiki?curid=1996504" title="Eimen">
Eimen

Niemcy:

</doc>
<doc id="1996505" url="https://pl.wikipedia.org/wiki?curid=1996505" title="Witold Modzelewski">
Witold Modzelewski

Witold Stanisław Modzelewski (ur. 13 lutego 1956) – polski prawnik, profesor nauk prawnych, nauczyciel akademicki Uniwersytetu Warszawskiego, doradca podatkowy, radca prawny, Prezes Instytutu Studiów Podatkowych. Wykładowca problematyki podatkowej, w tym zwłaszcza podatku od towarów i usług, wiceminister finansów w latach 1992–1996.
Życiorys.
Pochodzi z rodziny artystów plastyków. W 1975 roku ukończył liceum plastyczne. Studiował równolegle ekonomię i prawo na Uniwersytecie Warszawskim. Podczas studiów jego mentorem był wybitny znawca polskiego prawa finansowego, Leon Kurowski. W 1982 uzyskał doktorat, w 1991 – stopień doktora habilitowanego. Został następnie profesorem nadzwyczajnym Uniwersytetu Warszawskiego. Wykłada problematykę podatkową na UW oraz innych uczelniach, m.in. w Szkole Głównej Handlowej. Kierownik Podyplomowego Studium Podatków i Prawa Podatkowego oraz kierunku Prawo Finansowe i Skarbowość UW. Autor około tysiąca publikacji na tematy podatkowe, m.in. redaktor serii komentarzy do ustaw dotyczących podatku od towarów i usług, podatków dochodowych oraz podatku od nieruchomości, rolnego, leśnego. Zajmuje się również publicystyką ekonomiczną i historyczną, dotyczącą zwłaszcza Rosji i stosunków polsko-rosyjskich. Autor 6-tomowej serii wydawniczej „Polska – Rosja”. Autor opinii opracowanych dla Sejmu i Senatu. W latach 1992–1996 był wiceministrem finansów odpowiedzialnym za przebudowę systemu polskiego prawa podatkowego. Za jego kadencji m.in. wprowadzono podatek od towarów i usług oraz podatek akcyzowy, banderolowanie wyrobów akcyzowych, ulgi inwestycyjne w podatkach dochodowych, przepisy o identyfikacji podatników (NIP); opracowano m.in. projekty: Ordynacji podatkowej i ustawy o doradztwie podatkowym oraz koncepcję powszechnego opodatkowania nieruchomości.
W 1997 jako pierwsza osoba w Polsce został wpisany na listę doradców podatkowych.
Jest jednym ze współtwórców systemu podatkowego obowiązującego w Polsce, zwłaszcza w zakresie podatku od towarów i usług, akcyzy oraz Ordynacji podatkowej. Współtwórca Instytutu Studiów Podatkowych Modzelewski i Wspólnicy. Występuje jako pełnomocnik w sporach podatkowych. W latach 2002–2007 był Przewodniczącym Krajowej Rady Doradców Podatkowych. Obecnie jest Honorowym Przewodniczącym Krajowej Izby Doradców Podatkowych.
W 2010 został powołany przez prezydenta RP Lecha Kaczyńskiego w skład Narodowej Rady Rozwoju. Członkiem tego gremium został także w 2015.
W 2015 Prezydent RP Bronisław Komorowski nadał mu tytuł profesora nauk prawnych.
15 lutego 2014 został członkiem rady programowej partii Prawo i Sprawiedliwość.
Członek Komitetu Prognoz „Polska 2000 Plus” przy Prezydium Polskiej Akademii Nauk.

</doc>
<doc id="1996506" url="https://pl.wikipedia.org/wiki?curid=1996506" title="Eschershausen (obszar wolny administracyjnie)">
Eschershausen (obszar wolny administracyjnie)

Eschershausen - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996508" url="https://pl.wikipedia.org/wiki?curid=1996508" title="Eschershausen (ujednoznacznienie)">
Eschershausen (ujednoznacznienie)

Niemcy:
Zobacz też:

</doc>
<doc id="1996514" url="https://pl.wikipedia.org/wiki?curid=1996514" title="Poborowo">
Poborowo

2 miejscowości w Polsce:

</doc>
<doc id="1996515" url="https://pl.wikipedia.org/wiki?curid=1996515" title="Grünenplan">
Grünenplan

Grünenplan - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996516" url="https://pl.wikipedia.org/wiki?curid=1996516" title="Gruenenplan">
Gruenenplan



</doc>
<doc id="1996517" url="https://pl.wikipedia.org/wiki?curid=1996517" title="Poborowo (województwo warmińsko-mazurskie)">
Poborowo (województwo warmińsko-mazurskie)

Poborowo – wieś w Polsce położona w województwie warmińsko-mazurskim, w powiecie lidzbarskim, w gminie Lubomino.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Zobacz też: Poborowo

</doc>
<doc id="1996518" url="https://pl.wikipedia.org/wiki?curid=1996518" title="Holzminden (obszar wolny administracyjnie)">
Holzminden (obszar wolny administracyjnie)

Holzminden - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996519" url="https://pl.wikipedia.org/wiki?curid=1996519" title="Rafał Osumek">
Rafał Osumek

Rafał Osumek (ur. 21 sierpnia 1975 w Częstochowie) – polski żużlowiec.
Licencję żużlową zdobył w 1991 roku. W rozgrywkach z cyklu drużynowych mistrzostw Polski startował w latach 1992–2006, reprezentując kluby Włókniarza (Yawalu) Częstochowa (1992–1999, 2004–2005), GKM Grudziądz (2000), Śląska Świętochłowice (2001), Kolejarza Opole (2003) oraz Ukrainy Równe (2006).
Dwukrotny finalista młodzieżowych indywidualnych mistrzostw Polski (Rzeszów 1995 – X m., Rzeszów 1996 – XV m.), trzykrotny finalista młodzieżowych mistrzostw Polski par klubowych (Rybnik 1993 – VII m., Piła 1995 – srebrny medal, Leszno 1996 – brązowy medal), trzykrotny finalista młodzieżowych drużynowych mistrzostw Polski (Rzeszów 1994 – IV m., Gorzów Wielkopolski 1995 – IV m., Częstochowa 1996 – złoty medal), dwukrotny finalista mistrzostw Polski par klubowych (Częstochowa 1995 – VI m., Gorzów Wielkopolski 1998 – IV m.), finalista „Brązowego” (Piła 1994 – XIV m.) oraz „Srebrnego Kasku” (Toruń 1995 – XIV m.). Zdobywca III m. (1995) i II m. (2004) w rozegranych w Częstochowie turniejach pamięci Bronisława Idzikowskiego i Marka Czernego.

</doc>
<doc id="1996520" url="https://pl.wikipedia.org/wiki?curid=1996520" title="Holzminden (ujednoznacznienie)">
Holzminden (ujednoznacznienie)

Niemcy:

</doc>
<doc id="1996522" url="https://pl.wikipedia.org/wiki?curid=1996522" title="Where Did the Night Fall">
Where Did the Night Fall

Where Did the Night Fall – szósty album brytyjskiej grupy muzycznej Unkle. Na płycie ponownie pojawią się goście, tacy jak Mark Lanegan, Gavin Clark, The Black Angels, Joel Cadbury.

</doc>
<doc id="1996528" url="https://pl.wikipedia.org/wiki?curid=1996528" title="Merxhausen (obszar wolny administracyjnie)">
Merxhausen (obszar wolny administracyjnie)

Merxhausen - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996529" url="https://pl.wikipedia.org/wiki?curid=1996529" title="Merxhausen">
Merxhausen

Niemcy:

</doc>
<doc id="1996531" url="https://pl.wikipedia.org/wiki?curid=1996531" title="Wenzen (obszar wolny administracyjnie)">
Wenzen (obszar wolny administracyjnie)

Wenzen - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Holzminden. Teren jest niezamieszkany. 

</doc>
<doc id="1996532" url="https://pl.wikipedia.org/wiki?curid=1996532" title="Bobby Ott">
Bobby Ott

Bobby Ott, właśc. Robert William Ott (ur. 17 listopada 1962 w Inglewood) – amerykański żużlowiec.
Kariera sportowa.
Dwukrotny drużynowy mistrz świata (Kumla 1992, Coventry 1993). Zdobywca srebrnego medalu indywidualnych mistrzostw Stanów Zjednoczonych (Costa Mesa 1987). Kilkukrotny uczestnik eliminacji indywidualnych mistrzostw świata (najlepszy wynik: VI m. w finale amerykańskim, Long Beach 1991).
W 1992 r. wystąpił w 4 meczach rozgrywek o drużynowe mistrzostwo Polski, reprezentując klub Włókniarz Częstochowa.

</doc>
<doc id="1996533" url="https://pl.wikipedia.org/wiki?curid=1996533" title="Wenzen">
Wenzen

Niemcy:

</doc>
<doc id="1996536" url="https://pl.wikipedia.org/wiki?curid=1996536" title="Mads Østberg">
Mads Østberg

Mads Østberg (ur. 11 października 1987 we Fredrikstad) – norweski kierowca rajdowy reprezentujący barwy Citroën Total Abu Dhabi WRT.
Swój debiut w rajdach Østberg zaliczył w 2004 roku. W 2006 roku zadebiutował w Rajdowych Mistrzostwach Świata. Pilotowany przez Ragnara Engena i jadący Subaru Imprezą WRC zajął wówczas 31. miejsce w Rajdzie Szwecji. W 2007 roku podczas kolejnej edycji Rajdu Szwecji wygrał swój pierwszy odcinek specjalny w Mistrzostwach Świata. Z kolei w tamtym roku w Rajdzie Finlandii zajął 8. miejsce i tym samym zdobył w Mistrzostwach Świata swój pierwszy punkt. Kolejne punkty do klasyfikacji Mistrzostw Świata zdobył w 2009 roku. Punktował wówczas w: Rajdzie Portugalii (6. miejsce), Rajdzie Sardynii (7. miejsce) i Rajdzie Grecji (7. miejsce). 
W 2008 roku Østberg zanotował sukces na rodzimych trasach. Jadąc Subaru Imprezą wywalczył swój pierwszy w karierze tytuł mistrza Norwegii.
W 2011 roku startował Fordem Fiestą WRC w barwach M-Sport Stobart Ford WRT. Zanotował najlepsze do tej pory wyniki w karierze, zajmując dwukrotnie 2. miejsca w Rajdzie Szwecji i w Rajdzie Wielkiej Brytanii. W sezonie 2012 jeździł w prywatnym teamie, mając do dyspozycji tak jak w roku ubiegłym Forda Fiestę. Po raz pierwszy zwyciężył w rajdzie zaliczanym do WRC, a był to Rajd Portugalii.

</doc>
<doc id="1996537" url="https://pl.wikipedia.org/wiki?curid=1996537" title="Gmina zbiorowa Bevern">
Gmina zbiorowa Bevern

Gmina zbiorowa Bevern (niem. "Samtgemeinde Bevern") – gmina zbiorowa położona w niemieckim kraju związkowym Dolna Saksonia, w powiecie Holzminden. Siedziba gminy zbiorowej znajduje się w mieście (niem. "Flecken") Bevern.
Podział administracyjny.
Do gminy zbiorowej Bevern należą cztery gminy, w tym jedno miasto "(Flecken)":

</doc>
<doc id="1996539" url="https://pl.wikipedia.org/wiki?curid=1996539" title="Rick Miller">
Rick Miller



</doc>
<doc id="1996540" url="https://pl.wikipedia.org/wiki?curid=1996540" title="Uszewnica">
Uszewnica

Uszewnica – potok, lewy dopływ Wierzbiaka o długości 7,1 km i powierzchni zlewni 22,7 km².
Potok płynie na terenie gminy Mściwojów i gminy Legnickie Pole. Pomiędzy wsiami Lubień i Czarnków płynie u stóp wysoczyzny udzielającej te wsie, a wznoszącej się ok. 20-25 m. ponad brzegami potoku.
W epoce żelaza ponad lustrem potoku na jego wschodnim brzegu, na szczycie stromego miejscami urwistego stoku wzniesienia, istniało grodzisko.
Na południe od Czarnkowa potok zabagnia doliny wśród wzgórz przebiegających równoleżnikowo, tworząc zalesione podmokłe rejony. 

</doc>
<doc id="1996543" url="https://pl.wikipedia.org/wiki?curid=1996543" title="Dizygoteka najwytworniejsza">
Dizygoteka najwytworniejsza



</doc>
<doc id="1996546" url="https://pl.wikipedia.org/wiki?curid=1996546" title="Schefflera elegantissima">
Schefflera elegantissima



</doc>
<doc id="1996547" url="https://pl.wikipedia.org/wiki?curid=1996547" title="Dizygotheca elegantissima">
Dizygotheca elegantissima



</doc>
<doc id="1996548" url="https://pl.wikipedia.org/wiki?curid=1996548" title="Rick Miller (żużlowiec)">
Rick Miller (żużlowiec)

Rick Miller, właśc. Richard Leonard Miller (ur. 12 stycznia 1961 w Los Angeles) – amerykański żużlowiec.
Kariera sportowa.
Na przełomie lat 80. i 90. należał do czołówki amerykańskich żużlowców. Pomiędzy 1986 a 1991 r. sześciokrotnie wystąpił w reprezentacji narodowej w turniejach o drużynowe mistrzostwo świata, zdobywając pięć medali: złoty (Pardubice 1990), dwa srebrne ("seria turniejów" 1986, Long Beach 1988) oraz dwa brązowe ("seria turniejów" 1987, Vojens 1991).
Wielokrotnie uczestniczył w eliminacjach indywidualnych mistrzostw świata, dwukrotnie awansując do finałów światowych (Bradford 1990 – IX m., Wrocław 1992 – XI m.).
Przez dwa sezony startował w rozgrywkach o drużynowe mistrzostwo Polski, w 1991 r. reprezentując Włókniarza Częstochowa, natomiast w 1992 r. – Polonię Bydgoszcz, z klubem tym zdobywając tytuł drużynowego mistrza Polski.
Po zakończeniu kariery zajął się pracą w roli aktora i kaskadera filmowego. Można go było ujrzeć w kilku kultowych produkcjach.

</doc>
<doc id="1996550" url="https://pl.wikipedia.org/wiki?curid=1996550" title="Grodzisko w Mierczycach">
Grodzisko w Mierczycach

Grodzisko w Mierczycach – pozostałości fortyfikacji znajdujące się w okolicy rzeki Wierzbiak w pobliżu wsi Mierczyce na środkowym Śląsku Właściwym.
Ze względu na stan, w jakim znajdują się umocnienia, należy domniemywać, że jest to obiekt wczesnośredniowieczny. Tak jak okoliczne grodziska np. w Janowicach Dużych grodzisko powstało najprawdopodobniej w czasach umacniania się na nowych ziemiach plemienia Trzebowian, tj. w poł. VIII wieku. 
Podobnie do grodziska w Janowicach grodzisko Mierczyckie znajduje się w podobnej odległości od naczelnych grodów plemienia – Legnicy i Jawora, świadczy to o funkcji administracyjnej grodu jako rezydencji namiestnika grodowego lub głowy ważniejszego rodu plemiennego.

</doc>
<doc id="1996553" url="https://pl.wikipedia.org/wiki?curid=1996553" title="Hašek">
Hašek



</doc>
<doc id="1996554" url="https://pl.wikipedia.org/wiki?curid=1996554" title="Pasja św. Wojciecha męczennika">
Pasja św. Wojciecha męczennika

Pasja św. Wojciecha męczennika (łac. "Pasio Sancti Adalperti martiris" - inc. "Sanctus Adalpertus...", znana też jako "Pasja z Tegernsee") - średniowieczny łaciński utwór hagiograficzny przedstawiający życie św. Wojciecha.
Utwór powstał w XI w., spisany prawdopodobnie w Niemczech przez członka zakonu benedyktynów. Odnaleziony został w bibliotece klasztornej w Tegernsee w Bawarii.
Tekst oparty jest na wcześniejszym utworze hagiograficznym poświęconym św. Wojciechowi ("Pasji św. Wojciecha" przypisywanej Brunonowi z Kwerfurtu lub żywocie sprzed 1038 pióra polskiego autora) i stanowi jego skrót. Niewielkie rozmiary dzieła wynikają z jego przeznaczenia - odczytywano je w chórze klasztornym w święto św. Wojciecha (23 kwietnia). Pasja zachowuje ślady pierwotnego podziału na części ukazujące najpierw życie świętego ("vita"), następnie męczeńską śmierć ("passio") i cuda związane z doczesnymi szczątkami ("miracula"). Styl jest jednak skrótowy i lakoniczny. Rzadko pojawiają się bardziej rozbudowane stylistycznie fragmenty.
Pasja dokumentuje proces mitologizacji świętego. Pomijane są w niej wątki historyczno-dokumentarne, obecne we wcześniejszych żywotach, które mogłyby rzucić cień na osobę świętego (np. konflikt z rodakami). Postać Wojciecha nabiera cech idealnego wzoru świętego i męczennika.

</doc>
<doc id="1996555" url="https://pl.wikipedia.org/wiki?curid=1996555" title="Finn Thomsen">
Finn Thomsen

Finn Thomsen (ur. 16 lutego 1955 w Århus) – duński żużlowiec.
Wielokrotny reprezentant Danii, czterokrotny finalista i czterokrotny medalista drużynowych mistrzostw świata: trzykrotnie złoty (Landshut 1978, Olching 1981, Vojens 1983) oraz srebrny (Londyn 1979). Dwukrotny finalista i dwukrotny medalista mistrzostw świata par: srebrny (Eskilstuna 1976) oraz brązowy (Chorzów 1978).
Trzykrotny uczestnik finałów światowych indywidualnych mistrzostw świata (Göteborg 1977 – V m., Chorzów 1979 – X m., Göteborg 1980 – X m.). Trzykrotny srebrny medalista indywidualnych mistrzostw Danii (1974, 1976, 1977).

</doc>
<doc id="1996556" url="https://pl.wikipedia.org/wiki?curid=1996556" title="Analiza jednowymiarowa">
Analiza jednowymiarowa

Analiza jednowymiarowa - najprostszy przypadek w analizie statystycznej, dotyczący jednej próby lub osobnego rozpatrywania prób.
W zakres analizy jednowymiarowej wchodzą:

</doc>
<doc id="1996558" url="https://pl.wikipedia.org/wiki?curid=1996558" title="Dyssomnia">
Dyssomnia

Dyssomnia – zaburzenia snu, charakteryzujące się nieprawidłową ilością, jakością oraz czasem jego trwania.
Do dyssomnii zalicza się pierwotną bezsenność, pierwotną nadmierną senność, narkolepsję, zaburzenia dobowe rytmu snu i czuwania oraz zaburzenia snu związane z nocną dysfunkcją oddechową.
Zaburzenia snu występujące w trakcie jego trwania, podczas wybudzania lub zasypiania zalicza się do parasomnii.

</doc>
<doc id="1996559" url="https://pl.wikipedia.org/wiki?curid=1996559" title="Γ-glutamylotranspeptydaza">
Γ-glutamylotranspeptydaza



</doc>
<doc id="1996562" url="https://pl.wikipedia.org/wiki?curid=1996562" title="Paul Thorp">
Paul Thorp

Paul Thorp (ur. 9 września 1964 w Macclesfield) – brytyjski żużlowiec.
Wielokrotny reprezentant Anglii, trzykrotny finalista drużynowych mistrzostw świata (Bradford 1989 – złoty medal, Vojens 1991 – VI m., Diedenbergen 1996 – VI m.) oraz brązowy medalista mistrzostw świata par (Leszno 1989).
Wielokrotnie startował w eliminacjach indywidualnych mistrzostw świata, największy sukces odnosząc w 1991 r. w Göteborgu, gdzie w finale światowym zajął VI miejsce.

</doc>
<doc id="1996567" url="https://pl.wikipedia.org/wiki?curid=1996567" title="Sauber C14">
Sauber C14

Sauber C14 – samochód Formuły 1 zespołu Sauber, zaprojektowany przez Andrégo de Cortanze i Leo Ressa na sezon 1995.
Kierowcami zespołu byli Karl Wendlinger, Heinz-Harald Frentzen oraz Jean-Christophe Boullion, który w trakcie sezonu zastąpił Wendlingera. Model C14 był pierwszym samochodem skonstruowany przez Saubera po podpisaniu długoterminowej umowy o współpracę z Red Bullem. Zmienił się dostawca silników - Mercedesa zastąpił Ford, dostarczając silniki ECA Zetec, które wcześniej otrzymywał Benetton.
Na początku sezonu samochód ścigał się z charakterystycznym, wąskim i opadającym nosem. Od Grand Prix San Marino model posiadał już bardziej konwencjonalny, podniesiony nos. Wyniki osiągane tym samochodem były przeciętne, chociaż Frentzen w Grand Prix Włoch zdobył pierwsze w historii startów Saubera w Formule 1 podium.

</doc>
<doc id="1996571" url="https://pl.wikipedia.org/wiki?curid=1996571" title="Mark Thorpe">
Mark Thorpe

Mark Thorpe (ur. 26 marca 1969 w Christchurch) – nowozelandzki żużlowiec.
W latach 90. XX wieku należał do ścisłej czołówki nowozelandzkich żużlowców. Wielokrotnie startował w finałach indywidualnych mistrzostw kraju, zdobywając 7 medali: 3 złote (1993, 1994, 1996), 2 srebrne (1990, 1992) oraz 2 brązowe (1989, 1991).
Finalista mistrzostw świata par (Lonigo 1992 – VI m.). Wielokrotny uczestnik eliminacji indywidualnych mistrzostw świata, m.in. XV m. w finale zamorskim (Coventry 1992) oraz XVI m. w finale kontynentalnym (Elgane 1996).

</doc>
<doc id="1996573" url="https://pl.wikipedia.org/wiki?curid=1996573" title="Pearl Izumi">
Pearl Izumi

PEARL iZUMi – amerykańska firma odzieżowa wywodząca się z Japonii. Pierwszy profesjonalny strój rowerowy tej marki został uszyty przez ojca dla syna, obiecującego kolarza, w 1950 roku w Tokio. Obecnie Pearl Izumi jest jednym z liderów na rynku wysoko wyspecjalizowanej odzieży kolarskiej i biegowej.
Nazwa „Pearl Izumi” pochodzi od perły i regionu Japonii znanego z krystalicznie czystych wód. Tłumacząc dosłownie, „pearl izumi” oznacza „fontanna pereł”.
W Stanach Zjednoczonych marka jest sprzedawana od 1981 roku. Pearl Izumi sponsorowało drużynę kolarską Stanów Zjednoczonych, która na Igrzyskach Olimpijskich w 1984 zdobyła 9 złotych medali, oraz wiele innych drużyn lat 80..
Zdobycie licencji na rynek amerykański w roku 1989 pozwoliło Pearl Izumi połączyć japońską i amerykańską myśl techniczną przy projektowaniu odzieży. Niedługo później Pearl Izumi stało się jedną z najbardziej rozpoznawalnych marek odzieży sportowej w USA.
Na początku roku 2008 firma Shimano wykupiła przedsiębiorstwo Pearl Izumi.
W Polsce odzież rowerowa Pearl Izumi dostępna jest od 2009 roku.

</doc>
<doc id="1996584" url="https://pl.wikipedia.org/wiki?curid=1996584" title="Stefan Tietz">
Stefan Tietz

Stefan Tietz (ur. 11 marca 1965 w Papowie Toruńskim) – polski żużlowiec.
Licencję żużlową zdobył w 1983 roku. W latach 1983–1992 startował w rozgrywkach z cyklu drużynowych mistrzostw Polski, reprezentując kluby Apator Toruń (1983–1990) oraz GKM Grudziądz (1992). Trzykrotnie zdobył medale DMP: dwa złote (1986, 1990) oraz brązowy (1983).
W 1985 zdobył w Toruniu tytuł młodzieżowego drużynowego mistrza Polski. W tym samym roku zakwalifikował się do rozegranego w Lublinie finału młodzieżowych indywidualnych mistrzostw Polski, zajmując VIII miejsce. Dwukrotny finalista "Brązowego Kasku" (Ostrów Wielkopolski 1983 – VIII m., Bydgoszcz 1984 – IV m.) oraz finalista "Srebrnego Kasku" (1986 – VII m.).

</doc>
<doc id="1996591" url="https://pl.wikipedia.org/wiki?curid=1996591" title="Qatar Athletic Super Grand Prix 2010">
Qatar Athletic Super Grand Prix 2010

Qatar Athletic Super Grand Prix 2010 – mityng lekkoatletyczny, który odbył się w stolicy Kataru – Dosze 14 maja 2010 roku. Zawody zainaugurowały pierwszą edycję Diamentowej Ligi.
Podczas mityngu uzyskano 9 najlepszych tegorocznych wyników na świecie.
W mityngu nie wystartowali kenijscy długodystansowcy – Micah Kogo, Moses Masai oraz Bernard Kiplagat, którzy zostali ranni w wypadku samochodowym w drodze na lotnisko, z którego mieli odlecieć na zawody. Także polska dyskobolka – Żaneta Glanc – wycofała się z mintygu w Katarze z powodu kontuzji.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="1996593" url="https://pl.wikipedia.org/wiki?curid=1996593" title="Izdebinko">
Izdebinko



</doc>
<doc id="1996601" url="https://pl.wikipedia.org/wiki?curid=1996601" title="Claus Erhorn">
Claus Erhorn

Claus Erhorn (ur. 18 stycznia 1959) – niemiecki jeździec sportowy, dwukrotny medalista olimpijski. 
Sukcesy odnosi we Wszechstronnym Konkursie Konia Wierzchowego. Reprezentował barwy tego RFN. Brał udział w dwóch igrzyskach (IO 84, IO 88), na obu zdobywał medale. W 1984 w Los Angeles wywalczył brąz w konkursie drużynowym. Cztery lat później był ponownie członkiem drużyny, tym razem "złotej". Zostawał mistrzem indywidualnym Niemiec (1983).

</doc>
<doc id="1996602" url="https://pl.wikipedia.org/wiki?curid=1996602" title="Skra">
Skra



</doc>
<doc id="1996603" url="https://pl.wikipedia.org/wiki?curid=1996603" title="Gillis van Valckenborch">
Gillis van Valckenborch

Gillis van Valckenborch (ur. w 1570 w Antwerpii, zm. w 1622 we Frankfurcie nad Menem) – flamandzki malarz.
Jeden z członków rodziny malarzy flamandzkich, która z powodu prześladowań religijnych wyemigrowała w 1586 do Frankfurtu: syn Martena Valckenborcha, bratanek Lucasa van Valckenborcha, młodszy brat Frederika van Valckenborcha.
Był uczniem swego ojca. W latach 1590-95 przebywał wraz z bratem w Rzymie. Prawdopodobnie był również w Wenecji, gdzie poznał dzieła Tintoretta.
Malował pejzaże i niewielkie obrazy historyczne wypełnione tłumem drobnych postaci, stosując ostre kontrasty światłocieniowe.

</doc>
<doc id="1996605" url="https://pl.wikipedia.org/wiki?curid=1996605" title="Luís Pérez Companc">
Luís Pérez Companc

Luís Pérez Companc (ur. 2 stycznia 1972 w Buenos Aires) – argentyński kierowca rajdowy. Jest bratem Pabla Péreza Companca, startującego m.in. w Indy Pro Series.
Swój debiut w rajdach Pérez Companc zaliczył w 2000 roku. W 2001 roku zadebiutował w Rajdowych Mistrzostwach Świata. Pilotowany przez Joségo Voltę i jadący Mitsubishi Lancerem Evo 6 zajął wówczas 13. miejsce w Rajdzie Argentyny. W 2004 roku startując Peugeotem 206 WRC zajął 6. pozycję w tym rajdzie i zdobył tym samym swoje pierwsze 3 punkty w historii startów w Mistrzostwach Świata. W 2005 roku zaliczył 2 rajdy w Mistrzostwach Świata w barwach BP Ford WRT, a w 2006 roku był członkiem Stobart M-Sport Ford Rally Team. Zdobył wówczas 2 punkty za 7. miejsce w Rajdzie Nowej Zelandii. Z kolei w 2007 roku jadąc Fordem Focusem WRC zajął 5. pozycję w Rajdzie Japonii, najwyższą w swojej karierze. W 2008 roku zakończył karierę rajdowca po Rajdzie Finlandii.
W 2005 roku Pérez Companc zanotował sukces na rodzimych trasach. Jadąc Fordem Focusem WRC wywalczył swój pierwszy w karierze tytuł mistrza Argentyny.
Po zakończeniu kariery rajdowca Pérez Companc został kierowcą wyścigowym. Startował Ferrari F430 w teamie Advanced Engineering w FIA GT Championship. W 2009 roku wystartował w 24-godzinnym wyścigu Le Mans. Startując w teamie AF Corse Ferrari F430 wraz z Gianmarią Brunim i Matíasem Russo zajął 29. miejsce.

</doc>
<doc id="1996607" url="https://pl.wikipedia.org/wiki?curid=1996607" title="Robert Flis">
Robert Flis

Robert Flis (ur. 15 stycznia 1973 w Sierakowie) – polski żużlowiec.
Licencję żużlową zdobył w 1989 roku. W latach 1990–2009 startował w rozgrywkach z cyklu drużynowych mistrzostw Polski, reprezentując kluby Stali (Pergo) Gorzów Wielkopolski (1990, 1992–1997, 2001–2005), Polonii Piła (1998–2000) oraz Kolejarza Opole (2006–2009). Jest pięciokrotnym medalistą DMP: złotym (1999) oraz czterokrotnie srebrnym (1992, 1997, 1998, 2000). W 2000 r. zdobył w Pile Klubowy Puchar Europy.
Trzykrotny finalista młodzieżowych indywidualnych mistrzostw Polski (Toruń 1993 – IV m., Tarnów 1994 – XII m., Częstochowa 1995 – VII m.). Dwukrotny finalista młodzieżowych mistrzostw Polski par klubowych (Toruń 1992 – IV m., Krosno 1994 – srebrny medal). Dwukrotny finalista mistrzostw Polski par klubowych (Wrocław 2002 – VII m., Leszno 2003 – VI m.). Dwukrotny finalista młodzieżowych drużynowych mistrzostw Polski (Grudziądz 1991 – brązowy medal, Rzeszów 1994 – srebrny medal). Czterokrotny finalista drużynowego Pucharu Polski ("dwumecz" 1992 – srebrny medal, Tarnów 1995 – brązowy medal, Gorzów Wielkopolski 1996 – srebrny medal, Toruń 1997 – IV m.). Finalista turnieju o "Brązowy Kask" ("seria turniejów" 1991 – VI m.). Dwukrotny finalista turniejów o "Srebrny Kask" (Machowa 1993 – IX m., Gorzów Wielkopolski 1994 – II m.). Uczestnik półfinału indywidualnych mistrzostw świata juniorów (Pocking 1994 – XII m.).
Zakończył karierę czynnego żużlowca w 2009 roku. Następnie współpracował m.in. z Tomaszem Gollobem, Przemysławem Pawlickim, Danielem Jeleniewskim oraz Martinem Smolinskim.

</doc>
<doc id="1996608" url="https://pl.wikipedia.org/wiki?curid=1996608" title="Osuwisko podmorskie">
Osuwisko podmorskie



</doc>
<doc id="1996612" url="https://pl.wikipedia.org/wiki?curid=1996612" title="Kapustowce">
Kapustowce

Kapustowce ("Brassicales" Br.) – rząd roślin okrytonasiennych z kladu różowych wyróżniany w kolejnych systemach APG (w tym APG IV z 2016). Należy tu 18 rodzin (jedną z nich – "Tiganophytaceae" opisano w 2020) liczących w sumie blisko 400 rodzajów i 4,5 tys. gatunków. Do cech wspólnych kapustowców należy m.in. obecność glukozynolanów i mirycetyny, obecność idioblastów, skrętoległe ułożenie liści, kwiaty zebrane w grona, wsparte zwykle drobnymi przysadkami, zalążki ułożone w jednym lub dwóch szeregach, zarodek często zielony.
Systematyka.
Rząd kapustowców należy do grupy "Malvidae" w kladzie wyróżnianym w różnych systemach jako różowe lub różopodobne. Jest rzędem siostrzanym dla ślazowców.
Rząd nie jest wyróżniany. Znaczna część rodzin włączana jest do rzędu kaparowców ("Capparales").
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa "Dilleniidae" Takht. ex Reveal &amp; Tahkt. pub. 1993, nadrząd "Capparanae" Reveal, rząd "Capparales" Hutch.

</doc>
<doc id="1996620" url="https://pl.wikipedia.org/wiki?curid=1996620" title="Bözen">
Bözen

Bözen – miejscowość w gminie Böztal w północnej Szwajcarii, w kantonie Argowia, w okręgu Laufenburg. Leży w dolinie Fricktal. 31 grudnia 2014 liczyła 732 mieszkańców. Do 31 grudnia 2021 gmina (niem. "Einwohnergemeinde") w okręgu Brugg.

</doc>
<doc id="1996632" url="https://pl.wikipedia.org/wiki?curid=1996632" title="Oeschgen">
Oeschgen

Oeschgen – gmina w Szwajcarii, w kantonie Argowia, w okręgu Laufenburg. Liczy 915 mieszkańców (31 grudnia 2014), leży w dolinie Fricktal, nad rzeką Sissle. 
Pierwsze wzmianki o miejscowości pochodzą z XIII wieku. 

</doc>
<doc id="1996634" url="https://pl.wikipedia.org/wiki?curid=1996634" title="Mike Faria">
Mike Faria

Mike Faria (ur. 4 marca 1957 w Reno) – amerykański żużlowiec.
Kariera sportowa.
Sport żużlowy zaczął uprawiać w 1975 roku. Wielokrotnie startował w finałach indywidualnych mistrzostw Stanów Zjednoczonych, siedmiokrotnie zdobywając medale: 3 złote (1990, 1991, 1997), 3 srebrne (1982, 1983, 1996) oraz brązowy (1985). W latach 1998–2006 był również wielokrotnym medalistą rozgrywek o mistrzostwo kraju pod patronem federacji AMA i SRA.
Dwukrotny finalista indywidualnego Pucharu Mistrzów (Elgane 1991 – XIV m., Równe 1992 – VII m.). Wielokrotny uczestnik eliminacji indywidualnych mistrzostw świata.
Starty w lidze.
Liga brytyjska

</doc>
<doc id="1996636" url="https://pl.wikipedia.org/wiki?curid=1996636" title="Królowie Kapadocji">
Królowie Kapadocji

Władcy Kapadocji.
"Dynastia Ariaratesa"
Królowie Kapadocji.
"Dynastia Mitrydatydów"
"Dynastia Ariobarzanesa"
"Dynastia Mitrydatydów"
"Dynastia Ariobarzanesa"
"Dynastia Mitrydatydów"
"Dynastia Ariobarzanesa"
"Dynastia Mitrydatydów"
"Dynastia Ariobarzanesa"
"Dynastia z Komany"

</doc>
<doc id="1996639" url="https://pl.wikipedia.org/wiki?curid=1996639" title="Datames II">
Datames II

Datames II (gr.: "Δατάμης", "Datámēs") (zm. 362 p.n.e.) – perski satrapa południowej Kapadocji w latach 384-382 p.n.e., całej Kapadocji od 382 p.n.e. do swej śmierci. Syn satrapy południowej Kapadocji Kamisaresa z Karii i Skitissy, siostry ojca Tyusa, króla Paflagonii.
Życie.
Początki kariery.
Datames, z pochodzenia Karyjczyk, pełnił funkcję żołnierza strzegącego pałacu Artakserksesa II Mnemona, króla perskiego. Ojciec Kamisares, dzięki odwadze w czasie wojny i wierności wobec króla, otrzymał południową Kapadocję w zarząd. W r. 384 p.n.e. Datames służąc królowi w wojnie z Kaduzyjczykami, mieszkańcami Medii, otrzymał satrapię po śmierci ojca w tej wojnie. Dwa lata później objął w posiadanie całą Kapadocję.
Walka z kuzynem Tyusem.
W czasie buntu przeciwko królowi perskiemu Datames stanął po jego stronie, wykazując zdolności wojskowe. Dzięki Datamesowi nieprzyjaciel, który wdarł się do obozu królewskiego, został pobity. Król postanowił dać mu dowództwo w wojnie z buntownikiem Tyusem, królem Paflagonii. Datames przybył z matką Skitissą, siostrą ojca Tyusa, do niego bez straży, żeby nakłonić go do uległości. Tyus przygotował na niego pułapkę, która się nie udała, bowiem Datames otrzymał ostrzeżenie od poinformowanej matki. Uciekł mu oraz wypowiedział wojnę, w której wziął go do niewoli wraz z żoną i dziećmi. Przybył z jeńcem, zakutym w złote łańcuchy i naramiennice, do Artakserksesa II. Król, wynagradzając hojnie, wysłał go do wojska, zaciąganego na wojnę z Egiptem. Otrzymał władzę nad nim na równi z Farnabazosem i Titraustesem.
Walka z Aspisem.
Ok. r. 378 p.n.e. w czasie przygotowań do wojny z Egiptem, doręczono mu list królewski z rozkazem uderzenia na Aspisa, władcy Kataonii, kraju za Cylicją na pograniczu Kapadocji. Datames, będąc daleko, wyruszył na wojnę. Wsiadł na okręt z niewielką liczbą doświadczonych żołnierzy. W Cylicji maszerując dniem i nocą przeszedł Tauros. Aspis, przygotowywał wojsko, bowiem dowiedział się, że jest wypytywany. Datames, usłyszawszy o tym, ruszył na wroga, który przestraszył się i poddał. Przekazał więźnia Mitrydatesowi, celem zaprowadzenia go do króla.
Bunt.
Datames działaniem przeciwko Aspisowi zaskarbił sobie króla, ale także spowodował na siebie zawiść dworzan. Ci ostatni uknuli spisek na jego życie. Datamesa ostrzegł Pandantes, przyjaciel i skarbnik królewski. W liście napisał m.in. o tym, że się znajdzie w niebezpieczeństwie, gdy mu się nie powiedzie w wojnie z Egiptem. Po przeczytaniu listu przybył do wojska do Akki. odstąpił tam od króla, a dowództwo na wojskiem powierzył Mandroklesowi z Magnezji (ok. r. 370 p.n.e.). Wycofał się ze swoimi ludźmi do Kapadocji, gdzie zdobył sąsiednią Paflagonię.
Przyłączył się do Ariobarzanesa I, władcy Kios i innych buntowników. Przeciwko Pizydom wysłał młodego syna Arsidajosa z wojskiem. Po jego śmierci postanowił wyruszyć na nich. Teść Mitrobarzanes, dowódca jazdy, zwątpił w jego powodzenie i przeszedł na stronę wroga. Datames, obawiając się dalszych takich kroków, rozpuścił informację, że teść udaje zbiega z jego rozkazu. Wyruszył z wojskiem za jego śladem. Pizydowie myśląc, że to pułapka, zaatakowali Mitrobarzanesa i innych zbiegów. Doszło do walki między nimi. Gdy pozostała garstka Pizydów, Datames najechał i pokonał ich.
Ok. r. 368/367 p.n.e. Sizinas, najstarszy syn Datamesa, postanowił przejść na stronę króla Artakserksesa II. Król postanowił wysłać do Kapadocji Autofradatesa z dużym wojskiem. Ten dążył do szybkiego starcia. Datames, mając wielokrotnie mniejszą armię, pokonał go. Autofradates zachęcał wroga do zawarcia pokoju i przyjaźni. Datames zgodził na propozycje i wysłał posłów do króla.
Śmierć.
Król perski Artakserkses II, nienawidząc Datamesa, postanowił go podstępnie zgładzić. Datames wiele razy unikał zasadzek. Został jednak ujęty przez Mitrydatesa, syna Ariobarzanesa II, władcy Kios. Ten obiecał królowi, że go zgładzi, jeżeli da mu wolną rękę. Zawierając przymierze z Datamesem przez posłów, najeżdżał ziemie króla. Dzięki czemu wzbudził jego zaufanie. Poprosił Datamesa o spotkanie, celem omówienia dalszych działań przeciwko królowi. Na terenie przyszłego spotkania zakopał w kilku miejscach po jednym mieczu, zaznaczając je. W dniu rozmowy, po wysłaniu ludzi na badanie terenu i rewizji, doszło do spotkania. Po zakończeniu rozmowy obaj oddalili się, ale Mitrydates zawrócił i usiadł na miejscu zakopanej broni. Wezwał Datamesa, udając, że w czasie rozmowy o czymś zapomniał. Wydobył broń i schował pod szatą. Mówił do niego, że zauważył odpowiednie miejsce na obóz. Pokazując to miejsce wbił mu miecz w plecy i zabił go. Po zabójstwie Datamesa II w r. 362 p.n.e., jego następcą w Kapadocji został syn Ariaramnes I.

</doc>
<doc id="1996640" url="https://pl.wikipedia.org/wiki?curid=1996640" title="Gmina zbiorowa Bodenwerder-Polle">
Gmina zbiorowa Bodenwerder-Polle

Gmina zbiorowa Bodenwerder-Polle (niem. "Samtgemeinde Bodenwerder-Polle") – gmina zbiorowa położona w niemieckim kraju związkowym Dolna Saksonia, w powiecie Holzminden. Siedziba gminy zbiorowej znajduje się w mieście Bodenwerder.
Podział administracyjny.
Do gminy zbiorowej Bodenwerder-Polle należy jedenaście gmin, w tym jedno miasto "(Stadt)" oraz dwa miasta "(Flecken)":

</doc>
<doc id="1996641" url="https://pl.wikipedia.org/wiki?curid=1996641" title="Ariaramnes I">
Ariaramnes I

Ariaramnes I lub Ariamnes II (gr. "Ἀριαράμνης", "Ariarámnēs"; "Ἀριάμνης", "Ariámnēs") – satrapa Kapadocji pod zwierzchnictwem perskim w latach 362-350 p.n.e. Syn Datamesa II, satrapy Kapadocji. Historyk grecki Diodor Sycylijski w dziele pt. "Biblioteka" podał, że jego panowanie trwało pięćdziesiąt lat oraz że zmarł bez żadnego czynu godnego pamięci (ks. XXXI, 3). Posiadał dwóch synów: Ariaratesa i Orofernesa. Po jego śmierci władzę w Kapadocji objął najstarszy syn Ariarates I.

</doc>
<doc id="1996643" url="https://pl.wikipedia.org/wiki?curid=1996643" title="Buick Velite">
Buick Velite

Buick Velite − prototyp sportowego samochodu osobowego skonstruowany przez amerykańską firmę Buick. Powstał jako 2-drzwiowy kabriolet. Do napędu użyto doładowanego silnika V6 o pojemności 3,6 litra. Moc przenoszona była na oś tylną poprzez 6-biegową automatyczną skrzynię biegów.

</doc>
<doc id="1996644" url="https://pl.wikipedia.org/wiki?curid=1996644" title="Krzysztof Fede">
Krzysztof Fede

Krzysztof Fede (ur. 1957) – polski żużlowiec.
Sport żużlowy uprawiał w latach 1976–1982, przez cały ten okres reprezentując barwy klubu Wybrzeże Gdańsk. Największy sukces w karierze odniósł w 1978 r., zdobywając tytuł drużynowego wicemistrza Polski. Był również dwukrotnym srebrnym medalistą młodzieżowych drużynowych mistrzostw Polskim, w latach 1978 i 1980. Dwukrotnie startował w finałach turniejów o "Brązowy Kask" (Gdańsk 1977 – VI m., Rybnik 1978 – V m.).
Po zakończeniu sportowej kariery był klubowym mechanikiem w Wybrzeżu Gdańsk.

</doc>
<doc id="1996645" url="https://pl.wikipedia.org/wiki?curid=1996645" title="Gmina zbiorowa Boffzen">
Gmina zbiorowa Boffzen

Gmina zbiorowa Boffzen (niem. "Samtgemeinde Boffzen") – gmina zbiorowa położona w niemieckim kraju związkowym Dolna Saksonia, w powiecie Holzminden. Siedziba gminy zbiorowej znajduje się w miejscowości Boffzen.
Podział administracyjny.
Do gminy zbiorowej Boffzen należą cztery gminy. w tym jedno miasto "(Flecken)":

</doc>
<doc id="1996646" url="https://pl.wikipedia.org/wiki?curid=1996646" title="Ariarates I">
Ariarates I

Ariarates I (gr. "Ἀριαράθης", "Ariaráthēs") (ur. ok. 405, zm. 322 p.n.e.) – satrapa Kapadocji w latach 350-333 p.n.e., władca Kapadocji od 331 p.n.e. do swej śmierci. Syn Ariaramnesa I, satrapy Kapadocji.
Ariarates I został wyróżniony przydomkiem „Filadelf” ("Φιλάδελφος", "Filádelfos") z powodu swej miłości braterskiej do brata Orofernesa. Obdarzył go najwyższymi godnościami. W r. 350 p.n.e. wysłał brata z wojskiem na pomoc suzerenowi, królowi perskiemu Artakserksesowi III Ochosowi w odzyskaniu Egiptu. Orofernes dzięki odwadze otrzymał od króla odznaczenia. Zmarł w ojczyźnie, zostawiając synów: Ariaratesa, przyszłego władcę, i Aryzesa.
W r. 333 p.n.e. Aleksander III Wielki, król Macedonii, zdobył Kapadocję podczas marszu na Persję i umieścił tam Sabiktosa (według Arriana) lub Sabistamenesa (według Kwintusa Kurcjusza Rufusa), jako jej gubernatora ("strategos"). W 331 r. Ariarates walczył w przegranej bitwie po stronie ostatniego króla perskiego Dariusza III Artaszaty przeciw Aleksandrowi Macedońskiemu pod Gaugamelą. Po bitwie jednak odzyskał władzę w Kapadocji. Po śmierci króla Aleksandra Ariarates ogłosił niezależność ojczyzny, a nawet rozszerzył kraj przez podbój Kataonii. Perdikkas, jeden z diadochów i faktyczny regent państwa, wyznaczył Eumenesa na nowego gubernatora Kapadocji. Ariarates odmawiając ustąpienia Eumenesowi, spowodował wojnę z Perdikkasem. Został w niej pokonany, wzięty jako więzień oraz ukrzyżowany w r. 322 p.n.e. Eumenes wtedy objął w posiadanie Kapadocję.
Ariarates I zmarł w wieku 82 lat. Zaadoptował Ariaratesa II Filopatora, najstarszego syna swego brata Orofernesa. Okupacja macedońska w Kapadocji trwała do r. 301 p.n.e., kiedy Ariarates II Filopator odzyskał kraj po bitwie pod Ipsos.

</doc>
<doc id="1996648" url="https://pl.wikipedia.org/wiki?curid=1996648" title="Rekonq">
Rekonq

Rekonq – przeglądarka internetowa korzystająca z silnika WebKit, oparta na bibliotece programistycznej Qt.
Przeglądarka integruje się ze środowiskiem graficznym KDE Software Compilation 4, współpracując z różnymi programami znanymi z tego środowiska: (np.: zarządzania hasłami odbywa się poprzez KWallet, szybkie dodawanie kanałów RSS do czytnika RSS Akregator, wspomaganie pobierania plików z internetu odbywa się poprzez KGet oraz osadzonym w oknie przeglądarki czytnikiem plików PDF jest Okular).
Oferuje ona szereg funkcji, takich jak przeglądanie w kartach, zarządzanie zakładkami, tryb prywatności, obsługę wyszukiwarek, blokowanie reklam. Dostępna jest polska wersja językowa przeglądarki.

</doc>
<doc id="1996650" url="https://pl.wikipedia.org/wiki?curid=1996650" title="Jensen CV8">
Jensen CV8

Jensen CV8 – sportowy samochód osobowy produkowany przez brytyjską firmę Jensen w latach 1962-1966. Dostępny jako 2-drzwiowe coupé. Następca modelu 541S. Do napędu używano silników V8 o pojemności 5,9 i 6,3 litra. Moc przenoszona była na oś tylną poprzez 3-biegową automatyczną bądź 4-biegową manualną skrzynię biegów. Samochód został zastąpiony przez model Interceptor.

</doc>
<doc id="1996653" url="https://pl.wikipedia.org/wiki?curid=1996653" title="Ariarates II Filopator">
Ariarates II Filopator

Ariarates II Filopator (gr. "Ἀριαράθης", "Ariaráthēs") (zm. ok. 280 p.n.e.) – władca Kapadocji od 301 p.n.e. do swej śmierci. Syn Orofernesa, brata Ariaratesa I, władcy Kapadocji.
Po zgładzeniu stryja i przybranego ojca Ariaratesa I, władcy Kapadocji, uciekł do Armenii. Po śmierci Eumenesa z Kardii i Perdikkasa oraz czwartej z wojen diadochów postanowił odzyskać Kapadocję. Otrzymał wojsko od Orontesa III, króla armeńskiego. W 301 p.n.e. zabił Amyntasa, dowódcę Antygona I Jednookiego oraz zarządcę Kapadocji. Po objęciu władzy w ojczyźnie, był jednak zmuszony uznać zwierzchnictwo Seleucydów. Posiadał synów: Ariaramnesa II i Ariaosa. Najstarszy z nich objął po jego śmierci władzę w Kapadocji.

</doc>
<doc id="1996654" url="https://pl.wikipedia.org/wiki?curid=1996654" title="Gmina zbiorowa Eschershausen">
Gmina zbiorowa Eschershausen

Gmina zbiorowa Eschershausen (niem. "Samtgemeinde Eschershausen") – dawna gmina zbiorowa położona w niemieckim kraju związkowym Dolna Saksonia, w powiecie Holzminden. Siedziba gminy zbiorowej znajdowała się w mieście Eschershausen.
Podział administracyjny.
Do gminy zbiorowej Eschershausen należało pięć gmin, w tym jedno miasto "(Stadt)":
1 stycznia 2011 gmina zbiorowa została połączona z gminą zbiorową Stadtoldendorf, w wyniku czego powstała nowa gmina zbiorowa Eschershausen-Stadtoldendorf.

</doc>
<doc id="1996657" url="https://pl.wikipedia.org/wiki?curid=1996657" title="Złoty Las (Księstwo Legnickie)">
Złoty Las (Księstwo Legnickie)

Złoty las – obszar leśny znajdujący się na terenie powiatu legnickiego w Gminie Legnickie Pole. Las porasta szczyt i stoki wzgórza "Sosnowica" o wysokości 172 m n.p.m.
Dawniej był to duży las porastający pofałdowany teren pd.-wsch. rubieży księstwa legnickiego, w zakolu rzeki Wierzbiak, na wschód i północ od jego nurtu. Złoty Las był miejscem funkcjonowania kilkudziesięciu szybów kopalnianych dostarczających złota, stąd jego przydomek "Złoty". Urządzenia kopalniane wykonywane były z pozyskiwanego na miejscu drzewa.

</doc>
<doc id="1996660" url="https://pl.wikipedia.org/wiki?curid=1996660" title="Teatr Ziemi Rybnickiej">
Teatr Ziemi Rybnickiej

Teatr Ziemi Rybnickiej – teatr w Rybniku położony w Śródmieściu przy Placu Teatralnym im. Kazimierza Kutza 1. Do teatru z Placu Wolności prowadzą szerokie schody na których znajduje się zieleniec oraz kaskada wodna. Obecnym dyrektorem teatru jest Michał Wojaczek.
Historia.
Budynek teatru został zaprojektowany przez Jerzego Gottfrieda, Henryka Buszkę i Aleksandra Frantę. O pierwszych planach budowy teatru mówiono już od 1953 r. jednak budowa ruszyła w 1958 r. i ostatecznie budynek oddano do użytku w Barbórkę 4 grudnia 1964. 
Budynek w 2006 r. przeszedł gruntowną modernizację w większości sfinansowaną ze środków Unii Europejskiej.

</doc>
<doc id="1996661" url="https://pl.wikipedia.org/wiki?curid=1996661" title="Jensen 541S">
Jensen 541S

Jensen 541S – sportowy samochód osobowy produkowany przez brytyjską firmę Jensen w latach 1960-1963. Dostępny jako 2-drzwiowe coupé. Następca modelu 541R. Do napędu używano silników R6 oraz V8. Moc przenoszona była na oś tylną poprzez 4-biegową automatyczną bądź 4-biegową manualną skrzynię biegów. Samochód został zastąpiony przez model CV8.

</doc>
<doc id="1996663" url="https://pl.wikipedia.org/wiki?curid=1996663" title="Gmina zbiorowa Stadtoldendorf">
Gmina zbiorowa Stadtoldendorf

Gmina zbiorowa Stadtoldendorf (niem. "Samtgemeinde Stadtoldendorf") – dawna gmina zbiorowa położona w niemieckim kraju związkowym Dolna Saksonia, w powiecie Holzminden. Siedziba gminy zbiorowej znajdowała się w mieście Stadtoldendorf.
Podział administracyjny.
Do gminy zbiorowej Stadtoldendorf należało sześć gmin, w tym jedno miasto "(Stadt)":
1 stycznia 2011 gmina zbiorowa została połączona z gminą zbiorową Eschershausen, w wyniku czego powstała nowa gmina zbiorowa Eschershausen-Stadtoldendorf.

</doc>
<doc id="1996669" url="https://pl.wikipedia.org/wiki?curid=1996669" title="Jensen 541R">
Jensen 541R

Jensen 541R – sportowy samochód osobowy produkowany przez brytyjską firmę Jensen w latach 1957–1960. Dostępny jako 2-drzwiowe coupé. Następca modelu 541. Do napędu używano silników R6 o pojemności czterech litrów. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model 541S.

</doc>
<doc id="1996678" url="https://pl.wikipedia.org/wiki?curid=1996678" title="Jensen 541">
Jensen 541

Jensen 541R – sportowy samochód osobowy produkowany przez brytyjską firmę Jensen w latach 1954–1959. Dostępny jako 2-drzwiowe coupé. Następca modelu Interceptor (1950). Do napędu używano silników R6 o pojemności czterech litrów. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model 541R. Powstało 226 egzemplarzy modelu.

</doc>
<doc id="1996680" url="https://pl.wikipedia.org/wiki?curid=1996680" title="Direct dialogue">
Direct dialogue

Direct Dialogue (dialog bezpośredni) jest metodą fundraisingu, polegającą na bezpośrednim pozyskiwaniu wsparcia finansowego dla organizacji pozarządowych od indywidualnych darczyńców - osób prywatnych, z którymi fundraiserzy podejmują rozmowy na ulicy. Po krótkiej rozmowie przechodzień decyduje się wesprzeć organizację regularnymi wpłatami lub też nie decyduje się na wsparcie. Innowacyjność tego podejścia w przeciwieństwie do zbierania gotówki do puszek polega na podejmowaniu rozmowy z potencjalnymi darczyńcami oraz na formie wsparcia przez polecenie zapłaty.
Direct Dialogue zaczęto stosować w Greenpeace w 1995 roku w Austrii za pośrednictwem agencji zatrudniającej fundraiserów. Agencja następnie zaczęła obsługiwać innych klientów, a Greenpeace rozpoczął prowadzenie Direct Dialogue przez bezpośrednio zatrudnionych przez siebie fundraiserów. Obecnie w Polsce działalność fundraisingową tego typu prowadzi Amnesty International oraz Greenpeace.

</doc>
<doc id="1996681" url="https://pl.wikipedia.org/wiki?curid=1996681" title="Liga III">
Liga III

Liga III – od 1936 roku trzecia klasa rozgrywek ligowych w piłkę nożną w Rumunii, rozgrywana pod patronatem Rumuńskiego Związku Piłki Nożnej. Obecnie w rozgrywkach staruje 96 klubów, to jest 16 w sześciu grupach. Zespół, który na koniec sezonu zajmuje pierwsze miejsce awansuje bezpośrednio do Liga II. 6 ostatnich drużyn spada do Liga IV. Do sezonu 2006/07 występowała pod nazwą Divizia C. Od sezonu 2010/2011 liczba klubów została zmniejszona z 18 do 16 zespołów w grupie.

</doc>
<doc id="1996683" url="https://pl.wikipedia.org/wiki?curid=1996683" title="Antal Kócsó">
Antal Kócsó

Antal Kócsó (ur. 22 grudnia 1962 w Segedynie) – węgierski żużlowiec.
Trzykrotny medalista indywidualnych mistrzostw Węgier: dwukrotnie srebrny (1988, 1993) oraz brązowy (1986). Dwukrotny uczestnik finałów indywidualnych mistrzostw świata (Vojens 1988 – XI m., Wrocław 1992 – jako rezerwowy). Trzykrotny uczestnik finałów mistrzostw świata par (Bradford 1988 – VI m., Leszno 1989 – VI m., Vojens 1993 – VII m.). Finalista indywidualnych mistrzostw świata na długim torze (Mühldorf am Inn 1993 – IV m.).
W latach 1991–1993 startował w barwach klubu Stal Gorzów Wielkopolski w rozgrywkach o drużynowe mistrzostwo Polski, w 1992 r. zdobywając srebrny medal.

</doc>
<doc id="1996688" url="https://pl.wikipedia.org/wiki?curid=1996688" title="Gorgonzola (stacja metra)">
Gorgonzola (stacja metra)

Gorgonzola – stacja metra w Mediolanie, na linii M2. Znajduje się w miejscowości Gorgonzola i zlokalizowana jest pomiędzy stacjami Cascina Antonietta, a Villa Pompea. Została otwarta w 1972.

</doc>
<doc id="1996691" url="https://pl.wikipedia.org/wiki?curid=1996691" title="Wystawa Polaków portret własny">
Wystawa Polaków portret własny



</doc>
<doc id="1996693" url="https://pl.wikipedia.org/wiki?curid=1996693" title="Villa Pompea">
Villa Pompea

Villa Pompea – stacja metra w Mediolanie, na linii M2. Zlokalizowana jest pomiędzy stacjami Gorgonzola a Bussero. Została otwarta w 1972.

</doc>
<doc id="1996694" url="https://pl.wikipedia.org/wiki?curid=1996694" title="Lawrence Morgan">
Lawrence Morgan

Lawrence ‘Laurie’ Morgan (ur. 5 lutego 1915, zm. 19 sierpnia 1997) – australijski jeździec sportowy, dwukrotny złoty medalista olimpijski z Rzymu.
Igrzyska w 1960 były jego jedyną olimpiadą. Zdominował rywalizację we Wszechstronnym Konkursie Konia Wierzchowego, zwyciężając w obu konkursach: indywidualnym i drużynowym. Partnerowali mu Neale Lavis i Bill Roycroft. Miał wówczas ponad 40 lat. Startował na koniu "Salad Days".
Wcześniej, w latach 30. był zawodnikiem futbolu australijskiego. W latach 1937-39 grał w zespole Fitzroy występującym w najwyższej klasie rozgrywkowej: Victorian Football League

</doc>
<doc id="1996696" url="https://pl.wikipedia.org/wiki?curid=1996696" title="Jensen Interceptor (1950)">
Jensen Interceptor (1950)

Jensen Interceptor – sportowy samochód osobowy produkowany przez brytyjską firmę Jensen w latach 1950–1957. Dostępny jako 2-drzwiowe coupé. Następca modelu PW. Do napędu używano silników R6 o pojemności czterech litrów. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model 541. Powstało 88 egzemplarzy modelu.

</doc>
<doc id="1996700" url="https://pl.wikipedia.org/wiki?curid=1996700" title="Golmbach">
Golmbach

Golmbach – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Bevern.

</doc>
<doc id="1996701" url="https://pl.wikipedia.org/wiki?curid=1996701" title="Holenberg">
Holenberg

Holenberg – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bevern.

</doc>
<doc id="1996702" url="https://pl.wikipedia.org/wiki?curid=1996702" title="Wyższa Szkoła Administracji Publicznej w Kielcach">
Wyższa Szkoła Administracji Publicznej w Kielcach

Wyższa Szkoła Administracji Publicznej w Kielcach – szkoła wyższa posiadająca uprawnienia do nadawania tytułu licencjata i magistra. Uczelnia kontynuuje 10-letnią tradycję Pomaturalnej Szkoły Samorządu i Administracji na kierunku studiów: administracja.
Rektorem uczelni jest dr Janina Kowalik.
Uczelnia organizuje również konferencje i seminaria naukowe, posiada własne wydawnictwo oraz bibliotekę.
Kierunki kształcenia.
W 2012 roku uczelnia kształciła na następujących kierunkach:

</doc>
<doc id="1996703" url="https://pl.wikipedia.org/wiki?curid=1996703" title="Empoli (stacja kolejowa)">
Empoli (stacja kolejowa)

Empoli (włoski: "Stazione di Empoli") – stacja kolejowa w Empoli, w regionie Toskania, w prowincji Florencja, we Włoszech. Znajduje się na linii Leopolda, a także na linii Centralna Toskania. Według klasyfikacji RFI posiada kategorię "złotą". Dziennie obsługuje około 6 000 pasażerów.

</doc>
<doc id="1996704" url="https://pl.wikipedia.org/wiki?curid=1996704" title="Negenborn (Dolna Saksonia)">
Negenborn (Dolna Saksonia)

Negenborn – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bevern.

</doc>
<doc id="1996705" url="https://pl.wikipedia.org/wiki?curid=1996705" title="Negenborn">
Negenborn

Niemcy:

</doc>
<doc id="1996707" url="https://pl.wikipedia.org/wiki?curid=1996707" title="Gabriel Pozzo">
Gabriel Pozzo

Gabriel Esteban Pozzo (ur. 26 marca 1979 w Córdobie) – argentyński kierowca rajdowy. Był mistrzem i wicemistrzem Production Cars WRC.
Swój debiut w rajdach Pozzo zaliczył w 1997 roku. W 1998 roku zadebiutował w Rajdowych Mistrzostwach Świata. Pilotowany przez Fabiána Cretú i jadący Subaru Imprezą WRX nie ukończył wówczas Rajdu Argentyny. W 2000 roku startował samochodem Mitsubishi Lancer Evo 6 w Mistrzostwach Świata w klasyfikacji samochodów fabrycznych PCWRC. Zajął 3. miejsce zwyciężając w Rajdzie Grecji. Z kolei w 2001 roku wywalczył mistrzostwo PCWRC, dzięki zwycięstwom w: Rajdzie Katalonii, Rajdzie Argentyny, Rajdzie Grecji i Rajdzie Safari, a w 4 innych rajdach zajmował 2. pozycję. W Rajdzie Safarii osiągnął też największy sukces w MŚ, gdy zajął 6. miejsce w klasyfikacji generalnej rajdu. W 2007 roku Argentyńczyk rywalizował Mitsubishi Lancerem Evo 9 w Production Cars i wywalczył wicemistrzostwo tej serii (jedno zwycięstwo, w Rajdzie Japonii). Od 2007 roku Pozzo nie startuje w Mistrzostwach Świata.
W 2009 i 2010 roku Pozzo wystartował w Rajdzie Dakar. W 2009 roku startował Mitsubishi Pajero, a w 2010 - Subaru Foresterem. W 2009 roku zajął 50. miejsce w klasyfikacji generalnej, a w 2010 roku wycofał się z powodów technicznych na 2. etapie.

</doc>
<doc id="1996708" url="https://pl.wikipedia.org/wiki?curid=1996708" title="Brevörde">
Brevörde

Brevörde – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996710" url="https://pl.wikipedia.org/wiki?curid=1996710" title="Brevoerde">
Brevoerde



</doc>
<doc id="1996711" url="https://pl.wikipedia.org/wiki?curid=1996711" title="Francisco Acuña">
Francisco Acuña

Francisco Javier Acuña Víctor (ur. 19 stycznia 1988 w Hermosillo) – meksykański piłkarz występujący na pozycji prawego skrzydłowego, obecnie zawodnik Necaxy.
Kariera klubowa.
Acuña pochodzi z miasta Hermosillo w stanie Sonora i karierę piłkarską rozpoczynał jako szesnastolatek w tamtejszym nowo założonym, czwartoligowym zespole Búhos de Hermosillo. Mimo młodego wieku od razu został wyróżniającym się graczem drużyny i już po roku obfitującym w sukcesy na szczeblu regionalnym przeszedł do występującego w najwyższej klasie rozgrywkowej klubu Tigres UANL z siedzibą w Monterrey. Po trzech latach pobytu w akademii juniorskiej i występów w drugoligowych i trzecioligowych rezerwach, w wieku dwudziestu lat został włączony przez szkoleniowca Manuela Lapuente do pierwszej drużyny. W meksykańskiej Primera División zadebiutował 5 sierpnia 2008 w przegranym 1:3 spotkaniu z Cruz Azul, zaś premierowego gola w najwyższej klasie rozgrywkowej strzelił już w kolejnym występie, 18 października tego samego roku w wygranych 4:1 derbach miasta z Monterrey. W 2009 roku triumfował z Tigres w rozgrywkach SuperLigi, natomiast w jesiennym sezonie Apertura 2011 zdobył z ekipą prowadzoną przez Ricardo Ferrettiego tytuł mistrza Meksyku. Z wyjątkiem jesieni 2010 przez cały pobyt w Tigres pełnił jednak rolę rezerwowego.
Wiosną 2013 Acuña został wypożyczony do niżej notowanego zespołu San Luis FC z miasta San Luis Potosí, gdzie spędził pół roku jako rezerwowy, po czym klub został rozwiązany. Bezpośrednio po tym udał się na wypożyczenie po raz kolejny, do drużyny Atlante FC z siedzibą w Cancún, którego barwy również reprezentował przez sześć miesięcy, jednak ani razu nie pojawił się na boisku, będąc głębokim rezerwowym. W styczniu 2014, również na zasadzie półrocznego wypożyczenia, zasilił ekipę Monarcas Morelia, gdzie ponownie nie potrafił sobie wywalczyć miejsce w wyjściowym składzie, po czym został wypożyczony do zespołu Puebla FC. W sezonie Apertura 2014 dotarł z nim do finału krajowego pucharu – Copa MX.

</doc>
<doc id="1996714" url="https://pl.wikipedia.org/wiki?curid=1996714" title="Heinsen">
Heinsen

Heinsen – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996717" url="https://pl.wikipedia.org/wiki?curid=1996717" title="Kirchbrak">
Kirchbrak

Kirchbrak – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996718" url="https://pl.wikipedia.org/wiki?curid=1996718" title="Pegestorf">
Pegestorf

Pegestorf – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996720" url="https://pl.wikipedia.org/wiki?curid=1996720" title="Uszak siwy">
Uszak siwy

Uszak siwy ("Crossoptilon auritum") − gatunek dużego ptaka z rodziny kurowatych (Phasianidae). Nie wyróżnia się podgatunków.
Występowanie.
W warunkach naturalnych występuje tylko w środkowych i północno-środkowych Chinach, zamieszkuje lasy iglaste do wysokości 3500 m n.p.m.
Obecnie jest niezagrożonym, najbardziej rozpowszechnionym gatunkiem ze swego rodzaju. 
Wygląd.
Góra głowy pokryta jest aksamitnymi czarnymi piórami, tzw. „uszy” są białe i wychodzą spod podbródka i ciągną się aż za uszy. Okolice oczu i policzki są szkarłatne. Reszta ciała jest niebieskoszara. Niedojrzałe osobniki mają płowożółto- lub szaro-brązowe upierzenie, a dorosłe upierzenie uzyskają w wieku 4 miesięcy.
Samce i samice są podobne, można je odróżnić poprzez porównanie ostróg – u samców są większe i okrągłe, a samice posiadają ostrogi mniejsze i bardziej podłużne. Ostrogi zaczynają być widoczne w wieku 4 miesięcy.
Status.
Międzynarodowa Unia Ochrony Przyrody (IUCN) uznaje uszaka siwego za gatunek najmniejszej troski (LC – "least concern") nieprzerwanie od 2000 roku; wcześniej, od roku 1988, miał on status „bliski zagrożenia” (NT – "near threatened"). Całkowita liczebność populacji nie została oszacowana, w 1994 roku ptak opisywany był jako pospolity. Trend liczebności populacji jest stabilny.

</doc>
<doc id="1996721" url="https://pl.wikipedia.org/wiki?curid=1996721" title="Vahlbruch">
Vahlbruch

Vahlbruch – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996722" url="https://pl.wikipedia.org/wiki?curid=1996722" title="Port lotniczy Dalian-Zhoushuizi">
Port lotniczy Dalian-Zhoushuizi

Port lotniczy Dalian-Zhoushuizi (IATA: DLC, ICAO: ZYTL, chiński: 大连周水子国际机场) - międzynarodowy port lotniczy położony w Dalian, w prowincji Liaoning, w Chińskiej Republice Ludowej. W 2010 roku lotnisko obsłużyło 10,7 mln pasażerów.
Udogodnienia.
Lotnisko posiada jeden pas startowy o długości 3300 m oraz 65 000 m² budynku terminalu. We wrześniu 2011 roku nowy terminal o powierzchni 71 000 m² został ukończony w ramach wartej 2,2 mld juanów trzeciej fazy rozbudowy lotniska.

</doc>
<doc id="1996729" url="https://pl.wikipedia.org/wiki?curid=1996729" title="Linia kolejowa Mannheim – Frankfurt am Main">
Linia kolejowa Mannheim – Frankfurt am Main

Riedbahn – niemiecka linia kolejowa o standardowej szerokości torów i zelektryfikowana, zlokalizowana w południowej Hesji. Prowadzi z Frankfurt Hauptbahnhof lub Portu lotniczego Frankfurt do Mannheim lub Wormacji.

</doc>
<doc id="1996731" url="https://pl.wikipedia.org/wiki?curid=1996731" title="Asomia">
Asomia



</doc>
<doc id="1996737" url="https://pl.wikipedia.org/wiki?curid=1996737" title="Geoffrey Gurrumul Yunupingu">
Geoffrey Gurrumul Yunupingu

Geoffrey Gurrumul Yunupingu (ur. 22 stycznia 1971 w Galiwin'ku (Elcho Island), zm. 25 lipca 2017 w Darwin) – aborygeński piosenkarz i muzyk, tworzący w języku Yolngu. Urodził się niewidomy. Grał na gitarze, bębnach i instrumentach klawiszowych oraz śpiewał. Swoje piosenki wykonywał zarówno w językach rdzennych mieszkańców Australii, jak i w języku angielskim.
Historia kariery.
W 2008 roku został nominowany do nagrody ARIA, zdobywając nagrodę za Najlepszy Album Muzyczny oraz Najlepsze Wydanie Niezależne. Zdobył również australijską nagrodę The Deadlys, w kategorii Artysta Roku, Album Roku oraz Najlepszy Singiel Roku (za utwór „Gurrumul history (I was born blind)”).
Jego pierwszy album solowy, "Gurrumul", zadebiutował na 21. miejscu listy ARIA, szybko awansując na pierwszą pozycję. Był również numerem 1. na liście australijskiej muzyki ludowej iTunes w kwietniu 2008. Niespodziewanie znalazł się także na 8. miejscu głównej listy iTunes. Producentem jego nagrań jest Michael Hohnen, który również dokonuje ich tłumaczeń na język angielski. Krytycy uznają jego głos za „niepojętnie piękny”, zaś wśród jego fanów odnaleźć można Eltona Johna, Stinga oraz Björk.
W listopadzie 2008 został mianowany „Najlepszym Nowym Artystą Niezależnym”, natomiast jego album "Gurrumul" „Najlepszym Albumem Niezależnym” oraz „Najlepszym Albumem z muzyką źródeł/blues” na rozdaniu nagród Jagermeister AIR (Związek Niezależnych Wytwórni Płytowych w Australii) Awards. W styczniu 2009 jego utwór „Gurrumul history (I was blind)” znalazł się w brytyjskim serialu "Kumple".
W 2011 roku wydaje drugi album pod tytułem "RRakala".

</doc>
<doc id="1996739" url="https://pl.wikipedia.org/wiki?curid=1996739" title="Böyük Zirə adası">
Böyük Zirə adası

Böyük Zirə adası (wcześniej także jako Nargin) – wyspa należąca do Azerbejdżanu, na Morzu Kaspijskim, w Bakı arxipelaqı.
Latarnia morska.
Latarnia morska na wyspie została uruchomiona w 1884. Po ataku Niemiec na ZSRR została wyburzona, aby utrudnić lokalizowanie się niemieckim samolotom. W 1958 latarnię odbudowano. Ma 18 metrów wysokości. Zasilana jest poprzez panele słoneczne. Zanim powstała, do Zatoki Bakijskiej statki naprowadzała Baszta Dziewicza w Baku.
Historia.
W czasie I wojny światowej na wyspie zorganizowano obóz jeniecki. Zginęło w nim około 10 000 tureckich żołnierzy i cywilów. Zostali oni wzięci do niewoli przez Cesarską Armię Rosyjską w latach 1914-1915 wskutek działań wojennych, zwanych operacją pod Sarıkamış (obecna prowincja Kars).
Przed I wojną światową na wyspie istniało więzienie dla szczególnie niebezpiecznych przestępców.
Liczna grupa więźniów, a później także jeńców, zginęła od ukąszeń jadowitych węży zamieszkujących wyspę. Z tego powodu Böyük Zirə adası nazywano także "Wyspą Węży".
16 lipca 1920 na wyspie bolszewicy rozstrzelali İbrahima ağa Usubova – generała majora w Cesarskiej Armii Rosyjskiej i armii Demokratycznej Republiki Azerbejdżanu.
Plany urbanistyczne.
W 2009 architekci Bjarke Ingels Group na zlecenie azerbejdżańskiego holdingu Aurositi opracowali koncepcję ekokurortu na wyspie. Planowano między innymi budowę siedmiu publiczno-prywatnych wieżowców, rozmieszczonych wzdłuż wyspy, przypominających kształtem najważniejsze szczyty Azerbejdżanu. Teren w środku wyspy, między wieżowcami, miałby charakter równinny. Wysokie budynki stylizowane na górski łańcuch zapewniałyby tejże „równinie” ochronę przed porywistym wiatrem, pozwalałyby regulować jego kierunek i siłę. W założeniu dzięki temu niżej zlokalizowana przestrzeń miejska traciłaby mniej ciepła. Wokół wybrzeża miałoby powstać około 300 prywatnych willi. Mimo wielkiego rozgłosu inwestycji nigdy nie rozpoczęto.

</doc>
<doc id="1996740" url="https://pl.wikipedia.org/wiki?curid=1996740" title="Zarządca infrastruktury kolejowej">
Zarządca infrastruktury kolejowej

Zarządca infrastruktury kolejowej – podmiot odpowiedzialny za zarządzanie infrastrukturą kolejową, jej eksploatację, utrzymanie, odnowienie lub udział w rozwoju tej infrastruktury, a w przypadku budowy nowej infrastruktury, podmiot, który przystąpił do jej budowy w charakterze inwestora.
Zarządcą infrastruktury może być zarówno właściciel, dzierżawca bądź najemca elementów infrastruktury kolejowej.
Zadania zarządcy infrastruktury.
Zarządzanie infrastrukturą kolejową polega na:
Forma prawna.
Zarządca może być agencją rządową (która została w Polsce zastąpiona instytucją agencji wykonawczej) utworzoną na podstawie odrębnej ustawy lub rozporządzenia, kontrolowaną przez właściwe ministerstwo, lecz najczęściej odrębnej organizacyjnie. W takim modelu budżet agencji jest skorelowany z budżetem państwa w ten sposób, że nadwyżka z działalności musi być przekazywana do budżetu (tzw. budżetowanie netto).
Z drugiej strony zarządzanie można zorganizować w formie spółki, która charakteryzuje się większą autonomią zarządzania, lecz w tym przypadku wiele decyzji także wymaga zatwierdzenia przez właściwego ministra. W tym wypadku rząd decyduje o strategii spółki oraz o poziomie inwestycji, jednocześnie gwarantując wymaganymi dotacjami dostarczanie nieekonomicznych społecznych usług. Istnieją też sytuacje pośrednie, w których występują mieszane formy współpracy publiczno-publicznej, a także publiczno-prywatnej. Przykładowo usługi kolejowe mogą być zapewnione poprzez umowę z prywatnym przedsiębiorstwem, gdzie, zachowując pełną własność, rząd zleca zadania, np. utrzymanie infrastruktury, podmiotowi prywatnemu. Przykładem takiej umowy jest umowa o zarządzanie czy też koncesja na usługi lub dzierżawa. Wreszcie, można także spotkać partycypację w formie wspólnego przedsięwzięcia będącego w większym stopniu ingerencją prywatną w zarządzanie publicznym mieniem. Rozwiązaniem ostatecznym jest prywatyzacja zarządzania infrastrukturą.
W pozostałym zakresie spotykane są różne formy prawne. Szwajcarski zarządca/przewoźnik CFF/SBB jest spółką akcyjną, podobnie DB Netz AG, ÖBB-Infrastruktur oraz węgierski MAV. RFF ma status tzw. EPIC ("Établissement public à caractère industriel et commercial"), czyli jest instytucją "sui genesis" (de facto agencją rządową), której działalność ograniczona jest tylko do wyznaczonych prawem działań, ma autonomiczny budżet wydzielony z budżetu centralnego, a jej działania kontrolowane są przez komisarzy rządowych oraz "Cour des comptes" (Trybunał Obrachunkowy). Model skandynawski, holenderski i czeski jest podobny do francuskiego – szwedzki Trafikverket jest agencją rządową, podobnie jak holenderski Prorail, czeski SZDC oraz fińska agencja transportowa (FTA). W Szwecji postawiono na wspólne zarządzanie różnymi modelami transportu przez jedną agencję. Brytyjski Network Rail jest specyficzną spółką z o.o. ograniczoną przez gwaranta (państwo) o charakterze „not for dividend” (forma charakterystyczna dla organizacji non-profit wg Companies Act 2006).

</doc>
<doc id="1996741" url="https://pl.wikipedia.org/wiki?curid=1996741" title="Staraja Kupawna">
Staraja Kupawna

Staraja Kupawna () – miasto w Rosji, w obwodzie moskiewskim, 23 km na wschód od Moskwy. W 2020 liczyło 24 200 mieszkańców.

</doc>
<doc id="1996745" url="https://pl.wikipedia.org/wiki?curid=1996745" title="Tałdom">
Tałdom

Tałdom () – miasto w Rosji, w obwodzie moskiewskim, 110 km na północ od Moskwy. Prawa miejskie od 1918 r., w latach 1918–1929 nosiło nazwę Leninsk.
W 2020 liczyło 12 596 mieszkańców.

</doc>
<doc id="1996748" url="https://pl.wikipedia.org/wiki?curid=1996748" title="Tomilino">
Tomilino

Tomilino () – osiedle typu miejskiego w Rosji, w obwodzie moskiewskim, 25 km na południowy wschód od Moskwy. W 2020 liczyło 29 839 mieszkańców.

</doc>
<doc id="1996749" url="https://pl.wikipedia.org/wiki?curid=1996749" title="Renny Vega">
Renny Vega

Renny Vega, właśc. Renny Vicente Vega Hernández (ur. 4 lipca 1979 w Maracay) – wenezuelski piłkarz występujący na pozycji bramkarza.
Kariera klubowa.
Vega rozpoczynał karierę w Nacionalu Táchira. W 2000 roku został wypatrzony przez skautów włoskiego Udinese Calcio i sprowadzony do klubu. Po jednym, nieudanym zresztą sezonie wrócił do Wenezueli, gdzie występował w klubach takich jak: Italia, Deportivo Táchira, Caracas FC, Aragua i Carabobo. W 2007 roku zasilił turecki Bursaspor, a po roku odszedł za darmo do Denizlisporu. W 2009 roku ponownie podpisał kontrakt z Caracas FC. W 2012 roku był wypożyczony do chilijskiego Colo Colo, grającego w Primera División de Chile. Następnie grał w Deportivo La Guaira, União Madeira, Deportivo Anzoátegui oraz Zulii. W 2017 roku zakończył karierę.
Kariera reprezentacyjna.
Debiut Vegi w kadrze narodowej Wenezueli miał miejsce w 1999 roku. Piłkarz brał udział w Copa América 1999, Copa América 2004, Copa América 2007 i Copa América 2011.

</doc>
<doc id="1996750" url="https://pl.wikipedia.org/wiki?curid=1996750" title="Kościół Najświętszej Maryi Panny w Kamieniu Pomorskim">
Kościół Najświętszej Maryi Panny w Kamieniu Pomorskim



</doc>
<doc id="1996752" url="https://pl.wikipedia.org/wiki?curid=1996752" title="RBN">
RBN



</doc>
<doc id="1996753" url="https://pl.wikipedia.org/wiki?curid=1996753" title="Monster">
Monster



</doc>
<doc id="1996758" url="https://pl.wikipedia.org/wiki?curid=1996758" title="Chlorprothixenum">
Chlorprothixenum



</doc>
<doc id="1996759" url="https://pl.wikipedia.org/wiki?curid=1996759" title="Halle (powiat Holzminden)">
Halle (powiat Holzminden)

Halle – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996760" url="https://pl.wikipedia.org/wiki?curid=1996760" title="Czernogołowka">
Czernogołowka

Czernogołowka () − miasto w Rosji, w obwodzie moskiewskim, 43 km na północny wschód od Moskwy. W 2020 liczyło 21 288 mieszkańców.
Instytucje Rosyjskiej Akademii Nauk tworzące Centrum naukowe Rosyjskiej Akademii Nauk w Czernogołowce:
W Centrum naukowym Rosyjskiej Akademii Nauk w Czernogołowce pracuje 33 członków Rosyjskiej Akademii Nauk.

</doc>
<doc id="1996762" url="https://pl.wikipedia.org/wiki?curid=1996762" title="Tuczkowo">
Tuczkowo

Tuczkowo () – osiedle typu miejskiego w Rosji, w obwodzie moskiewskim, 80 km na zachód od Moskwy. W 2020 liczyło 18 320 mieszkańców.

</doc>
<doc id="1996767" url="https://pl.wikipedia.org/wiki?curid=1996767" title="Kalona (Iowa)">
Kalona (Iowa)

Kalona – miasto w Stanach Zjednoczonych, w stanie Iowa, w hrabstwie Washington. Zgodnie ze spisem statystycznym z 2000, miasto liczyło 2293 mieszkańców.

</doc>
<doc id="1996768" url="https://pl.wikipedia.org/wiki?curid=1996768" title="Kanawha (Iowa)">
Kanawha (Iowa)

Kanawha – miasto w Stanach Zjednoczonych, w stanie Iowa, w hrabstwie Hancock. Zgodnie ze spisem statystycznym z 2000 roku, miasto liczyło 739 mieszkańców.

</doc>
<doc id="1996770" url="https://pl.wikipedia.org/wiki?curid=1996770" title="Alpine Electronics">
Alpine Electronics

Alpine Electronics, Inc. (アルパイン株式会社, Arupain Kabushiki-gaisha) – japoński producent samochodowego sprzętu car audio i wideo.

</doc>
<doc id="1996771" url="https://pl.wikipedia.org/wiki?curid=1996771" title="Hehlen (Dolna Saksonia)">
Hehlen (Dolna Saksonia)

Hehlen – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996772" url="https://pl.wikipedia.org/wiki?curid=1996772" title="Hehlen">
Hehlen

Niemcy:
Zobacz też:

</doc>
<doc id="1996773" url="https://pl.wikipedia.org/wiki?curid=1996773" title="Kellerton (Iowa)">
Kellerton (Iowa)

Kellerton – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 roku, miasto liczyło 372 mieszkańców.

</doc>
<doc id="1996774" url="https://pl.wikipedia.org/wiki?curid=1996774" title="Pierwszy gabinet Davida Camerona">
Pierwszy gabinet Davida Camerona

Pierwszy gabinet Davida Camerona – gabinet Wielkiej Brytanii urzędujący od 11 maja 2010 do 8 maja 2015. Był pierwszym od zakończenia II wojny światowej gabinetem koalicyjnym. Tworzyły go Partia Konserwatywna oraz, jako mniejszy partner, Liberalni Demokraci. Sytuacja taka wynikała z faktu, iż żadna partia nie była w stanie samodzielnie stworzyć rządu większościowego, gdyż żadna nie uzyskała w wyborach bezwzględnej większości w Izbie Gmin.
Okoliczności powstania i dymisji.
Gabinet urzędował przez pełną kadencję parlamentu. Powstał po wyborach przeprowadzonych 6 maja 2010 roku. David Cameron odebrał nominację na premiera z rąk królowej Elżbiety II w dniu 11 maja. Nominacje członków gabinetu nastąpiły 12 maja, zaś 13 maja gabinet spotkał się na inauguracyjnym posiedzeniu.
8 maja 2015 odbyły się kolejne wybory, co automatycznie oznaczało zakończenie urzędowania dotychczasowego gabinetu. Partia Konserwatywna zdobyła w nich samodzielną większość w Izbie Gmin, w związku z czym mogła utworzyć jednopartyjny drugi gabinet Davida Camerona.
Skład.
"legenda skrótów partii: C - Partia Konserwatywna, LD - Liberalni Demokraci"

</doc>
<doc id="1996776" url="https://pl.wikipedia.org/wiki?curid=1996776" title="Heyen (gmina)">
Heyen (gmina)

Heyen – miejscowość i gmina w Niemczech, w kraju związkowym Dolna Saksonia, w powiecie Holzminden, należy do gminy zbiorowej Bodenwerder-Polle.

</doc>
<doc id="1996777" url="https://pl.wikipedia.org/wiki?curid=1996777" title="Kelley (Iowa)">
Kelley (Iowa)

Kelley – miasto w Stanach Zjednoczonych, w stanie Iowa, w hrabstwie Story. Zgodnie ze spisem statystycznym z 2000 roku, miasto liczyło 300 mieszkańców.

</doc>
<doc id="1996778" url="https://pl.wikipedia.org/wiki?curid=1996778" title="Heyen">
Heyen

Niemcy:
Osoby:

</doc>
<doc id="1996779" url="https://pl.wikipedia.org/wiki?curid=1996779" title="Kellogg (Iowa)">
Kellogg (Iowa)

Kellogg – miasto w Stanach Zjednoczonych, w stanie Iowa, w hrabstwie Jasper. Zgodnie ze spisem statystycznym z 2000 roku, miasto liczyło 606 mieszkańców.

</doc>
<doc id="1996781" url="https://pl.wikipedia.org/wiki?curid=1996781" title="Kensett (Iowa)">
Kensett (Iowa)

Kensett – miasto w Stanach Zjednoczonych, w stanie Iowa, w hrabstwie Worth. Zgodnie ze spisem statystycznym z 2000 roku, miasto liczyło 280 mieszkańców.

</doc>
<doc id="1996782" url="https://pl.wikipedia.org/wiki?curid=1996782" title="Sean O’Pry">
Sean O’Pry

Sean Richard O’Pry (ur. 5 lipca 1989 w Kennesaw) − amerykański model pochodzenia irlandzkiego i rdzennych Amerykanów.
Życiorys.
Wczesne lata.
Urodził się w Kennesaw w stanie Georgia jako syn Caran A. (z domu Padgett) i Johna A. O’Prya. Wychowywał się ze starszym bratem i młodszą siostrą. Uczęszczał do North Cobb High School, gdzie zajmuje się lekkoatletyką i grał w koszykówkę, baseball i piłkę nożną.
Kariera.
W 2006 roku jako 17-latek dzięki zdjęciom opublikowanym na Myspace został dostrzeżony przez Nolé Marina, dyrektora nowojorskiej agencji AIM Model Management. Związał się z VNY Model Management. Od tamtej pory brał udział w licznych kampaniach reklamowych i redakcyjnych dla Calvina Kleina, Giorgio Armaniego, D2, Versace, Dolce &amp; Gabbana, Belstaff, Ralpha Laurena, Gianfranco Ferré, Hugo Boss AG, H&amp;M, Massimo Duttiego, Diesel, Zara, DKNY, Armani Jeans, Bloomingdale's, Marca Jacobsa, Bottega Veneta, Uniqlo, Emporio Armani, American Eagle Outfitters, Fendi, "V", Lacoste, DSquared², Dazed, Gap Inc., JOOP!, Barneys New York, "Details", "Arena" i "Numéro".
 
Przez kilka sezonów był 'twarzą' domów mody takich jak Versace, Yves Saint Laurent, Givenchy i Salvatore Ferragamo, Moschino, Trussardi, Zegna i zarówno Balmain. Inni projektanci, z którymi współpracował, to Roberto Cavalli, Louis Vuitton, Chanel, Michael Kors i Hermès. Był na okładkach „L’Officiel Hommes”, „Vogue Hommes”, „Numéro Homme”, „Elle Extra”, „V”, „Esquire”, „Xoxo”, „Da Man”, „Harper’s Bazaar”, „Apollo”, „Details”, „Playing Fashion”, „Prestige”.
Pod koniec 2007 roku magazyn „GQ” przyznał mu prestiżowy tytuł „Człowiek sezonu”. W 2008 przypisano mu miejsce #2 „pięćdziesięciu najlepszych męskich modeli świata” portalu internetowego Models.com, tuż za Mathiasem Lauridsenem, a w maju 2009 w zestawieniu figurował na pozycji drugiej, ustępując szczytu jedynie Baptiste’owi Giabiconi. W czerwcu 2009 „Forbes” przyznał mu pierwsze miejsce w zestawieniu 'The Most Successful Male Models'. W listopadzie 2011 został wybrany jako gwiazdor kampanii zapachu Spicebomb - Viktor &amp; Rolf.
Wystąpił w teledysku „Girl Gone Wild” (2012) do przeboju Madonny oraz wideoklipie „Blank Space” (2014) w wykonaniu Taylor Swift.
W 2015 znalazł się na listach portalu Models.com - 'Supers Men', 'Sexiest Men' i 'Money Guys'. W tym samym roku, w magazynie „Vogue” zajął piąte miejsce na „Top 10 modeli wszech czasów” za Tysonem Beckfordem, Davidem Gandy, Bradem Kroenigiem i Jonem Kortajareną. Dopełnieniem listy zostali Marcus Schenkenberg, Mathias Lauridsen, Mark Vanderloo, Noah Mills i Evandro Soldati.
W latach 2010–2012 związany był z modelką Dianą Moldovan.

</doc>
<doc id="1996783" url="https://pl.wikipedia.org/wiki?curid=1996783" title="Port lotniczy Carillo">
Port lotniczy Carillo

Port lotniczy Carilllo (ang. Carillo Airport) (IATA: RIK, ICAO: MRCR) – port lotniczy zlokalizowany w kostarykańskim mieście Playa Samara.

</doc>
<doc id="1996784" url="https://pl.wikipedia.org/wiki?curid=1996784" title="Henrik L’Abée-Lund">
Henrik L’Abée-Lund

Henrik L'Abée-Lund (ur. 23 marca 1986 w Trondheim) – norweski biathlonista, mistrz świata i Europy.
Kariera.
Po raz pierwszy na arenie międzynarodowej pojawił się 23 listopada 2004 roku, kiedy w zawodach Pucharu IBU zajął 9. miejsce w biegu indywidualnym. W 2006 roku wystąpił na mistrzostwach świata juniorów w Presque Isle, gdzie w tej samej konkurencji był szósty, a w sztafecie zajął czwarte miejsce. Na rozgrywanych rok później mistrzostwach świata juniorów w Martello zdobył srebrny medal w sztafecie i brązowy w sprincie.
W Pucharze Świata zadebiutował 4 lutego 2011 roku w Presque Isle, zajmując 17. miejsce w sprincie. Tym samym już w swoim debiucie zdobył pierwsze pucharowe punkty. Na podium zawodów tego cyklu po raz pierwszy stanął już 9 marca 2013 roku w Soczi, kończąc rywalizację w sprincie na trzeciej pozycji. Wyprzedzili go jedynie Francuz Martin Fourcade i Rosjanin Jewgienij Ustiugow.
W 2010 na Zimowych igrzysk wojskowych w Dolinie Aosty zdobył srebrny medal w biatlonie - sprint drużynowo (10 km).
Największy sukces osiągnął w 2013 roku, kiedy wspólnie z Ole Einarem Bjørndalenem, Tarjei Bø i Emilem Hegle Svendsenem zdobył złoty medal w sztafecie podczas mistrzostw świata w Novym Měscie. Na tej samej imprezie był też między innymi dziewiąty w biegu indywidualnym. Kilkukrotnie zdobywał medale mistrzostw Europy, w tym złoty w sztafecie na mistrzostwach Europy w Ufie w 2009 roku. Uczestnik zawodów World Team Challenge 2009.

</doc>
<doc id="1996786" url="https://pl.wikipedia.org/wiki?curid=1996786" title="Stannin">
Stannin

Stannin – minerał z gromady siarczków. Nazwa pochodzi od składu chemicznego: "łac." "stannum" – cyna. Kryształy mają pokrój czworościanów oraz zbliżonych do sześcianów postaci. Najczęściej jednak występuje w zbitych i drobnokrystalicznych agregatach. Struktura stanninu podobna jest do struktury chalkopirytu, gdzie pozycje Fe i Cu obsadzają miedź, żelazo i cyna Sn. Rozpoznać go można łatwo w polerowanych zgładach gdzie bardzo często wykrusza się pozostawiając trójkątne wykruszenia. Trawiony kwasem azotowym wydziela SnO2 (kasyteryt w postaci osadu) oraz siarkę jako niebieskawy roztwór.
Skład chemiczny.
Teoretycznie zawiera 29,58% Cu, 27,61% Sn i 12,91% Fe. Ponadto często zawiera domieszki Zn, Sb oraz Ag.
Geneza.
Minerał ten powstaje w wyniku procesów hydrotermalnych. Bardzo częsty składnik żył kruszconośnych wysokich i średnich temperatur. Zdarza się także w pegmatytach.
Minerały współwystępujące.
Chalkopiryt, sfaleryt, kasyteryt, tetraedryt, piryt, pirotyn, wolframit, arsenopiryt.

</doc>
<doc id="1996787" url="https://pl.wikipedia.org/wiki?curid=1996787" title="Linia 3 metra w Barcelonie">
Linia 3 metra w Barcelonie

Linia 3 – linia metra w Barcelonie, o długości 18,4 km i 26 stacjach.

</doc>
<doc id="1996789" url="https://pl.wikipedia.org/wiki?curid=1996789" title="Boffzen (gmina)">
Boffzen (gmina)

Boffzen – miejscowość i gmina w Niemczech, w kraju związkowym Dolna Saksonia, w powiecie Holzminden, siedziba gminy zbiorowej Boffzen.

</doc>
<doc id="1996790" url="https://pl.wikipedia.org/wiki?curid=1996790" title="Adam Szmidt">
Adam Szmidt

Adam Adolf Szmidt (ur. 16 lutego 1943 w Skórczu, zm. 8 lutego 2021) – polski samorządowiec, polityk, nauczyciel, ostatni naczelnik miasta i gminy Lądek-Zdrój w latach 1984–1990 i burmistrz w latach 1994–1998, 2002–2010.
Życiorys.
Urodził się w 1943 r. w Skórczu. Po ukończeniu szkoły średniej rozpoczął studia na Akademii Rolniczej w Poznaniu, które ukończył w 1968 r., uzyskaniem tytułów: magistra i inżyniera. Pracował następnie jako nauczyciel przedmiotów zawodowych w szkołach rolniczych. Wstąpił do Zjednoczonego Stronnictwa Ludowego. W latach 1984–1990 pełnił funkcję naczelnika miasta i gminy Lądek-Zdrój, ustąpił z urzędu w czerwcu 1990 r., po pierwszych wolnych i demokratycznych wyborach samorządowych, wracając do pracy zawodowej. W latach 1990–1994 był dyrektorem Szkoły Podstawowej nr 2 w Lądku-Zdroju. W 1994 r. rada miasta i gminy II kadencji powołała go na stanowisko burmistrza, które sprawował do 1998 r. W czasie jego rządów zakończył się w 1997 roku kompleksowy remont zakładu leczniczego "Wojciech", a przy basenie urządzono pijalnię wód leczniczych. W tym samym roku władze miasta przyjęły tak zwane "lądeckie prawo śmieciowe", określające zasady usuwania, gromadzenia i wykorzystania odpadów, wprowadzając obowiązek ich segregacji na terenie gminy. Wszystkie te działania doprowadziły do tego, że w czerwcu 1997 roku gmina została oznaczona Dolnośląskim Kluczem Sukcesu za 1996 roku w kategorii dla najbardziej gospodarnej gminy wiejsko-miejskiej. Mająca miesiąc później miejsce "powódź tysiąclecia" pomyślnie zweryfikowała tę nagrodę.
Następnie został zatrudniony w Banku Gospodarki Żywnościowej. W 2002 r. startował w pierwszych bezpośrednich wyborach na burmistrza miasta i gminy, pokonując w II turze Andrzeja Dylewskiego stosunkiem głosów 62-38%. Jednocześnie działał w strukturach Polskiego Stronnictwa Ludowego, będąc prezesem Zarządu Miejsko-Gminnego w Lądku-Zdroju oraz członkiem Zarządu Powiatowego PSL w Kłodzku. 26 listopada 2006 r. został ponownie wybrany przez mieszkańców gminy burmistrzem, wygrywając ponownie w II turze ze swoim sąsiadem z Radochowa – Andrzejem Dylewskim, tym razem stosunkiem głosów: 52-48%.
W lipcu 2007 r. podczas zdejmowania gniazda pszczół z wysokiego drzewa, spadł z drabiny, w wyniku czego doznał poważnego urazu głowy i zapadł w śpiączkę, budząc się po kilku miesiącach, co spowodowało trwały uszczerbek na zdrowiu. Adam Szmidt nie wrócił już do pracy, a jego obowiązki przejęła Joanna Walaszczyk, pełnomocnik wyznaczony przez premiera Jarosława Kaczyńskiego.

</doc>
<doc id="1996792" url="https://pl.wikipedia.org/wiki?curid=1996792" title="Keomah Village (Iowa)">
Keomah Village (Iowa)

Keomah Village – miasto w Stanach Zjednoczonych, w stanie Iowa, w hrabstwie Mahaska. Zgodnie ze spisem statystycznym z 2000 roku, miasto liczyło 97 mieszkańców.

</doc>
<doc id="1996793" url="https://pl.wikipedia.org/wiki?curid=1996793" title="Port lotniczy Nueva Guinea">
Port lotniczy Nueva Guinea

Port lotniczy Nueva Guinea (ang. Nueva Guinea Airport, IATA: NVG, ICAO: MNNG) – port lotniczy zlokalizowany w Nueva Guinea, w Nikaragui.

</doc>
<doc id="1996795" url="https://pl.wikipedia.org/wiki?curid=1996795" title="Keota (Iowa)">
Keota (Iowa)

Keota – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 1.025 mieszkańców.

</doc>
<doc id="1996798" url="https://pl.wikipedia.org/wiki?curid=1996798" title="Keswick (Iowa)">
Keswick (Iowa)

Keswick – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku, miasto liczyło 295 mieszkańców.

</doc>
<doc id="1996802" url="https://pl.wikipedia.org/wiki?curid=1996802" title="Kinross (Iowa)">
Kinross (Iowa)

Kinross – miasto w Stanach Zjednoczonych, w stanie Iowa, w hrabstwie Keokuk. Zgodnie ze spisem statystycznym z 2000 roku miasto liczyło 80 mieszkańców.

</doc>
<doc id="1996804" url="https://pl.wikipedia.org/wiki?curid=1996804" title="Mercedes-Benz W196">
Mercedes-Benz W196

Mercedes-Benz W196 – samochód Formuły 1, zaprojektowany przez Hansa Scherrenberga, Ludwiga Krause i Hansa Gassmanna. Brał udział w zawodach Formuły 1 w latach 1954–1955, i wygrał 9 z 12 wyścigów, w których wystartował.
Posiadał rozrząd desmodromiczny oraz wtrysk paliwa i był rozwijany przez inżynierów Mercedesa, którzy czerpali z doświadczeń związanych z pracami nad silnikiem Messerschmitta Bf 109.
Na modelu W196 został oparty Mercedes-Benz 300 SLR.
Słynną wersją modelu był "Typ Monza" ("streamliner") o bardzo opływowym kształcie nadwozia.
Typ Monza.
Model W196 zadebiutował w Grand Prix Francji 1954, mając bardzo aerodynamiczne nadwozie, wykonane z aluminium. Fangio i Kling ukończyli wyścig na dwóch pierwszych miejscach, a Herrmann ustanowił najszybsze okrążenie. Tego samego samochodu użyto podczas wyścigu o Grand Prix Włoch na Monzy, stąd też nazwano go "Typ Monza". Używano również angielskiego określenia "streamliner" (ang. streamline – opływowy).
Typ R.
"Typ R" była to wersja o odkrytych kołach. Stosowano ją na krętych torach, do których nie nadawała się wersja "streamliner", o czym Mercedes przekonał się podczas Grand Prix Wielkiej Brytanii. Typ R zadebiutował podczas Grand Prix Niemiec. Za jego pomocą Fangio wygrał trzy wyścigi, co dało mu drugi tytuł mistrza świata.
W sezonie 1955 Mercedes wygrał wszystkie wyścigi poza Grand Prix Monako, kiedy to odpadli wszyscy kierowcy Mercedesa.
Mimo bardzo dobrych wyników kierowcy określali model W196 jako "trochę trudny w prowadzeniu, z tendencją do nadsterowności".
Na skutek tragedii w Le Mans Mercedes wycofał się ze sportów motorowych po roku 1955.
Silnik.
Przepisy na sezon 1954 dopuszczały dwa rodzaje silników: wolnossący o pojemności 2,5 litra bądź doładowany o pojemność 0,75 litra. Oczekiwano, że moc silników będzie wahać się między 250 a 300 KM.
Silnik Mercedesa V8 z 1939 roku z dwustopniowym doładowaniem o pojemności 1,5 l produkował 278 KM przy 8250 obr./min. Zmniejszenie o połowę dałoby moc zaledwie 139 KM.
Badania prowadzone przez Mercedesa wykazały, że silnik doładowany może osiągnąć 290 KM przy 10000 obr./min, ale by działała sprężarka, wymagane jest 100 KM. Ponadto silnik taki zużywałby ponad 2 razy więcej paliwa niż silniki wolnossące o tej samej mocy. Zdecydowano, że właściwym wyborem będzie silnik o pojemności 2,5 litra. Była to znacząca zmiana filozofii Mercedesa, ponieważ wszystkie silniki wyścigowe tej firmy od lat 20. były doładowane.
Silnik R8 o pojemności 2496,87 cm³ produkował podczas pierwszego wyścigu 257 KM. Jego moc była jednak zwiększana i w 1955 roku osiągał już 290 KM przy 8500 obr./min.
Wyniki.
† – samochód współdzielony.

</doc>
<doc id="1996805" url="https://pl.wikipedia.org/wiki?curid=1996805" title="Mercedes W196">
Mercedes W196



</doc>
<doc id="1996806" url="https://pl.wikipedia.org/wiki?curid=1996806" title="Kingsley (Iowa)">
Kingsley (Iowa)

Kingsley – miasto w Stanach Zjednoczonych, w stanie Iowa, w hrabstwie Plymouth. Zgodnie ze spisem statystycznym z 2000 roku, miasto liczyło 1.245 mieszkańców.

</doc>
<doc id="1996808" url="https://pl.wikipedia.org/wiki?curid=1996808" title="Kirkman (Iowa)">
Kirkman (Iowa)

Kirkman – miasto w Stanach Zjednoczonych, w stanie Iowa, w hrabstwie Shelby. Zgodnie ze spisem statystycznym z 2000 roku, miasto liczyło 76 mieszkańców.

</doc>
<doc id="1996811" url="https://pl.wikipedia.org/wiki?curid=1996811" title="Edukacja we Wrześni">
Edukacja we Wrześni

Oświata we Wrześni – początki szkolnictwa we Wrześni sięgają XIV wieku. Najstarsza pisemna wzmianka o szkole w mieście pochodzi z "Liber beneficiorum" Jana Łaskiego z 1521. Ważnym wydarzeniem związanym z oświatą we Wrześni był strajk dzieci wrzesińskich w latach 1901–1902, skierowany przeciw germanizacji szkół, głównie przeciw modlitwie i nauce religii w języku niemieckim. Współcześnie w mieście funkcjonuje pięć szkół podstawowych, cztery gimnazja oraz dziesięć szkół ponadgimnazjalnych, z których wszystkie (prócz liceum przy ul. Witkowskiej) skupione są w czterech zespołach szkół.
W okresie staropolskim.
Najstarszą szkołą we Wrześni była katolicka szkoła parafialna, która powstała najpóźniej w XIV wieku. Celem tej szkoły było umożliwienie szerokim kręgom społecznym dostępu do kapłaństwa, przygotowanie chłopców do uświetniania obrzędów oraz wychowanie religijno-moralne. Najstarsza pisemna informacja o szkole pochodzi z "Liber beneficiorum" z 1521. Na jej utrzymanie przeznaczone były dochody ze wsi Zawodzie. Niektórzy uczniowie z Wrześni kształcili się dalej w Akademii Krakowskiej. Adam z Wrześni został dziekanem jednego z wydziałów akademii, natomiast Bartłomiej z Wrześni zdobył w 1597 tytuł bakałarza sztuk wyzwolonych i prowadził wykłady na uniwersytecie. Po wojnach szwedzkich szkoła podupadła. Jej odrodzenie nastąpiło w połowie XVIII wieku. W okresie działania Komisji Edukacji Narodowej nadzór nad szkołą sprawował prefekt gimnazjum w Trzemesznie. W latach 1790–1792 w szkole było 18 uczniów, najwięcej spośród wszystkich szkół dekanatu Świętej Trójcy. Jej kierownikiem był Franciszek Strzegocki, którego utrzymywało już miasto, a nie parafia. W 1779 powstała szkoła ewangelicka, której nauczyciel był jednocześnie kantorem zboru.
Pod zaborem pruskim.
W trakcie zaboru pruskiego szkolnictwo nadal było oparte na zasadach wyznaniowych. Istniała szkoła katolicka, ewangelicka oraz w latach 1832–1915 szkoła żydowska.
Do 1903 w budynku przy ul. Kościelnej (obecnie ul. Dzieci Wrzesińskich) funkcjonowała Katolicka Szkoła Ludowa, która w latach 1901–1902 była miejscem strajku dzieci wrzesińskich – strajku uczniów skierowanego przeciw germanizacji, głównie przeciw modlitwie i nauce religii w języku niemieckim. Obejmował również protest rodziców przeciw biciu dzieci przez pruskie władze szkolne.
Po 1989.
Samorządowa Szkoła Podstawowa nr 1 im. 68 Wrzesińskiego Pułku Piechoty.
Szkoła znajduje się przy ul. Szkolnej 1. Organem prowadzącym placówkę jest gmina Września.
Dwupiętrowy budynek od którego wzięła się nazwa ulicy jest umieszczony przy cmentarzu farnym. Został wybudowany 14 października 1903 roku. Ze starego budynku szkolnego przy ulicy Dzieci Wrzesińskich (wtedy Kościelnej), przeniesiona została Katolicka Szkoła Ludowa we Wrześni ("Katholische Volksschule in Wreschen"), wcześniej umiejscowiona przy ulicy Dzieci Wrzesińskich (wtedy Kościelnej), w której ledwie dwa lata wcześniej rozpoczął się strajk dzieci wrzesińskich. Polonizacja szkoły rozpoczęła się po zwycięstwie powstania wielkopolskiego w 1919 roku. Pierwszy sztandar, który niestety nie przetrwał został poświęcony 28 czerwca 1921 r. W roku 1932 dokonano podziału koedukacyjnej dotychczas szkoły powszechnej na 7-klasową Publiczną Szkołę Powszechną Męską we Wrześni (nazwaną z czasem szkołą nr l) i takąż samą szkołę żeńską (nr 2). Szkoła męska pozostała w swoim budynku przy ulicy Szkolnej, a żeńska w budynku dzisiejszego Gimnazjum nr 1. Wojska niemieckie pojawiły się we Wrześni w sobotę 9 września 1939 r., naukę przerwano, a budynek został zajęty (Wehrmacht zajął budynek i umieścił tam polskich jeńców). W 1940 roku w budynku przy ulicy Szkolnej urządzili normalną szkołę dla dzieci niemieckich, a w budynkach przy wrzesińskiej farze Szkołę dla Dzieci Polskich. Polska szkoła we Wrześni po okresie okupacji hitlerowskiej uruchomiona została 7 lutego 1945 roku. Początkowo była koedukacyjna, ale od 19 marca rozdzielono ją na męską i żeńską, a od l września całkowicie zerwano z dotychczasową tradycją, tworząc trzy szkoły z własnymi rejonami, w tym Publiczną Powszechną Szkołę nr l we Wrześni, a dopiero 25 lutego 1946 roku szkoła mogła objąć swój budynek przy ulicy Szkolnej, który zresztą przez następne ćwierć wieku musiała dzielić ze szkołą nr 3. 16 października 1969 roku SP 1 objęła cały budynek przy ul. Szkolnej, a SP 3 przeniosło się do nowego gmachu. Szkoła 27 września 1988 roku otrzymała patrona i odtąd nosiła nazwę Szkoły Podstawowej nr l im. 68. Wrzesińskiego Pułku Piechoty we Wrześni. Równocześnie otrzymała (drugi w swej historii) sztandar szkolny. W następnych latach zaszło wiele zmian, m.in. zniknęły istniejące od 1903 roku kaflowe piece, utworzono izbę patrona, dołączono pawilon. Od l stycznia 1996 roku organem prowadzącym szkołę stała się Gmina Września. Przez rok szkolny 1997/98 odbył się kapitalny remont budynku. Z powodu reformy szkolnej wprowadzającej gimnazja, z końcem roku szkolnego 1998/99 SSP nr l opuściły dwa roczniki absolwentów – po klasie VIII i po klasie VI, szkoła stała się więc równocześnie szkołą podstawową 8-klasową (starego typu) i 6-klasową (nowego typu). Tak było jeszcze w dwu następnych latach. W związku z likwidacją SSP nr 3 i stopniowym przejmowaniem jej rejonu przez SSP nr l gwałtownie wzrosła liczba uczniów.
Samorządowa Szkoła Podstawowa nr 2 im. Dzieci Wrzesińskich.
Szkoła znajduje się przy ul. Kościuszki 24. Organem prowadzącym placówkę jest gmina Września.
Samorządowa Szkoła Podstawowa nr 6 im. Jana Pawła II.
Szkoła znajduje się przy ul. Batorego 8. Organem prowadzącym placówkę jest gmina Września.
Samorządowa Szkoła Podstawowa nr 3 im. Mikołaja Kopernika.
Szkoła znajduje się przy ul. Kosynierów 32. Organem prowadzącym placówkę jest gmina Września.
Gimnazjum nr 2 im. Andrzeja Prądzyńskiego.
Gimnazjum znajduje się przy ul. Słowackiego 41. Powstało w wyniku reformy systemu oświaty z 1999 w budynku dotychczasowej Samorządowej Szkoły Podstawowej nr 5. Organem prowadzącym placówkę jest gmina Września.
Liceum Ogólnokształcące im. Henryka Sienkiewicza.
Liceum znajduje się przy ul. Witkowskiej 1. Organem prowadzącym placówkę jest powiat wrzesiński.
Absolwentem liceum jest m.in. Bartosz Józwiak – polski polityk, archeolog i nauczyciel akademicki, doktor nauk humanistycznych, prezes Unii Polityki Realnej, poseł na Sejm VIII kadencji.
Zespół Szkół Politechnicznych im. Bohaterów Monte Cassino.
Zespół znajduje się przy ul. Wojska Polskiego 1 i jest zespołem szkół ponadgimnazjalnych. Jest najstarszą placówką kształcenia zawodowego we Wrześni. Organem prowadzącym placówkę jest powiat wrzesiński. W skład zespołu wchodzi Technikum nr 1, Zasadnicza Szkoła Zawodowa nr 1 i Szkoła Policealna nr 1 dla Dorosłych.
Szkoła kształci w następujących zawodach: technik informatyk, technik elektronik, technik budownictwa, technik mechanik, technik ekonomista, technik architektury krajobrazu, technik urządzeń i systemów energetyki odnawialnej, elektromechanik, operator obrabiarek skrawających, monter mechatronik i – od roku szkolnego 2016/2017 – mechanik precyzyjny.
Osoby związane ze szkołą:
Zespół Szkół Technicznych i Ogólnokształcących im. gen. dr. Romana Abrahama.
Zespół znajduje się przy ul. Kaliskiej 2a i jest zespołem szkół ponadgimnazjalnych. Organem prowadzącym placówkę jest powiat wrzesiński. W skład zespołu wchodzi II Liceum Ogólnokształcące i Technikum nr 2.
Zespół Szkół Zawodowych nr 2 im. Powstańców Wielkopolskich.
Zespół znajduje się przy ul. Koszarowej i jest zespołem szkół ponadgimnazjalnych. Organem prowadzącym placówkę jest powiat wrzesiński. W skład zespołu wchodzi Gimnazjum dla Dorosłych, Zasadnicza Szkoła Zawodowa Rzemieślnicza nr 2, Zasadnicza Szkoła Zawodowa dla Dorosłych, Technikum nr 3, Uzupełniające Liceum Ogólnokształcące dla Dorosłych i Szkoła Policealna nr 3 dla Dorosłych.
Zespół Szkół Specjalnych im. Janusza Korczaka.
Zespół znajduje się przy ul. Batorego 8. Organem prowadzącym placówkę jest powiat wrzesiński. W skład zespołu wchodzi Szkoła Podstawowa Specjalna nr 4, Gimnazjum Specjalne nr 3 i Zasadnicza Szkoła Zawodowa Specjalna nr 3.

</doc>
<doc id="1996812" url="https://pl.wikipedia.org/wiki?curid=1996812" title="Kirkville (Iowa)">
Kirkville (Iowa)

Kirkville – miasto w Stanach Zjednoczonych, w stanie Iowa, w hrabstwie Wapello. Zgodnie ze spisem statystycznym z 2000 roku, miasto liczyło 214 mieszkańców.

</doc>
<doc id="1996813" url="https://pl.wikipedia.org/wiki?curid=1996813" title="Fürstenberg (Dolna Saksonia)">
Fürstenberg (Dolna Saksonia)

Fürstenberg – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Boffzen.

</doc>
<doc id="1996814" url="https://pl.wikipedia.org/wiki?curid=1996814" title="Klemme (Iowa)">
Klemme (Iowa)

Klemme – miasto w Stanach Zjednoczonych, w stanie Iowa, w hrabstwie Hancock. Zgodnie ze spisem statystycznym z 2000 roku, miasto liczyło 593 mieszkańców.

</doc>
<doc id="1996815" url="https://pl.wikipedia.org/wiki?curid=1996815" title="Kanawha (miasto)">
Kanawha (miasto)



</doc>
<doc id="1996819" url="https://pl.wikipedia.org/wiki?curid=1996819" title="Derental">
Derental

Derental – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Boffzen.

</doc>
<doc id="1996821" url="https://pl.wikipedia.org/wiki?curid=1996821" title="Dielmissen">
Dielmissen

Dielmissen – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Eschershausen.

</doc>
<doc id="1996822" url="https://pl.wikipedia.org/wiki?curid=1996822" title="Durango (zespół wyścigowy)">
Durango (zespół wyścigowy)

Durango Automotive SRL lub Durango – zespół wyścigowy założony w 1980 roku przez Ivone Pinton i Enrico Magro z siedzibą we Włoszech. W historia startów ekipa pojawiała się na starcie włoskiej Formuły 3, Formuły 3000, Włoskiej Formuły Azzura, włoskiej Formuły Renault, Europejskiego Pucharu Formuły Renault 2.0, 24h Le Mans, serii GP2, azjatyckiej serii GP2, Superleague Formula, Euroseries 3000 oraz Auto GP.
Historia.
W latach 1987–1992, zespół Durango wziął udział w Mistrzostwach Włoch Formula Three. Między 1991 i 1993 rokiem. Nie tylko w 1991 roku uczestniczył w 24-godzinnym Le Mans, ale także w Formule 3000 Championship i British Formula Two Championship. Durango w 1994 roku przyniósł udział w Renault w Formule Two Championship i Euroseries. W 2003 roku uczestniczyli w ramach 2. raz w 24-godzinnym Le Mans. Durango stał się częścią GP2 Series, nową serię mających na celu pomoc młodym kierowcom znaleźć się w Formule 1. W 2006 roku zespół uczestniczył w Formule Azzurra, wspierany przez szereg włoskich federacji kartingowych.
Zespół zgłosił się jako zespół chętny do startów w 2011 roku w Formule 1 wspólnie z Villeneuve Racing, jednak zgłoszenie to zostało odrzucone.

</doc>
<doc id="1996825" url="https://pl.wikipedia.org/wiki?curid=1996825" title="Bizmutyn">
Bizmutyn



</doc>
<doc id="1996826" url="https://pl.wikipedia.org/wiki?curid=1996826" title="Spektroskopia luminescencyjna">
Spektroskopia luminescencyjna



</doc>
<doc id="1996830" url="https://pl.wikipedia.org/wiki?curid=1996830" title="Eimen (gmina)">
Eimen (gmina)

Eimen – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Eschershausen.

</doc>
<doc id="1996831" url="https://pl.wikipedia.org/wiki?curid=1996831" title="Port lotniczy Butaritari">
Port lotniczy Butaritari

Port lotniczy Butaritari (ICAO: BBG, ICAO: NGTU) – port lotniczy położony na atolu Butaritari, w Kiribati.

</doc>
<doc id="1996836" url="https://pl.wikipedia.org/wiki?curid=1996836" title="Stratford (Iowa)">
Stratford (Iowa)

Stratford – miasto w Stanach Zjednoczonych, w stanie Iowa, w hrabstwach Hamilton i Webster. Zgodnie ze spisem statystycznym z 2000 roku, miasto liczyło 746 mieszkańców.

</doc>
<doc id="1996838" url="https://pl.wikipedia.org/wiki?curid=1996838" title="Toyota TF108">
Toyota TF108

Toyota TF108 – bolid teamu Toyota na sezon 2008 do wyścigu o Grand Prix Australii 2008. Za kierownicą bolidu Toyota TF108 zasiedli Włoch Jarno Trulli i Niemiec Timo Glock.

</doc>
<doc id="1996840" url="https://pl.wikipedia.org/wiki?curid=1996840" title="Holzen (Dolna Saksonia)">
Holzen (Dolna Saksonia)

Holzen – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Eschershausen.

</doc>
<doc id="1996841" url="https://pl.wikipedia.org/wiki?curid=1996841" title="Holzen">
Holzen

Niemcy:
Zobacz też:

</doc>
<doc id="1996842" url="https://pl.wikipedia.org/wiki?curid=1996842" title="Port lotniczy Lae">
Port lotniczy Lae

Port lotniczy Lae (IATA: LML) – port lotniczy zlokalizowany na atolu Lae (Wyspy Marshalla).

</doc>
<doc id="1996845" url="https://pl.wikipedia.org/wiki?curid=1996845" title="Williams (Iowa)">
Williams (Iowa)

Williams – miasto w Stanach Zjednoczonych, w stanie Iowa, w hrabstwie Hamilton. Zgodnie ze spisem statystycznym z 2000 roku, miasto liczyło 427 mieszkańców.

</doc>
<doc id="1996849" url="https://pl.wikipedia.org/wiki?curid=1996849" title="Lüerdissen (Dolna Saksonia)">
Lüerdissen (Dolna Saksonia)

Lüerdissen – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Eschershausen.

</doc>
<doc id="1996853" url="https://pl.wikipedia.org/wiki?curid=1996853" title="Lüerdissen">
Lüerdissen

Niemcy:

</doc>
<doc id="1996854" url="https://pl.wikipedia.org/wiki?curid=1996854" title="Lueerdissen">
Lueerdissen



</doc>
<doc id="1996855" url="https://pl.wikipedia.org/wiki?curid=1996855" title="Woden (Iowa)">
Woden (Iowa)

Woden – miasto w Stanach Zjednoczonych, w stanie Iowa, w hrabstwie Hancock. Zgodnie ze spisem statystycznym z 2000 roku, miasto liczyło 243 mieszkańców.

</doc>
<doc id="1996856" url="https://pl.wikipedia.org/wiki?curid=1996856" title="Letnie Grand Prix w skokach narciarskich w Hinterzarten">
Letnie Grand Prix w skokach narciarskich w Hinterzarten

Letnie Grand Prix w skokach narciarskich w Hinterzarten – zawody rozgrywane w latach 1994–2013, 2015–2019 na skoczni Adlerschanze. Konkurs rozegrany w 1994 roku był pierwszym w historii rozegranym w ramach LGP. Do 2013 roku Hinterzarten było jedynym miejscem, w którym w każdym roku odbywają się zawody LGP. W latach 1999–2010 w Hinterzarten odbywały się inauguracyjne zawody tego cyklu, a w latach 2006–2010 konkursy były rozgrywane w ramach Turnieju Czterech Narodów. Na 22 rozegranych indywidualnych konkursów, w 15 przypadkach zwycięzca konkursu w Hinterzarten w tym samym roku zostawał zwycięzcą całego cyklu LGP.
W 2014 roku z powodów finansowych na skoczni Adlerschanze nie odbyły się zawody Letniego Grand Prix, lecz od następnego sezonu zawody powróciły do kalendarza cyklu. W 2020 zawody LGP również nie zostały zaplanowane z powodu przebudowy skoczni.
Konkursy indywidualne.
3 sierpnia 1994 zwyciężył Japończyk Takanobu Okabe, który bezpośrednio wyprzedził Nicolasa Dessuma oraz Jensa Weißfloga. Rok później najlepszy był Andreas Goldberger. 25 sierpnia 1996 konkurs wygrał Ari-Pekka Nikkola przed Miką Laitinenem oraz Adamem Małyszem. W 1997 i 1998 roku triumfatorem został Masahiko Harada. Sven Hannawald wygrał konkurs LGP w Hinterzarten 8 sierpnia 1999. Tuż za nim uplasowali się Janne Ahonen oraz Andreas Goldberger. 6 sierpnia 2000 zwyciężył Austriak Andreas Widhölzl. W 2001 i 2002 roku rozegrano po dwa konkursy. W 2001 roku zwycięzcami zostali Adam Małysz i Martin Höllwarth, a w 2002 roku dwukrotnie Andreas Widhölzl. W zawodach, które odbyły się 10 sierpnia 2003 na podium stanęli Thomas Morgenstern, Tami Kiuru oraz Roar Ljøkelsøy. W 2004 roku konkurs w ramach LGP wygrał Adam Małysz. Rok później zwyciężył Wolfgang Loitzl o trzy punkty wyprzedzając drugiego w konkursie Janne Ahonena. 6 sierpnia 2006 zwycięzcą został reprezentant gospodarzy Georg Späth, który wygrał również 2 lata później. W 2007 roku podobnie jak 4 lata wcześniej w zawodach najlepszy był Austriak Thomas Morgenstern. 9 sierpnia 2009 po skokach na 96,5 i 110 metrów zwyciężył Szwajcar Simon Ammann. Rok później zwycięstwo odniósł Adam Małysz, zwycięzca z 2001 i 2004 roku ze skoczni w Hinterzarten. Wyprzedził on bezpośrednio Thomasa Morgensterna oraz Fina Kalle Keituri. W 2011 roku trzecie zwycięstwo na Adlerschanze odniósł Thomas Morgenstern. W latach 2012-2013 konkurs wygrywali gospodarze: w 2012 Andreas Wank, zaś w 2013 Richard Freitag. W 2015 zwyciężył Dawid Kubacki, dla którego był to drugi z rzędu wygrany konkurs w sezonie LGP.
Najwięcej indywidualnych zwycięstw (3) mają na swoim koncie Andreas Widhölzl, Adam Małysz i Thomas Morgenstern, który najwięcej razy (7) zajmował miejsce w pierwszej trójce zawodów.
Konkursy drużynowe.
28 sierpnia 1994 odbyły się w Hinterzarten pierwsze zawody drużynowe w ramach LGP. Zwycięzcami zostali Japończycy (w składzie Hiroya Saitō, Kenji Suda i Takanobu Okabe). Kolejny konkurs odbył się pięć lat później, a jego zwycięzcami zostali Niemcy. W 2000 roku zwycięzcami zostali Finowie z notą 1019,5 pkt. Od 2003 roku corocznie odbywają się zawody drużynowe. 9 sierpnia 2003 wygrał zespół austriacki. 1 sierpnia 2004 na podium drużynowego konkursu stanęli Austriacy, Japończycy i Polacy. 6 sierpnia 2005 najlepsi okazali się Niemcy w składzie Michael Neumayer, Alexander Herr, Georg Späth i Michael Uhrmann. W 2006, 2007 i 2008 roku zwyciężała drużyna Austrii. 8 sierpnia 2009 po raz pierwszy w Hinterzarten zwyciężyli Norwegowie. W zwycięskim składzie znaleźli się Bjørn Einar Romøren, Kenneth Gangnes, Anders Jacobsen i Tom Hilde. 7 sierpnia 2010 po raz pierwszy w historii zwycięstwo odniosła reprezentacja Polski, która w składzie z Adamem Małyszem, Dawidem Kubackim, Maciejem Kotem i Krzysztofem Miętusem pokonała drugą w konkursie Norwegię o 35,5 pkt. W 2011 roku po raz szósty w zawodach Letniego Grand Prix w Hinterzarten zwyciężyła drużyna austriacka, podobnie jak rok później. W 2013 roku po raz pierwszy na tym obiekcie odbyły się zawody drużyn mieszanych, które wygrali Japończycy. Dwa lata później powrócono do starej formuły, konkurs wygrała drużyna gospodarzy. 

</doc>
<doc id="1996857" url="https://pl.wikipedia.org/wiki?curid=1996857" title="Lenne (Dolna Saksonia)">
Lenne (Dolna Saksonia)

Lenne – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Stadtoldendorf.

</doc>
<doc id="1996859" url="https://pl.wikipedia.org/wiki?curid=1996859" title="Lenne">
Lenne

Słowo Lenne może oznaczać:
W Niemczech:
We Francji:

</doc>
<doc id="1996862" url="https://pl.wikipedia.org/wiki?curid=1996862" title="Poboczna liczba kwantowa">
Poboczna liczba kwantowa

Poboczna liczba kwantowa, orbitalna liczba kwantowa (l) – przyjmuje wartości od 0 do n-1, gdzie n to główna liczba kwantowa. Wartość pobocznej liczby kwantowej określa rodzaj podpowłoki elektronowej.
Kwantuje wartości orbitalnego momentu pędu elektronu w atomie zgodnie z równaniem:
gdzie:
h – stała Plancka
M – orbitalny moment pędu elektronu
l – poboczna liczba kwantowa
π – liczba pi

</doc>
<doc id="1996864" url="https://pl.wikipedia.org/wiki?curid=1996864" title="Panax">
Panax



</doc>
<doc id="1996874" url="https://pl.wikipedia.org/wiki?curid=1996874" title="Jesus Puras">
Jesus Puras



</doc>
<doc id="1996875" url="https://pl.wikipedia.org/wiki?curid=1996875" title="Arholzen">
Arholzen

Arholzen – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Stadtoldendorf.

</doc>
<doc id="1996876" url="https://pl.wikipedia.org/wiki?curid=1996876" title="Tihomir">
Tihomir

Tihomir – wielki żupan Raszki w latach 1168–1170
Życiorys.
Tihomir był synem Zawidy przedstawiciela bocznej linii dynastii Wukanowiczów. Swoje wyniesienie na tron wielkożupański zawdzięczał cesarzowi bizantyńskiemu Manuelowi I, któremu w okresie walk z Węgrami dotychczasowy żupan Desa najwyraźniej sprawiał jakieś kłopoty. Zrzucenie z tronu Desy i osadzenie na nim Tihomira nastąpiło około 1168 roku. Pragnąc osłabić siłę stale buntujących się żupanów Manuel I wyznaczył jednocześnie dzielnice trzem młodszym braciom Tihomira. Stefanowi przydzielił wschodnie krańce Raszki: Toplicę, Ibar, Rasinę i Rekę, do których dodał później położoną koło Leskovca Dubočicę. Stracimir otrzymał ziemie nad Zachodnią Morawą z ośrodkiem w Gradcu, a Mirosław Zahumle. Stracimir ufundował potem w Gradcu monaster świętej Bogurodzicy, a Mirosław monaster w Bjelom Polju nad Limem.
Około 1170 roku Nemania podniósł bunt przeciwko Tihomirowi panującemu dzięki cesarskiej łasce. Wspólnie z braćmi pokonał go w bitwie koło Pantina na Kosowym Polu. Tihomir zginął podczas ucieczki, prawdopodobnie w rzece Sitnicy. Po jego śmierci tron wielkożupański objął Sefan Nemania, a dwaj jego młodsi bracia otrzymali w zarząd jeszcze rozleglejsze dzielnice.
Rodzina.
Związki rodzinne Tihomira

</doc>
<doc id="1996879" url="https://pl.wikipedia.org/wiki?curid=1996879" title="Neale Lavis">
Neale Lavis

Neale John Lavis (ur. 11 czerwca 1930, zm. 7 października 2019) – australijski jeździec sportowy, dwukrotny medalista olimpijski z Rzymu.
Igrzyska w 1960 były jego pierwszą olimpiadą. Brał udział we Wszechstronnym Konkursie Konia Wierzchowego, stając na podium w obu konkursach: indywidualnym i drużynowym. Startował na koniu "Mirrabooka". Indywidualnie wyprzedził go tylko jego rodak Lawrence Morgan, razem zwyciężyli w drużynie. W składzie Australii znajdował się także Bill Roycroft. Brał udział w IO 64.
W 1989 został wpisany do Sport Australian Hall of Fame, a w 1999 otrzymał Order Australii.

</doc>
<doc id="1996881" url="https://pl.wikipedia.org/wiki?curid=1996881" title="Deensen">
Deensen

Deensen – gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Stadtoldendorf.

</doc>
<doc id="1996884" url="https://pl.wikipedia.org/wiki?curid=1996884" title="Heinade">
Heinade

Heinade – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Stadtoldendorf.

</doc>
<doc id="1996886" url="https://pl.wikipedia.org/wiki?curid=1996886" title="Wangelnstedt">
Wangelnstedt

Wangelnstedt – miejscowość i gmina w Niemczech, w kraju związkowym Dolna Saksonia, w powiecie Holzminden, wchodzi w skład gminy zbiorowej Eschershausen-Stadtoldendorf. Do 31 grudnia 2010 wchodziła w skład gminy zbiorowej Stadtoldendorf.

</doc>
<doc id="1996895" url="https://pl.wikipedia.org/wiki?curid=1996895" title="Dyssomnie">
Dyssomnie



</doc>
<doc id="1996898" url="https://pl.wikipedia.org/wiki?curid=1996898" title="Krzysztof Jaworski (polityk)">
Krzysztof Jaworski (polityk)

Krzysztof Jaworski (ur. 18 lutego 1961 we Włocławku) – polski samorządowiec, dwukrotny wicewojewoda włocławski, działacz opozycji demokratycznej w okresie PRL.
Życiorys.
Studiował od 1980 na Uniwersytecie Łódzkim, ukończył w 1989 studia na Wydziale Prawa i Administracji Uniwersytetu im. Adama Mickiewicza.
W 1980 wstąpił do Niezależnego Zrzeszenia Studentów. Po wprowadzeniu stanu wojennego współorganizował na Wydziale Prawa i Administracji UŁ strajk studencki, później współtworzył niejawną Grupę „Niepodległość”, działającą we Włocławku. W styczniu 1982 został tymczasowo aresztowany, w marcu tegoż roku skazany na karę 3 lat i 6 miesięcy pozbawienia wolności. Po uzyskanym w marcu 1983 zwolnieniu współpracował z podziemnymi organizacjami opozycyjnymi.
W 1990 został przewodniczącym komisji zakładowej NSZZ „Solidarność” w Urzędzie Wojewódzkim we Włocławku. Pracował tam jako inspektor wojewódzki, kierownik oddziału paszportów i dyrektor wydziału. W latach 1993–1994 pełnił funkcję wicewojewody włocławskiego, później wykonywał zawód doradcy podatkowego. W 1998 powrócił na stanowisko wicewojewody, był ostatnim wicewojewodą w historii województwa włocławskiego. Później pracował w Zachodniopomorskiej Szkole Businessu, jako zarządca komisaryczny, specjalista i koordynator w różnych przedsiębiorstwach.
Działał w Kongresie Liberalno-Demokratycznym, Unii Wolności (pełnił m.in. funkcję wiceprzewodniczącego zarządu regionalnego) i Platformie Obywatelskiej. W 1994, 1998 i 2002 wybierany w skład rady miejskiej. W 2006 bez powodzenia ubiegał się o reelekcję, tym razem z ramienia lokalnego komitetu wyborczego. Później przystąpił do Stronnictwa Demokratycznego. W 2014 kandydował do rady miasta z ramienia PiS.

</doc>
<doc id="1996899" url="https://pl.wikipedia.org/wiki?curid=1996899" title="BH Air">
BH Air

BH Air (Balkan Holidays Airlines) – bułgarska czarterowa linia lotnicza z siedzibą w Sofii. Obsługuje połączenia czarterowe między Bułgarią a krajami europejskimi. Głównym węzłem jest port lotniczy Burgas.
Flota.
Flota BH Air - stan na lipiec 2016.

</doc>
<doc id="1996900" url="https://pl.wikipedia.org/wiki?curid=1996900" title="Norman Douglas">
Norman Douglas

George Norman Douglas (ur. 8 grudnia 1868, zm. 7 lutego 1952) – brytyjski pisarz, skandalista, najbardziej kojarzony z powieścią "South Wind" z 1917.
Życie.
Norman Douglas urodził się w austriackiej Turyngii, w bogatej rodzinie fabrykantów. Jego matką była Vanda von Poellnitz, ojcem zaś John Shotlo Douglas, kierownik fabryki bawełnianej. Zmarł w 1874, osierocając sześcioletniego syna. Norman, po przeprowadzce do Anglii, mieszkał i wychowywał się w walijskiej miejscowości Deeside. Doskonałe wykształcenie odebrał w angielskiej Uppingham School, później w niemieckim gimnazjum w Karlsruhe. Warto wspomnieć, iż jego dziadkiem był sławny i niezwykle zasłużony generał James Ochoncar Forbes (1765-1843).
Karierę rozpoczął w służbie dyplomatycznej, jednakże po niezwykle krótkim czasie otrzymał przymusowy urlop, związany najprawdopodobniej ze skandalem towarzyskim, jaki wywołał na jednym z przyjęć. W 1897 roku kupił dom w Neapolu i rok później poślubił swoją kuzynkę (ich matki były siostrami, córkami barona Ernsta von Poelnitz), Elizabeth Fitzgibbon. Mieli dwójkę dzieci, lecz nawet to nie uratowało sypiącego się małżeństwa i państwo Douglas rozwiedli się w 1903 roku. Mimo to, jeszcze w czasach małżeńskich, Norman napisał swe pierwsze uznane dzieło, "Unprofessional Tales", pod pseudonimem Normyx.
Kolejne lata to burzliwy okres dla Normana – krążył między Londynem a Capri, gdzie kupił kolejny dom. W latach 1912-1914 współpracował z angielskim "Review", a pod koniec 1916 roku za kaucją opuścił więzienie, gdzie odbywał karę za prześladowanie szesnastoletniego chłopca. Potem wyemigrował, ratując się tym samym od kolejnych restrykcji. Przybywszy do Florencji, rozpoczął współpracę z wydawcą Pino Orioli, który publikował w Italii wiele dzieł pisarzy brytyjskich (między innymi pierwsze wydanie "Lady Chatterey`s Lover" D. H. Lawrence'a), uznawanych często przez londyńską cenzurę za nieprzyzwoite. Współtworzył wtedy autobiograficzne dzieło Oriolego "Memoirs of a Bookseller".
Doprowadzając do wielu kolejnych skandali, Douglas był zmuszony opuścić Włochy, gdzie roztrwonił lwią część rodzinnego majątku. Jednakże właśnie we Włoszech wyszła jego najbardziej znana powieść, "South Wind". W 1937 roku przybył na południe Francji, lecz po dwóch latach, w dniu rozpoczęcia II wojny światowej, ruszył okrężną drogą do Londynu, gdzie mieszkał aż do 1947 roku. Tam też stworzył pierwsze wydanie "Almanachu", opublikowanego w wersji skróconej w Lizbonie.
Pod koniec życia wrócił na Capri i w kręgu przyjaciół, między innymi poety Grahama Greene'a czy Elizabeth David, prowadził bujne życie towarzyskie, bywając na powojennych rautach, przyjęciach i balach. Umarł po długiej chorobie, najprawdopodobniej z celowego przedawkowania leków. (patrz "Impossible Woman: Memoirs of Dottoressa Moore" autorstwa G. Greena)
Konając w prowadzonym przez siostry szpitalu, zawołał do otaczających go kompanów: "Zabierzcie te cholerne zakonnice ode mnie!".
Twórczość.
Mimo iż jego najsłynniejszym i wielokrotnie przedrukowywanym dziełem pozostaje "South Wind", to krytycy uznają tworzony przez niego cykl podróżniczy za najlepszy. Pełen właściwej dla Douglasa erudycji i językowego kunsztu, a także niesamowitego oddziaływania na zmysły czytelnika, obejmuje następujące dzieła: "Siren Land " (1911), "Fountains in the Sand", opisujący wędrówki wśród tunezyjskich oaz, (1912), "Old Calabria" (1915), "Together" (Austria, 1923) i "Alone" (Włochy, 1921). Jego ostatnim, opublikowanym w 1952 roku dziełem, są "Dzienniki z Capri".(1911).
W 1920 roku, być może rozdrażniony sukcesem wspomnianej już wcześniej "Lady Chatterley" autorstwa swego zagorzałego przeciwnika, zarówno w życiu prywatnym, jak i zawodowym, D. H. Lawrence'a, zaczyna pisać limeryki. Jako że trafnie (choć często obscenicznie) odnosiły się do realiów międzywojennej Europy, opisując wszystko krytycznie i z humorem, cieszyły się niezwykłą popularnością, a ich wydanie było wielokrotnie ponawiane.

</doc>
<doc id="1996904" url="https://pl.wikipedia.org/wiki?curid=1996904" title="Bill Roycroft">
Bill Roycroft

James William George "Bill" Roycroft (ur. 17 marca 1915, zm. 29 maja 2011 w Camperdown, Wiktoria) – australijski jeździec sportowy, trzykrotny medalista olimpijski.
Brał udział w pięciu igrzyskach (IO 60, IO 64, IO 68, IO 72, IO 76), na trzech zdobywając medale. Największy sukces w karierze odniósł w debiucie, zwyciężając w konkursie drużynowym. Partnerowali mu Lawrence Morgan i Neale Lavis. Kolejne, brązowe medale wywalczył w tej konkurencji w 1968 i 1976.
W igrzyskach brali także udział jego synowie Barry, James oraz Wayne, który znajdował się wspólnie z ojcem w składzie drużyny na IO 68 i IO 76. W 2000 był jedną z osób wnoszących flagę olimpijską na stadion w czasie ceremonii otwarcia igrzysk w Sydney. Partnerowali mu Liane Tooth, Murray Rose, Gillian Rolton, Marjorie Jackson, Lorraine Crapp, Michael Wenden i Nick Green. Z kolei w 1968 był chorążym australijskiej ekipy.

</doc>
<doc id="1996905" url="https://pl.wikipedia.org/wiki?curid=1996905" title="Magnetyczna liczba kwantowa">
Magnetyczna liczba kwantowa

Magnetyczna liczba kwantowa (m) – powiązana jest z poboczną liczbą kwantową (l) i przyjmuje wartości całkowite od −l przez 0 do l.
Liczba możliwych wartości magnetycznej liczby kwantowej określa liczbę orbitali danego typu (s,p,d itd.). Dla danej wartości głównej liczby kwantowej można wyróżnić trzy orbitale typu p dla każdego z tych orbitali to odpowiednio:
Kwantuje orientację przestrzenną orbitalnego momentu pędu elektronu w atomie, inaczej mówiąc określa jego rzut formula_4 na wyróżniony kierunek (np. przyłożonego zewnętrznego pola magnetycznego) zgodnie ze wzorem:
gdzie:

</doc>
<doc id="1996910" url="https://pl.wikipedia.org/wiki?curid=1996910" title="Toyota TF107">
Toyota TF107

Toyota TF107 – bolid teamu Toyota na sezon 2007 do wyścigu o Grand Prix Australii 2007. Za kierownicą bolidu Toyota TF107 zasiedli Niemiec Ralf Schumacher oraz Włoch Jarno Trulli.

</doc>
<doc id="1996913" url="https://pl.wikipedia.org/wiki?curid=1996913" title="Metro w Delhi">
Metro w Delhi

Metro w Delhi (दिल्ली मेट्रो, "Dillī Meṭro") - system metra obsługujący Delhi oraz Gurugram (Gurgaon) i Noida w Narodowym Regionie Stołecznym. Sieć składa się w sumie z dwunastu linii o łącznej długości 390,14 km: dziewięć linii miejskich, linia ekspresowa (Airport Express) na lotnisko (Indira Gandhi International Airport) oraz dwie linie w regionie stołecznym (Noida - Greater Noida, Rapid Metro Gurugram). Liczy 286 stacji z czego 70 znajduje się pod ziemią. Metro w Delhi jest kombinacją linii podziemnych i naziemnych oraz stosowany jest tu tabor o standardowej i szerokotorowej skrajni. Według raportu Comptroller and Auditor General of India (Report No.11 of 2021 - Performance Audit on Implementation of Phase-III, Delhi Mass Rapid Transit System by DMRC) pomiędzy listopadem 2018 r. a marcem 2020 r. przeciętna dzienna liczba pasażerów wynosiła 2,8 mln.

</doc>
<doc id="1996916" url="https://pl.wikipedia.org/wiki?curid=1996916" title="Wielkie Księstwo Hesja-Darmstadt">
Wielkie Księstwo Hesja-Darmstadt



</doc>
<doc id="1996923" url="https://pl.wikipedia.org/wiki?curid=1996923" title="Magnetyczna spinowa liczba kwantowa">
Magnetyczna spinowa liczba kwantowa

Magnetyczna spinowa liczba kwantowa (ms) - w przypadku pojedynczego elektronu może przyjmować dwie wartości: -½ i ½. Elektrony, rozróżniające się tylko wartością tej liczby kwantowej, są opisywane tym samym orbitalem w atomie. 
Często o elektronach różniących się znakiem magnetycznej kwantowej liczby spinowej mówi się, że mają przeciwne spiny.
Kwantuje orientację przestrzenną spinu elektronu, czyli określa jego rzut (Sz) na wyróżniony kierunek (np. przyłożonego zewnętrznego pola magnetycznego) zgodnie ze wzorem:
gdzie:
h- stała Plancka
π- liczba pi

</doc>
<doc id="1996926" url="https://pl.wikipedia.org/wiki?curid=1996926" title="Amelanchier spicata">
Amelanchier spicata



</doc>
<doc id="1996927" url="https://pl.wikipedia.org/wiki?curid=1996927" title="Świdośliwa kłosowa">
Świdośliwa kłosowa



</doc>
<doc id="1996937" url="https://pl.wikipedia.org/wiki?curid=1996937" title="Plan badania">
Plan badania

Plan badania jest jednym z etapów badania naukowego, określający jego cel i przebieg. Struktura planu badania może się różnić w zależności od dziedziny wiedzy, której dotyczy.
Statystyka.
W statystyce planowanie i organizacja badania jest pierwszy etapem badania statystycznego, po którym następuje gromadzenie danych statystycznych, opracowanie materiału i analiza wyników.
Plan badania statystycznego powinien uwzględniać siedem podstawowych elementów.
Sformułowanie celu badania.
Cel badania powinien być sformułowany konkretnie i opierać się na hipotezie badawczej. Wyróżnia się dwa podstawowe cele badania statystycznego: diagnostyczny i praktyczny.
Określenie populacji będącej przedmiotem badania.
Na podstawie sformułowanego celu badania należy określić podmiot badania pod względem merytorycznym, terytorialnym i czasowym. Może to być bądź cała populacja, bądź próba z populacji. W przypadku doboru próby należy ustalić metodę:
Wyznaczenie badanych cech.
Mając na uwadze cel badania należy dokonać wyboru postaci interesujących z punktu widzenia badania cech populacji będącej przedmiotem badania.
Ustalenie metody pomiaru cech.
Dla zdefiniowanych cech opisujących próbę należy ustalić metody ich pomiaru, uwzględniając podział cech na ilościowe i jakościowe. Wybrane metody pomiaru powinny zapewnić właściwą dokładność.
Organizacja i metoda zbierania danych.
Etap ten obejmuje następujące czynności:
Analiza statystyczna.
Mając na uwadze przedmiot badania, wielkość próby i liczbę badanych cech należy dokonać wyboru zakresu i rodzaju analizy statystycznej, w celu doboru metod statystycznej analizy danych.
Opracowanie wyników.
Opracowując wyniki badania należy zwrócić m.in. uwagę na:

</doc>
<doc id="1996939" url="https://pl.wikipedia.org/wiki?curid=1996939" title="Namadi Sambo">
Namadi Sambo

Mohammed Namadi Sambo (ur. 2 sierpnia 1954 w Zarii) – nigeryjski polityk, gubernator stanu Kaduna w latach 2007-2010. Wiceprezydent Nigerii od 19 maja 2010 do 29 maja 2015. 
Życiorys.
Namadi Sambo urodził się w 1954 w Zarii w stanie Kaduna. W 1959 rozpoczął edukację w szkole podstawowej w tym mieście. W latach 1967-1971 uczęszczał do szkoły średniej Alhuda-Huda College w Zarii. W 1972 kształcił się w School of Basic Studies przy Uniwersytecie Ahmaddu Bello w Zarii, a w roku następnym dostał się na jego Wydział Architektury. W 1976 zdobył tytuł licencjata, a dwa lata później tytuł magistra architektury. Przez rok pracował w Ministerstwie Robót i Mieszkalnictwa Stanu Oyo. 
W 1979 rozpoczął pracę w nowo utworzonym Urzędzie Rozwoju Miejskiego Stanu Bauchi. W lutym 1986 został mianowany honorowym komisarzem rolnictwa w rządzie stanu Kaduna, będąc odpowiedzialnym za Stanowy Projekt Rozwoju Rolnictwa i obsługę programów pomocowych Banku Światowego. Nadzorował także wdrażanie projektów rozwoju leśnictwa i rezerw płodów rolnych. W 1988 objął funkcję honorowego komisarza pracy, transportu i mieszkalnictwa w rządzie lokalnym stanu Kaduna. W tym czasie nadzorował program rozbudowy sieci wodociągowych i elektryfikacji miast. 
W 1990 opuścił zajmowane stanowisko i rozpoczął działalność prywatną. Założył trzy firmy "Coplan Associates", "Nalada Nigeria Limited" i "Manyatta Engineering Service Limited", zajmujące się konsultacją, projektowaniem i wykonywaniem szerokich projektów infrastrukturalnych. W 1985 został członkiem Rady Architektów Nigerii, a w 2001 członkiem organizacji College of Fellows of the Nigerian Institute of Architects. 
Sambo był członkiem wielu organizacji handlowych i zawodowych. W 1999 wszedł w skład Nigeryjskiego Stowarzyszenia Zaopatrzenia Wodnego, następnie Izby Handlu, Przemysłu, Górnictwa i Rolnictwa Stanu Kaduna, Nigeryjsko-Kanadyjskiej Izby Handlu i Przemysłu oraz Francusko-Nigeryjskiej Izby Handlu i Przemysłu. W 1999 został członkiem Rady Zarządzającej Uniwersytetu Oyo, w 2000 członkiem Rady Dyrektorów Nigeryjskich Doków. Od 2001 do 2003 wchodził w skład Rady Dyrektorów Korporacji Nigeryjskich Kolei. 
W kwietniu 2007 wziął udział w wyborach lokalnych, w których wybrany został gubernatorem stanu Kaduna z ramienia rządzącej Ludowej Partii Demokratycznej (PDP). Stanowisko objął 29 maja 2007. 
13 maja 2010 prezydent Goodluck Jonathan nominował go na stanowisko wiceprezydenta Nigerii, które sam zwolnił po śmierci prezydenta Umaru Yar'Adui. Jego kandydatura została zatwierdzona przez obie izby Zgromadzenia Narodowego 18 maja 2010. 19 maja 2010 został zaprzysiężony na stanowisku.
W wyborach prezydenckich 16 kwietnia 2011 startował jako kandydat Ludowej Partii Demokratycznej (PDP) na urząd wiceprezydenta u boku prezydenta Jonathana. Wobec jego wygranej (zdobył 58,9% głosów), również on uzyskał reelekcję na stanowisku. W wyborach prezydenckich 28 i 29 marca 2015 ponownie ubiegał się o stanowisko wiceprezydenta u boku prezydenta Jonathana. Tym razem urzędujący prezydent przegrał z Muhammadu Buharim (45% głosów do 54% głosów). Namadi Sambo zajmował urząd wiceprezydenta do 29 maja 2015, kiedy zaprzysiężony został Yemi Osinbajo. 
Namadi Sambo jest żonaty, ma sześcioro dzieci.

</doc>
<doc id="1996940" url="https://pl.wikipedia.org/wiki?curid=1996940" title="Luis Perez Companc">
Luis Perez Companc



</doc>
<doc id="1996941" url="https://pl.wikipedia.org/wiki?curid=1996941" title="Dominik Górski">
Dominik Górski

Dominik Górski (ur. 16 kwietnia 1950 w Szczecinie) – polski menedżer, samorządowiec, były prezes zarządu Fundacji Rozwoju Demokracji Lokalnej.
Życiorys.
Ukończył w 1973 studia na Wydziale Rolniczym Akademii Rolniczej w Szczecinie. Do 1988 był pracownikiem instytutów naukowych zajmujących się uprawą roślin.
W 1980 wstąpił do „Solidarności”, był członkiem komisji uczelnianej i regionalnej komisji wyborczej. Po wprowadzeniu stanu wojennego organizował pomoc dla ukrywających się działaczy opozycji, zajmował się redakcją drugoobiegowego biuletynu „Z podziemia”.
W 1989 był wśród założycieli lokalnego Obywatelskiego Komitetu Porozumiewawczego Ziemi Szczecińskiej, pracował w spółce prawa handlowego. Pełnił funkcję pełnomocnika wojewody, a w latach 1990–1991 członka zarządu miasta Szczecina. Od 1990 do 2002 był radnym miejskim, w III kadencji zajmował stanowisko przewodniczącego rady miejskiej. Należał do Unii Wolności, kandydował z jej list w wyborach parlamentarnych w 2001.
Od 1991 pełnił funkcję dyrektora Centrum Szkoleniowego Fundacji Rozwoju Demokracji Lokalnej. Później zastąpił Barbarę Imiołczyk na stanowisku prezesa zarządu FRDL.
Odznaczony w 2004 Złotym Krzyżem Zasługi, a w 2009 Krzyżem Kawalerskim Orderu Odrodzenia Polski. W 1998 został konsulem honorowym Królestwa Szwecji w Szczecinie.

</doc>
<doc id="1996942" url="https://pl.wikipedia.org/wiki?curid=1996942" title="Stanisław Rodziński">
Stanisław Rodziński

Stanisław Julian Rodziński (ur. 8 marca 1940 w Krakowie, zm. 17 lipca 2021) – polski malarz, profesor sztuk plastycznych, rektor Akademii Sztuk Pięknych im. Jana Matejki w Krakowie w latach 1996–2002, autor licznych publikacji o sztuce.
Życiorys.
Studiował w Akademii Sztuk Pięknych w Krakowie; dyplom uzyskał w pracowni Emila Krchy (1963). Od 1968 roku publikował teksty o sztuce. Jego eseje ukazywały się na łamach m.in. „Dekady Literackiej”, „Tygodnika Powszechnego”, „Odry” i „Znaku”. W latach 70. był redaktorem naczelnym „Biuletynu Rady Artystycznej ZPAP”. Od 1972 do 1980 prowadził pracownię malarstwa i rysunku w Państwowej Wyższej Szkole Sztuk Plastycznych we Wrocławiu, a od 1981 w Akademii Sztuk Pięknych w Krakowie. W 1989 otrzymał tytuł naukowy profesora, a w 1992 – stanowisko profesora zwyczajnego. W latach 1993–1996 był dziekanem Wydziału Malarstwa, a w latach 1996–2002 pełnił funkcję rektora krakowskiej uczelni. Współpracował też z Uniwersytetem Jagiellońskim i Papieską Akademią Teologiczną w Krakowie. W lutym 1978 został członkiem Towarzystwa Kursów Naukowych. W latach 1981–1989 był uczestnikiem Ruchu Kultury Niezależnej.
Od 1963 brał udział w ponad dwustu wystawach malarstwa i rysunku, w wystawach sztuki polskiej za granicą, a także w wystawach związkowych, muzealnych i tematycznych. W swojej twórczości podejmował m.in. motywy ikonograficzne chrześcijaństwa i tematykę pasyjną.
W 1994 został członkiem czynnym Polskiej Akademii Umiejętności.
Zmarł 17 lipca 2021 roku w wieku 81 lat. 27 lipca odbyły się uroczystości pogrzebowe w Krakowie. Został pochowany na Cmentarzu Rakowickim w grobie rodzinnym, po mszy w Kolegiacie Uniwersyteckiej św. Anny.
Odznaczenia i nagrody.
W 1981 otrzymał Nagrodę Miasta Krakowa. Laureat Nagrody Krakowska Książka Miesiąca w lutym 2002 r. za "Obrazy czasu" (Wydawnictwo Gaudium, Lublin 2002) oraz w marcu 2012 r. za "Autoportret malarza" (Wydawnictwo PETRUS, Kraków 2012). W 2005 został odznaczony Srebrnym Medalem „Zasłużony Kulturze Gloria Artis”, a w 2018 – Złotym. Wcześniej, w 1993, otrzymał Krzyż Kawalerski Orderu Odrodzenia Polski. W 2013 został laureatem nagrody Per Artem ad Deum.
W 2002 otrzymał tytuł doktora honoris causa Akademii Sztuk Pięknych im. Eugeniusza Gepperta we Wrocławiu.

</doc>
<doc id="1996945" url="https://pl.wikipedia.org/wiki?curid=1996945" title="Snapper Music">
Snapper Music

Snapper Music – niezależna wytwórnia płytowa założona w roku 1996 przez Jona Beechera, Dougie Dudgeona i Marka Levinsona z Palan Music Publishing, syna pisarza Paula Levinsona.
Wytwórnia wydaje płyty artystów takich jak Porcupine Tree, Peter Green, No-Man, Ozric Tentacles, W.A.S.P., Cradle of Filth, Fish, Happy Mondays, 3 Colours Red
Oprócz płyt wydawanych pod własną nazwą, wytwórnia posiada także inne marki - Peaceville, Kscope, Charly.

</doc>
<doc id="1996946" url="https://pl.wikipedia.org/wiki?curid=1996946" title="Juuso Pykalisto">
Juuso Pykalisto



</doc>
<doc id="1996947" url="https://pl.wikipedia.org/wiki?curid=1996947" title="Janusz Sykutera">
Janusz Sykutera

Janusz Sykutera (ur. 29 sierpnia 1931 w Starogardzie Gdańskim, zm. 8 grudnia 1997 w Krakowie) – polski aktor teatralny i filmowy, reżyser teatralny.
Życiorys.
Urodził się 29 sierpnia 1931 roku w Starogardzie Gdańskim jako drugie dziecko i jedyny syn Józefa Sykutery i Jadwigi z Daranowskich Sykuterowej. Miał dwie siostry, starszą Helenę (po mężu Klein) i młodszą Jadwigę (po mężu Siwińską). W 1955 roku ożenił się z Jadwigą Wiesiołowską. W 1957 roku urodziło mu się jedyne dziecko - córka Małgorzata.
Kariera zawodowa.
W 1955 ukończył studia aktorskie na PWSA w Krakowie. Na scenie zadebiutował 10 grudnia 1955. Występował na scenach Starego Teatru w Krakowie (1955–1977), Teatru Dramatycznego w Legnicy (1977–1981) oraz Teatru Ludowego w Nowej Hucie (1982–1991).
W latach 1977–1981 był dyrektorem naczelnym i artystycznym Teatru Dramatycznego w Legnicy. Wyreżyserował m.in. takie spektakle teatralne jak: "Ktoś Nowy" Marka Domańskiego (1978), "Rozmowy z katem" Kazimierza Moczarskiego (1978), "Intryga i miłość" Friedricha Schillera (1979), "Szaleństwa panny Ewy" Kornela Makuszyńskiego (1980), "Kowal, pieniądze i gwiazdy" Jerzego Szaniawskiego (1980) oraz "Óżont" Ryszarda Latko (1981).

</doc>
<doc id="1996950" url="https://pl.wikipedia.org/wiki?curid=1996950" title="Alexandre Bengue">
Alexandre Bengue



</doc>
<doc id="1996952" url="https://pl.wikipedia.org/wiki?curid=1996952" title="New Providence (Iowa)">
New Providence (Iowa)

New Providence – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 227 mieszkańców.

</doc>
<doc id="1996953" url="https://pl.wikipedia.org/wiki?curid=1996953" title="Jean-Francois Fauchille">
Jean-Francois Fauchille



</doc>
<doc id="1996957" url="https://pl.wikipedia.org/wiki?curid=1996957" title="Owasa (Iowa)">
Owasa (Iowa)

Owasa – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 38 mieszkańców.

</doc>
<doc id="1996958" url="https://pl.wikipedia.org/wiki?curid=1996958" title="Michele Mouton">
Michele Mouton



</doc>
<doc id="1996959" url="https://pl.wikipedia.org/wiki?curid=1996959" title="PlayStation3">
PlayStation3



</doc>
<doc id="1996961" url="https://pl.wikipedia.org/wiki?curid=1996961" title="Radcliffe (Iowa)">
Radcliffe (Iowa)

Radcliffe – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 607 mieszkańców.

</doc>
<doc id="1996963" url="https://pl.wikipedia.org/wiki?curid=1996963" title="Steamboat Rock (Iowa)">
Steamboat Rock (Iowa)

Steamboat Rock – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 336 mieszkańców.

</doc>
<doc id="1996964" url="https://pl.wikipedia.org/wiki?curid=1996964" title="Mads Ostberg">
Mads Ostberg



</doc>
<doc id="1996966" url="https://pl.wikipedia.org/wiki?curid=1996966" title="Union (Iowa)">
Union (Iowa)

Union – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 427 mieszkańców.

</doc>
<doc id="1996967" url="https://pl.wikipedia.org/wiki?curid=1996967" title="Thomas Radstrom">
Thomas Radstrom



</doc>
<doc id="1996968" url="https://pl.wikipedia.org/wiki?curid=1996968" title="Tempisque">
Tempisque

Tempisque (Rio Tempisque) – rzeka w Kostaryce o długości 144 kilometrów. Wypływa z gór Cordillera de Guanacaste blisko wulkanu Orosí i wpływa do zatoki Nicoya. Przepływa przez Park Narodowy Palo Verde i jest ważnym siedliskiem różnorodnych gatunków małp, ptaków, krokodyli i iguan.

</doc>
<doc id="1996969" url="https://pl.wikipedia.org/wiki?curid=1996969" title="Whitten (Iowa)">
Whitten (Iowa)

Whitten – miasto w Stanach Zjednoczonych, w stanie Iowa, w hrabstwie Hardin. Zgodnie ze spisem statystycznym z 2000 roku, miasto liczyło 160 mieszkańców.

</doc>
<doc id="1996971" url="https://pl.wikipedia.org/wiki?curid=1996971" title="Cmentarz Bohaterów w Teguig">
Cmentarz Bohaterów w Teguig



</doc>
<doc id="1996976" url="https://pl.wikipedia.org/wiki?curid=1996976" title="Albityty">
Albityty

Albityty – nazwa skały o dwojakim znaczeniu, zbudowanej głównie z albitu (An0-10).
Pierwsze z nich, to leukokratyczne skały magmowe, natomiast drugi rodzaj albitytów, to skały metamorficzne powstałe na drodze pneumatolizy i metasomatozy sodowej. Nazwa nawiązuje do składu mineralogicznego.
Charakterystyka.
Zarówno magmowe jak i penumatolityczne albityty odznaczają się barwą szarą do prawie białej oraz bezładną lub lekko kierunkową teksturą.
Skład mineralny.
Główny skład mineralny reprezentują albit (An0-10) oraz kwarc. W złożu na Sardynii stwierdzono kilka generacji kwarcu. Jako że miejscami kwarc przeważa nad albitem, szczególnie wypełniając szczeliny i spękania, oznaczono go jako młodszy, powstały na skutek końcowych przemian metasomatyczno-hydrotermalnych. Wraz z kwarcem, w ostatnim stadium, stwierdzono także mikroklin i oligoklaz, wypełniające spękania. Poza skaleniami i kwarcem stwierdzono także chloryty, epidot, allanit, tytanit, śladowo K-skalenie, biotyt, cyrkon i minerały ilaste. Chloryt i minerały ilaste uważa się już za wtórne fazy, ponieważ częstym zjawiskiem w opisywanej skale jest chlorytyzacja biotytu. Pozostałe minerały ilaste to kaolinit i montmorillonit, szczególnie częste w młodszych żyłach. Są wskaźnikiem przejawów retrogresji. Tytanit oraz cyrkon są w głównej mierze minerałami reliktowymi, ale i również zdarzają się fazy autigeniczne, a w szczególności tytanit w asocjacji z biotytem. Z badań nad inkluzjami zawartymi w kwarcu można wywnioskować, iż rzeczywiście stanowi od najmłodsza fazę mineralną, gdyż roztwory zamknięte w inkluzjach nie są genetycznie związane z albityzacją.
Geneza.
Skały te (metamorficzne) powstają na drodze przemian metasomatyczno-pneumatolitycznych skał granitoidowych w wyniku działania roztworów pomagmowych m.in. według poniższych reakcji:
Albityty występują również w skałach ultramaficznych wraz z jadeitem. Obecność albitytów w tych strefach jest przejawem retrogresywnych zmian, jakim został poddany kompleks skalny przy wynoszeniu z głębi Ziemi. Sód został doprowadzony najprawdopodobniej poprzez dostanie się do metamorfizowanego kompleksu wody morskiej. W tych strefach albityty współwystępują z eklogitami, niebieskimi łupkami glaukofanowymi i serpentynitami.
Pneumatolityczne złoża albitytowe.
Złoża albitytów zalicza się do złóż pneumatolitycznych wysokotemperaturowych. Charakterystyczne są zmiany skał otaczających. Gazowa geneza złóż jest potwierdzona charakterem wrostków gazowo ciekłych i chemizmem minerałów tych złóż. Do najważniejszych dwóch typów złóż pneumatolitycznych należą:
Powstają w wyniku metasomatozy skał magmowych w wyniku oddziaływania gorących gazowych roztworów pomagmowych. Typowy jest proces metasomatozy sodowej (fenityzacja). Doprowadzenie Na2O do skał pierwotnych (granitów, rzadko wapieni). Powstały minerały alkaliczne: egiryn, ribeckit, albit. Skały te w niektórych przypadkach mają charakter alkalicznych sjenitów lub fenitów albitowo-egiynowych. W stadium początkowym metasomatozy mają też charakter potasowy (granity mikroklinowe). W stadium głównym rozwoju geosynklin związane są z normalnymi i skrajnie kwaśnymi granitami. W stadium końcowym rozwoju geosynklin związane są z alkalicznymi granitami występującymi w głębokich strefach rozłamowych. Obszary występowania złóż albitytowych są wydłużone linijnie, podobnie jak rozłamy i pęknięcia. Przeobrażone skały alkaliczne nazywane są często fenitami od norweskiego okręgu Fen, gdzie zostały po raz pierwszy opisane. Złoża tego typu występują w górnych częściach skał magmowych lub w apofizach i w ich nadkładzie. Mineralizacja często jest strefowa w pionie:
Zastosowanie.
Są źródłem rzadkich pierwiastków takich jak niob, tantal, cyrkon, tor, lit, beryl i ziemie rzadkie.

</doc>
<doc id="1996977" url="https://pl.wikipedia.org/wiki?curid=1996977" title="Albityt">
Albityt



</doc>
<doc id="1996979" url="https://pl.wikipedia.org/wiki?curid=1996979" title="Allenville (Illinois)">
Allenville (Illinois)

Allenville – wieś w Stanach Zjednoczonych, w stanie Illinois, w hrabstwie Moultrie. Zgodnie ze spisem statystycznym
z 2000 miasto liczyło 154 mieszkańców.

</doc>
<doc id="1996983" url="https://pl.wikipedia.org/wiki?curid=1996983" title="Paz (rzeka)">
Paz (rzeka)

Paz (hiszp. "Río Paz") – rzeka w Gwatemali i Salwadorze. Wypływa z gór Quezalapa na północ od miasta Jutiapa. Od tego miasta zmienia kierunek na południowo-zachodni i stanowi granicę z Salwadorem, następnie wpływa do Oceanu Spokojnego.
Rzeka Paz liczy 134 kilometry długości. Jej dorzecze obejmuje obszar o powierzchni 1,732 km² w Gwatemali.

</doc>
<doc id="1996984" url="https://pl.wikipedia.org/wiki?curid=1996984" title="Jezioro Głęboczek (Góra)">
Jezioro Głęboczek (Góra)



</doc>
<doc id="1996986" url="https://pl.wikipedia.org/wiki?curid=1996986" title="Jezioro Głęboczek (Grobia)">
Jezioro Głęboczek (Grobia)



</doc>
<doc id="1996987" url="https://pl.wikipedia.org/wiki?curid=1996987" title="Prawo Wawiłowa">
Prawo Wawiłowa

Prawo Wawiłowa – fenomenologiczne prawo mówiące, że wydajność energetyczna luminescencji wzrasta wprost proporcjonalnie do wzrostu długości fali formula_1 pochłanianego promieniowania, aż do osiągnięcia wartości maksymalnej formula_2 Wzrost ten jest proporcjonalny do długości fali. Przy dalszym zwiększaniu długości fali wydajność energetyczna gwałtownie spada do zera.
Prawo to jest następstwem kwantowego charakteru wzbudzania fotoluminescencji: gwałtowny spadek wydajności energetycznej w zakresie formula_3 wynika z faktu, że energia pochłanianych fotonów staje się zbyt mała, by cząsteczki luminofora mogły zostać wzbudzone (mniejsza niż różnica pomiędzy stanem podstawowym a najniższym poziomem wzbudzenia). Wydajność kwantowa i wydajność energetyczna silnie zależą od natury luminofora i warunków zewnętrznych: temperatury, obecności domieszek itp. Jest to związane z bezpromienistymi przejściami atomów lub cząsteczek do stanu podstawowego (wygaszanie luminescencji). Podstawową rolę w procesach wygaszania luminescencji odgrywają zderzenia drugiego rodzaju, w wyniku których energia wzbudzenia zamienia się w wewnętrzną energię ruchu cieplnego cząsteczek. Obserwuje się także szybkie zmniejszanie się fluorescencji w przypadku nadzwyczaj dużego stężenia cząsteczek substancji (wygaszanie stężeniowe). W tym przypadku, wskutek silnego oddziaływania między cząsteczkami, nie jest możliwe powstanie odosobnionych centrów luminescencji.
Prawo to zostało sformułowane przez Siergieja Wawiłowa w 1925 r.
Reguła Wawiłowa.
Jeżeli zamiast wydajności energetycznej badana jest wydajność kwantowa, wówczas okazuje się, że jest ona niezależna od długości fali światła padającego na luminofor. Ta prawidłowość nazywana jest regułą Wawiłowa.
Reguła Kashy.
Zgodnie z regułą Kashy luminofor oświetlony światłem o widmie ciągłym absorbuje światło o różnych długościach fali, czyli fotony o energiach odpowiadającym energiom kolejnych stanów wzbudzeń cząsteczki. Poszczególne stany wzbudzenia ulegają szybkiemu przejściu bezpromienistemu do najniższego stanu wzbudzenia. Czas relaksacji jest rzędu 10−12 s. Natomiast średni czas życia najniższego stanu wzbudzenia jest znacznie dłuższy. Przejściu cząsteczki z najniższego stanu wzbudzenia do stanu podstawowego towarzyszy emisja światła. Zatem niezależnie od tego jakie światło wywołało wzbudzenie, fotony emitowanego światła mają energię odpowiadającą różnicy między najniższym stanem wzbudzonym a stanem podstawowym.
Związek między regułami.
Reguła Wawiłowa jest konsekwencją prawa Wawiłowa, po uwzględnieniu kwantowej natury światła i reguły Kashy. Jeśli, zgodnie z prawem Wawiłowa, wydajność energetyczną zapisze się wzorem
gdzie:
to uwzględniając wzór na energię fotonu
i korzystając z definicji wydajności energetycznej
gdzie formula_9 oznacza odpowiednio ilość fotonów światła emitowanego i padającego,
można wykazać, że
Wyrażenie po lewej stronie jest właśnie wydajnością kwantową luminescencji. Długość fali światła emitowanego formula_13 jest – zgodnie z regułą Kashy – stała, zatem równanie to wyraża treść reguły Wawiłowa.

</doc>
<doc id="1996989" url="https://pl.wikipedia.org/wiki?curid=1996989" title="Bethany (Illinois)">
Bethany (Illinois)

Bethany – wieś w Stanach Zjednoczonych, w stanie Illinois, w hrabstwie Moultrie. Zgodnie ze spisem statystycznym z 2000 roku, miasto liczyło 1 287 mieszkańców.

</doc>
<doc id="1996993" url="https://pl.wikipedia.org/wiki?curid=1996993" title="Dalton City">
Dalton City

Dalton City – wieś w Stanach Zjednoczonych, w stanie Illinois, w hrabstwie Moultrie. Zgodnie ze spisem statystycznym
z 2000 miasto liczyło 581 mieszkańców.

</doc>
<doc id="1996995" url="https://pl.wikipedia.org/wiki?curid=1996995" title="Aron Beyene">
Aron Beyene

Aron Beyene (ur. 27 maja 1985) – szwajcarski lekkoatleta, sprinter.
Był członkiem szwajcarskiej sztafety 4 x 100 metrów, która zajęła 4. miejsce podczas mistrzostw Europy (2010).
Reprezentant kraju w drużynowych mistrzostwach Europy. Wielokrotny mistrz Szwajcarii.

</doc>
<doc id="1996996" url="https://pl.wikipedia.org/wiki?curid=1996996" title="Gays">
Gays

Gays – wieś w Stanach Zjednoczonych, w stanie Illinois, w hrabstwie Moultrie. Zgodnie ze spisem statystycznym z 2000 roku, miasto liczyło 259 mieszkańców.

</doc>
<doc id="1996997" url="https://pl.wikipedia.org/wiki?curid=1996997" title="Lovington (Illinois)">
Lovington (Illinois)

Lovington – wieś w Stanach Zjednoczonych, w stanie Illinois, w hrabstwie Moultrie. Zgodnie ze spisem statystycznym z 2000 roku, miasto liczyło 1 222 mieszkańców.

</doc>
<doc id="1996999" url="https://pl.wikipedia.org/wiki?curid=1996999" title="Skala głosu ludzkiego">
Skala głosu ludzkiego



</doc>
<doc id="1997000" url="https://pl.wikipedia.org/wiki?curid=1997000" title="Sullivan (Illinois)">
Sullivan (Illinois)

Sullivan – miasto w Stanach Zjednoczonych, w stanie Illinois, w hrabstwie Moultrie. Zgodnie ze spisem statystycznym z 2000 roku, miasto liczyło 4 326 mieszkańców.

</doc>
<doc id="1997005" url="https://pl.wikipedia.org/wiki?curid=1997005" title="Dajabón (rzeka)">
Dajabón (rzeka)

Dajabón (także Massacre) – rzeka w Dominikanie i Haiti. Stanowi północną część granicy dominikańsko-haitańskiej. Liczy 55 kilometrów. Jej dorzecze to 380 km². Wypływa spod szczytu Pic de Gallo w Kordylierze Centralnej i wpływa do Atlantyku.

</doc>
<doc id="1997009" url="https://pl.wikipedia.org/wiki?curid=1997009" title="Hope Dworaczyk">
Hope Dworaczyk

Hope Dworaczyk (ur. 21 listopada 1984 w Port Lavaca w stanie Teksas, USA) – amerykańska modelka, fotomodelka, aktorka polskiego pochodzenia.
Życiorys.
Ukończyła Hope High School w Port Lavaca w Teksasie. W 2000 roku została Miss Teen Texas. W 2009 roku została Playmate miesiąca kwiecień 2009 miesięcznika Playboy. Zdjęcia Hope prezentowało wiele amerykańskich magazynów. W 2010 roku została Playmate roku". Była związana z amerykańskim koszykarzem NBA Jasonem Kiddem. 25 lipca 2015 wyszła za mąż za amerykańskiego miliardera Roberta Smitha, z którym ma dwóch synów: Hendrixa Roberta (ur. 19 grudnia 2014) i Legenda Hendrixa Roberta (ur. 21 marca 2016).

</doc>
<doc id="1997014" url="https://pl.wikipedia.org/wiki?curid=1997014" title="Victor Catan">
Victor Catan

Victor Catan (ur. 17 sierpnia 1949 we wsi Druţa, rejon Rîşcani) – mołdawski funkcjonariusz milicji i polityk, minister spraw wewnętrznych w latach 1998–1999 i od 2009.
Życiorys.
W latach 1976–1981 odbył studia w Wyższej Szkole MSW w Kijowie.
W 1972 rozpoczął służbę w organach MSW Mołdawskiej SRR. Był inspektorem Służby ds. Zwalczania Przestępczości Gospodarczej w Benderach i rejonie Anenii Noi. Pełnił funkcje inspektora ds. zadań specjalnych w Głównym Zarządzie ds. Zwalczania Przestępczości Gospodarczej, naczelnika wydziału oraz dyrektora Zarządu Policji Gospodarczej MSW Mołdawii.
W latach 1992–1997 sprawował urząd I wiceministra spraw wewnętrznych, a od 1997 był wiceministrem sprawiedliwości. W 1998 otrzymał nominację na stanowisko ministra spraw wewnętrznych, które zajmował do 1999.
Od 2000 do 2002 kierował Urzędem ds. Wprowadzenia Pierwszego Projektu Katastralnego. Od 2002 pracował jako wykładowca na Mołdawskim Uniwersytecie Technicznym.
25 września 2009 został powołany na funkcję ministra spraw wewnętrznych w rządzie Vlada Filata.

</doc>
<doc id="1997017" url="https://pl.wikipedia.org/wiki?curid=1997017" title="Ruvubu">
Ruvubu

Ruvubu (także Rurubu i Ruvuvu) – rzeka w Burundi i Tanzanii. Należy do dorzecza Nilu. Liczy 480 km długości. Wypływa w północnym Burundi, blisko miasta Kayanza. Płynie w kierunku południowym, następnie zmienia kierunek na północno-wschodni. Przepływa przez Park Narodowy Ruvubu. Stanowi potem granicę burundyjsko-tanzańską. Wpływa do Tanzanii i łączy się z Kagerą.

</doc>
<doc id="1997022" url="https://pl.wikipedia.org/wiki?curid=1997022" title="Theresa May">
Theresa May

Theresa Mary May z domu Brasier (IPA: //; ur. 1 października 1956 w Eastbourne) – brytyjska polityk, lider Partii Konserwatywnej. Od 13 lipca 2016 do 24 lipca 2019 premier Zjednoczonego Królestwa Wielkiej Brytanii i Irlandii Północnej.
Życiorys.
Młodość i początki kariery.
Jest absolwentką Uniwersytetu Oksfordzkiego, gdzie w 1977 uzyskała licencjat z geografii. Po studiach została pracownicą Banku Anglii, z którym była związana do 1983. Następnie została konsultantką ds. finansów w UK Payments Administration, brytyjskiej odpowiedniczce polskiej Krajowej Izby Rozliczeniowej. Równolegle z karierą zawodową stawiała pierwsze kroki w polityce. W 1986 została wybrana do rady londyńskiej dzielnicy Merton, gdzie w latach 1988–1990 stała na czele komisji edukacji, a od 1992 do 1994 była wiceprzewodniczącą frakcji Partii Konserwatywnej. 
W wyborach parlamentarnych w 1992 r. była kandydatką Konserwatystów w okręgu North West Durham, który historycznie należał do kandydatów Partii Pracy. May zajęła drugie miejsce, ustępując ubiegającej się o reelekcję Hilary Armstrong. W 1994 r. wzięła udział w wyborach uzupełniających w okręgu Barking, spowodowanych śmiercią urzędującej parlamentarzystki Jo Richardson. Ponownie był to okręg należący do Partii Pracy od momentu jego utworzenia w 1945 r. Theresa May zajęła trzecie miejsce.
Około 18 miesięcy później, przed wyborami w 1997 r. May została wybrana na kandydatkę Konserwatystów w nowo utworzonym okręgu Maidenhead. Zdobyła (49.8%), prawie dwa razy więcej niż kandydat Liberalnych Demokratów Andrew Terence Ketteringham, który zajął drugie miejsce z głosami (26.3%).
Kariera parlamentarna i rządowa.
W 2002 jako pierwsza kobieta została przewodniczącą Partii Konserwatywnej (należy jednak pamiętać, że w Wielkiej Brytanii przewodniczący partii nie kierują nią, gdyż tym zajmuje się lider; rola przewodniczącego bardziej przypomina sekretarza generalnego partii w Polsce). W 2003 została członkiem Tajnej Rady. W tym samym roku weszła do gabinetu cieni, kierowanego przez Michaela Howarda, gdzie powierzono jej kwestie transportu i środowiska. W 2004 została przeniesiona na stanowisko ministra ds. rodziny w gabinecie cieni, a po wyborach z 2005 roku do jej zakresu obowiązków dodano jeszcze kwestie: kultury, mediów i sportu. Gdy na czele partii pod koniec roku 2005 stanął David Cameron, mianował ją „cieniem” przewodniczącego Izby Gmin. W 2009 objęła w gabinecie cieni pieczę nad sprawami emerytur i pracy.
Po wyborach z maja 2010 roku i powstaniu gabinetu Davida Camerona objęła w nim funkcje szefa resortu spraw wewnętrznych oraz ministra ds. kobiet i równości. Tym samym – według tradycyjnej hierarchii brytyjskich ministerstw – stała się najwyżej postawioną kobietą w nowym rządzie. Podczas rekonstrukcji gabinetu w 2012 straciła stanowisko ministra kobiet i równości, ale pozostała szefową resortu spraw wewnętrznych. Po wyborach w 2015 roku, w których konserwatyści zdobyli samodzielną większość w Izbie Gmin, pozostała na dotychczasowym stanowisku.
Po referendum w sprawie wystąpienia Wielkiej Brytanii z Unii Europejskiej i rezygnacji Davida Camerona, wystartowała w wyborach na lidera Partii Konserwatywnej. 11 lipca 2016, po wyeliminowaniu i wycofaniu się pozostałych kandydatów, została ogłoszona liderem Partii Konserwatywnej.
Premier Zjednoczonego Królestwa Wielkiej Brytanii i Irlandii Północnej (2016–2019).
13 lipca 2016, po złożeniu dymisji przez Davida Camerona i otrzymaniu misji tworzenia nowego rządu od królowej Elżbiety II, stała się drugą kobietą premierem po Margaret Thatcher, która pełniła urząd w latach 1979–1990.
20 lipca 2016 May odbyła pierwszą podróż zagraniczną jako premier Wielkiej Brytanii, odwiedzając Berlin, gdzie spotkała się z kanclerz Niemiec Angelą Merkel.
21 stycznia 2017 po zaprzysiężeniu Donalda Trumpa na prezydenta Stanów Zjednoczonych, Biały Dom ogłosił, że Theresa May spotka się z Trumpem 27 stycznia. Była pierwszym zagranicznym przywódcą, który spotkał się z nowo wybranym prezydentem po objęciu przez niego urzędu (20 stycznia 2017). Wspólna konferencja prasowa wskazywała zainteresowanie wzrostem wymiany handlowej między Stanami Zjednoczonymi a Wielką Brytanią. Potwierdziła również chęć utrzymania amerykańskiego zaangażowania w NATO.
18 kwietnia 2017 Theresa May ogłosiła, że 8 czerwca odbędą się przedterminowe wybory parlamentarne. Głównym argumentem było uzyskanie przez rząd silniejszego mandatu w negocjacjach z UE w sprawie Brexitu. Decyzję w sprawie skrócenia 56. kadencji parlamentu podjęła Izba Gmin następnego dnia. Za wnioskiem w tej sprawie opowiedziało się 522 parlamentarzystów, przeciw zagłosowało 13. W następstwie tej decyzji została wydana Proklamacja Królewska zatwierdzająca datę wyborów.
8 czerwca 2017 Partia Konserwatywna wygrała wybory parlamentarne w Wielkiej Brytanii z wynikiem 13 667 213 głosów (42,4%), co dało jej 318 mandatów poselskich (o 13 mniej, niż miała to do tej pory). Utraciła tym samym większość w Izbie Gmin. W związku z tym rozpoczęła rozmowy o poparciu dla swego rządu przez Demokratyczną Partię Unionistyczną, która w wyborach zdobyła 10 mandatów.
Z powodu odmowy ujawnienia analizy prawnej dotyczącej wynegocjowanej umowy o warunkach wystąpienia z Unii Europejskiej 4 grudnia 2018 kierowany przez nią rząd, jako pierwszy w historii Wielkiej Brytanii, stosunkiem głosów 311 do 293 został uznany przez Izbę Gmin winnym obrazy parlamentu ("contempt of parliament").
15 stycznia 2019 Izba Gmin odrzuciła umowę. Za jej przyjęciem zagłosowało 202 posłów, przeciw 432, co było największą porażką rządu w głosowaniu w parlamencie we współczesnej historii Wielkiej Brytanii. Następnego dnia Izba Gmin odrzuciła wniosek o wotum nieufności wobec jej rządu zgłoszony przez Partię Pracy stosunkiem głosów 325 do 306.
12 marca Izba Gmin po raz drugi odrzuciła wynegocjowaną umowę (za jej przyjęciem głosowało 242, a przeciw 391 posłów).
29 marca 2019 Izba Gmin po raz trzeci odrzuciła wynegocjowaną umowę (z uwagi na sprzeciw spikera Johna Bercowa odnośnie do wielokrotnego głosowania tych samych projektów ustaw została ona poddana pod głosowanie bez tzw. deklaracji politycznej). Za przyjęciem umowy zagłosowało 286 posłów, a przeciw 344. Stało się tak pomimo złożenia przez nią deklaracji o ustąpieniu ze stanowiska premiera jeżeli posłowie przegłosują umowę.
7 czerwca 2019 zrezygnowała z funkcji lidera Partii Konserwatywnej, a po wyborze następcy zapowiedziała rezygnację ze stanowiska premiera, które następnie obejmie nowy lider partii.
23 lipca 2019 została zastąpiona na stanowisku lidera przewodniczącego Partii Konserwatywnej przez Borisa Johnsona, który następnego dnia objął stanowisko premiera.
Wybory parlamentarne w 2019 roku.
Theresa May kandydowała w wyborach parlamentarnych w Wielkiej Brytanii w 2019 roku z okręgu wyborczego Maidenhead, który reprezentuje od jego utworzenia w 1993. Otrzymała 32 620 głosów (57.7%), co pozwoliło jej utrzymać swoje miejsce w Izbie Gmin Zjednoczonego Królestwa.
Życie prywatne.
Jest jedynym dzieckiem Zaidee Mary z domu Barnes (1928–1982) i Huberta Brasiera (1917–1981). Jej ojciec był duchownym kościoła anglikańskiego (anglo-katolikiem), który był kapelanem szpitala w Eastbourne. Później stał się wikariuszem Enstone z Heythropem i wreszcie St Mary’s w Wheatley, na wschód od Oxfordu. Jej matka popierała Partię Konserwatywną.
6 września 1980 wyszła za mąż za Philipa Maya, bankowca zatrudnionego w Capital International. Nie mają dzieci.
Jest członkiem Kościoła Anglii i regularnie uczęszcza do kościoła w niedzielę.
W listopadzie 2012 zdiagnozowano u niej cukrzycę typu 1.
Została sportretowana w serialu komediowym "The Windsors", w rolę May wcieliła się Gillian Bevan.

</doc>
<doc id="1997026" url="https://pl.wikipedia.org/wiki?curid=1997026" title="Demotywatory">
Demotywatory



</doc>
<doc id="1997037" url="https://pl.wikipedia.org/wiki?curid=1997037" title="Ruzizi">
Ruzizi

Ruzizi – rzeka w Demokratycznej Republice Konga, Burundi i Rwandzie. Płynie w Wielkim Rowie Afryańskim. Liczy 160 kilometrów. Wypływa z Jeziora Kiwu i stanowi granicę między Demokratyczną Republiką Konga a Rwandą. Następnie tworzy granicę między Burundi a Demokratyczną Republiką Konga. Wpływa do jeziora Tanganika.
Energetyka wodna.
W 1958 u wypływu z jeziora Kiwu rzeka została przegrodzona zaporą na której stworzono elektrownię "Ruzizi I". Tama zaburzyła poziom tafli jeziora. Zakład dostarcza energię elektryczną do Bubanzy oraz Kigomy, produkując rocznie 148 GWh.
W 1989 stworzono elektrownię "Ruzizi II", jednak produkcja energii jest w dalszym ciągu niewystarczająca wobec potrzeb regionu.

</doc>
<doc id="1997038" url="https://pl.wikipedia.org/wiki?curid=1997038" title="Goslar (ujednoznacznienie)">
Goslar (ujednoznacznienie)

Niemcy:
Osoby:
Inne:

</doc>
<doc id="1997042" url="https://pl.wikipedia.org/wiki?curid=1997042" title="Le Praz">
Le Praz



</doc>
<doc id="1997044" url="https://pl.wikipedia.org/wiki?curid=1997044" title="Toyota TF102">
Toyota TF102

Toyota TF102 – bolid zespołu Toyota na sezon 2002 do wyścigu o Grand Prix Australii 2002. Za kierownicą bolidu Toyota TF102 zasiedli Szkot Allan McNish i Fin Mika Salo.

</doc>
<doc id="1997045" url="https://pl.wikipedia.org/wiki?curid=1997045" title="Oker">
Oker

Niemcy:
Osoby:

</doc>
<doc id="1997047" url="https://pl.wikipedia.org/wiki?curid=1997047" title="Didrik Solli-Tangen">
Didrik Solli-Tangen

Didrik Solli-Tangen (ur. 11 czerwca 1987 w Porsgrunn) – norweski piosenkarz. Reprezentant Norwegii w 55. Konkursie Piosenki Eurowizji (2010).
Życiorys.
Kariera muzyczna.
W wieku 15 lat założył zespół muzyczny, w którym początkowo grał na perkusji, a następnie również śpiewał w chórkach. Po odkryciu talentu wokalnego, zaczął występować publicznie oraz szkolić głos pod okiem Andersa Vangena. Pomimo namów ojca, by ćwiczył śpiew w kierunku muzyki poważnej, zainspirował się Robbie Williamsem. Nauczyciel przekonał go do klasycznych artystów, pożyczając mu różne płyty CD. W 2009 zaczął studiować muzykę klasyczną w Instytucie Muzycznym The Barrat Due w Oslo.
18 grudnia 2009 został ogłoszony jednym z finalistów programu "Melodi Grand Prix" mającego wyłonić reprezentanta Norwegii w Konkursie Piosenki Eurowizji. Jego konkursową piosenkę „My Heart Is Yours” napisali Hanne Sørvaag i Fredrik Kempe. Pod koniec stycznia 2010 wystąpił z nią w półfinale i awansował do finału selekcji, który został rozegrany 6 lutego. Zajął w nim pierwsze miejsce, zdobywszy 466 675 głosów publiczności oraz wysokie oceny od czteroosobowej komisji sędziowskiej, dzięki czemu wygrał eliminacje, zostając reprezentantem Norwegii, gospodarza 55. Konkursie Piosenki Eurowizji organizowanego w Oslo. Po finale został bohaterem dokumentu telewizyjnego "Stemmen fra Telemark", w którym pokazano jego przygotowania do występu w konkursie, a także wydarzenia zza kulis oraz sceny z życia prywatnego. Na początku maja wystąpił w duecie z José Carrerasem podczas koncertu dla norweskich olimpijczyków, który wystartowali w Zimowych Igrzyskach Olimpijskich zorganizowanych w Vancouver. 22 maja rozpoczął próby do występu w Konkursie Piosenki Eurowizji. 29 maja wystąpił jako trzeci w kolejności w koncercie finałowym i zdobył łącznie 35 punktów, zajmując 20. miejsce. 1 listopada wydał debiutancki album studyjny, zatytułowany "Guilty Pleasures", z którym trafił na 28. miejsce listy najczęściej kupowanych płyt w Norwegii. Również w 2010 uczestniczył w koncercie Elisabeth Andreassen oraz Alexandra Rybaka w Tønsbergu. Następnie nawiązał z duetem współpracę, tworząc zespół o nazwie B.A.D., z którym wyruszyli w ogólnonorweską trasę koncertową.
18 listopada 2013 wydał drugi solowy album pt. "The Journey", który promował singlami „Without You” i „Six Ribbons”.
Pozostałe przedsięwzięcia.
Współprowadził dziesiątą edycję programu rozrywkowego TV2 "Skal vi danse?" (2014).

</doc>
<doc id="1997050" url="https://pl.wikipedia.org/wiki?curid=1997050" title="Pegaso Z-102">
Pegaso Z-102

Pegaso Z-102 – samochód sportowy produkowany przez hiszpańską firmę Pegaso w latach 1951-1958. Dostępny był jako 2-drzwiowe coupé oraz kabriolet. Do napędu używano silnika V8 o pojemności 2,5, 2,8 oraz 3,2 l. Moc przenoszona była na oś tylną poprzez 5-biegową manualną skrzynię biegów.

</doc>
<doc id="1997057" url="https://pl.wikipedia.org/wiki?curid=1997057" title="Crossoptilon auritum">
Crossoptilon auritum



</doc>
<doc id="1997059" url="https://pl.wikipedia.org/wiki?curid=1997059" title="Alicja Zając">
Alicja Zając

Alicja Maria Zając z domu Sołtys (ur. 26 czerwca 1953 we Wrocławiu) – polska polityk, działaczka społeczna i samorządowiec, od 2010 senator VII, VIII, IX i X kadencji.
Życiorys.
Ukończyła I Liceum Ogólnokształcące im. Króla Stanisława Leszczyńskiego w Jaśle, a w 1977 studia z zakresu biologii na Uniwersytecie Wrocławskim. Do 1995 pracowała w różnych instytucjach z zakresu ochrony środowiska. Działa w Polskim Czerwonym Krzyżu, w 2005 została prezesem zarządu okręgowego PCK w Rzeszowie.
Była członkinią Zjednoczenia Chrześcijańsko-Narodowego, kierowała sądem partyjnym tego ugrupowania. W wyborach w 2006 z listy Prawa i Sprawiedliwości uzyskała mandat radnej powiatu jasielskiego, następnie objęła funkcję przewodniczącej rady powiatu.
W 2010 po śmierci Stanisława Zająca, jej męża i senatora, w katastrofie lotniczej w Smoleńsku, została zgłoszona przez PiS jako kandydatka tej partii w wyborach uzupełniających do Senatu w okręgu krośnieńskim, rozpisanych na dzień 20 czerwca. Została jedyną zgłoszoną pretendentką do mandatu dotąd wykonywanego przez jej męża.
W wyborach otrzymała 269 928 głosów i uzyskała mandat senatora. Ślubowanie złożyła 2 lipca 2010, w Senacie przystąpiła do Komisji Środowiska. W wyborach w 2011 z powodzeniem ubiegała się o reelekcję w okręgu nr 57. W wyborach do Parlamentu Europejskiego w 2014 startowała z listy Prawa i Sprawiedliwości w okręgu nr 9 w Rzeszowie i nie uzyskała mandatu eurodeputowanej, zdobywając 19 670 głosów. W wyborach w 2015 i 2019 była natomiast ponownie wybierana do izby wyższej polskiego parlamentu.
Odznaczenia i wyróżnienia.
W 2004 odznaczona Srebrnym Krzyżem Zasługi. Uhonorowana także m.in. Odznaką Honorową Polskiego Czerwonego Krzyża I i II stopnia, Srebrną Odznaką honorową „Za Zasługi dla Ochrony Środowiska i Gospodarki Wodnej” oraz Złotą (2014) i Srebrną (2007) Odznaką Honorową PZM-
Życie prywatne.
Wdowa po senatorze Stanisławie Zającu – zmarłym 10 kwietnia 2010 w katastrofie lotniczej w Smoleńsku. Ma dwoje dzieci: syna Wojciecha i córkę Agnieszkę.

</doc>
<doc id="1997061" url="https://pl.wikipedia.org/wiki?curid=1997061" title="Udręczeni">
Udręczeni

Udręczeni (ang. "The Haunting in Connecticut") – amerykański horror psychologiczny oparty na faktach, opowiadający o Matthew Campbellu, młodym mężczyźnie chorym na nowotwór złośliwy.
Opis fabuły.
Matt Campbell jest chory na raka. Kosztowna terapia w odległym Connecticut doprowadza rodzinę do granic wytrzymałości. Częste, dalekie wyprawy samochodem do szpitala źle wpływają na stan zdrowia chłopca, co wykańcza matkę Matta, Sarę. Dlatego rodzice Campbella decydują się wynająć tani dom niedaleko szpitala. W niedalekim czasie matka Matta znajduje wiktoriańską posiadłość i, za zgodą męża Petera, niezwłocznie wynajmuje go.
Budynek jednak nie bez powodu jest taki tani, bowiem kiedyś znajdował się tam zakład pogrzebowy. Przedsiębiorca pogrzebowy Aickman miał ciekawe hobby – badania mediumiczne. W piwnicy domu praktykował potężne seanse z przygotowanymi przez obcięcie powiek i malunki na ciałach zwłokami, które schowane były w domu i tym samym pozbawione należytego miejsca spoczynku. Aickmanowi pomagał w tych seansach Jonah - jego asystent i Medium. Chłopak kontaktował się ze zmarłymi, ukazywał też przedmioty i wydobywała się z niego Ektoplazma. W którymś momencie Jonah odmówił właścicielowi zakładu pogrzebowego dalszej pomocy w spotkaniach żywych ze zmarłymi i przypłacił to życiem. Dusze zmarłych osób uwięzione są na zawsze w tym domu i nie mogą zaznać wiecznego spokoju, o czym po latach przekonuje się Matt i jego rodzina.

</doc>
<doc id="1997066" url="https://pl.wikipedia.org/wiki?curid=1997066" title="Alessandro da Conceição Pinto">
Alessandro da Conceição Pinto

Alessandro, właśc. Alessandro da Conceição Pinto (ur. 22 września 1977 w Campos dos Goytacazes) – brazylijski piłkarz, występujący na pozycji prawego obrońcy.
Kariera klubowa.
Alessandro rozpoczął piłkarską karierę w CR Vasco da Gama w 1997 roku. Z Vasco zdobył mistrzostwo Brazylii 1997 oraz mistrzostwo stanu Rio de Janeiro - Campeonato Carioca 1998. W 1998 roku przeszedł do występującego w lidze stanowej Rio de Janeiro - Campo Grande Rio de Janeiro. Rok 1999 spędził w drugoligowym Ituano Itu oraz występującego w lidze stanowej Mirassol FC.
2000 rok rozpoczął w występującym w lidze stanowej Bangu AC. W tym samym roku przeszedł do pierwszoligowego Athletico Paranaense. Z Athletico Paranaense zdobył mistrzostwo Brazylii 2001 oraz mistrzostwo stanu Parana - Campeonato Paranaense w 2001 i 2002 roku. W 2004 przeszedł do Clube Atlético Mineiro. W latach 2005–2007 grał w AD São Caetano.
Od 2007 roku jest zawodnikiem Botafogo FR. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 2008 i 2010 roku.
Kariera reprezentacyjna.
Alessandro ma za sobą występy w reprezentacji Brazylii, w której zadebiutował 25 kwietnia 2001 w zremisowanym 1-1 meczu z reprezentacją Peru w eliminacjach Mistrzostw Świata 2002. W tym samym roku został powołany do kadry na Copa América 2001. Na turnieju w Kolumbii Alessandro zagrał tylko w meczu grupowym z Meksykiem. Ostatni raz w reprezentacji Alessandro zagrał 9 sierpnia 2001 w towarzyskim spotkaniu z Panamą.

</doc>
<doc id="1997067" url="https://pl.wikipedia.org/wiki?curid=1997067" title="Luis Vallenilla">
Luis Vallenilla

Luis José Vallenilla Pacheco (ur. 13 marca 1974 w Caracas) – wenezuelski piłkarz występujący najczęściej na pozycji obrońcy. Od 2008 roku zawodnik Mineros, grającego w Primera División de Venezuela.
Kariera klubowa.
Vallenilla jest wychowankiem Trujillanos. W latach 1998–2004 grał w innych wenezuelskich klubach: Caracas i Deportivo Táchira. W 2004 roku na krótko wyjechał do Argentyny, gdzie występował w Olimpo Bahía Blanca. Zanim wrócił do ojczyzny, był też zawodnikiem ekwadorskiej Cuency. Po powrocie do Wenezueli podpisał kontrakt z Mineros, a później zaliczył też występy w UA Maracaibo. W latach 2007–2008 reprezentował barwy cypryjskiej Salaminy, by w 2008 roku powrócić do ojczyzny i ponownie zostać zawodnikiem Mineros.
Kariera reprezentacyjna.
Luis Vallenilla jest wielokrotnym reprezentantem Wenezueli. W barwach kadry narodowej występował na Copa América 1997, Copa América 2001, Copa América 2004 i Copa América 2007.

</doc>
<doc id="1997071" url="https://pl.wikipedia.org/wiki?curid=1997071" title="Guilherme de Cássio Alves">
Guilherme de Cássio Alves

Guilherme de Cássio Alves (ur. 8 maja 1974 w Marílii) – brazylijski piłkarz występujący podczas kariery na pozycji napastnika.
Kariera klubowa.
Guilherme rozpoczął piłkarską karierę w drugoligowej Marília AC w 1993 roku. Dobra gra zaowocowała transferem do najlepszego wówczas klubu w Brazylii - São Paulo FC. Z São Paulo FC zdobył Copa Libertadores 1993 oraz Puchar Interkontynentalny1993. W 1994 przeszedł do hiszpańskiego Rayo Vallecano. W klubie z Madrytu grał przez 3 lata, będąc najlepszym strzelcem drużyny.
Po spadku Rayo do Segunda División Guilherme wrócił do Brazylii do Grêmio Porto Alegre. W 1998 roku pomógł klubowi CR Vasco da Gama zdobyć tytuł najlepszego klubu Ameryki Południowej, jaki przysługiwał zwycięzcy turnieju Copa Libertadores 1998.
W latach 1999-2002 grał w Clube Atlético Mineiro. Z klubem z Belo Horizonte zdobył mistrzostwo stanu Minas Gerais - Campeonato Mineiro w 2001 roku. W 1999 roku Guilherme został królem strzelców ligi brazylijskiej. W 2002 roku przeszedł do Corinthians Paulista, by po roku przejść do saudyjskiego Ittihad FC.
W 2004 powrócił do Belo Horizonte, tym razem do Cruzeiro EC. Z klubem z Belo Horizonte zdobył mistrzostwo stanu Minas Gerais - Campeonato Mineiro w 2004 roku. W latach 2005-2006 Guilherme grał w Botafogo FR, z którego przeszedł do Marília AC, w którym zakończył karierę w 2006 roku.
Kariera reprezentacyjna.
Guilherme ma za sobą występy w reprezentacji Brazylii, w której zadebiutował 28 czerwca 2000 w zremisowanym 1–1 meczu z reprezentacją Urugwaju w eliminacjach Mistrzostwa Świata 2002.
W następnym roku został powołany do kadry na Copa América 2001. Na turnieju w Kolumbii Guilherme zagrał we wszystkich czterech meczach z: Meksykiem, Peru(bramka), Paragwajem oraz 23 lipca 2001 z przegranym 0–2 meczu ćwierćfinałowym z Hondurasem, który był jego ostatnim meczem w reprezentacji. 
Bilans Guilherme w reprezentacji to sześć meczów i jedna bramka.

</doc>
<doc id="1997072" url="https://pl.wikipedia.org/wiki?curid=1997072" title="Sayeeda Warsi">
Sayeeda Warsi

Sayeeda Hussain Warsi, baronessa Warsi (ur. 28 marca 1971 w Dewsbury) – brytyjska prawniczka i polityk pakistańskiego pochodzenia, dożywotnia członkini Izby Lordów, działaczka Partii Konserwatywnej. Od 12 maja 2010 do 4 września 2012 minister bez teki w gabinecie Davida Camerona, następnie od 4 września 2012 do 5 sierpnia 2014 minister stanu ds. religii i społeczności oraz starsza minister stanu w resorcie spraw zagranicznych. Jest pierwszą w historii muzułmanką, która weszła w skład brytyjskiego gabinetu.
Życiorys.
Pochodzenie i młodość.
Pochodzi z rodziny wywodzącej się z Pendżabu, jest przedstawicielką jej pierwszego pokolenia urodzonego już w Wielkiej Brytanii. Jej ojciec zaczynał swoją karierę w nowej ojczyźnie jako robotnik w tartaku, ale z czasem doszedł do pozycji właściciela dużej firmy wytwarzającej łóżka. Ukończyła prawo na University of Leeds, a następnie odbyła aplikację w York College of Law, w trakcie której odbywała praktyki w Crown Prosecution Service oraz służbach imigracyjnych. Następnie podjęła pracę w kancelarii należącej do byłego konserwatywnego posła Johna Whitfielda. Przez pewien czas przebywała w Pakistanie, gdzie pracowała jako prawnik zarówno dla rządu, jak i organizacji pozarządowych.
Kariera polityczna.
W opozycji.
W 2005 jako pierwsza muzułmanka w dziejach Partii Konserwatywnej została oficjalną kandydatką partii do Izby Gmin, jednak uległa w wyborach kandydatowi Partii Pracy, również będącemu zresztą muzułmaninem o pakistańskich korzeniach. Pomimo porażki awansowała w partyjnych szeregach, zostając specjalnym doradcą szefa partii Michaela Howarda ds. stosunków społecznych. Gdy liderem konserwatystów został David Cameron, mianował ją wiceprzewodniczącą partii (należy jednak pamiętać, że brytyjskimi partiami kierują ich liderzy, a praca przewodniczących bardziej przypomina sekretarzy generalnych w kontynentalnej Europie).
W 2007 została kreowana parem dożywotnim jako baronessa Warsi of Dewsbury. Była wówczas najmłodszym członkiem izby wyższej parlamentu. Równocześnie weszła do gabinetu cieni, gdzie została ministrem ds. jedności i aktywności społecznej. W tym samym roku wraz z lordem Ahmedem (pierwszym muzułmaninem w historii Izby Lordów, który zasiadł tam dziewięć lat przed nią) udała się do Sudanu, aby negocjować zwolnienie brytyjskiej nauczycielki, która została skazana na więzienie za obrazę islamu, polegającą na tym, iż pozwoliła swoim uczniom nazwać pluszowego misia Mahomet. Nauczycielka została przedterminowo zwolniona.
W rządzie.
Po wyborach w 2010 roku objęła współprzewodnictwo Partii Konserwatywnej, które po raz pierwszy zostało podzielone między dwie osoby (drugą był lord Feldman). 12 maja 2010 premier David Cameron mianował ją ministrem bez teki. 4 września 2012, kiedy to Cameron dokonał rekonstrukcji swojego rządu, straciła stanowiska na rzecz Granta Shappsa. Otrzymała za to nowe funkcje wiceministra spraw zagranicznych oraz ministra stanu (w randze wiceministra samorządów i społeczności lokalnych) ds. religii i społeczności. Choć formalnie przestała być członkinią Gabinetu, decyzją premiera otrzymała przywilej stałego uczestnictwa w jego posiedzeniach.
Na początku sierpnia 2014 zrezygnowała ze wszystkich stanowisk rządowych ze względu na swój sprzeciw wobec stanowiska Wielkiej Brytanii wobec ostatniej eskalacji konfliktu izraelsko-palestyńskiego, a konkretnie daleko idącego poparcia dla ofensywy Izraela w Strefie Gazy. Postanowiła jednocześnie opublikować swój list do premiera Camerona, w którym formalnie podaje się do dymisji. Napisała tam m.in., iż „postawa i język [brytyjskiego rządu] w czasie obecnego kryzysu w Gazie są moralnie nie do obrony, nie służą interesowi narodowemu Wielkiej Brytanii i będą miały długoterminowy, niekorzystny wpływ na naszą reputację międzynarodową oraz w kraju”.

</doc>
<doc id="1997073" url="https://pl.wikipedia.org/wiki?curid=1997073" title="Diagram elementarny">
Diagram elementarny

Diagram elementarny (modelu "M" języka pierwszego rzędu "L") – zbiór zdań, które są "prawdziwe" w modelu "M". Dokładniej:
Definicja.
Niech "L"("M") będzie rozszerzeniem języka "L" o zbiór elementów postaci "c""a" indeksowany wszystkimi elementami modelu "M". "M" jest modelem języka "L"("M"), gdzie nowe elementy "c""a" traktowane są jako stałe oraz są interpretowane jako odpowiadające im elementy "a". Zbiór wszystkich zdań języka "L"("M"), które są prawdziwe w "M" nazywany jest diagramem elementarnym modelu "M" (Marker 2002:44).

</doc>
<doc id="1997075" url="https://pl.wikipedia.org/wiki?curid=1997075" title="Altenau">
Altenau

Niemcy:
Zobacz też:

</doc>
<doc id="1997076" url="https://pl.wikipedia.org/wiki?curid=1997076" title="Toyota TF103">
Toyota TF103

Toyota TF103 – bolid teamu Toyota na sezon 2003 do wyścigu o Grand Prix Australii 2003. Za kierownicą bolidu Toyota TF103 zasiedli Francuz Olivier Panis i Brazylijczyk Cristiano da Matta.

</doc>
<doc id="1997077" url="https://pl.wikipedia.org/wiki?curid=1997077" title="Sauber C22">
Sauber C22

Sauber C22 – samochód Formuły 1 zespołu Sauber, zaprojektowany przez Willy Rampfa na sezon 2003. Kierowcami byli Nick Heidfeld oraz Heinz-Harald Frentzen, a kierowcą testowym - Neel Jani. Samochód był napędzany przez jednostkę oznaczoną jako Petronas 03A, będącą de facto silnikiem Ferrari Tipo051 z 2002 roku. Głównym sponsorem była firma Credit Suisse.
Samochód osiągał gorsze wyniki niż jego poprzednik, model C21. Najbardziej udanym dla zespołu wyścigiem było Grand Prix Stanów Zjednoczonych, kiedy to Frentzen zajął trzecie, a Heidfeld piąte miejsce.

</doc>
<doc id="1997078" url="https://pl.wikipedia.org/wiki?curid=1997078" title="Kultura Carchi-Nariño">
Kultura Carchi-Nariño

Kultura Carchi-Nariño – kultura prekolumbijska z terenu południowo-zachodniej Kolumbii i północnego Ekwadoru.
Kultura ta określana jest często w skrócie w Ekwadorze kulturą Carchi, a w Kolumbii - kulturą Nariño. Pod pojęciem kultury Carchi-Nariño rozumiany jest obecnie obszar trzech wzajemnie przenikających się kultur archeologicznych: Capulí, Piartal i Tuza, powiązania między którymi są obecnie elementem sporów naukowców. 
Istnieje kilka koncepcji wzajemnych związków między tymi kulturami (w nawiasach nazwiska badaczy i lata wysunięcia przez nich przedstawionych koncepcji):
Obecnie dominuje pogląd, że kultury te współżyły na tym samym terytorium, przy czym kultura Capulí zajmowała południowo-zachodnią część regionu, natomiast kultury Piartal i Tuza są dwoma fazami rozwojowymi tej samej społeczności (związanej z Indianami Pasto) o hierarchicznym systemie władzy z dominującą rolą wodzów (kacyków).

</doc>
<doc id="1997080" url="https://pl.wikipedia.org/wiki?curid=1997080" title="Andrzej Zaćmiński">
Andrzej Zaćmiński

Andrzej Zaćmiński (ur. 7 lipca 1960 w Wielgiem) – historyk, nauczyciel akademicki, profesor doktor habilitowany nauk humanistycznych.
Życiorys.
W 1986 r. rozpoczął pracę w Zakładzie Historii i Nauk Politycznych Wyższej Szkoły Pedagogicznej w Bydgoszczy, którą wcześniej ukończył obroną pracy magisterskiej „Życie polskie w Oflagu II C Woldenberg”.
W latach 1988–1990 był nauczycielem w Liceum Ziemi Kujawskiej we Włocławku
Stopień doktora nauk humanistycznych otrzymał na podstawie dysertacji "Stanowisko Towarzystwa Rozwoju Ziem Zachodnich wobec problemu niemieckiego 1957-1970" obronionej w 1992 w Instytucie Historii Uniwersytetu Adama Mickiewicza w Poznaniu. W 2004 r. uzyskał stopień doktora habilitowanego w zakresie historii najnowszej Polski i powszechnej na podstawie naukowego dorobku, a w szczególności książki pt. "Emigracja polska w Wielkiej Brytanii wobec możliwości wybuchu III wojny światowej 1945-1954". Od 2005 r. profesor nadzwyczajny w Instytucie Historii i Stosunków Międzynarodowych Uniwersytetu Kazimierza Wielkiego. W 2022 otrzymał tytuł profesora nauk humanistycznych.
Autor ponad 80 publikacji naukowych z zakresu historii najnowszej Polski oraz stosunków międzynarodowych po II wojnie światowej, a w szczególności:
Od ukończenia studiów nieprzerwanie związany z Wydziałem Humanistycznym Wyższej Szkoły Pedagogicznej, potem Akademii Bydgoskiej i Uniwersytetu Kazimierza Wielkiego. Kierownik Zakładu Historii Najnowszej Polski i Zastępca Dyrektora Instytutu Historii i Stosunków Międzynarodowych Wydziału Humanistycznego UKW (2006–2013).

</doc>
<doc id="1997082" url="https://pl.wikipedia.org/wiki?curid=1997082" title="C/2004 R2 ASAS">
C/2004 R2 ASAS



</doc>
<doc id="1997084" url="https://pl.wikipedia.org/wiki?curid=1997084" title="Jazz (czasopismo)">
Jazz (czasopismo)

Jazz – miesięcznik poświęcony muzyce, pierwsze pismo jazzowe ukazujące się w krajach demokracji ludowej. Miesięcznik powstał w 1956 r. pod redakcją Józefa Balceraka, który do połowy 1977 r. był jego redaktorem naczelnym. 
Początkowo redakcja pisma mieściła się w Gdańsku przy ul Wały Jagiellońskie 1, a jego wydawcą była Rada Okręgowa Zrzeszenia Studentów Polskich w Gdańsku. W styczniu 1963 roku redakcja przeniosła się do Warszawy, do gmachu opery przy Placu Zwycięstwa (obecnie Piłsudskiego) a wydawcą pisma zostało RSW Prasa-Książka-Ruch. W latach 70. siedziba redakcji znajdowała się w Warszawie przy Krakowskim Przedmieściu 21/23. Ostatnim jej adresem była Kredytowa 5/7.
W pierwszych latach istnienia pismo zajmowało się przede wszystkim popularyzacją muzyki jazzowej w Polsce. Obok kroniki wydarzeń oraz wieści ze świata, można w nim było znaleźć wywiady z polskimi i zagranicznymi artystami, relacje z imprez jazzowych w kraju i na świecie, recenzje płyt, prezentacje solistów i zespołów, eseje, polemiki a także nuty. Część publikacji stanowiły przekłady i opracowania artykułów z prasy zachodniej, m.in. z „Melody Maker”, „Jazz Podium”, „Down Beat”, „Jazz Magazine”.
Na łamach „Jazzu” publikowali wówczas m.in. Mateusz Święcicki, Lech Terpiłowski, Adam Sławiński, Andrzej Trzaskowski, Jan Ptaszyn Wróblewski, Andrzej Kurylewicz, Jan Borkowski, Andrzej Ciążyński. Funkcję popularyzatorską wspierały dodatkowe działania, jak powołanie w 1959 r. Klubu Przyjaciół Jazzu, losowanie wśród czytelników zachodnich płyt jazzowych, których nie można było kupić w Polsce oraz publikowanie na łamach pisma ogłoszeń czytelników poszukujących kontaktu z innymi miłośnikami muzyki jazzowej.
W połowie lat 60. wprowadzono do „Jazzu” stałą, kilkustronicową rubrykę „Rytm i piosenka”, poświęconą muzyce pop i rock. W latach 70. tematyka rockowa stała się integralną częścią czasopisma. Pisali o niej m.in. Wiesław Weiss, Wiesław Królikowski, Jerzy A. Rzewuski, Marek Wiernik, Janusz Mechanisz, Aleksander J. Rowiński, Kamil Sipowicz, Janusz Popławski, a pismo było jednym z nielicznych wówczas źródeł wiedzy o muzyce rockowej ukazujących się w Polsce.
W latach 70. stałym współpracownikiem „Jazzu” był również Jacek Kleyff redagujący rubrykę „Co przyniosłeś?” poświęconą Salonowi Niezależnych.
W styczniu 1980 r. do nazwy czasopisma dodano „Magazyn Muzyczny”. Od połowy 1981 roku, z powodu kryzysu gospodarczego i związanych z tym problemów z papierem, pismo ukazywało się co kwartał.
W latach 80. muzyka jazzowa traciła na popularności. W Polsce nastąpił boom muzyki rockowej cieszącej się ogromną popularnością wśród młodego pokolenia. W 1983 r. ukazał się pierwszy numer kolorowego dwumiesięcznika (od roku 1986 miesięcznika) „Magazyn Muzyczny Jazz”. Jego redaktorem naczelnym został Marian Butrym a główną tematyką pisma stała się muzyka rockowa. Periodyk przekształcono z fachowego czasopisma dla melomanów w kolorowy magazyn drukowany z myślą o młodzieży. 
W kolejnym roku usunięto z nazwy słowo „Jazz” i choć numery kolejnych wydań „Magazynu Muzycznego” uwzględniały wszystkie wcześniejsze wydania „Jazzu”, trzon zespołu redakcyjnego tworzyli ci sami dziennikarze, a redakcja mieściła się pod tym samym adresem, należy uznać go za zupełnie nowe czasopismo. Jego ostatni numer ukazał się w październiku 1991 r. W tym samym roku część dawnych redaktorów „Jazzu” i „Magazynu Muzycznego” stworzyła miesięcznik „Tylko Rock”.

</doc>
<doc id="1997092" url="https://pl.wikipedia.org/wiki?curid=1997092" title="Aleja Niepodległości w Katowicach">
Aleja Niepodległości w Katowicach

Aleja Niepodległości w Katowicach − jedna z ulic w katowickiej dzielnicy Dąbrówka Mała. Aleja rozpoczyna swój bieg przy skrzyżowaniu z ulicą Strzelców Bytomskich i ulicą generała Józefa Hallera. Następnie krzyżuje się z ulicą Stacyjną, kończy bieg przy ulicy generała Henryka Le Ronda i ulicy Józefa Grzegorzka, obok przejazdu kolejowo-drogowego.
Opis.
Przy alei Niepodległości 4 znajduje się zabytkowy kościół parafialny pod wezwaniem świętego Antoniego z Padwy, wpisany do rejestru zabytków 30 grudnia 1994 (nr rej.: A/1558/94). Kościół został wzniesiony w 1912 w stylu neobarokowym z elementami modernizmu według projektu Fischera; posiada trójnawową konstrukcję o bazylikowym charakterze. Od 6 maja 1921 w budynku probostwa rezydował m.in. Wojciech Korfanty (podczas powstań śląskich w dniach 7−9 maja prowadził tu rokowania w sprawie rozejmu ze stroną niemiecką, które nie doszły do skutku).
W kościele św. Antoniego znajdują się następujące tablice pamiątkowe:
Przy alei znajdują się następujące historyczne budynki:
Od 2003 w budynku starego dworca kolejowego swoją siedzibę posiada Teatr Gry i Ludzie (al. Niepodległości 2). Swoją działalność w tym miejscu rozpoczął od premiery "Miłości Fedry" Sary Kane z cyklu "Nowa Dramaturgia". Od początku swego istnienia teatr realizował spektakle plenerowe, prezentując je w całym kraju. Kolejną premierą były "Niezidentyfikowane szczątki ludzkie i prawdziwa natura miłości" według Brada Frasera w reżyserii Roberta Talarczyka w czerwcu 2004.

</doc>
<doc id="1997094" url="https://pl.wikipedia.org/wiki?curid=1997094" title="Oswaldo Vizcarrondo">
Oswaldo Vizcarrondo

Oswaldo Augusto Vizcarrondo Araujo (ur. 31 maja 1984 w Caracas) – wenezuelski piłkarz występujący na pozycji środkowego obrońcy, obecnie zawodnik francuskiego FC Nantes.
Kariera klubowa.
Vizcarrondo pochodzi ze stołecznego miasta Caracas i jest wychowankiem tamtejszego zespołu Caracas FC. Do seniorskiej drużyny został włączony jako osiemnastolatek po kilku miesiącach gry w drugoligowych rezerwach klubu przez szkoleniowca Noela Sanvicente, w wenezuelskiej Primera División debiutując w 2002 roku. Niebawem wywalczył sobie pewne miejsce w wyjściowym składzie i przez następne kilka lat współtworzył jedną z najlepszych drużyn w historii klubu. Już w swoim premierowym sezonie 2002/2003 zdobył ze swoim zespołem tytuł mistrza Wenezueli. Sukces ten powtórzył również rok później, podczas rozgrywek 2003/2004, natomiast w sezonie 2004/2005 zanotował wicemistrzostwo kraju. W rozgrywkach 2005/2006 po raz trzeci został mistrzem Wenezueli, natomiast czwarty tytuł zdobył w sezonie 2006/2007. W lipcu 2007, po udanych występach w turnieju Copa Libertadores, gdzie dotarł z Caracas do 1/8 finału, został wypożyczony do argentyńskiego Rosario Central. Tam zanotował jednak nieudane pół roku; trapiony kontuzjami nie zdołał rozegrać w barwach tej ekipy żadnego spotkania, a jego zespół zajął ostatnie miejsce w tabeli.
Po powrocie do Caracas Vizcarrondo w sezonie 2007/2008 zdobył swój drugi tytuł wicemistrza Wenezueli, a po upływie roku zdecydował się na kolejny wyjazd za granicę, tym razem do Paragwaju, gdzie podpisał umowę z zespołem Club Olimpia z siedzibą w stołecznym Asunción. Premierowego gola w paragwajskiej Primera División strzelił 17 maja 2009 w wygranej 1:0 konfrontacji z 12 de Octubre, a ogółem barwy Olimpii reprezentował przez rok jako podstawowy zawodnik, nie odnosząc jednak większych sukcesów. Na początku 2010 roku przeszedł do kolumbijskiego klubu CD Once Caldas z miasta Manizales, gdzie z miejsca został kluczowym graczem linii defensywnej. W Categoría Primera A zadebiutował 31 stycznia 2010 w przegranym 3:4 spotkaniu z Realem Cartagena, zaś pierwszą bramkę w lidze kolumbijskiej strzelił 17 kwietnia tego samego roku w zremisowanym 3:3 pojedynku z Boyacá Chicó. W jesiennym sezonie Finalización 2010 zdobył z drużyną prowadzoną przez trenera Juana Carlosa Osorio mistrzostwo Kolumbii.
Wiosną 2011 Vizcarrondo powrócił do ojczyzny, zostając piłkarzem ekipy Deportivo Anzoátegui z siedzibą w mieście Puerto la Cruz. Tam spędził kolejne pół roku w roli podstawowego zawodnika, nie notując poważniejszych sukcesów, po czym odszedł do argentyńskiego Club Olimpo. W barwach zespołu z miasta Bahía Blanca zadebiutował w argentyńskiej Primera División 22 sierpnia 2011 w przegranym 0:1 spotkaniu z Colónem Santa Fe, a ogółem w Olimpo występował przez sześć miesięcy. W styczniu 2012 za sumę pięciu milionów dolarów przeszedł do meksykańskiego zespołu Club América z siedzibą w stołecznym mieście Meksyk, podpisując z nim trzyletni kontrakt. W meksykańskiej Primera División zadebiutował 20 stycznia 2012 w zremisowanej 1:1 konfrontacji z Tecos UAG, a pierwsze i zarazem jedyne trafienie w nowym zespole zanotował 25 lutego tego samego roku w wygranym 4:0 meczu z Atlante. W Américe grał przez pół roku bez większych sukcesów, nie potrafiąc przekonać swoimi występami kibiców, a jego przejście do klubu zostało powszechnie uznane za pomyłkę transferową.
W lipcu 2012 Vizcarrondo został wypożyczony do argentyńskiego Club Atlético Lanús ze stołecznego Buenos Aires. Jego barwy reprezentował przez następny rok, kwalifikując się z nim do rozgrywek Copa Sudamericana i będąc jednym z najważniejszych piłkarzy zespołu prowadzonego przez Guillermo Barrosa Schelotto. W połowie 2013 roku za sumę 600 tysięcy euro przeszedł do FC Nantes, beniaminka ligi francuskiej, dołączając do swoich rodaków występujących w tym klubie – Gabriela Cichero i Fernando Aristeguiety. W Ligue 1 zadebiutował 10 sierpnia 2013 w wygranym 2:0 spotkaniu z Bastią.
Kariera reprezentacyjna.
W seniorskiej reprezentacji Wenezueli Vizcarrondo zadebiutował za kadencji selekcjonera Richarda Páeza, 10 marca 2004 w wygranym 2:1 meczu towarzyskim z Hondurasem. W 2007 roku został powołany na turniej Copa América, gdzie pozostawał jednak wyłącznie rezerwowym swojej drużyny, ani razu nie pojawiając się na boisku, zaś jego zespół odpadł ostatecznie z rozgrywek w ćwierćfinale. Premierowego gola w kadrze narodowej strzelił 12 sierpnia 2009 w wygranym 2:1 sparingu z Kolumbią. W późniejszym czasie wziął również udział w eliminacjach do Mistrzostw Świata 2010, podczas których rozegrał cztery spotkania, lecz Wenezuelczycy nie zdołali się zakwalifikować na mundial. W 2011 roku znalazł się w powołanym przez szkoleniowca Césara Faríasa składzie na kolejny turniej Copa América. Tym razem pełnił na nim rolę kapitana i lidera swojej kadry narodowej, występując we wszystkich sześciu spotkaniach od pierwszej do ostatniej minuty i zdobywając bramkę w ćwierćfinale z Chile (2:1). Wenezuelska drużyna odpadła w półfinale, zajmując ostatecznie czwarte miejsce, najwyższe w historii swoich występów w tych rozgrywkach, zaś on sam został ogłoszony jednym z najlepszych piłkarzy tamtej edycji Copa América.

</doc>
<doc id="1997096" url="https://pl.wikipedia.org/wiki?curid=1997096" title="Teodor (Pozdiejewski)">
Teodor (Pozdiejewski)

Teodor, imię świeckie Aleksandr Wasiljewicz Pozdiejewski, po przyjęciu wielkiej schimy Daniel (ur. 21 marca 1876 w Makariewskim, zm. 1937) – rosyjski biskup prawosławny.
Był synem kapłana prawosławnego. W 1896 ukończył seminarium w Kostromie i rozpoczął naukę w Kazańskiej Akademii Duchownej. W 1900 uzyskał dyplom tej uczelni, po czym złożył śluby monastyczne z imieniem Teodor. 24 lipca został hieromnichem, uzyskał również stypendium na podjęcie pracy w katedrze patrologii Akademii. Od 17 października 1901 został wykładowcą w seminarium duchownym w Kałudze, zaś 3 czerwca 1902 przeniesiony na stanowisko inspektora seminarium duchownego w Kazaniu. 4 lutego 1904 został rektorem seminarium duchownego w Tambowie, podniesiony do godności archimandryty. Od sierpnia 1906 stał na czele seminarium duchownego w Moskwie, zaś od 1909 był rektorem Moskiewskiej Akademii Duchownej, gdzie wykładał w katedrze teologii pastoralnej.
14 września 1909 w soborze Chrystusa Zbawiciela w Moskwie miała miejsce jego chirotonia na biskupa pomocniczego eparchii moskiewskiej z tytułem biskupa wołokołamskiego. Pozostawał przy tym rektorem akademii. Po rewolucji lutowej został zwolniony z tego stanowiska za samowolę w pracy administracyjnej i jawne faworyzowanie mnichów i innych duchownych z grona wszystkich wykładowców. 1 maja 1917 został wyznaczony na przełożonego Monasteru Daniłowskiego w Moskwie, zaś w czerwcu roku następnego patriarcha Moskwy i całej Rusi Tichon wyznaczył go na biskupa permskiego i kungurskiego. W latach 1920–1922 był kilkakrotnie aresztowany przez Czekę, przebywał m.in. w więzieniu na Butyrkach. W sierpniu 1923 został podniesiony do godności arcybiskupiej.
W październiku tego samego roku patriarcha Tichon wyznaczył go na "locum tenens" eparchii piotrogrodzkiej. Arcybiskup Teodor odmówił jednak przyjęcia tej funkcji i wypowiedział patriarsze posłuszeństwo, uważał bowiem, że prowadzi on zbyt ugodową politykę w stosunku do bolszewickich władz. Stał na czele tak zwanej „opozycji daniłowskiej”, grupującej mnichów z monasteru pod tym wezwaniem oraz innych duchownych, którzy w podobny sposób oceniali postępowanie patriarchy. W 1924 został aresztowany za konsekwentnie antykomunistyczne poglądy i zesłany do Kazachstanu, gdzie przebywał do 1927. Po powrocie z zesłania mieszkał we Włodzimierzu nad Klaźmą, jednak już w 1929 znalazł się ponownie w łagrze, a od 1933 na zesłaniu. W tym okresie złożył zakonne śluby wielkiej schimy, przyjmując imię Daniel na cześć Daniela Moskiewskiego. Był jednym z najradykalniejszych krytyków działalności "locum tenens" Patriarchatu Moskiewskiego Sergiusza, chociaż istnieją źródła, że przed śmiercią pogodził się z nim.
W 1933 został aresztowany po raz kolejny, pod zarzutem przynależności do monarchistycznej Partii Odrodzenia Rosji, za co został skazany na trzyletnią zsyłkę do Ust-Sysolska w republice Komi. W 1935 zesłanie zostało przedłużone o kolejne trzy lata. W 1937 został aresztowany w Syktywkarze, skazany na śmierć i rozstrzelany za przynależność do „Bractwa Daniłowskiego”.

</doc>
<doc id="1997101" url="https://pl.wikipedia.org/wiki?curid=1997101" title="240 mm haubica M1">
240 mm haubica M1

Haubica 240 mm M1 – amerykańska haubica holowana z okresu II wojny światowej o kalibrze 240 mm. Popularnie nazywana "Black Dragon".
Haubice kalibru 240 mm były najpotężniejszymi działami w arsenale US Army podczas II wojny światowej, zdolnymi strzelać pociskami z kruszącym materiałem wybuchowym o wadze 160 kg na odległość 23 kilometrów. Było to największe działo polowe używane przez US Army podczas wojny, z wyjątkiem dział okrętowych stosowanych jako działa kolejowe. Działo zostało zbudowane z potrzeby posiadania super-ciężkiej artylerii polowej, zdolnej do atakowania fortyfikacji Wału Zachodniego. Haubica została zaprojektowana wraz z działem 8-calowym M1. Obie konstrukcje posiadają te same lawety.
Używane na froncie zachodnim i w wojnie na Pacyfiku, szczególnie podczas bitwy o Manilę, haubice okazały się bardzo skuteczne przeciwko silnie ufortyfikowanym celom. Po II wojnie światowej dział tych użyto podczas wojny koreańskiej. Pozostały w użyciu do późnych lat 50. do wyczerpania amunicji.
Służba.
Pierwsze operacyjne użycie haubic kal. 240 mm miało miejsce w styczniu 1944 roku podczas bitwy o Anzio. Debiut w warunkach bojowych skończył się połowicznym sukcesem. Haubice 240 mm były używane tam wraz z działami 8-calowymi (203 mm) do zwalczania ognia dział niemieckich podobnej klasy i do odpowiadania na ogień działa kolejowego 280 mm działającego w rejonie lądowania pod Anzio.
We Włoszech haubice te dowiodły swojej przydatności w niszczeniu kluczowych mostów z dalekiej odległości. Oficerowie artylerii donosili o „niszczycielskiej sile ognia i nieprawdopodobnej celności” i o ważnej roli tych dział w kampanii włoskiej.
Podczas bitwy o Monte Cassino użyto ich do niszczenia pozostałości po zbombardowanym klasztorze Monte Cassino. Na froncie włoskim mała liczba tych dział była używana przez brytyjską 8 Armię. Pomimo początkowych obaw przed wdrażaniem tego typu ciężkiej artylerii, dowódcy amerykańskiej 5 Armii nazwali te działa „najbardziej zadowalającą bronią” w służbie w roku 1944.
Haubice od 1 maja 1953 roku były używane podczas wojny koreańskiej. W późnych latach 50. trzydzieści dział tego typu zostało sprzedanych Tajwanowi. Zostały umieszczone w bunkrach na Kinmen i na wyspach Mazu. Są tam używane w charakterze artylerii fortecznej, wytaczanej po szynach ze schronów na stanowiska ogniowe, a zazwyczaj przechowywanej w bunkrach i tunelach.

</doc>
<doc id="1997102" url="https://pl.wikipedia.org/wiki?curid=1997102" title="71P/Clark">
71P/Clark

71P/Clark – kometa okresowa z rodziny komet Jowisza.
Odkrycie.
Kometę tę odkrył nowozelandzki astronom Michael Clark 9 czerwca 1973 roku. W nazwie znajduje się zatem nazwisko odkrywcy.
Orbita komety.
Orbita komety 71P/Clark ma kształt elipsy o mimośrodzie 0,5. Jej peryhelium znajduje się w odległości 1,57 j.a., aphelium zaś 4,68 j.a. od Słońca. Jej okres obiegu wokół Słońca wynosi 5,53 roku, nachylenie do ekliptyki to wartość 9,48˚.

</doc>
<doc id="1997104" url="https://pl.wikipedia.org/wiki?curid=1997104" title="Bitwa pod Chateauguay">
Bitwa pod Chateauguay



</doc>
<doc id="1997109" url="https://pl.wikipedia.org/wiki?curid=1997109" title="Kopalnia Raspadskaja">
Kopalnia Raspadskaja

Kopalnia Raspadskaja (ros. "Распадская") - największa w Rosji kopalnia węgla kamiennego, położona 11 km od Mieżdurieczenska (obwód kemerowski) w Kuźnieckim Zagłębiu Węglowym. Roczne wydobycie sięga 8 mln ton węgla.
Wydobycie węgla rozpoczęto w 1973 roku. W końcu lat 80. i początku 90. kopalnia była jednym z centrów strajków górniczych w Rosji.
Kopalnia wchodzi w skład rosyjskiej kopalni węglowej "Raspadskaja", której 40% akcji należy do Evraz Group, największego w Rosji koncernu metalurgicznego. Zapasy węgla koksującego wynoszą 451 mln ton, a udział kopalni w wydobyciu tego surowca w Rosji wynosi 10%.
8-9 maja 2010 roku w kopalni "Raspadskaja" doszło do jednej z największych w ostatnich latach w rosyjskim górnictwie katastrofy, w której zginęło 91 osób, 71 zostało rannych.

</doc>
<doc id="1997110" url="https://pl.wikipedia.org/wiki?curid=1997110" title="One Wild Night Live 1985–2001">
One Wild Night Live 1985–2001

One Wild Night Live 1985–2001 – album koncertowy amerykańskiego zespołu Bon Jovi. Wydawnictwo ukazało się 22 maja 2001 nakładem wytwórni muzycznej Island Records. Na albumie prócz materiału grupy znalazły się covery utworów Neila Younga („Rockin’ in the Free World”) i The Boomtown Rats („I Don’t Like Mondays”). Jedynym wcześniej niepublikowanym utworem jest „One Wild Night”, wydany jako główny singel promujący album.
Album uplasował się na 20. miejscu listy przebojów "Billboard" 200, 6. pozycji Top Internet Albums i 4. Top Canadian Albums. Ponadto zajął 2. miejsce zestawienia UK Albums Chart.
Spis utworów.
Opracowano na podstawie materiału źródłowego.

</doc>
<doc id="1997111" url="https://pl.wikipedia.org/wiki?curid=1997111" title="Kultura Capulí">
Kultura Capulí

Kultura Capulí – kultura prekolumbijska rozwijająca się na terenach współczesnego północnego Ekwadoru i południowo-zachodniej Kolumbii.
Lokalizacja.
Zaliczana jest do większego kompleksu kulturalnego określanego mianem kultury Carchi-Nariño, wyodrębnionego w związku z lokalizacją odkrytych obiektów archeologicznych.
Kultura Capulí rozwijała się na obszarze około 12 tysięcy km², obejmującym centralną i północną część obecnej prowincji Pichincha oraz prowincję Imbabura i Carchi w Ekwadorze oraz departament Nariño w Kolumbii. Są to tereny górskie ze wzniesieniami ponad 3 tysiące m n.p.m., klimatem umiarkowanym, obfitymi opadami w porze deszczowej i licznymi rzekami rozpoczynającymi swój bieg w pobliżu ośnieżonych szczytów. Znanych jest (stan na 2007) 23 stanowisk archeologicznych związanych z kulturą Capulí, obejmujących miejsca pochówku zmarłych i osiedla wraz z towarzyszącymi im wysypiskami odpadów. Stanowiska te były przedmiotem eksploracji archeologicznej w l. 80. i 90. XX wieku.
Istniały prawdopodobnie dwa wielkie ośrodki rozwoju tej kultury. Pierwszy znajdował się na południu i obejmował dolinę Quito z terenami przylegającymi, drugi znajdował się na północy, na płaskowyżu, w dolinie Atriz, przy czym wywierał duży wpływ na kulturę społeczności żyjącej na całym płaskowyżu Túquerres-Ipiales-Carchi. Pomiędzy tymi centrami znajdowała się strefa pośrednia obejmująca dolinę Chota-Mira, określana mianem „wyspy wieloetnicznej”, której zasoby, szczególnie sól i koka, były zgodnie eksploatowane przez sąsiadujące społeczeństwa, w tym także przez kolonie kultury Capulí.
Kultura Capulí rozwijała się na tych terenach od I do XV wieku n.e., od V do XIII wieku n.e. współistniejąc z ludnością kultury Piartal pochodzącej z południa, będącej nośnikiem odmiennej tradycji kulturalnej, a w XIV-XV wieku z ludnością kultury Tuza.
Społeczeństwo.
Społeczeństwo Capulí miało charakter hierarchiczno-wodzowski z dominującą pozycją kacyków-szamanów. Centra polityczne najprawdopodobniej spełniały też rolę centrów religijnych. Terytorium kultury Capulí nie tworzyło jednego organizmu państwowego, lecz było podzielone na liczne rejony kontrolowane przez różne wspólnoty.
Osiedla kultury Capulí zostały dotychczas słabo przebadane, wiadomo jednak, że ludność tej kultury prowadziła osiadły tryb życia i żyła w osiedlach rozrzuconych w Andach, nierzadko na wysokości powyżej 2700 m n.p.m. Domy szamanów, w których odprawiane były rytuały, były budowane na planie koła i posiadały stożkowe dachy, a ich ściany były ozdabiane wzorami antropomorficznymi i geometrycznymi.
Analiza antropologiczna pozostałości szkieletów 76 osobników płci męskiej i żeńskiej, odnalezionych na cmentarzysku La Florida w Quito i należących niewątpliwie do elity społecznej i politycznej, pozwoliła ustalić wzrost kobiet na 145-162 cm, a mężczyzn na 159-163 cm. Podstawą żywienia była kukurydza. Członkowie elity byli dobrze odżywieni i cieszyli się dobrym zdrowiem. Nie potwierdzono występowania chorób infekcyjnych, popularnych w innych regionach Ekwadoru, ani też rytualnych czy zwyczajowych deformacji kostnych (np. występujących w niektórych innych kulturach deformacji czaszki), natomiast stwierdzono inne patologie: urazy, anemię, nowotwory, choroby pasożytnicze, próchnicę, kamicę i ropniaki pęcherzyka żółciowego oraz hipoplazję szpiku.
Ludzie tej kultury używali odzieży bawełnianej i z wełny lamy. Kobiety używały długich spódnic, które sięgały od tułowia do kostek i które były dekorowane wzorami geometrycznymi podobnymi do tych używanych w ceramice.
Gospodarka.
Rolnictwo, myślistwo, zbieractwo, rybactwo.
Podstawą gospodarki było rolnictwo, w tym przede wszystkim uprawa kukurydzy oraz roślin bulwiastych, takich jak papaja. Zajmowano się także myślistwem, zbieractwem i połowem ryb. Polowano m.in. na zające, jelenie i kuropatwy. W grobowcach odnaleziono też kości lamy, prawdopodobnie już wtedy udomowionej.
Handel.
Istniała też sieć wymiany handlowej, w której ważną rolę odgrywała sól i koka, przy czym handel był kontrolowany przez kacyków-szamanów, szczególnie handel na dalsze odległości, pomiędzy różnymi wspólnotami. Znajdował się on w rękach zawodowych handlarzy, którzy byli opłacani i zależni od kacyków, którym dostarczali egzotyczne dobra z odległych okolic (w grobowcach członków elity Capulí odkryto np. figurki kultury Tumaco-Tolita znad Pacyfiku).
Rzemiosło użytkowe i artystyczne.
Ważną dziedziną gospodarki było rzemiosło, szczególnie garncarstwo. Garncarze Capulí wytwarzali naczynia do użytku domowego i rytualnego, figurki kobiet i mężczyzn, maski i okaryny. W dekoracjach dominował obraz dwubarwny, czarno-czerwony, nakładany techniką negatywową. Wśród naczyń ceramicznych grupę bardzo charakterystyczną dla tej kultury stanowiły puchary na wysokiej podstawie, ozdabiane dekoracją o wzorach geometrycznych zarówno na powierzchni zewnętrznej, jak i wewnątrz. Niekiedy wysoką podstawę stanowiły pojedyncze lub mnogie sylwetki ludzkie, podtrzymujące czaszę naczynia, stanowiące alegorię podtrzymywania świata. Urny grobowe były również dekorowane wzorami geometrycznymi z użyciem techniki negatywowej, wiele jednak z nich, zawierających szczątki przedstawicieli elity, są ozdobione dodatkowo obrazami ludzkich głów. Wśród figurek ludzkich najbardziej charakterystyczne są przedstawienia siedzących sztywno i przeżuwających kokę kacyków i szamanów (tzw. figurki "coqueros"), z rękami opartymi na kolanach, z piersią przepasaną rodzajem szarfy będącej symbolem władzy. W rękach niektórych figurek znajdują się pucharki lub instrumenty muzyczne. Wytwarzane przez artystów maski ceramiczne miały albo rozmiary zbliżone do naturalnych z otwartymi ustami w akcie żucia koki, albo miały postać miniaturową w formie zawieszki, z wyglądem tak jak w przypadku masek dużych.
Inną wysoką rozwiniętą dziedziną rzemiosła było złotnictwo. Do produkcji używano czystego złota i srebra oraz tumbaga. Wykorzystywane techniki to: odlewanie, kucie, spawanie, natomiast do najbardziej powszechnych technik zdobniczych należały wycinanie, drążenie, szlifowanie czy nakładanie błyszczącej powierzchni. Złotnicy wykonywali rozmaite ozdoby ciała, z których najbardziej charakterystyczne były:
Ludziom kultury Capulí nieobca była muzyka. Rzemieślnicy wykonywali instrumenty muzyczne, przy czym do najbardziej popularnych zaliczały się dzwony, dzwoneczki, okaryny i fletnie Pana. Można je niekiedy zaobserwować w rękach figurek "coqueros". Wytwarzane były także narzędzia metalowe, takie jak dłuta i siekiery.
Religia i zwyczaje pogrzebowe.
Społeczeństwo Capulí wyznawało kult przodków. Było to społeczeństwo zróżnicowane pod względem społecznym, co znalazło odbicie w praktykach pogrzebowych, w organizacji cmentarzy, w formie i głębokości grobowców. Szeregowi członkowie społeczeństwa byli chowani w prostych grobach szybowych o głębokości od 1 do 4 m. Bogatsi byli chowani w grobowcach z szybem kwadratowym lub prostokątnym i z komorą boczną o kształcie wydłużonym lub półeliptycznym, przykrytą wielkim kamieniem, przy czym głębokość grobowca wahała się między 4 a 6 m. Grobowce elity posiadały jedną lub kilka komór bocznych, łączących się jakby poprzez fałszywe wrota, i miały głębokość od 9 do 40 m. Kacykowie-szamani byli chowani wraz z innymi osobami, często składanymi w ofierze w momencie pogrzebu wodza, tak, aby towarzyszyli mu podczas podróży w zaświatach – w sumie w tych grobowcach znajdowano do 14 pochówków kacyka i jego towarzyszy.
Sztuka.
W sztuce Capulí dominuje naturalizm. Z przedstawień zwierzęcych najczęściej spotyka się figurki małp, będących najprawdopodobniej symbolem władzy elit rządzących, gwarantujących stabilność społeczno-polityczną wspólnoty. W przedstawieniach antropomorficznych dominują figurki "coqueros", maski ceramiczne i metalowe (z metali szlachetnych). Sylwetki ludzkie były przedstawiane w pozach statycznych, a nacisk twórców kładziony był w tym przypadku na oddanie stanów świadomości (osoby żujące kokę) i stratyfikację społeczną (kacykowie i szamani siedzący na tronach i kobiety siedzące na podłodze). Wzory dominujące w ceramice Capulí to przede wszystkim wzory geometryczne stanowiących kombinację trójkątów, diamentów i spirali, których połączenie dawało możliwość tworzenia różnorodnych kompozycji geometrycznych (trójkątów, rombów, linii poziomych, okręgów, punktów) i przedstawień stylizowanych zwierząt, szczególnie małp.

</doc>
<doc id="1997113" url="https://pl.wikipedia.org/wiki?curid=1997113" title="Latynoamerykański System Gospodarczy">
Latynoamerykański System Gospodarczy

Latynoamerykański System Gospodarczy (SELA, hiszp. "Sistema Económico Latinoamericano y del Caribe") – organizacja międzynarodowa powołana w 1975 roku, której głównym celem jest wspieranie współpracy gospodarczej i społecznej krajów Ameryki Południowej i Środkowej. Siedziba organizacji znajduje się w Caracas w Wenezueli.
Do Latynoamerykańskiego Systemu Gospodarczego należy 27 państw członkowskich.
Członkowie.
Ameryka Południowa:
Ameryka Środkowa:

</doc>
<doc id="1997114" url="https://pl.wikipedia.org/wiki?curid=1997114" title="Sistema Económico Latinoamericano y del Caribe">
Sistema Económico Latinoamericano y del Caribe



</doc>
<doc id="1997115" url="https://pl.wikipedia.org/wiki?curid=1997115" title="Sistema Económico Latinoamericano">
Sistema Económico Latinoamericano



</doc>
<doc id="1997117" url="https://pl.wikipedia.org/wiki?curid=1997117" title="Sela">
Sela



</doc>
<doc id="1997120" url="https://pl.wikipedia.org/wiki?curid=1997120" title="Monteverdi (motoryzacja)">
Monteverdi (motoryzacja)

Monteverdi – byłe szwajcarskie przedsiębiorstwo produkujące luksusowe samochody sportowe, osobowe oraz terenowe.
Historia.
W roku 1967 na salonie samochodowym we Frankfurcie nad Menem został zaprezentowany Monteverdi High Speed 375S. W 1968 roku został pokazany kolejny model Monteverdi, Monteverdi High Speed 375L. Nadwozia dla firmy Monteverdi produkowała firma Frua, jednak ze względu na dobrą sprzedaż pojazdów, nie nadążała z ich produkcją. Nowym producentem nadwozi została włoska firma Carrozzeria Fissore. W 1970 roku został przedstawiony model Monteverdi Hai 450SS. Od 1971 roku produkowany był sztandarowy model High Speed 375/4. W 1972 roku na salonie w Genewie zostało zaprezentowane 2-drzwiowe coupé Berlinetta, a na bazie tego modelu powstała w dwóch egzemplarzach wersja kabriolet Palm Beach. W 1978 roku powstał pierwszy terenowy samochód firmy Monteverdi Sahara. Kolejnym modelem był Safari, który bazował na Range Rover. W 1977 roku zadebiutował model Sierra, który zastąpił serię 375. W 1978 roku powstała odmiana kabriolet w dwóch egzemplarzach oraz kombi w jednym egzemplarzu. W 1990 roku został zakupiony brytyjski zespół Formuły 1 Onyx, którego nazwa została zmieniona na Monteverdi-Onyx. Bolidy z silnikami Ford Cosworth nie odniosły jednak sukcesu; mimo to stały się podstawą prototypu Hai 650 F1, który był ostatnim stworzonym modelem przez Monteverdi. W 1984 roku zakończono produkcję samochodów, a zakład przekształcono w muzeum Monteverdi, które zostało otwarte w 1985 roku.
W 1990 roku Monteverdi rywalizowało w dwóch Grand Prix Formuły 1 po uprzednim przejęciu Onyx Grand Prix.

</doc>
<doc id="1997121" url="https://pl.wikipedia.org/wiki?curid=1997121" title="Zakochany Nowy Jork">
Zakochany Nowy Jork

Zakochany Nowy Jork (ang. "New York, I Love You") – amerykańsko-francuski film kinowy z 2009.
Obraz jest fabularnym kolażem jedenastu filmów krótkometrażowych, wyreżyserowanych przez jedenastu filmowców reprezentujących różne szkoły i style. W rolach głównych wystąpiły sławy światowego kina. Film miał swoją światową premierę 5 lutego 2009. W polskich salach kinowych pojawił się 7 maja 2010.
Film został poświęcony brytyjskiemu dramaturgowi i reżyserowi Anthony’emu Minghelli.
Opis filmu.
Akcja filmu rozgrywa się w tytułowym Nowym Jorku, mieście wielokulturowym, wieloetnicznym. Autorzy przedstawili długi szereg historii miłosnych, które przeplatając się ze sobą, utworzyły obraz nowoczesnego miasta i mieszkającej w nim społeczności z punktu widzenia rodzącego się i dominującego ludzkimi sercami uczucia. W filmie jak w kalejdoskopie ukazano związki ludzi różnego statusu społecznego, różnego pochodzenia i języka, od historii drobnego złodziejaszka po obraz z życia rodziny ortodoksyjnych Żydów.

</doc>
<doc id="1997129" url="https://pl.wikipedia.org/wiki?curid=1997129" title="35P/Herschel-Rigollet">
35P/Herschel-Rigollet

35P/Herschel-Rigollet – kometa okresowa należąca do grupy komet typu Halleya.
Odkrycie.
Kometę tę odkryła Caroline Herschel 21 grudnia 1788 roku w Slough w Wielkiej Brytanii. Podczas jej kolejnego powrotu ponownie odkrył ją Roger Rigollet w Lagny we Francji 28 lipca 1939 roku. W nazwie znajdują się zatem nazwiska obydwojga odkrywców.
Orbita komety.
Orbita komety 35P/Herschel-Rigollet ma kształt wydłużonej elipsy o mimośrodzie 0,97. Jej peryhelium znajduje się w odległości 0,74 j.a., aphelium zaś 56,93 j.a. od Słońca. Jej okres obiegu wokół Słońca wynosi 155 lat, nachylenie do ekliptyki to wartość 64,2˚.

</doc>
<doc id="1997133" url="https://pl.wikipedia.org/wiki?curid=1997133" title="Micrastur mintoni">
Micrastur mintoni



</doc>
<doc id="1997142" url="https://pl.wikipedia.org/wiki?curid=1997142" title="NGC 2023">
NGC 2023

NGC 2023 – mgławica refleksyjna znajdująca się w konstelacji Oriona w odległości blisko 1500 lat świetlnych od Ziemi. Została odkryta 6 stycznia 1785 roku przez Williama Herschela. Mgławica ta rozciąga się na przestrzeni 4 lat świetlnych.
NGC 2023 znajduje się w pobliżu Mgławicy Koński Łeb oraz Mgławicy Płomień. Otacza ona młodą masywną gwiazdę typu widmowego B HD 37903. Energia tej gwiazdy oświetla mgławicę w takim stopniu, że ma ona stosunkowo wysoką jasność powierzchniową i jest stosunkowo łatwym obiektem do badań. W materiale, z którego powstała mgławica NGC 2023 formują się nowe gwiazdy. Fale gazu otaczające gwiazdę są 5000 razy gęstsze niż ośrodek międzygwiazdowy. Niezwykłe zielonkawe bąble to prawdopodobnie obiekty Herbiga-Haro. Fale uderzeniowe pobudzają gaz do świecenia, tworząc obserwowane w mgławicy nieprzewidywalne formy.

</doc>
<doc id="1997145" url="https://pl.wikipedia.org/wiki?curid=1997145" title="Bizmutyt">
Bizmutyt

Bizmutyt – minerał z gromady węglanów. Nazwa pochodzi od składu chemicznego tego minerału. Jest minerałem wtórnym stref utleniania złóż Bi, ale stwierdzono go także w pegmatytach granitowych. Teoretycznie zawiera 91,68% wag. Bi2O3, 8,29% wag. CO2, może zawierać także śladowe ilości wody. Minerały najczęściej współwystępujące z bizmutytem to bizmut rodzimy, bizmutynit i tetradymit. 
W Polsce został stwierdzony w pegmatytach Grabiny niedaleko Strzegomia. Na świecie występuje między innymi w skałach pegmatytowych w Niemczech, Francji, Wielkiej Brytanii, USA, Meksyku, Mozambiku. Odkryty został w roku 1841.

</doc>
<doc id="1997148" url="https://pl.wikipedia.org/wiki?curid=1997148" title="This Left Feels Right">
This Left Feels Right

This Left Feels Right – kompilacja zespołu Bon Jovi wydana w 2003 za pośrednictwem Island Records. Zawiera utwory zespołu w nowych aranżacjach, również akustycznych. Dla nowej wersji utworu "Wanted Dead or Alive" nagrano promocyjny teledysk i wydano jako singel. 
Album uplasował się na 14. miejscu listy przebojów Billboard 200, 14. pozycji Top Internet Albums i 5. Top Canadian Albums. Ponadto zajął 4. miejsce zestawienia UK Albums Chart. 

</doc>
<doc id="1997153" url="https://pl.wikipedia.org/wiki?curid=1997153" title="S/2009 S 1">
S/2009 S 1

S/2009 S 1 – mały księżyc Saturna, zaobserwowany na zdjęciach zrobionych przez sondę Cassini w 2009 roku, krążący w zewnętrznej części pierścienia B. Nie jest ciałem dostatecznie dużym, aby jego przyciąganie otworzyło przerwę w pierścieniu.
Został on zaobserwowany w czasie równonocy na Saturnie, kiedy Słońce znalazło się w płaszczyźnie pierścieni planety. Boczne oświetlenie sprawiło, że księżyc rzucał na pierścień cień o długości około 36 km. Na tej podstawie stwierdzono, że ciało wznosi się 150 m ponad płaszczyznę pierścienia.

</doc>
<doc id="1997158" url="https://pl.wikipedia.org/wiki?curid=1997158" title="Spływ powierzchniowy">
Spływ powierzchniowy

Spływ powierzchniowy – jeden z procesów krążenia wody w przyrodzie, stanowi go ta część opadu, która spływa po powierzchni gruntu do zbiorników wodnych.
Jest to woda z opadów atmosferycznych, która nie została wchłonięta przez glebę. Spływ powierzchniowy zachodzi po znacznych opadach lub w wyniku topnienia śniegu na wiosnę. Prędkość spływu powierzchniowego zależy od nachylenia i pokrycia terenu. Jego powstanie jest wynikiem działania grawitacji – woda spływa bruzdami i zagłębieniami terenowymi do niżej położonych zlewni.

</doc>
<doc id="1997159" url="https://pl.wikipedia.org/wiki?curid=1997159" title="Wayne Roycroft">
Wayne Roycroft

Wayne William Roycroft (ur. 21 maja 1946) – australijski jeździec sportowy, dwukrotny medalista olimpijski. 
Specjalizował się we Wszechstronnym Konkursie Konia Wierzchowego. Brał udział w trzech igrzyskach (IO 68, IO 76, IO 84), na dwóch zdobywając medale. Oba - brązowe - medale wywalczył w drużynie (w 1968 i 1976). Podczas tych startów jednym z jego partnerów był jego ojciec Bill. W igrzyskach brali także udział jego żona Vicki oraz bracia Barry i James. 

</doc>
<doc id="1997160" url="https://pl.wikipedia.org/wiki?curid=1997160" title="Obrona czterech skoczków">
Obrona czterech skoczków

Obrona czterech skoczków jest jednym z otwarć szachowych. Powstaje po posunięciach: 
Jest zaliczane do grupy debiutów otwartych. W klasyfikacji encyklopedii otwarć szachowych oznaczona jest kodami ECO C47-C49. Otwarcie to jest dosyć często spotykane na każdym poziomie gry. 

</doc>
<doc id="1997161" url="https://pl.wikipedia.org/wiki?curid=1997161" title="Ödön Földessy">
Ödön Földessy

Ödön Földessy (ur. 1 lipca 1929 w Békés, zm. 9 czerwca 2020 w Budapeszcie) – węgierski lekkoatleta, specjalizujący się w skoku w dal.
W 1952 oraz 1956 startował w igrzyskach olimpijskich zdobywając w swoim pierwszym starcie – w Helsinkach – brązowy medal. Mistrz Europy z Berna (1954). Trzykrotnie poprawiał rekord Węgier w skoku w dal. Rekord życiowy: 7,76 (19 września 1953, Budapeszt).

</doc>
<doc id="1997165" url="https://pl.wikipedia.org/wiki?curid=1997165" title="Droga (powieść)">
Droga (powieść)

Droga (ang. "The Road") – powieść postapokaliptyczna Cormaca McCarthy’ego opublikowana w 2006 roku. Utwór opowiada o kilkumiesięcznej wyczerpującej podróży mężczyzny i jego małego syna przez obszar dawnych Stanów Zjednoczonych zniszczonych przez nieokreślony kataklizm, który doprowadził do upadku cywilizacji i śmierci prawie wszystkich form życia. W 2007 roku powieść otrzymała nagrodę Pulitzera oraz James Tait Black Memorial Prize w 2006 roku. W 2009 roku książka doczekała się filmowej adaptacji o tym samym tytule w reżyserii Johna Hillcoata.
Fabuła.
Ojciec i jego młody syn podróżują pieszo przez post-apokaliptyczne, pokryte popiołem Stany Zjednoczone kilka lat po kataklizmie. Matka chłopca, będąca z nim w ciąży w momencie katastrofy, zmarła jakiś czas wcześniej przez samobójstwo
Zdając sobie sprawę, że nie przetrwają zimy w bardziej północnych szerokościach geograficznych, ojciec zabiera chłopca na południe autostradami międzystanowymi w kierunku morza, niosąc ich skromny dobytek w plecakach i wózku z supermarketu. Ojciec cierpi na kaszel. Zapewnia syna, że są "dobrymi ludźmi", którzy "niosą ogień". Para ma rewolwer, ale tylko dwa naboje. Ojciec stara się nauczyć chłopca, by w razie potrzeby był w stanie użyć broni na sobie i tym samym unikając wpadnięcia w ręce kanibali.
Próbują wymknąć się grupie bandytów podróżujących wzdłuż drogi, lecz jeden z nich odkrywa ich pozycję i łapie chłopca. Ojciec broni syna strzelając do napastnika, po czym uciekają w obawie przed resztą bandytów podróżujących drogą, porzucając większość swojego dobytku. Później, podczas przeszukiwania domu w poszukiwaniu zapasów, odkrywają zamkniętą piwnicę zawierającą więźniów, których kanibale zjadali kończyna po kończynie, co doprowadziło do szybkiej reakcji ojca i syna i ich ucieczki do pobliskiego lasu.
Kilka dni później bliscy śmierci głodowej odkrywają ukryty bunkier wypełniony jedzeniem, ubraniami i innymi zapasami. Pozostają tam przez wiele dni odzyskując siły, a następnie ruszają dalej zabierając zapasy na wózku. Następnie spotykają starszego mężczyznę, którego stan głęboko dotyka chłopca przez co nalega on, by podzielili się z nim jedzeniem. W dalszej części swej drogi wymykają się grupie, której członkami są kobiety w ciąży, odkrywając później opuszczone obozowisko z noworodkiem pieczonym na rożnie. Wkrótce potem ich zapasy jedzenia zaczynają się kończyć, a oni sami zaczynają głodować, do momentu znalezienia domu zawierającego więcej jedzenia. Po załadowaniu wózka para rusza w dalszą podróż, lecz stan ojca zaczyna się stopniowo pogarszać.
Protagoniści docierają nad morze gdzie odkrywają łódź dryfującą przy brzegu. Mężczyzna podpływa do niego i zbiera zapasy, w tym pistolet sygnałowy. W trakcie pobytu na plaży chłopiec zapada na pewną chorobę. Kiedy zatrzymują się, aby chłopiec wyzdrowiał i nabrał sił przed dalszą drogą, ich wózek zostaje skradziony. Para protagonistów idzie śladem złodzieja i finalnie konfrontuje się z nim. Okazuje się, że złodziejem jest zwykły wynędzniały samotny człowiek. Ojciec celując do niego z rewolweru zmusza go do rozebrania się do naga i zabiera jego ubrania wraz z wózkiem. Sytuacja ta wprawia chłopca w przygnębienie, więc ojciec wraca i pozostawia zabrane ubrania na drodze, lecz mężczyzna zniknął.
Podczas spaceru przez miasto w głębi lądu pewien mężczyzna w oknie strzela do ojca za pomocą łuku. Ojciec odpowiada strzelając do napastnika z pistoletu sygnałowego. Para rusza dalej na południe wzdłuż plaży. Stan ojca pogarsza się, a po kilku dniach zdaje sobie sprawę, że wkrótce umrze. Ojciec mówi synowi, że po jego odejściu może z nim dalej rozmawiać w modlitwie, i że musi kontynuować podróż bez niego. Po śmierci ojca, chłopiec pozostaje przy jego ciele przez trzy dni, po których do chłopca zbliża się mężczyzna z karabinem, któremu towarzyszy żona i dwójka dzieci - syn i córka. Mężczyzna przekonuje chłopca, że jest jednym z "dobrych ludzi" i bierze go pod swoją opiekę.
Okoliczności powstania.
W wywiadzie udzielonym dla Oprah Winfrey, McCarthy powiedział, że inspirację do powstania powieści stanowiły notatki, które sporządził podczas jednej nocy, spędzonej wraz ze swoim synem w hotelu w El Paso w Teksasie, w czasie której zastanawiał się nad swoim synem oraz nad tym, jak miasto będzie wyglądało za kilkadziesiąt lub sto lat. Zrobił kilka wstępnych notatek po czym powrócił do pomysłu dopiero po kilku latach podczas pobytu w Irlandii. Napisanie powieści zajęło zaledwie sześć tygodni, którą następnie zadedykował swojemu synowi, Johnowi Francisowi McCarthy'emu.
W wywiadzie udzielonym Johnowi Jurgensenowi z "The Wall Street Journal" McCarthy opisał rozmowy, jakie odbył z bratem na temat różnych scenariuszy apokalipsy. Jeden ze scenariuszy zakładał, że ocalali zwrócą się w stronę kanibalizmu: "kiedy wszystko zniknie, jedyne co zostanie do zjedzenia, to każdy kogo napotkasz".
Odbiór.
Powieść była recenzowana bardzo pozytywnie – chwalono ją m.in. za język, mądrość, odwagę i sposób ukazywania miłości ojca do syna. Z kolei działacz ekologiczny George Monbiot zwrócił uwagę na sposób, w jaki ukazuje ona związek człowieka ze środowiskiem naturalnym i określił ją jako być może najważniejszą książkę podejmującą taką tematykę.
Jak wynika z agregatora recenzji Metacritic, książka ma średnią ocenę 90/100 na podstawie trzydziestu jeden recenzji. Krytycy uznali ją za "chwytającą za serce", "nostalgiczną" i "grającą na emocjach". W 2019 roku powieść zajęła 17. miejsce na liście 100 najlepszych książek XXI wieku dziennika "The Guardian".
5 listopada 2019 roku "BBC News" wymieniło "Drogę" na swojej liście 100 najbardziej wpływowych powieści. Mimo że książka nie wspomina wprost o zmianach klimatu, "The Guardian" wymieniło ją jako jedną z pięciu najlepszych powieści poruszających ten temat.
Nagrody.
W 2006 roku "Droga" została nagrodzona brytyjską James Tait Black Memorial Prize oraz Believer Book Award, a McCarthy został finalistą National Book Critics Circle Award. 16 kwietnia 2007 roku powieść otrzymała nagrodę Pulitzera. W 2012 roku "Droga" została wymieniona na liście Best of the James Tait Black.
Adaptacja.
W 2009 roku nakręcono adaptację filmową powieści w reżyserii Johna Hillcoata. Główne role zagrali Viggo Mortensen oraz Kodi Smit-McPhee. Produkcja odbywała się w Luizjanie, Oregonie i kilku miejscach w Pensylwanii. Film, podobnie jak powieść, otrzymał ogólnie pozytywne recenzje krytyków.

</doc>
<doc id="1997167" url="https://pl.wikipedia.org/wiki?curid=1997167" title="Fryderyk August III (król Saksonii)">
Fryderyk August III (król Saksonii)



</doc>
<doc id="1997169" url="https://pl.wikipedia.org/wiki?curid=1997169" title="Dialekt kaszubski">
Dialekt kaszubski



</doc>
<doc id="1997176" url="https://pl.wikipedia.org/wiki?curid=1997176" title="Wolni Wyborcy">
Wolni Wyborcy

Wolni Wyborcy (niem. "Freie Wähler") – ogół komitetów wyborczych w Niemczech, skupiających niezależnych kandydatów w celu umożliwienia im udziału w wyborach mimo braku przynależności partyjnej.
Ze względu na różne dążenia regionalne nie istnieje jednolita struktura działająca w całych Niemczech, a działalność Freie Wähler koncentruje się przede wszystkim w poszczególnych związkach i stowarzyszeniach regionalnych. Wiele z tych mniej lub bardziej formalnych stowarzyszeń skupionych jest w związkach krajowych oraz w "Bundesverband der Freien Wählergemeinschaften e.V." ("Stowarzyszenie Federalny Związek Wolnych Wspólnot Wyborczych"). Przewodniczącym Federalnego Związku jest bawarski członek parlamentu i szef frakcji Wolnych Wyborców Hubert Aiwanger. Honorowym przewodniczącym jest były landrat Armin Grein.

</doc>
<doc id="1997177" url="https://pl.wikipedia.org/wiki?curid=1997177" title="Freie Waehler">
Freie Waehler



</doc>
<doc id="1997180" url="https://pl.wikipedia.org/wiki?curid=1997180" title="Wałerij Pidłużny">
Wałerij Pidłużny

Wałerij Wasylowycz Pidłużny (ukr. Валерій Васильович Підлужний, ros. Walerij Wasiljewicz Podłużny; ur. 22 sierpnia 1952 w Stalinie, zm. 4 października 2021) – radziecki ukraiński lekkoatleta, specjalizujący się w skoku w dal, który reprezentował Związek Socjalistycznych Republik Radzieckich.
Trzykrotny olimpijczyk (Monachium 1972, Montreal 1976 oraz Moskwa 1980) zdobył jeden brązowy medal w skoku w dal podczas zawodów w stolicy ZSRR w 1980 roku. Międzynarodową karierę rozpoczął od zdobycia trzech złotych krążków (w skoku w dal, trójskoku oraz sztafecie 4 × 100 metrów) podczas mistrzostw Europy juniorów w 1970 roku w Paryżu. Mistrz Europy z Rzymu (1974) oraz dwukrotny halowy wicemistrz Starego Kontynentu (1976 oraz 1979). Dwa razy w karierze stawał na najwyższym podium uniwersjady. Medalista mistrzostw kraju. Rekordy życiowe: stadion – 8,18 (28 lipca 1980, Moskwa); hala – 8,12 (16 lutego 1980, Moskwa).

</doc>
<doc id="1997182" url="https://pl.wikipedia.org/wiki?curid=1997182" title="Walery Podłużnyj">
Walery Podłużnyj



</doc>
<doc id="1997183" url="https://pl.wikipedia.org/wiki?curid=1997183" title="Jerzy Pączkowski">
Jerzy Pączkowski

Jerzy Pączkowski (ur. 26 listopada 1946 w Mrocznie, zm. 9 maja 2010 w Bydgoszczy) – profesor doktor habilitowany nauk chemicznych, specjalista chemii fizycznej. Współtwórca polskiej szkoły fotochemii polimerów.
Kariera naukowa.
Po ukończeniu studiów w Toruniu podjął pracę naukową w Akademii Techniczno-Rolniczej w Bydgoszczy na Wydziale Technologii Chemicznej (od 1985 zmieniony na Wydział Technologii i Inżynierii Chemicznej), W trakcie kariery naukowej zajmował kolejno stanowiska asystenta i starszego asystenta (1971–1979), adiunkta (1979–1990), docenta (1990–1991), profesora nadzwyczajnego (1991–2000).
W 1991 roku został kierownikiem Katedry Fizykochemii i Technologii Związków Organicznych oraz Zakładu Chemii Fizycznej. W latach 1992–1993 był prodziekanem ds. nauki Wydziału Technologii i Inżynierii Chemicznej ATR, a latach 1993–1996 r. rektorem tejże uczelni.
Osiągnięcia naukowe.
Opublikował około 220 prac naukowych z zakresu chemii fizycznej i fotochemii w czasopismach krajowych i zagranicznych
oraz materiałach konferencyjnych. Wypromował 7 doktorów, recenzował 5 rozpraw doktorskich i 7 habilitacyjnych.
Za osiągnięcia naukowe został wyróżniony 4 indywidualnymi nagrodami Ministra Edukacji Narodowej oraz
doroczną nagrodą Polskiego Towarzystwa Chemicznego

</doc>
<doc id="1997186" url="https://pl.wikipedia.org/wiki?curid=1997186" title="Koalicja Demokratyczna (Cypr)">
Koalicja Demokratyczna (Cypr)



</doc>
<doc id="1997187" url="https://pl.wikipedia.org/wiki?curid=1997187" title="Norbert Magosi">
Norbert Magosi

Norbert Magosi (ur. 10 kwietnia 1975 w Segedynie) – węgierski żużlowiec.
Od połowy lat 90. startuje w rozgrywkach z cyklu drużynowych mistrzostw Polski, reprezentując kluby KKŻ (ŻKS) Krosno (1996, 2001), Wandy Kraków (2002), Kolejarza Opole (2003) oraz Speedway Miszkolc (2006–2010). W 2003 r. zdobył w Debreczynie srebrny medal Klubowego Pucharu Europy (w barwach klubu Hajdu Volan Debreczyn). Srebrny medalista niemieckiej Bundesligi (2006, w barwach klubu MSC Diedenbergen). W listopadzie 2019 r. podpisał kontrakt z klubem Śląsk Świętochłowice.
Sześciokrotny medalista indywidualnych mistrzostw Węgier: dwukrotnie złoty (2011, 2014), trzykrotnie srebrny (1997, 2001, 2009) oraz brązowy (2003). Trzykrotnie startował w finałach indywidualnych mistrzostw świata juniorów (Elgane 1994 – XVI m., Tampere 1995 – XV m., Olching 1996 – XI m.). Finalista drużynowych mistrzostw świata (Diedenbergen 1996 – VII m.). Uczestnik półfinału kontynentalnego eliminacji cyklu Grand Prix na 1998 rok (St. Johann im Pongau 1997 – XIII m.). Brązowy medalista mistrzostw Europy par (Lendava 2006). Międzynarodowy mistrz Łodzi (2010).

</doc>
<doc id="1997189" url="https://pl.wikipedia.org/wiki?curid=1997189" title="Średnica cząsteczki">
Średnica cząsteczki



</doc>
<doc id="1997193" url="https://pl.wikipedia.org/wiki?curid=1997193" title="Marcos Ligato">
Marcos Ligato

Marcos Ligato (ur. 22 listopada 1977 w Rio Ceballos) – argentyński kierowca rajdowy. W 2005 roku zajął 3. miejsce w klasyfikacji Production Cars WRC.
W 1998 roku Ligato zadebiutował w Rajdowych Mistrzostwach Świata. Pilotowany przez Rubéna Garcíę i jadący Subaru Imprezą WRX zajął wówczas 14. miejsce w Rajdzie Argentyny. W 2001 roku startował samochodem Mitsubishi Lancer Evo 6 w Mistrzostwach Świata w klasyfikacji samochodów fabrycznych PCWRC. Zajął 4. miejsce zwyciężając w Rajdzie Finlandii. W 2003 roku startował zarówno w PCWRC Mitsubishi Lancerem Evo 7, jak i Junior WRC samochodem Fiat Punto S1600. Także i w kolejnych latach brał udział w Production Car WRC. W 2005 roku zajął w 3. miejsce w tej rywalizacji za Japończykiem Toshihiro Araiem i Katarczykiem Nasirem al-Atijją, jednak nie wygrał wówczas żadnego rajdu w PCWRC. W latach 2007-2009 występował w Mistrzostwach Świata jedynie w Rajdzie Argentyny. W sezonie 2012 startował w całym cyklu PWRC samochodem Subaru Impreza STi.

</doc>
<doc id="1997195" url="https://pl.wikipedia.org/wiki?curid=1997195" title="Scratch My Back">
Scratch My Back

Scratch My Back – ósmy studyjny album Petera Gabriela. Jest to pierwszy studyjny album Gabriela od 8 lat. Został wydany 12 lutego 2010 r. w Australii i Niemczech, 15 lutego w Wielkiej Brytanii i 2 marca w USA. Album został nagrany w studiach Air Lyndhurst oraz Real World Studios w 2009 r. Składa się z coverów 12 utworów różnych artystów, nagranych przy akompaniamencie orkiestry. Produkcją zajął się osobiście Gabriel wraz z Bobem Ezrinem.
Album zebrał przeważnie dobre recenzje, a także dobrze poradził sobie na listach albumów. Zajął pierwsze miejsce w Belgii, drugie w Niemczech i Kanadzie, trzecie w Czechach, Włoszech i Szwajcarii. Był także w pierwszej 5 we Francji i Szwecji. W Wielkiej Brytanii album dotarł do 12 miejsca UK Albums Chart. W USA zajął 26 miejsce na Billboard 200, 2 na Independent Albums oraz 3 na Rock Albums. W Polsce nagrania uzyskały status złotej płyty.
"Scratch My Back" został wydany w formacie CD oraz udostępniony przez Internet. Pod koniec marca 2010 r. wydano wersję na płycie winylowej.
Gabriel wpadł na pomysł swoistej wymiany utworów między artystami. Na "Scratch My Back" Gabriel umieścił covery utworów dwunastu różnych artystów. W zamian artyści ci zgodzili się nagrać własne wersje utworów Gabriela, które trafiły na album pod tytułem "I'll Scratch Yours".
Single.
Gabriel pierwotnie zamierzał wydać "Scratch My Back" i "I'll Scratch Yours" równocześnie. Jednak prace nad drugim albumem się przeciągały więc postanowił wydać serię singli podwójnych stron A, z których każdy zawiera po jednym utworze z obu płyt. Pierwszym singlem jest „The Book of Love” cover utworu The Magnetic Fields wraz z „Not One of Us” coverem utworu Gabriela w wykonaniu Stephina Merritta (frontmana The Magnetic Fields) wydany 30 stycznia 2010 r.. „The Boy in the Bubble” w wersji Gabriela wydany został wraz z „Biko” w wykonaniu Paula Simona 28 lutego 2010 r.. Trzeci singiel zawiera „Flume” w wykonaniu Gabriela oraz „Come Talk to Me” nagrany przez Bona Ivera, wydany 30 marca 2010 r..
17 kwietnia 2010 „The Book of Love” / „Not One of Us” oraz „Flume” / „Come Talk to Me” zostały wydane na płytach winylowych.
Kolejność chronologiczna singli:
Recenzje.
Album zebrał głównie pozytywne recenzje wśród krytyków muzycznych. Witryna Metacritic, która wystawia uśrednioną ocenę na podstawie recenzji innych krytyków przyznała albumowi 67 punktów na 100, na podstawie 21 recenzji.
"Scratch My Back" został albumem miesiąca w marcowym wydaniu magazynu "Mojo" w 2010 r. Dziennik "Metro" przyznał albumowi 3 na 5 gwiazdek. Wortal Pitchfork Media ocenił album na 4,5 punktu na 10. Serwis AllMusic wystawił temu albumowi ocenę 3,5 na 5.
Lista utworów.
Oryginalni wykonawcy utworów podani w nawiasach.

</doc>
<doc id="1997201" url="https://pl.wikipedia.org/wiki?curid=1997201" title="Żyłka (owady)">
Żyłka (owady)

Żyłka (łac. "vena") – chitynowe zgrubienie wzmacniające w skrzydłach owadów otaczające pień tchawkowy oraz nerw. Powstaje z uwypukleń błony skrzydłowej. Uwypuklenie obydwu powierzchni błony tworzy rurkę, uwypuklenie górnej powierzchni – żyłkę wypukłą, a dolnej – żyłkę wklęsłą. 
Ułożenie żyłek (użyłkowanie skrzydła) jest uwarunkowane filogenetycznie i służy jako cecha rozpoznawcza. 
Do pierwszych znanych opisów żyłek należy wydany w Szczecinie w 1870 roku opis Hagena zatytułowany "Ueber rationelle Benennung des Geaders in den Flugeln der Insekten".
Kierunek przebiegu żyłek wzdłuż osi skrzydła wyznacza podział na żyłki podłużne i żyłki pośrednie. Te ostatnie są też określane jako poprzeczne lub skośne.
Żyłki podłużne.
U błonkówek występują jeszcze:
U ważek występuje:
Żyłki pośrednie.
Wśród żyłek pośrednich (poprzecznych i skośnych) wymieniane są:
Inne żyłki występujące w skrzydłach niektórych taksonów:

</doc>
<doc id="1997206" url="https://pl.wikipedia.org/wiki?curid=1997206" title="Jacques Rousseau">
Jacques Rousseau

Jacques Rousseau (ur. 10 marca 1951 w Pointe-à-Pitre) – francuski lekkoatleta, który specjalizował się w skoku w dal.
Dwukrotnie – w 1972 oraz 1976 – startował w igrzyskach olimpijskich. Swoją międzynarodową karierę rozpoczął od srebrnego medalu mistrzostw Europy juniorów w Paryżu (1970). Złoty medalista mistrzostw Europy w 1978 roku oraz dwukrotny halowy mistrz Starego Kontynentu (1975 oraz 1976). W 1976 ustanowił rekord Francji (8,26), który przetrwał aż do 1997. Medalista mistrzostw kraju oraz reprezentant Francji m.in. w pucharze Europy. Rekord życiowy: stadion – 8,26 (26 czerwca 1976, Villeneuve-d’Ascq); hala – 8,01 (16 lutego 1975, Orlean).

</doc>
<doc id="1997214" url="https://pl.wikipedia.org/wiki?curid=1997214" title="Francisco Assis">
Francisco Assis

Francisco José Pereira de Assis Miranda (ur. 8 stycznia 1965 w Amarante) – portugalski polityk, samorządowiec, deputowany krajowy, poseł do Parlamentu Europejskiego VI i VIII kadencji.
Życiorys.
Ukończył studia filozoficzne na Uniwersytecie w Porto. W 1985 wstąpił do Partii Socjalistycznej. Od 1989 do 1995 był burmistrzem Amarante. Od 1995 do 2004 zasiadał w Zgromadzeniu Republiki.
W 2004 uzyskał mandat posła do Parlamentu Europejskiego. Zasiadał w Grupie Socjalistycznej oraz w Komisji Handlu Międzynarodowego. W 2009 powrócił do sprawowania mandatu w parlamencie krajowym, objął stanowisko lidera frakcji poselskiej PS. Mandat utrzymał również w 2011. W 2014, będąc liderem listy wyborczej socjalistów, ponownie został wybrany do Europarlamentu, w którym zasiadał do 2019. W 2020 został przewodniczącym Rady Gospodarczej i Społecznej.

</doc>
<doc id="1997215" url="https://pl.wikipedia.org/wiki?curid=1997215" title="Algorytm Needlemana-Wunscha">
Algorytm Needlemana-Wunscha

Algorytm Needlemana-Wunscha – algorytm oparty na programowaniu dynamicznym, umożliwiający znalezienie optymalnego globalnego dopasowania dwóch sekwencji.
Jest często wykorzystywany w bioinformatyce jako jedno z narzędzi do poszukiwania uliniowienia sekwencji nukleotydowych lub aminokwasowych.
Został stworzony przez Saul B. Needleman’a i Christian D. Wunsch’a oraz opublikowany w roku 1970. Dzieli on większy problem obliczeniowy (np. całą sekwencję) na mniejsze problemy, i używa rozwiązań mniejszych problemów do znalezienia optymalnego rozwiązania dużego problemu.

</doc>
<doc id="1997217" url="https://pl.wikipedia.org/wiki?curid=1997217" title="Etanoamid">
Etanoamid



</doc>
<doc id="1997218" url="https://pl.wikipedia.org/wiki?curid=1997218" title="Metanoamid">
Metanoamid



</doc>
<doc id="1997219" url="https://pl.wikipedia.org/wiki?curid=1997219" title="Związek Narodowy Polaków w Estonii">
Związek Narodowy Polaków w Estonii

Związek Narodowy Polaków w Estonii – stowarzyszenie Polaków w Estonii działające w latach 1930–1940 z siedzibą w Tallinnie; jego kontynuatorem jest Związek Polaków w Estonii.

</doc>
<doc id="1997221" url="https://pl.wikipedia.org/wiki?curid=1997221" title="Spiros Andoniu">
Spiros Andoniu

Spiros Antoniou, (, ur. 24 października 1973 w Atenach), znany również jako Seth Siro Anton lub Seth – grecki muzyk, kompozytor, wokalista, artysta malarz, grafik i fotografik. Absolwent Akademii Sztuk Pięknych w Atenach. Członek Greckiej Izby Sztuk Pięknych (EETE). Od 1990 roku wokalista i basista deathmetalowej grupy muzycznej Septicflesh, w której występuje wraz z bratem Christosem. Wraz z zespołem nagrał siedem albumów studyjnych pozytywnie ocenianych przez krytyków muzycznych. 
W 2002 roku z grupą Thou Art Lord nagrał album pt. "DV8". Ponadto wraz z bratem gra w zespole hardcoreowym pod nazwą TheDevilWorx.
Antoniou współpracował z wieloma zespołami z nurtu muzyki heavymetalowej jako autor okładek wydawnictw. Artysta jest autorem obrazów widniejących m.in. na albumach takich wykonawców jak: Decapitated, Devian, Vader, Paradise Lost, Belphegor, Soilwork, Caliban, Heaven Shall Burn, Kamelot, Flowing Tears, Moonspell, Old Man’s Child, Once Human.
W 2012 roku ukazała się biografia Adama "Nergala" Darskiego, pt. "Spowiedź heretyka: Adam Nergal Darski. Sacrum. Profanum", Spiros jest autorem zdjęcia Nergala, umieszczonego na okładce.

</doc>
<doc id="1997223" url="https://pl.wikipedia.org/wiki?curid=1997223" title="Seth Siro Anton">
Seth Siro Anton



</doc>
<doc id="1997225" url="https://pl.wikipedia.org/wiki?curid=1997225" title="Algorytm Smitha-Watermana">
Algorytm Smitha-Watermana

Algorytm Smitha-Watermana - algorytm bazujący na programowaniu dynamicznym umożliwiający poszukiwanie optymalnych lokalnych dopasowań sekwencji. 
Jest często wykorzystywany w bioinformatyce do poszukiwań dopasowań sekwencji nukleotydów i aminokwasów.

</doc>
<doc id="1997226" url="https://pl.wikipedia.org/wiki?curid=1997226" title="Thomas Galbraith (2. baron Strathclyde)">
Thomas Galbraith (2. baron Strathclyde)

Thomas Galloway Dunlop du Roy de Blicquy Galbraith, znany też jako Thomas Strathclyde (ur. 22 lutego 1960 w Glasgow) – brytyjski arystokrata i polityk, członek Partii Konserwatywnej, par dziedziczny. Od 12 maja 2010 do 7 stycznia 2013 był przewodniczącym Izby Lordów i kanclerzem Księstwa Lancaster.
Życiorys.
Pochodzenie i młodość.
Pochodzi z rodziny o dużych tradycjach politycznych. Jego dziadek i imiennik, Thomas Galbraith, przez piętnaście lat (1940-55) zasiadał w Izbie Gmin, po czym otrzymał dziedziczny tytuł barona Strathclyde i resztę życia spędził w Izbie Lordów. Ojciec, znany jako Tom Galbraith, był członkiem parlamentu przez 34 lata (1948-1982), lecz nie zdążył przed śmiercią odziedziczyć tytułu lordowskiego. W efekcie, gdy najstarszy Galbraith zmarł w 1985, jego tytuł i miejsce w Izbie Lordów przeszły na 25-letniego wówczas Thomasa.
Kariera polityczna.
Młody lord Strathclyde oficjalnie zaczął pracę w parlamencie w 1986, łącząc ją z karierą zawodową w sektorze ubezpieczeniowym, a później w branży nieruchomości, z którą związany jest do dziś. W 1988 został jednym z whipów ówczesnego konserwatywnego rządu w izbie wyższej. W 1989 został ministrem turystyki, nie wszedł jednak w skład gabinetu (w Wielkiej Brytanii jego członkami zostają jedynie najważniejsi z ok. stu powoływanych w każdym rządzie ministrów). Następnie, w latach 1990-1992 był wiceministrem ds. Szkocji, a później zajmował podobne stanowiska w resortach handlu i przemysłu oraz środowiska. W 1994 został głównym whipem Partii Konserwatywnej w Izbie Lordów.
W 1998 został mianowany szefem frakcji konserwatywnej i zarazem liderem opozycji w izbie wyższej. Po reformie Izby z 1999 roku, która radykalnie ograniczyła liczbę zasiadających w niej parów dziedzicznych, znalazł się wśród 92 arystokratów, którzy zachowali miejsce w parlamencie. Po wyborach w 2010 roku, gdy Partia Konserwatywna powróciła do władzy (w koalicji z Liberalnymi Demokratami), był naturalnym kandydatem na nowego przewodniczącego Izby Lordów w randze członka gabinetu. Odszedł z rządu w dniu 7 stycznia 2013, motywując to chęcią powrotu do biznesu.
Odznaczenia.
W 2013 został odznaczony Orderem Kawalerów Honorowych za swoje zasługi dla Izby Lordów.

</doc>
<doc id="1997232" url="https://pl.wikipedia.org/wiki?curid=1997232" title="Jamila Madeira">
Jamila Madeira

Jamila Bárbara Madeira e Madeira (ur. 17 lipca 1975 w Alte w Loulé) – portugalska polityk i działaczka młodzieżowa, posłanka do Parlamentu Europejskiego VI kadencji, deputowana krajowa.
Życiorys.
Córka polityka Luísa Filipe Madeiry. W 1997 uzyskała licencjat z ekonomii w wyższym instytucie ekonomii i zarządzania (w ramach Uniwersytetu Technicznego w Lizbonie). Podjęła pracę w zawodzie ekonomistki.
Od 1999 do 2004 zasiadała w Zgromadzeniu Republiki z ramienia Partii Socjalistycznej. Od 2000 do 2004 pełniła funkcję sekretarza generalnego młodzieżówki tego ugrupowania. Obejmowała szereg stanowisk we władzach partyjnych różnych szczebli. Była też wiceprzewodniczącą organizacji IUSY.
W 2004 uzyskała mandat posłanki do Parlamentu Europejskiego. Zasiadała w Grupie Socjalistycznej oraz w Komisji Handlu Międzynarodowego. W 2009 powróciła do sprawowania mandatu w parlamencie krajowym, wykonując go do 2011. W 2015 po raz kolejny wybrana do Zgromadzenia Republiki, w 2019 i 2022 uzyskiwała poselską reelekcję.
W 2019 powołana na sekretarza stanu w resorcie zdrowia, pełniła tę funkcję do września 2020.

</doc>
<doc id="1997234" url="https://pl.wikipedia.org/wiki?curid=1997234" title="Elastopatia">
Elastopatia

Elastopatia (należąca do chorób tkanki łącznej, CTD, connective tissue disorder) – wrodzona dysfunkcja tkanki łącznej. Choroba dziedziczona jest w sposób autosomalny recesywny. Na poziomie komórkowym zachodzi produkcja nieprawidłowej tkanki łącznej, zawierającej mniejszą ilość włókien kolagenowych drugiego typu, co w rezultacie skutkuje powstaniem tkanki o słabszej wytrzymałości na rozciąganie. We krwi pacjentów z elastopatią może być więcej elastazy i proteazy, które rozkładają tkankę łączną. Dysfunkcja ta objawia się m.in. nadmierną wiotkością stawów.
Chorzy są podatni na kontuzje i bóle stawów, również gdy przyczyną jest pogoda. Obecnie nie ma skutecznego leczenia objawów, możliwa jest jednak regeneracja stawów poprzez przyjmowanie glukozaminy.

</doc>
<doc id="1997235" url="https://pl.wikipedia.org/wiki?curid=1997235" title="Ekipa z New Jersey">
Ekipa z New Jersey

Ekipa z New Jersey ("Jersey Shore") − amerykański program telewizyjny typu reality show. Premierowy odcinek został wyemitowany 3 grudnia 2009 roku na antenie MTV. 
Program opowiada o grupie 8 nieznajomych, którzy wprowadzają się do jednego domu i spędzają wspólnie wakacje na Jersey Shore. Drugi sezon opowiada to tej samej grupie, tym razem już przyjaciół, którzy w ucieczce przed zimnem spędzają wolny czas w Miami. Sezon trzeci to powrót do Jersey Shore. W czwartym sezonie, którego premiera miała miejsce 4 sierpnia 2011, Ekipa z Jersey Shore przenosi się do Włoch. Stacja MTV zapowiedziała już także emisję piątego sezonu na 2012 rok. Premiera szóstego, jak i ostatniego sezonu odbyła się w tym samym roku.
Historia programu.
Producent VH1 - Anthony Beltempo, jako pierwszy wpadł na pomysł programu, który skupiałby się na stylu życia określanym jako "Guido". Producent wykonawczy SallyAnn Salsano, która wcześniej była odpowiedzialna za produkcję innego show emitowanego na antenie stacji MTV - Zakochaj się w Tili Tequili, opracowała ten pomysł inspirując się swoimi wakacjami w wynajętym domku na Jersey Shore. Dyrektor MTV Networks - Van Toffler zdecydował, że seria w stylu "głośni, młodzi, odważni" bardziej pasuje do ramówki MTV niż VH1. 
Fabuła.
W pierwszym sezonie poznajemy grupkę ośmiu obcych sobie osób: Angelina Pivarnick, Jennifer "JWoww" Farley, Michael "The Situation" Sorrentino, Nicole "Snooki" Polizzi, Paul "DJ Pauly D" DelVecchio, Ronnie Ortiz-Magro, Sammi "Sweetheart" Giancola oraz Vinny Guadagnino. Wszyscy wprowadzają się do domku położonego na Seaside Heights w stanie New Jersey i razem spędzają wakacje. 
W styczniu 2010 roku, stacja MTV ogłosiła, że został zamówiony drugi sezon programu i zostanie wyemitowany latem, będzie opowiadał o tym jak Ekipa z Jersey Shore spędza wiosnę na południu, na South Beach w Miami. W maju 2010 roku Ekipa ponownie wróciła się do Jersey Shore, zostało to uzasadnione tym, że produkcja posiadała już wystarczająco dużo materiałów do drugiego sezonu, a materiał z Jersey Shore może zostać wykorzystany do produkcji trzeciego sezonu. Pierwszy odcinek drugiego sezonu został wyemitowany 29 lipca 2010 roku, a jego oglądalność wyniosła 5,252 mln widzów. Drugi sezon poprawił wyniki pierwszego i był najchętniej oglądanym programem telewizyjnym przez całe lato w grupie osób między 12 a 34 rokiem życia.
20 czerwca stacja MTV ogłosiła, że program powróci z trzecim sezonem, jednak bez jednej z uczestniczek - Angeliny Pivarnick, która przez liczne konflikty z resztą obsady nie zdecydowała się na dalszy udział w show. Sezon trzeci powrócił do pierwotnej lokalizacji - tytułowego Jersey Shore, a w miejsce Angeliny weszła nowa uczestniczka - Deena Nicole Cortese, dawna przyjaciółka Nicole. Pierwszy odcinek trzeciego sezonu wyemitowano 6 stycznia 2011 roku, zanotował rekordową w historii MTV oglądalność - 8,45 mln widzów. Rekord ten nie utrzymywał się zbyt długo - drugi odcinek odniósł jeszcze większy sukces - 8,56 mln widzów, natomiast odcinek czwarty poprawił rekord do 8,87 mln widzów, co stanowi obecnie najlepszy wynik Ekipy z New Jersey. 
25 stycznia 2011 potwierdzono, że Ekipa z New Jersey powróci z czwartym sezonem. Tym razem produkcja przeniosła się do Włoch. Premiera miała miejsce 4 sierpnia 2011 roku. Potwierdzono także, że zostanie nakręcony piąty sezon, w którym ponownie Ekipa zagości w Seaside Heights. Mtv zadeklarowało również, że latem 2012 zostanie nakręcony 6 sezon z obecnymi członkami Ekipy z New Jersey. Ekipa prawdopodobnie nadal będzie w Jersey. Premiera 6 sezonu miała odbyć się w 2013 roku.
Jennifer "JWoww" Farley (ur. 27 lutego 1986 w Nassau, Nowy Jork), znana pod pseudonimem JWoww występowała w również w programie Snooki i JWoww.
W artykule na temat programu, w czasopiśmie Rolling Stone wspomniano, że w domu znajdowało się 35 zdalnie sterowanych kamer, w różnych lokalizacjach, 12 kamer ręcznych, 1 kamera IMX oraz 6 kamer DV.
Odbiór.
Premierowy odcinek pierwszego sezonu wyemitowano 3 grudnia 2009 roku, którego oglądalność wyniosła ok. 1,38 mln widzów, a każdy kolejny gromadził ich coraz więcej. Ostatni odcinek sezonu obejrzało aż 4,83 mln widzów, dzięki czemu stał się najchętniej oglądanym programem stacji w ciągu ostatnich 2 lat. Program okazał się najpopularniejszym show emitowanym w tym czasie w kablówce (w grupie osób między 12 a 34 lat). Średnia oglądalność show wyniosła 2,7 mln widzów.
Show zadebiutowało wśród dużych kontrowersji, w szczególności przez używanie określenia Guido względem stereotypowych Italo-Amerykanów, a większość obsady programu nie pochodziła z rejonu, w którym program został nakręcony.
Program został nazwany zjawiskiem kulturowym, program wygenerował rekordowe wyniki oglądalności dla MTV, stając się najlepiej oglądanym programem tej stacji. Obsadzie programu przypisuje się wprowadzenie do codziennego użytku nowego słownictwa oraz zwrotów, przez co na Uniwersytecie w Chicago zapowiedziano konferencję akademicką, która miałaby przeanalizować wpływ programu na kulturę amerykańską. W 2010 roku, obsada programu znalazła się na liście "Barbara Walters' 10 Most Fascinating People" - 10 najbardziej fascynujących osób roku. Program doczekał się emisji w wielu krajach poza Stanami.

</doc>
<doc id="1997239" url="https://pl.wikipedia.org/wiki?curid=1997239" title="Pożar kościoła jezuitów w Santiago">
Pożar kościoła jezuitów w Santiago

Pożar kościoła jezuitów w Santiago – katastrofa budowlana wywołana pożarem kościoła jezuickiego w Santiago (Chile) 8 grudnia 1863. W jej wyniku zginęło około 2500 osób.
Przebieg wydarzeń.
Kościół jezuitów w Santiago (hiszp. Iglesia de la Compañía de Jesús), zbudowany w XVII w. był umiejscowiony w pobliżu jednego z największych ośrodków kultu maryjnego w Chile. 8 grudnia 1863, w dniu święta Niepokalanego Poczęcia NMP w kościele zebrał się tłum wiernych. W tym dniu w kościele zapalono kilkanaście lamp, a ściany świątyni pokrywały girlandy z papieru i tkaniny ozdobne. Do części ozdób przymocowano palące się świece i lampiony.
Pożar w świątyni wybuchł kilka minut przed 19.00, kiedy od lampy gazowej oświetlającej ołtarz zajęły się wiszące w pobliżu zasłony. Nieudolna próba stłumienia ognia doprowadziła do rozprzestrzenienia się ognia na drewniany dach, pokrywający świątynię i na wiszące na ścianach ozdoby. Zdecydowaną większość zgromadzonych w kościele wiernych stanowiły kobiety i dzieci. Grupa kobiet znajdujących się w środku wpadła w panikę, kiedy okazało się, że boczne drzwi kościoła są zamknięte, a jedyną drogą ucieczki jest główne wejście. W ucieczce przeszkadzały noszone wówczas powszechnie krynoliny. Co najmniej kilkaset osób udało się uratować w ciągu pierwszych piętnastu minut od wybuch pożaru. Wśród osób niosących pomoc był amerykański ambasador w Santiago Thomas Nelson, bezpośredni świadek katastrofy, który miał osobiście wyprowadzić z kościoła kilkanaście kobiet. Ciała osób zadeptanych w tłoku zablokowały drzwi i ostatnią drogę ucieczki dla wiernych, napierających ze środka kościoła. O 22.00 runęła do wewnątrz budynku drewniana wieża kościoła, zabijając ranne, ale żywe osoby, które nadal przebywały w świątyni.
Konsekwencje tragedii.
W wyniku katastrofy straciło życie około 2500 ludzi, co uczyniło z niej jeden z najtragiczniejszych pożarów w historii ludzkości. Usuwanie ciał z pogorzeliska trwało 10 dni. Większości ofiar nie można było rozpoznać, dlatego pochowano je we wspólnej mogile na głównym cmentarzu miejskim (Cementerio General de Santiago).
Ocalałe z pożaru ściany kościoła zostały rozebrane, a w miejscu tragedii powstał ogród. W miejscu, w którym znajdował się ołtarz spalonego kościoła w 1874 stanął pomnik, upamiętniający ofiary pożaru. Dzwony kościelne, ocalałe z pożaru trafiły do kościoła w Oystermouth k. Swansea (Walia). Dzwony były używane do 1964, następnie z powodu zbyt dużego obciążenia wieży kościelnej zdjęto je i ustawiono obok kościoła. W wyniku porozumienia między Kościołem a rządem Chile dzwony powróciły do Santiago w 2010. 
Dwa tygodnie po pożarze powołano do życia pierwszą jednostkę ochotniczej straży pożarnej, której nie było do tej pory w liczącym ponad 100 tysięcy mieszkańców Santiago.

</doc>
<doc id="1997247" url="https://pl.wikipedia.org/wiki?curid=1997247" title="Jerzy Tadeusz Błeszyński">
Jerzy Tadeusz Błeszyński

Jerzy Tadeusz Błeszyński (ur. 2 września 1906 w Warszawie, zm. 9 września 1939 w Gdyni) – kapitan marynarki, uczestnik II wojny światowej, obrońca Gdyni we wrześniu 1939 roku, dowódca pociągu pancernego „Smok Kaszubski”; kawaler Orderu Wojennego Virtuti Militari.
Początki kariery.
Po maturze zdanej w pińczowskim gimnazjum (matura 1925/26) wstąpił do Szkoły Podchorążych Marynarki Wojennej, po ukończeniu której uzyskał w roku 1929 stopień podporucznika. Służył w Dywizjonie Minowców, jednocześnie uczęszczając na Kurs Oficerów Sygnałowych, a następnie był oficerem ordynansowym w Kierownictwie Marynarki Wojennej.
W roku 1935 uczestniczył w pierwszym rejsie harcerskiego jachtu Zawisza Czarny do Londynu, Antwerpii i Amsterdamu. W latach 1937-1938 był dowódcą trałowca ORP „Mewa”, a następnie, w randze kapitana, oficerem flagowym w Kierownictwie Marynarki Wojennej w Warszawie. Na kilka dni przed wybuchem wojny przyjechał do Gdyni jako kurier i już nie zdążył wrócić.
W obronie Wybrzeża.
W dniu 2 września objął dowodzenie ORP „Mewa” zastępując rannego kpt. Lipkowskiego. Gdy 3 września, podczas nalotu na port helski, uszkodzona „Mewa”„” została zatopiona bombami (razem z niszczycielem ORP „Wicher” i stawiaczem min ORP „Gryf”), kpt. Błeszyński wrócił do Gdyni. Następnego dnia wziął ślub z Haliną Marczewską, córką kierownika Warsztatów Portowych Marynarki Wojennej i tego samego dnia zainicjował budowę pociągu pancernego.
Pociąg „Smok Kaszubski” został zbudowany w ciągu 4 dni z 10–13 mm blach przeznaczonych na budowę niszczycieli. Dnia 8 września opuścił halę montażową na Oksywiu i podjął patrole bojowe na linii Gdynia – Wejherowo. 9 września pociąg wjechał do centrum opuszczonego już przez wojska polskie i zajętego przez Niemców Wejherowa. W zaciętej walce, jaka się wówczas wywiązała, kpt. Błeszyński został ciężko ranny. Przewieziono go natychmiast do szpitala w budynkach Szkoły Morskiej, gdzie zmarł tego samego dnia.
Został pochowany na Cmentarzu Witomińskim w Gdyni (kwatera 1-10-7). W 2022 odkryto faktyczne miejsce pochówku, oddalone o 300 m od miejsca upamiętnienia kpt. Błeszyńskiego.

</doc>
<doc id="1997249" url="https://pl.wikipedia.org/wiki?curid=1997249" title="IBU (piwo)">
IBU (piwo)



</doc>
<doc id="1997252" url="https://pl.wikipedia.org/wiki?curid=1997252" title="Falka Daubechies">
Falka Daubechies



</doc>
<doc id="1997255" url="https://pl.wikipedia.org/wiki?curid=1997255" title="Brzózki (gmina)">
Brzózki (gmina)

Brzózki (alt. "Brzóski") – dawna gmina wiejska istniejąca w latach 1945-1950 w woj. szczecińskim (dzisiejsze woj. zachodniopomorskie). Siedzibą władz gminy były Brzózki.
Gmina Brzózki powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu szczecińskiego – weszła w skład nowo utworzonego woj. szczecińskiego.
Według stanu z 1 lipca 1948 gmina składała się z 5 gromad: Brzóski, Karpin, Myślibórz Wielki, Mszczuje i Warnołęka.
Gmina występuje jeszcze w oficjalnych materiałach z 1948, 1949 i 1950, lecz w wykazach z 1951 i 1952 jednostki już nie ma, a Brzózki, Karpin, Myślibórz Wielki i Warnołęka wchodzą w skład gminy Jasienica (gromada Mszczuje już nie istnieje). Brak informacji o dacie zniesienia gminy.
Obszar dawnej gmniny Brzózki odpowiada obecnie w przybliżeniu wiejskiemu obszarowi gminy Nowe Warpno.

</doc>
<doc id="1997258" url="https://pl.wikipedia.org/wiki?curid=1997258" title="Dąbrowa (gmina w województwie szczecińskim)">
Dąbrowa (gmina w województwie szczecińskim)

Dąbrowa (do 1947 "Nowa Dąbrowa"; od 1973 "Stara Dąbrowa") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była Nowa Dąbrowa.
Gmina "Nowa Dąbrowa" powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego. Z końcem 1947 roku nazwę gminy zmieniono na "Dąbrowa".
Według stanu z 1 lipca 1952 "gmina Dąbrowa" składała się z 10 gromad: Białuń, Chlebówko, Grabowo, Kicko, Kiczarowo, Krzywnica, Łęczyca, Nowa Dąbrowa, Stara Dąbrowa i Tolcz. Gmina została zniesiona 29 września 1954 wraz z reformą wprowadzającą gromady w miejsce gmin. Wraz z kolejną reformą reaktywującą gminy 1 stycznia 1973 utworzono gminę Stara Dąbrowa o podobnym zasięgu terytorialnym co dawna gmina Dąbrowa.

</doc>
<doc id="1997259" url="https://pl.wikipedia.org/wiki?curid=1997259" title="Nowa Dąbrowa (gmina)">
Nowa Dąbrowa (gmina)



</doc>
<doc id="1997260" url="https://pl.wikipedia.org/wiki?curid=1997260" title="Slidepad">
Slidepad

Slidepad – urządzenie komputerowe służące do sterowania kursorem na ekranie monitora wynalezione przez polskich inżynierów ze Szczecina. W odróżnieniu od podobnych rozwiązań, takich jak mysz komputerowa, umożliwia również sterowanie kursorem na ekranie laptopa, telefonu komórkowego, palmtopa i innych podobnych urządzeń.
Opis działania.
Slidepad ma większą dokładność wskazań kursora od myszy komputerowej z uwagi na większą rozdzielczość faktyczną. Ma także znacznie większą płynność oraz naturalność ruchu. Umożliwia przeglądanie na ekranie komórki całych stron WWW. Dużym ograniczeniem myszy komputerowej jest fakt, że położenie kursora wyznacza wektor przesunięcia jaki dokonujemy ręką - "Przyjęcie za podstawę określenia ruchu wektora przesunięcia powoduje, ze ruch kursora jest zawsze wielokątem, pomimo iż użytkownik myszy kreśli po podłożu krzywe. Efekt ten jest widoczny przy wykonywaniu szybkich ruchów myszą". W Slidepadzie natomiast wewnętrzna podkładka manipulatora posiada dokładnie takie same proporcje, jak monitor komputera. Oznacza to, że "odpowiednio oznaczony punkt na środku jej powierzchni odpowiada wierzchołkowi kursora i jest wielkości jednego piksela. Wychylenie urządzenia w dowolnym kierunku powoduje przesunięcie punktu ponad minikamerą. W wyniku tego przesunięcia, zmienia się położenie punktu względem minikamery. Obraz z kamery analizowany jest przez prosty program, który wylicza nowe współrzędne punktu. Współrzędne te odpowiadają współrzędnym kursora na ekranie, a informacja o nich wysyłana jest z urządzenia do komputera". Dzięki wysyłaniu z urządzenia wskazującego do komputera współrzędnych położenia kursora ruch kursora zawsze odpowiada ruchowi wykonanemu ręką, a dzięki temu staje się on idealnie płynny.
Historia.
Slidepad został wymyślony pod koniec lat 90. przez graczy komputerowych i początkowo miał ułatwiać zabawę na komputerze. Pierwsze prototypy zbudowane były z półokrągłego dna aluminiowej puszki po napoju. Wynalazek okazał się dla graczy lepszym manipulatorem od konwencjonalnej myszy, trackpiontów, minijoysticków czy touchpada, co skłoniło twórców do dopracowania swojego pomysłu. Prototyp urządzenia poddano wstępnym badaniom w laboratoriach Politechniki Szczecińskiej oraz Uniwersytetu Szczecińskiego. Po pierwszych testach został zaprezentowany w 2008 roku podczas międzynarodowych targów inwestycyjnych w czeskiej Pradze zorganizowanych m.in. przez firmę Microsoft, gdzie - jak podała prasa - spotkał się z zainteresowaniem firm tworzących gry komputerowe, produkujących telefony itp. Obecnie Slidepad został opatentowany w USA, Polsce i Unii Europejskiej. Doczekał się także szeregu wersji i prototypów, a producent oferuje go obecnie w czterech różnych wersjach: komórkowej, palmtopowej, laptopowej oraz stacjonarnej.

</doc>
<doc id="1997261" url="https://pl.wikipedia.org/wiki?curid=1997261" title="Pasmo Glichowca">
Pasmo Glichowca

Pasmo Glichowca, nazywane również Pasmem Ostrysza lub Pasmem Trupielca – pasmo wzniesień na południe od Zbiornika Dobczyckiego. Według Jerzego Kondrackiego pasmo to znajduje się na obszarze Pogórza Wiśnickiego. Od sąsiedniego na południe Beskidu Wyspowego oddziela go Zasańska Przełęcz oraz spływające spod niej w przeciwnych kierunkach potoki Zasanka i Czerwin. Pasmo Glichowca ma mniej więcej równoleżnikowy, ale kręty przebieg i ciągnie się od doliny Trzemeśnianki do doliny Krzyworzeki:
Względna wysokość tych wierzchołków nad dnem otaczających je dolin wynosi 100-170 m. Grzbiet i górna część stoków są w większości zalesione, a na północnej stronie niemal całe stoki są zalesione. Grzbietem Pasma Glichowca prowadzi szlak turystyczny. Długość pasma wynosi około 12 km, szerokość 10 km. Przecięte jest dolinami potoków Olszanica i Brzezówka. Pasmo zbudowane jest z płasko zalegających piaskowców istebniańskich płaszczowiny śląskiej. Istnieje kilka ostańców skalnych, zwanych Diabelskimi Kamieniami. Na mapie zaznaczone są dwa: Skałki w Drogini i Diabelski Kamień na Styrku.
W czasie II wojny światowej w Paśmie Glichowca działały silne oddziały partyzanckie AK. Na przysiółku Sarnulki pod Glichowcem miał swoją siedzibę sztab oddziału Wincentego Horodyńskiego „Kościesza”, a na Zasańskiej Przełęczy partyzanci organizowali udane zasadzki na niemieckie oddziały. 
W Paśmie Glichowca występują pochodzące z okresów wczesnosłowiańskich kurhany ciałopalne.

</doc>
<doc id="1997262" url="https://pl.wikipedia.org/wiki?curid=1997262" title="Pasmo Ostrysza">
Pasmo Ostrysza



</doc>
<doc id="1997263" url="https://pl.wikipedia.org/wiki?curid=1997263" title="Pasmo Trupielca">
Pasmo Trupielca



</doc>
<doc id="1997264" url="https://pl.wikipedia.org/wiki?curid=1997264" title="Gmina Karstnica">
Gmina Karstnica



</doc>
<doc id="1997265" url="https://pl.wikipedia.org/wiki?curid=1997265" title="Jeżyce (gmina)">
Jeżyce (gmina)

Jeżyce (do 1947 i następnie: "Dobiesław") – dawna gmina wiejska istniejąca w latach 1947-?? w szczecińskim i ewentualnie koszalińskim (jej dzisiejsze woj. zachodniopomorskie). Nazwa gminy pochodzi od wsi Jeżyce, lecz siedzibą władz gminy były Jeżyczki.
Gmina Jeżyce powstała pod koniec 1947 roku w powiecie sławieńskim w woj. szczecińskim w związku z przemianowaniem gminy Dobiesław na Jeżyce. Po krótkim czasie nazwę gminy zmieniono ponownie na "Dobiesław".
6 lipca 1950 obszar gminy wraz z całym powiatem sławieńskim wszedł w skład nowo utworzonego woj. koszalińskiego).

</doc>
<doc id="1997266" url="https://pl.wikipedia.org/wiki?curid=1997266" title="Baruch College">
Baruch College

Baruch College (Bernard M. Baruch College) – założony w 1919 r. uniwersytet publiczny w Nowym Jorku. Baruch College jest członkiem City University of New York (CUNY), tzn. Uniwersytetów Miasta Nowy Jork. Usytuowany jest na Alei Lexington w dzielnicy Flatiron/Gramercy Park. 
Baruch College jest znany przede wszystkim z największej szkoły biznesowej w Stanach Zjednoczonych, Zicklin School of Business.

</doc>
<doc id="1997271" url="https://pl.wikipedia.org/wiki?curid=1997271" title="200P/Larsen">
200P/Larsen

200P/Larsen – kometa krótkookresowa z rodziny komet Jowisza.
Odkrycie.
Kometę tę odkrył astronom Jeffrey A. Larsen 3 listopada 1997 roku w Obserwatorium na Kitt Peak. W nazwie znajduje się zatem nazwisko odkrywcy.
Orbita komety.
Orbita komety 200P/Larsen ma kształt elipsy o mimośrodzie 0,33. Jej peryhelium znajduje się w odległości 3,28 j.a., aphelium zaś 6,56 j.a. od Słońca. Jej okres obiegu wokół Słońca wynosi 10,91 roku, nachylenie do ekliptyki to wartość 12,12˚.

</doc>
<doc id="1997272" url="https://pl.wikipedia.org/wiki?curid=1997272" title="Borys Karnicki">
Borys Karnicki

Borys Karnicki (ur. we Władywostoku, zm. 15 lutego 1985 w Londynie) – komandor porucznik (Marynarka Wojenna Polskich Sił Zbrojnych), uczestnik II wojny światowej, dowódca okrętu podwodnego ORP „Sokół”, kawaler Orderu Virtuti Militari.
Przed wojną.
Ojciec Borysa, Aleksander Karnicki, był dowódcą 2 Zaamurskiego pułku kawalerii armii carskiej, a następnie generałem dywizji Wojska Polskiego. Jego starszy brat – Jerzy Karnicki – był oficerem-lotnikiem; zginął w 1930 w wieku 25 lat w katastrofie lotniczej na warszawskiej Woli.
Borys Karnicki ukończył w roku 1927 szkołę średnią w Bydgoszczy, a w roku 1930 Szkołę Podchorążych Marynarki Wojennej (piąta lokata). Następnie służył na torpedowcu ORP „Podhalanin”, jako oficer flagowy dywizjonu szkolnego, a także jako oficer wachtowy na okrętach podwodnych ORP „Żbik”, ORP „Ryś” i ORP „Wilk”. Ponadto był oficerem sztabu Dowództwa Floty. Był słuchaczem Kursu Oficerów Artylerii Morskiej (w tym 4-tygodniowa praktyka we Francji) i Kursu Oficerów Podwodnego Pływania. O życiu w Gdyni w tamtych latach pisał:
Na „Wilku” i „Sokole”.
W chwili wybuchu wojny był zastępcą dowódcy ORP „Wilk”. Po bezowocnych działaniach na Bałtyku okręt przedarł się przez Cieśniny Duńskie i Morze Północne do Szkocji. Od tego wydarzenia minęło wiele miesięcy, a załoga okrętu nie miała się czym poszczycić. Morale było niskie. W czerwcu 1940 roku „Wilk” pod jego dowództwem staranował inny okręt podwodny. Zastępcą dowódcy był wówczas kpt. Bolesław Romanowski. Oto jego relacja:
Przypuszczano, że mógł to być niemiecki U-102 lub U-122 (oba zaginęły w czerwcu lub lipcu), jest jednak również prawdopodobne, że staranowany został holenderski O-13, który zaginął w okolicach sektora patrolowanego przez „Wilka”, lub wrak (pojawiły się też spekulacje, że mogła to być urwana boja). H.R. Bachmann i Jerzy Pertek, a za nimi Mariusz Borowiak odnotowali, że w dzienniku pokładowym „Wilka” nie ma wzmianki o staranowaniu U-Boota.
W tym samym czasie, gdy stało się jasne, że ORP „Orzeł” został bezpowrotnie stracony, Royal Navy postanowiła przekazać jeden z wybudowanych właśnie okrętów podwodnych Polakom. Z załogi „Wilka” wydzielono część mającą stać się szkieletową załogą okrętu, który otrzymał nazwę „Sokół”. Jego dowódcą został kpt. Borys Karnicki.
W okresie od stycznia 1941 do końca lipca 1942 roku ORP „Sokół” przeprowadził wiele działań bojowych, takich jak blokowanie Brestu, operacje na obszarze Morza Śródziemnego w oparciu o bazę na Malcie, atak na bazę nieprzyjacielską w Navarino, za co gen. Władysław Sikorski udekorował Karnickiego Orderem Virtuti Militari (odpiął go z własnej piersi).
„Sokół” i drugi polski okręt podwodny operujący w basenie Morza Śródziemnego, ORP „Dzik”, zyskały (ze względu na osiągnięcia) miano "terrible twins" (strasznych bliźniaków), jednak – co wyszło na jaw po wojnie – niezasłużenie.
Ostatnie lata.
Po powrocie „Sokoła” do Anglii Karnicki został, jako komandor podporucznik, skierowany do pracy w Kierownictwie Marynarki Wojennej. Po wojnie pozostał na emigracji. W roku 1983 reprezentował Stowarzyszenie Marynarki Wojennej na uroczystości poświęcenia Panteonu Pamięci Marynarki Wojennej na Oksywiu. Został wybrany członkiem honorowym Bractwa Okrętów Podwodnych Ligi Morskiej.
Był autorem książki "Marynarski worek wspomnień" (Wydawnictwo Ministerstwa Obrony Narodowej, Warszawa 1987, ).
Urnę z prochami zmarłego komandora przywiozły do kraju żona i córki. 6 maja 1985 roku w porcie wojennym na Oksywiu odbyła się specjalna uroczystość żałobna, w czasie której zmarłemu oddano honory wojskowe. Spoczął na Cmentarzu Oksywskim w Gdyni.

</doc>
<doc id="1997273" url="https://pl.wikipedia.org/wiki?curid=1997273" title="41P/Tuttle-Giacobini-Kresak">
41P/Tuttle-Giacobini-Kresak

41P/Tuttle-Giacobini-Kresák – kometa krótkookresowa z rodziny komet Jowisza. 
Odkrycie.
Kometę tę odkrył astronom Horace Parnell Tuttle 3 maja 1858 roku w Harvard College Observatory (Massachusetts). Ponownie odkryta przez Michela Giacobiniego i Ľubora Kresáka w 1907 oraz 1951. W nazwie znajdują się zatem nazwiska trzech odkrywców.
Orbita komety i jej właściwości fizyczne.
Orbita komety 41P/Tuttle-Giacobini-Kresák ma kształt elipsy o mimośrodzie 0,66. Jej peryhelium znajduje się w odległości 1,05 j.a., aphelium zaś 5,12 j.a. od Słońca. Jej okres obiegu wokół Słońca wynosi 5,42 roku, nachylenie do ekliptyki to wartość 9,23˚.
Kometa ma jądro o średnicy 1,4 km.

</doc>
<doc id="1997278" url="https://pl.wikipedia.org/wiki?curid=1997278" title="Wskaźnik wytrzymałości na zginanie">
Wskaźnik wytrzymałości na zginanie



</doc>
<doc id="1997283" url="https://pl.wikipedia.org/wiki?curid=1997283" title="North Sydney (Sydney)">
North Sydney (Sydney)

North Sydney – geograficzna nazwa dzielnicy, położonej na terenie samorządu lokalnego North Sydney, wchodzącej w skład aglomeracji Sydney, w stanie Nowa Południowa Walia, w Australii.

</doc>
<doc id="1997287" url="https://pl.wikipedia.org/wiki?curid=1997287" title="Toyota TF104">
Toyota TF104

Toyota TF104 – bolid teamu Toyota na sezon 2003 do wyścigu o Grand Prix Australii 2003. Za kierownicą bolidu Toyota TF104 zasiedli Brazylijczyk Cristiano da Matta oraz Francuz Olivier Panis. Wprowadzono wersję B bolidu.

</doc>
<doc id="1997292" url="https://pl.wikipedia.org/wiki?curid=1997292" title="Toyota TF105">
Toyota TF105

Toyota TF105 – bolid teamu Toyota na sezon 2005 do wyścigu o Grand Prix Australii 2005. Za kierownicą bolidu Toyota TF105 zasiedli Włoch Jarno Trulli i Niemiec Ralf Schumacher. Wprowadzono także wersję B bolidu.

</doc>
<doc id="1997295" url="https://pl.wikipedia.org/wiki?curid=1997295" title="Toyota TF106">
Toyota TF106

Toyota TF106 – bolid zespołu Toyota na sezon 2006, zaprojektowany przez Mikea Gascoynea. Został zaprezentowany 23 stycznia 2006 w francuskiej Valenciennes.

</doc>
<doc id="1997296" url="https://pl.wikipedia.org/wiki?curid=1997296" title="Andreasberg">
Andreasberg

Niemcy:

</doc>
<doc id="1997302" url="https://pl.wikipedia.org/wiki?curid=1997302" title="Archiwum Akt Dawnych">
Archiwum Akt Dawnych

Archiwum Akt Dawnych (AAD) – centralne archiwum państwowe w Warszawie założone 15 czerwca 1867 w celu przechowywania akt po zlikwidowanych urzędach administracji centralnej Księstwa Warszawskiego i Królestwa Polskiego, głównie Rady Stanu i Rady Administracyjnej.
Pierwotną siedzibą archiwum było pałac namiestnikowski na Krakowskim Przedmieściu (dawny lokal archiwum Rady Administracyjnej), a od 1872 r. gmach dawnego kolegium jezuickiego przy ul. Jezuickiej na Starym Mieście.
Po I wojnie światowej archiwum weszło do polskiej sieci archiwalnej i pod energicznym kierownictwem dyrektora Kazimierza Konarskiego i jego zastępcy Ryszarda Przelaskowskiego stało się ważną placówką naukowo-archiwalną.
W czasie powstania warszawskiego w 1944 r. zasób archiwum prawie w całości uległ zniszczeniu, kilkuprocentowa pozostałość weszła w skład zasobu Archiwum Głównego Akt Dawnych.
Zasób archiwum.
Zgodnie ze sprawozdaniem ówczesnego dyrektora archiwum Kazimierza Konarskiego instytucja ta gromadziła 1 stycznia 1927 r. około 400 000 woluminów oraz około 1000 map i planów. Wydzielił on pięćdziesiąt głównych części składowych aktowego zasobu archiwum oraz dział kartograficzny. Były to:

</doc>
<doc id="1997303" url="https://pl.wikipedia.org/wiki?curid=1997303" title="Braceville (Illinois)">
Braceville (Illinois)

Braceville – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 792 mieszkańców.

</doc>
<doc id="1997306" url="https://pl.wikipedia.org/wiki?curid=1997306" title="Coal City (Illinois)">
Coal City (Illinois)

Coal City – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 4 797 mieszkańców.

</doc>
<doc id="1997308" url="https://pl.wikipedia.org/wiki?curid=1997308" title="Carbon Hill (Illinois)">
Carbon Hill (Illinois)

Carbon Hill – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 392 mieszkańców.

</doc>
<doc id="1997309" url="https://pl.wikipedia.org/wiki?curid=1997309" title="Zombie Nation">
Zombie Nation

Zombie Nation – niemiecki projekt muzyczny Dja i producenta Florian Senfter tworzący muzykę techno i electro.
Debiutancki album "Leichenschmaus" został opublikowany w 1999 roku pod szyldem Gigolo Records DJ Hell. W 2003 roku został wydany drugi album "Absorber" i w 2006 roku trzeci album "Black Toys". W 2009 roku został wydany album "Zombielicious". Płyty Zombie Nation są wydawane przez jego wytwórnie UKW Records &amp; Publishing.
Przy współpracy z kanadyjskim artystą Tiga powstał projekt ZZT, który latem 2007 roku opublikował utwór „Lower State of Consciousness”.

</doc>
<doc id="1997311" url="https://pl.wikipedia.org/wiki?curid=1997311" title="Diamond (Illinois)">
Diamond (Illinois)

Diamond – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 1 393 mieszkańców.

</doc>
<doc id="1997312" url="https://pl.wikipedia.org/wiki?curid=1997312" title="ICOM">
ICOM



</doc>
<doc id="1997313" url="https://pl.wikipedia.org/wiki?curid=1997313" title="Dwight (Illinois)">
Dwight (Illinois)

Dwight – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 4 363 mieszkańców.

</doc>
<doc id="1997314" url="https://pl.wikipedia.org/wiki?curid=1997314" title="Kometa rodziny Jowisza">
Kometa rodziny Jowisza

Kometa rodziny Jowisza – kometa krótkookresowa należąca do rodziny komet pozostających pod silnym wpływem grawitacji Jowisza. W swoim ruchu orbitalnym komety rodziny Jowisza poruszają się pomiędzy Słońcem a Jowiszem. Komety te nie pochodzą z rozpadu jednej większej komety, lecz na ich obecny kształt orbit miał wpływ Jowisz.
Według definicji klasycznej do rodziny komet Jowisza zaliczamy komety o okresie obiegu krótszym niż 20 lat.
Według definicji Levisona i Duncana są to komety o okresie obiegu krótszym niż 20 lat oraz takie, których parametr Tisseranda jest większy niż 2, a mniejszy niż 3 (2&lt;TJ&lt;3).
Nachylenie orbit komet tej grupy jest mniejsze od 45°, przy czym wiele z nich ma nachylenie pomiędzy 15 a 20°. Aphelium wynosi około 5,2 jednostki astronomicznej od Słońca. Oś obrotu mają zgodną z osią obrotu Jowisza, wszystkie również poruszają się w tym samym kierunku co planety. Są to prawdopodobnie komety pochodzące z Pasa Kuipera. Według stanu na dzień 27 lipca 2016 roku znanych jest 530 komet należących do tej rodziny.

</doc>
<doc id="1997316" url="https://pl.wikipedia.org/wiki?curid=1997316" title="East Brooklyn (Illinois)">
East Brooklyn (Illinois)

East Brooklyn – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 123 mieszkańców.

</doc>
<doc id="1997317" url="https://pl.wikipedia.org/wiki?curid=1997317" title="Pola irygacyjne Wrocławia">
Pola irygacyjne Wrocławia

Pola irygacyjne Wrocławia ("pola irygacyjne na Osobowicach", "Städtliche Rieselfelder") – obszar pól irygacyjnych położonych w północnej części miasta. Powstały w 1881 r. i pełniły przez przeszło 100 lat funkcję naturalnej oczyszczalni ścieków wrocławskiej aglomeracji miejskiej (naturalna oczyszczalnia mechaniczno-biologiczna). Była to jedna z pierwszych w Europie oczyszczalni ścieków. W związku z uruchomieniem Wrocławskiej Oczyszczalni Ścieków na Janówku, udział pól irygowanych w procesie oczyszczania ścieków ulegał systematycznemu zmniejszaniu – zarówno pod względem ilości ścieków, jak i powierzchni zalewanej. Eksploatację pól ostatecznie zakończono w roku 2013. Obecnie pola irygacyjne na Osobowicach są zasilane tylko wodą z opadów atmosferycznych. Taka sytuacja spowodowała trwałe obniżenie się dotychczasowych poziomów wód gruntowych. Teren pól położony jest na Równinie Wrocławskiej, w obszarze dawnej dzielnicy Psie Pole pomiędzy osiedlami: Osobowice (na południe od pól irygacyjnych), Rędzin i Lesica (na południowy zachód od pól), Lipa Piotrowska i Świniary (na północny wschód od pól, za linią kolejową nr 271).
Historia.
Początki funkcjonowania we Wrocławiu pól irygacyjnych sięgają roku 1881, kiedy to oddano do eksploatacji pierwsze urządzenia na tym terenie. Decyzja o wyborze tego terenu na jedną z pierwszych w Europie oczyszczalni ścieków w XIX w. wynikała z kilku kryteriów. Po pierwsze własność gruntu, który musiał należeć do gminy. Po drugie odpowiednie warunki hydrogeologiczne i glebowe. Po trzecie warunki topograficzne, relatywnie bliska odległość od centrum miasta w celu wybudowania kolektora transportującego ścieki z przepompowni na pola irygacyjne.
Na początku XX w. całkowita powierzchnia pól irygowanych wyniosła ok. 1280 ha. Pod koniec II wojny światowej, podczas oblężenia Wrocławia w 1945 r., pola zostały zaminowane, zalane i częściowo zdewastowane. W okresie powojennym pola zostały przywrócone do funkcjonalności i włączone do powstałego Państwowego Gospodarstwa Rolnego Osobowice, które zajmowało się ich eksploatacją i utrzymaniem. Przepustowość projektowa tej oczyszczalni wynosiła 70 tysięcy m³ na dobę. W latach siedemdziesiątych i osiemdziesiątych nastąpiło przeciążenie pól irygacyjnych; trafiało tu zbyt dużo ścieków w stosunku do możliwości prawidłowego ich oczyszczania, co z kolei powodowało znaczne zanieczyszczenie Odry, do której odprowadzano niedostatecznie oczyszczone ścieki. Dopiero oddanie w 2001 roku oczyszczalni ścieków na Janówku pozwoliło na odciążenie pól irygacyjnych i dostosowanie ilości ścieków tu trafiających do możliwości pól w zakresie ich oczyszczania. Na rok 2002 oprowadzano z pól irygacyjnych do Odry około 53 350 m³ na dobę oczyszczonych ścieków. Na rok 2008 na pola trafiało około 45 tys. m³ ścieków na dobę
Współczesność.
Pola irygacyjne obejmują obecnie obszar o powierzchni 1100 ha (1044,15 ha), na którym rozmieszczone są podziemne dreny i osadniki do przetrzymywania ścieków.. Polami irygacyjnymi zarządza Miejskie Przedsiębiorstwo Wodociągów i Kanalizacji S.A. we Wrocławiu. Przez pola przepływa Trzciana, której korytem odprowadzana jest z pól woda do rzeki Odry. Na terenie pól irygacyjnych istnieje 11 osadników ziemnych, dwukomorowych ze szlamownikiem, około 250 km rowów doprowadzających i odprowadzających ścieki oraz wody. Pod względem zagospodarowania terenu 852,49 ha zajmują pola irygowane pokryte roślinnością trawiastą; pozostały obszar to drogi, osadniki ziemne, wały, tereny zadrzewione, nieużytki.
Obszar pól irygacyjnych przecinały lokalne drogi – ulice o niewielkim natężeniu ruchu i znaczeniu wyłącznie lokalnym, co zostało zmienione (Ulica Lipska – obecnie droga wojewódzka nr 327, Ulica Szachistów – obecnie droga wojewódzka nr 320; lokalne ulice: Ulica Wrzosowa, Ulica Ćwiczebna, Ulica Ślazowa, Ulica Szczawiowa, Ulica Łyżwiarzy, Ulica Kajakarzy, Ulica Zapotocze, Ulica Koszykarzy). Obszar pól przecinają także dwie drogi, na których istnieje znaczne natężenie ruchu pojazdów:
Przyroda.
Pola irygacyjne stanowiły naturalną, ekologiczną oczyszczalnię ścieków. Na niezabudowanym obszarze dokonywało się irygacji (wprowadzenia w grunt) ścieków. W odstojnikach osadzały się zanieczyszczenia. Woda przepływała przez grunt, w którym dokonywał się proces filtracji wody. Była ona następnie zbierana i odprowadzana kanałami do recypienta. Taki obszar stanowił miejsce rozwoju określonego ekosystemu, choć sztucznie stworzonego przez człowieka. W przypadku pól irygacyjnych na Osobowicach, położonych w korytarzu ekologicznym Odry, występują także istotne powiązania przyrodnicze z wieloma innymi elementami środowiska naturalnego:
Obszary te są oceniane jako cenne ekologicznie, a znaczne zmniejszenie ilości ścieków tu oczyszczanych, przyczyniło się początkowo do poprawy stanu środowiska przyrodniczego. Ocenia się przy tym, że całkowite zaniechanie wprowadzania wód w ten rejon powodowałoby zniszczenie aktualnie wytworzonego ekosystemu, co ocenianie jest negatywnie – stąd postulaty zachowania tego środowiska poprzez odprowadzanie wyłącznie wód deszczowych, oraz odpowiednią ochronę prawną. W ramach działań zmierzających do poprawy jakości wód postuluje się między innymi modernizację pól irygowanych.
Szczególne znaczenie pól irygacyjnych dla środowiska przyrodniczego dotyczy ptaków, jako miejsce gniazdowania i przelotów. Stwierdzono występowanie tu między innymi: kani czarnej, trzmielojada, błotniaka stawowego, dzięcioła średniego, derkacza. Ponadto można podać, że stwierdzono tu występowanie 17 gatunków drobnych ssaków. Występują tu łąki: łąki rajgrasowe, łąki z życicą wielokwiatową; trzcinowiska, mozga i pałka szerokolistna; gatunki chronione: grążel żółty, bluszcz pospolity, śnieżyczka przebiśnieg, kruszczyk szerokolistny, groszek szerokolistny, centuria pospolita, konwalia majowa oraz chroniony grzyb: sromotnik bezwstydny; rośliny z Czerwonej Listy Roślin Naczyniowych Zagrożonych w Polsce: groszek liściakowy, selernica żyłkowana. Herpetofauna reprezentowana jest przez 10 gatunków, między innymi traszkę grzebieniastą i padalca. Ocenia się występowanie z awifauny: 182 gatunków ptaków (w tym 85 wodno-błotnych), w tym 92 lęgowych lub prawdopodobnie lęgowych (w tym 35 wodno-błotnych). Wśród drapieżnych ssaków, których obecność stwierdzono na polach irygacyjnych można wymienić między innymi: kunę domową, kunę leśną, łasicę, gronostaja, norkę amerykańską, lisa i borsuka.
Gleby na obszarze pól irygacyjnych to mady rzeczne i gleby gruntowo-glejowe. Przeprowadzono w latach dziewięćdziesiątych badania gleb, które.
Obszar proponowany jest przez organizacje pozarządowe do utworzenia obszaru specjalnej ochrony ptaków (Dyrektywa Ptasia) w ramach programu Natura 2000
Otoczenie prawne i plany zagospodarowania.
Północna część pól irygacyjnych jest objęta miejscowym planem zagospodarowania przestrzennego nr 113. W planie wydzielono kilkanaście terenów o różnym przeznaczeniu, największe z nich to wody otwarte (symbol W), użytki rolne pełniące rolę trwałych użytków zielonych (Rz), osadniki i przepompownie ścieków (NO), parki leśne (ZL), tereny zalesień (RL) i tereny zadrzewień (ZZ). Ponadto, wyznaczono siedem oddalonych od siebie stanowisk o powierzchni od około 1 ha do około 9 ha, jako postulowane użytki ekologiczne (E).
Południowa część pól irygacyjnych jest objęta miejscowym planem zagospodarowania przestrzennego nr 115. Największe są parki leśne (ZL), tereny otwarte i trwałe łąki (ZR) oraz tereny zadrzewień (ZL). W planie określono, iż w celu ochrony i zachowania wartości środowiska przyrodniczego w obszarze obowiązują następujące zasady: ustala się zasadę zachowania obszarów o charakterze naturalnych terenów otwartych o wysokich wartościach przyrodniczych, z warunkiem utrzymania cennej roślinności i ekosystemu części pól irygacyjnych o szczególnym znaczeniu dla żerowania, gniazdowania i przelotów wielu gatunków ptaków (§ 6 ust. 1 pkt 3). W dalszej części, w związku z ww. zasadą, ustalono obowiązek utrzymania zasilania części pól irygacyjnych ściekami w stopniu nieprzekraczalnym dla możliwości przebiegu samooczyszczenia się gleby, zachowującym równowagę przyrodniczą najcenniejszych ekosystemów określonych niniejszą uchwałą, również w przypadku ograniczenia funkcji oczyszczania ścieków (§ 6 ust. 5 pkt 1).
W „Programie ochrony środowiska dla miasta Wrocławia na lata 2021-2025 z perspektywą do roku 2030” (UCHWAŁA NR XLVI/1194/21 RADY MIEJSKIEJ WROCŁAWIA z dnia 25 listopada 2021 r.) pola irygacyjne wymienione są jako jeden z najcenniejszych obszarów pod względem przyrodniczym (str. 138 Programu). Zaliczono je do „strefy dominującej” zarządzania i kreowania przestrzeni przyrodniczej, która powinna zapewniać drożność korytarzy migracyjnych, kształtować bioróżnorodność i krajobraz, a także pełnić funkcję „zielonych płuc” Wrocławia, ponadto zapewniać tereny rekreacyjne i wypoczynkowe (str. 140 Programu).
Prezydent Wrocławia zapowiedział, że do końca 2022 r. zwróci się do Regionalnej Dyrekcji Ochrony Środowiska z wnioskiem w sprawie utworzenia na terenie pól rezerwatu przyrody, który ma objąć powierzchnię 751 ha.
Starania o odtworzenie mokradeł.
W roku kwietniu 2019 r. zawiązała się inicjatywa obywatelska „Wrocławskie Pola Irygacyjne”, która działa na bazie fanpage'u założonego w 2012 r. z inicjatywy Śląskiego Towarzystwa Ornitologicznego. Jej celem jest odtworzenie mokradeł na wrocławskich polach irygacyjnych, ustanowienie tam pierwszego rezerwatu przyrody we Wrocławiu oraz udostępnienie tego terenu mieszkańcom. W lipcu 2019 r. opublikowano opracowanie „Wrocławskie pola irygacyjne. Unikatowy ekosystem wymagający ochrony prawnej oraz udostępnienia mieszkańcom na cele rekreacyjne i edukacyjne”, zawierające koncepcję zagospodarowania pól. W maju 2020 r., na zlecenie władz Wrocławia, rozpoczęła się (powtórna) inwentaryzacja przyrodnicza pól, która trwała do marca 2022 r. Jej przeprowadzenie pozwoliło na określenie zmian, jakie zaszły w ekosystemie pól irygacyjnych po zaprzestaniu użytkowania ich jako oczyszczalni ścieków. Mimo że potwierdzono obniżenie walorów botanicznych większej części badanego terenu, stwierdzono zarazem występowanie licznych cennych (chronionych lub zagrożonych) taksonów w tym m.in.: 17 cennych gatunków roślin naczyniowych (w tym 1 gatunek uznany za wymarły na Dolnym Śląsku), 9 cennych gatunków porostów (oraz 1 nowy dla Dolnego Śląska), 7 cennych gatunków grzybów, 30 cennych gatunków owadów, 10 chronionych gatunków płazów, 4 chronione gatunki gadów, 106 chronionych gatunków ptaków, dla których pola irygacyjne są ważną ostoją o znaczeniu międzynarodowym (IBA PL167) oraz 22 gatunki chronione ssaków. 

</doc>
<doc id="1997319" url="https://pl.wikipedia.org/wiki?curid=1997319" title="Gardner (Illinois)">
Gardner (Illinois)

Gardner – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 1 561 mieszkańców.

</doc>
<doc id="1997321" url="https://pl.wikipedia.org/wiki?curid=1997321" title="Godley (Illinois)">
Godley (Illinois)

Godley – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 594 mieszkańców.

</doc>
<doc id="1997322" url="https://pl.wikipedia.org/wiki?curid=1997322" title="Witold Kon">
Witold Kon

Witold Kon (ur. 23 kwietnia 1948 w Warszawie, zm. 17 stycznia 2021 tamże) – polski działacz niezależnego ruchu filmowego i harcmistrz, przewodniczący Federacji Niezależnych Twórców Filmowych.
Był inicjatorem i dyrektorem pierwszych dwunastu edycji Przeglądu Dziecięcych i Młodzieżowych Filmów Amatorskich (obecna nazwa: MFF „Dozwolone do 21”. Wielokrotny członek jury festiwali filmowych w kraju i za granicą. Do największych osiągnięć należy organizacja i kierowanie trzema Światowymi Festiwalami Kina Niezależnego UNICA, w 1997 i 2003 roku w Warszawie oraz 2009 roku w Gdańsku. Założyciel i Prezes Fundacji Cinema Art oraz pomysłodawca i dyrektor dwóch wydarzeń filmowych o zasięgu światowym. Young Cinema Art (Młode Kadry – Kadry Młodych) – festiwal filmów dyplomowych ze szkół filmowych całego świata oraz najważniejszego wydarzenia w twórczości niezależnej GRAND OFF Światowe Nagrody Filmowe Niezależnych swoistych Oscarów w kinie niezależnym. Zajmował stanowisko dyrektora Biblioteki Publicznej im. Stanisława Staszica na warszawskich Bielanach. Był również harcmistrzem-instruktorem Związku Harcerstwa Polskiego w Hufcu Warszawa-Mokotów im. Szarych Szeregów, założycielem i komendantem Szczepu 169 WDHiZ im. Aleksego Dawidowskiego. Należał do Społecznego Komitetu Opieki nad Grobami
Poległych Żołnierzy Batalionów „Zośka” i „Parasol”. Pochowany na cmentarzu komunalnym Północnym.

</doc>
<doc id="1997323" url="https://pl.wikipedia.org/wiki?curid=1997323" title="Kinsman (Illinois)">
Kinsman (Illinois)

Kinsman – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 109 mieszkańców.

</doc>
<doc id="1997324" url="https://pl.wikipedia.org/wiki?curid=1997324" title="Wildemann">
Wildemann

Niemcy:
Osoby:

</doc>
<doc id="1997327" url="https://pl.wikipedia.org/wiki?curid=1997327" title="Mazon (Illinois)">
Mazon (Illinois)

Mazon – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 904 mieszkańców.

</doc>
<doc id="1997329" url="https://pl.wikipedia.org/wiki?curid=1997329" title="Seneca (Illinois)">
Seneca (Illinois)

Seneca – wieś w Stanach Zjednoczonych, w stanie Illinois, w hrabstwie Grundy i LaSalle. Zgodnie ze spisem statystycznym z 2000 roku, miasto liczyło 2 053 mieszkańców.

</doc>
<doc id="1997330" url="https://pl.wikipedia.org/wiki?curid=1997330" title="Jensen FF">
Jensen FF

Jensen FF – sportowy samochód osobowy produkowany przez brytyjską firmę Jensen w latach 1966-1971. Dostępny jako 2-drzwiowe coupé. Do napędu użyto silnika V8 o pojemności 6,3 litra. Moc przenoszona była na obie osie poprzez 3-biegową automatyczną skrzynię biegów. Był to pierwszy samochód osobowy produkowany seryjnie wyposażony w napęd na obie osie (nie licząc samochodów terenowych). W plebiscycie na Europejski Samochód Roku 1967 samochód zajął 2. pozycję (za Fiatem 124, ex aequo z BMW 1600). Wyprodukowano 320 egzemplarzy modelu. Oprócz napędu na cztery koła, Jensen posiadał pierwszeństwo także w kwestii hamulców. Był pierwszym autem w którym zastosowano układ ABS. Było to rozwiązanie Maxaret Dunlop, które wcześniej wykorzystywane było w lotnictwie. Konstrukcja ta bazowała na systemie z kołem zamachowym.
Dane techniczne.
"Źródło:"

</doc>
<doc id="1997331" url="https://pl.wikipedia.org/wiki?curid=1997331" title="Morris (Illinois)">
Morris (Illinois)

Morris – miasto w Stanach Zjednoczonych, w stanie Illinois, siedziba hrabstwa Grundy. Według danych z 2008 roku, w mieście mieszkało 13 812 osób.
Niedaleko miasta położona jest elektrownia jądrowa Dresden.

</doc>
<doc id="1997332" url="https://pl.wikipedia.org/wiki?curid=1997332" title="Bussero (stacja metra)">
Bussero (stacja metra)

Bussero – stacja metra w Mediolanie, na linii M2. Zlokalizowana jest pomiędzy stacjami Villa Pompea, a Cassina de’ Pecchi. Została otwarta w 1972.

</doc>
<doc id="1997334" url="https://pl.wikipedia.org/wiki?curid=1997334" title="Międzynarodowy Dzień Muzeów">
Międzynarodowy Dzień Muzeów

Międzynarodowy Dzień Muzeów – coroczne święto obchodzone 18 maja, ustanowione w Moskwie 28 maja 1977 roku, przez Międzynarodową Radę Muzeów (ICOM, International Council of Museums), działającą przy UNESCO.
Stwarza ono okazję, by zwrócić uwagę na wyzwania, przed którymi stają muzealnicy (w myśl dewizy Rady:
Organizacja obchodów święta należy do placówek w poszczególnych krajach. W tym dniu na całym świecie organizowany są wystawy, seminaria i spotkania. Od 1992 roku Komitet Doradczy ICOM-u ustala hasło, które patronuje obchodom w danym roku. 
Noc Muzeów.
Od 1997 roku w majowy weekend poprzedzający Dzień Muzeów obchodzona jest „Europejska Noc Muzeów” (ang. "The European Nights of Museums"), w Polsce zwana Nocą Muzeów, pod patronatem Rady Europy. Akcja ta jest ściśle związana z Międzynarodowym Dniem Muzeów.

</doc>
<doc id="1997335" url="https://pl.wikipedia.org/wiki?curid=1997335" title="Cassina de’ Pecchi (stacja metra)">
Cassina de’ Pecchi (stacja metra)

Cassina de’ Pecchi – stacja metra w Mediolanie, na linii M2. Znajduje się w miejscowości Cassina de’ Pecchi i zlokalizowana jest pomiędzy stacjami Bussero, a Villa Fiorita. Została otwarta w 1972.

</doc>
<doc id="1997338" url="https://pl.wikipedia.org/wiki?curid=1997338" title="Wiara.pl">
Wiara.pl

wiara.pl – katolicki serwis internetowy poświęcony informacjom dotyczącym religii, przede wszystkim chrześcijaństwa. Portal jest własnością Wydawnictwa Kurii Metropolitalnej „Gość Niedzielny” w Katowicach (archidiecezja katowicka). Serwis był notowany w rankingu Alexa na miejscu 124 126.
O wiara.pl.
Portal został założony 3 lipca 2001. Na jego stronach publikowane są informacje dotyczące Kościoła katolickiego, życia społecznego a nawet polityki. Treściowo podzielony jest na szereg działów:
Portal posiada również własny czat, forum internetowe oraz system do blogowania. Na jego stronach znaleźć można informacje dotyczące ostatnich wydarzeń z życia Kościoła w Polsce i na świecie.
Redakcja.
Portal redagują duchowni i świeccy. Redaktorem naczelnym jest Andrzej Macura. Pozostali redaktorzy to: Krzysztof Błażyca, Jan Drzymała, Piotr Drzyzga, Joanna Kociszewska, ks. Adam Sekściński, Aleksandra Kozak, ks. Włodzimierz Lewandowski, Adam Śliwa oraz ks. Tomasz Schabowicz.

</doc>
<doc id="1997343" url="https://pl.wikipedia.org/wiki?curid=1997343" title="Minooka">
Minooka

Minooka – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 3 971 mieszkańców.

</doc>
<doc id="1997344" url="https://pl.wikipedia.org/wiki?curid=1997344" title="Norrköpings centralstation">
Norrköpings centralstation

Norrköpings centralstation – stacja kolejowa w Norrköping, w regionie Östergötland, w Szwecji. Stacja została otwarta w 1866. 

</doc>
<doc id="1997346" url="https://pl.wikipedia.org/wiki?curid=1997346" title="South Wilmington">
South Wilmington

South Wilmington – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 621 mieszkańców.

</doc>
<doc id="1997347" url="https://pl.wikipedia.org/wiki?curid=1997347" title="Verona (Illinois)">
Verona (Illinois)

Verona – wieś w Stanach Zjednoczonych, w stanie Illinois, w hrabstwie Grundy. Zgodnie ze spisem statystycznym z 2000 roku, miasto liczyło 251 mieszkańców.

</doc>
<doc id="1997349" url="https://pl.wikipedia.org/wiki?curid=1997349" title="Mariusz Węgrzyk">
Mariusz Węgrzyk

Mariusz Węgrzyk (ur. 22 kwietnia 1979 w Rybniku) – polski żużlowiec.
Licencję żużlową zdobył w 1995 roku. W rozgrywkach z cyklu drużynowych mistrzostw Polski reprezentował kluby RKM Rybnik (1995–1996, 2001–2004, 2009–2010), WTS Wrocław (1997–2000, 2008) oraz KM Ostrów Wielkopolski (2005–2007). Największy sukces w tych rozgrywkach odniósł w 1999 r., zdobywając srebrny medal. Oprócz tego, trzykrotnie zdobył brązowe medale drużynowego Pucharu Polski (1997, 1998, 1999).
Finalista indywidualnych mistrzostw Europy juniorów (Krško 1998 – VII m.), indywidualnych mistrzostw świata juniorów (Gorzów Wielkopolski 2000 – jako rezerwowy) oraz indywidualnych mistrzostw Europy (Rybnik 2002 – X m.).

</doc>
<doc id="1997350" url="https://pl.wikipedia.org/wiki?curid=1997350" title="AMC Eagle">
AMC Eagle

AMC Eagle − samochód osobowy typu crossover klasy średniej produkowany pod amerykańską marką AMC w latach 1979 – 1987 oraz amerykańską marką Eagle jako Eagle Wagon w latach 1987 – 1988.
Historia i opis modelu.
Latem 1979 roku AMC przedstawiło nietypowe połączenie koncepcji samochodu osobowego z cechami pojazdu terenowego, tworząc jeden z prekursorów odmiany pojazdów crossover. 
Samochód opracowany został jako pokrewna konstrukcja względem ostatniej serii nowych modeli AMC: Concord oraz Spirit, podobnie jak one wyróżniając się pasem przednim utrzymanym w kanciastych kształtach na czele z błotnikami, reflektorami oraz zderzakami. Cechą wyróżniającą było wysoko zawieszone nadwozie z dużymi kołami i prześwitem. 
AMC Eagle powstało jako model kierowany do obszernego grona konsumentów, co przekładało się na zróżnicowaną gamę wersji nadwoziowych. Samochód dostępny było jako 3-drzwiowe coupé "SX/4", 3-drzwiowy hatchback "Kamaback", 4-drzwiowy sedan oraz 5-drzwiowe kombi "Wagon".
Do napędu używano silników R4 i R6. Moc przenoszona była na obie osie poprzez 3-biegową automatyczną bądź 4- lub 5-biegową manualną skrzynię biegów.
Zmiana nazwy.
Po tym, jak w 1987 roku koncern Chrysler kupił koncern AMC, zdecydował się on utworzyć w jej miejsce nową o nazwie Eagle. 
Pierwszym modelem oferowanym pod nią został model AMC Eagle, który zdecydowano się produkować wyłącznie w wersji kombi przez kolejne kilka miesięcy aż do początku 1988 roku jako Eagle Wagon. Następnie produkcję zakończono na rzecz nowszych konstrukcji.

</doc>
<doc id="1997353" url="https://pl.wikipedia.org/wiki?curid=1997353" title="Liebenburg">
Liebenburg

Liebenburg - gmina samodzielna (niem. "Einheitsgemeinde") w Niemczech w kraju związkowym Dolna Saksonia, w powiecie Goslar.

</doc>
<doc id="1997355" url="https://pl.wikipedia.org/wiki?curid=1997355" title="Liebenburg (ujednoznacznienie)">
Liebenburg (ujednoznacznienie)

Niemcy:

</doc>
<doc id="1997357" url="https://pl.wikipedia.org/wiki?curid=1997357" title="Port lotniczy Belém-Val de Cães">
Port lotniczy Belém-Val de Cães

Port lotniczy Belém-Val de Cães (IATA: BEL, ICAO: SBBE) − port lotniczy położony w Belém, w stanie Pará, w Brazylii. W 2010 roku obsłużył 2,6 mln pasażerów.

</doc>
<doc id="1997358" url="https://pl.wikipedia.org/wiki?curid=1997358" title="Stanisław Żeleński">
Stanisław Żeleński



</doc>
<doc id="1997361" url="https://pl.wikipedia.org/wiki?curid=1997361" title="Zielona Fundacja Europejska">
Zielona Fundacja Europejska

Zielona Fundacja Europejska (Green European Foundation) jest polityczną fundacją założoną przez aisbl Green European Institute, a finansowaną przez Parlament Europejski. Mimo zrzeszenia z Europejską Partią Zielonych, fundacja stanowi niezależną instytucję o własnym programie politycznym.
Początki.
Zielona Fundacja Europejska powstała w 2008 r. dzięki aktywnej współpracy Zielonych z Parlamentu Europejskiego i zielonych fundacji politycznych poszczególnych krajów. Głównym celem fundacji jest wzmocnienie demokracji i motywowanie ludzi do społecznego zaangażowania. Z uwagi na fakt, że krajowe fundacje polityczne z powodzeniem mobilizują politycznie swoich obywateli, Zielona Fundacja Europejska ma w zamyśle być ich europejskim odpowiednikiem, łączącym Europejczyków ponad podziałami narodowymi. Jej głównym celem jest połączenie polityczne zagadnień ze szczebla państwowego i europejskiego oraz prowadzenie szkoleń dla Europejskich Zielonych tym zakresie. Zniwelowanie dystansu między narodowym i europejskim poziomem zielonej polityki ma służyć europeizacji debat politycznych
Cele.
Do statutowych celów Zielonej Fundacji Europejskiej należą:
Fundacje członkowskie.
Zielona Fundacja Europejska nawiązała dotychczas współpracę z trzynastoma europejskimi zielonymi fundacjami:
Zarząd.
W skład Zarządu wchodzą:

</doc>
<doc id="1997362" url="https://pl.wikipedia.org/wiki?curid=1997362" title="Gmina zbiorowa Lutter am Barenberge">
Gmina zbiorowa Lutter am Barenberge

Gmina zbiorowa Lutter am Barenberge (niem. "Samtgemeinde Lutter am Barenberge") – dawna gmina zbiorowa położona w niemieckim kraju związkowym Dolna Saksonia, w powiecie Goslar. Siedziba gminy zbiorowej znajdowała się w mieście (niem. "Flecken") Lutter am Barenberge.
Podział administracyjny.
Do gminy zbiorowej Lutter am Barenberge należały trzy gminy, w tym jedno miasto "(Flecken)":
1 listopada 2021 gmina zbiorowa została rozwiązana, a wchodzące w jej skład gminy zostały przyłączone do miasta Langelsheim.

</doc>
<doc id="1997363" url="https://pl.wikipedia.org/wiki?curid=1997363" title="PŚ w skokach narciarskich 2010/2011">
PŚ w skokach narciarskich 2010/2011



</doc>
<doc id="1997364" url="https://pl.wikipedia.org/wiki?curid=1997364" title="Linia kolejowa Torino – Milano">
Linia kolejowa Torino – Milano

Linia kolejowa Turyn-Mediolan – jedna z głównych linii kolejowych we Włoszech, łącząca Turyn z Mediolanem.
Kolej jest dwutorowa o standardowej szerokości toru i w pełni zelektryfikowana pądem stałym 3000 V. Łączy miasta Settimo Torinese, Chivasso, Santhià, Vercelli, Novara, Magenta i Rho. Od lutego 2006 istnieje kolej dużych prędkości Turyn - Mediolan.

</doc>
<doc id="1997365" url="https://pl.wikipedia.org/wiki?curid=1997365" title="Michaił Zasulicz">
Michaił Zasulicz

Michaił Iwanowicz Zasulicz (ros. Михаил Иванович Засулич; 1843–1910) – generał piechoty, uczestnik wojny rosyjsko-japońskiej 1904–1905.
Życiorys.
Po ukończeniu Aleksandrowskiego Korpusu dla Sierot i 2. Konstantynowskiej Szkoły Oficerskej w 1863 w stopniu porucznika, został skierowany do służby w Staroingiermanlandzkim Rezerwowym Pułku Piechoty (później 93. Irkucki Pułk Piechoty).
W 1864 przeniesiony do Grenadierskiego Pułku Gwardii Carskiej. W szeregach pułku brał udział w wojnie rosyjsko–tureckiej 1877–1878. Za waleczność w bitwie o redutę pod Górnym Dubniakiem został wyróżniony "złotą bronią", a za opanowanie w dniu 17 listopada umocnionych pozycji na Złatickiej Przełęczy odznaczony orderem św. Jerzego 4. stopnia, za przejście przez Bałkany – orderem św. Anny 3. stopnia z mieczami i szarfą oraz orderem św. Stanisława 2. stopnia z mieczami za walki pod Filippopolem.
W 1877 został mianowany dowódcą 101. Permskiego Pułku Piechoty. Od 1878 w stopniu pułkownika.
W 1894 został awansowany do stopnia generała-majora i wyznaczony na stanowisko dowódcy 1. Brygady Piechoty 2. Dywizji Grenadierów, a następnie dowódcy 1. Brygady 2 Dywizji Grenadierów. W 1899 dowódca twierdzy Osowiec.
W 1900 został dowódcą 6 Dywizji Piechoty. Mianowany w 1901 generałem-porucznikiem.
Na krótko przed wojną rosyjsko-japońską dowodził 2 Korpusem Syberyjskim, z którym brał udział w wojnie. Mianowany dowódcą oddziału wschodniego Armii Mandżurskiej, skoncentrowanego pod Fenghuancheng, z zadaniem obrony rzeki Yalu. Zadaniu temu nie podołał.
Bez większych powodzeń brał udział w bitwach pod Ximucheng, Liaoyang, nad rzeką Sha He i pod Mukdenem. Prowadził taktykę niewdawania się w walki, co było wtedy mało popularne, dlatego nie cieszył się popularnością ani wśród żołnierzy, ani u przełożonych. Mimo to został odznaczony orderem św. Anny 1. stopnia z mieczami i orderem św. Włodzimierza 2. stopnia z mieczami.
W 1906 został zwolniony ze służby ze względu na stan zdrowia z mianowaniem na stopień generała piechoty. Zmarł w 1910.

</doc>
<doc id="1997368" url="https://pl.wikipedia.org/wiki?curid=1997368" title="Malinka HS134">
Malinka HS134



</doc>
<doc id="1997369" url="https://pl.wikipedia.org/wiki?curid=1997369" title="Gmina zbiorowa Oberharz">
Gmina zbiorowa Oberharz

Gmina zbiorowa Oberharz (niem. "Samtgemeinde Oberhalz") – była gmina zbiorowa położona w niemieckim kraju związkowym Dolna Saksonia, w powiecie Goslar. Siedziba gminy zbiorowej znajdowała się w mieście Clausthal-Zellerfeld. 1 stycznia 2015 gmina zbiorowa została rozwiązana. Miasto Wildemann stało się dzielnicą miasta Clausthal-Zellerfeld, natomiast miasto Altenau połączone zostało z gminą Schulenberg im Oberharz w Altenau-Schulenberg im Oberharz i stało się również dzielnicą Clausthal-Zellerfeld.
Podział administracyjny.
Do gminy zbiorowej Oberharz należały cztery gminy, w tym trzy miasta:

</doc>
<doc id="1997370" url="https://pl.wikipedia.org/wiki?curid=1997370" title="Oberharz">
Oberharz

Niemcy:
Zobacz też:

</doc>
<doc id="1997371" url="https://pl.wikipedia.org/wiki?curid=1997371" title="St. Andreasberg">
St. Andreasberg



</doc>
<doc id="1997378" url="https://pl.wikipedia.org/wiki?curid=1997378" title="Scenes from the Southside">
Scenes from the Southside

Scenes from the Southside – drugim album wydany przez Bruce’a Hornsby’ego wraz z zespołem The Range. Singel "The Valley Road" był trzecim i ostatnim, który znalazł się w Top 10 hitów w Stanach Zjednoczonych, był również numerem 5 na liście Billboard Hot 100, oraz numerem 1 na liście Mainstream Rock Tracks.
Lista utworów.
Wszystkie utwory napisał Bruce Hornsby oraz John Hornsby (wyłączając oznaczone).

</doc>
<doc id="1997384" url="https://pl.wikipedia.org/wiki?curid=1997384" title="John Tonry">
John Tonry

John L. Tonry (ur. 1953) – amerykański astronom i astrofizyk.
Życiorys.
Studiował matematykę i fizykę. W 1980 roku obronił w Massachusetts Institute of Technology doktorat z fizyki. Profesor w MIT od 1996. Od 1997 związany z Instytutem Astronomii Uniwersytetu Hawajskiego. Jego naukowe zainteresowania obejmują między innymi: kosmologię, badania struktury galaktyk oraz czarnych dziur w ich centrach. Odkrył 2 planetoidy.
Na jego cześć nazwano planetoidę (40919) Johntonry.

</doc>
<doc id="1997385" url="https://pl.wikipedia.org/wiki?curid=1997385" title="John L. Tonry">
John L. Tonry



</doc>
<doc id="1997387" url="https://pl.wikipedia.org/wiki?curid=1997387" title="Aleksander Słonimski">
Aleksander Słonimski

Aleksander Słonimski (ros. Александр Леонидович Слонимский) (ur. 23 maja 1881 w Petersburgu, zm. 14 października 1964 w Moskwie) – rosyjski literaturoznawca i pisarz.
Był synem prawnika Leonida Ludwika Słonimskiego, bratem pisarza Michaiła i muzykologa amerykańskiego Nicolasa Słonimskiego, stryjecznym bratem Antoniego Słonimskiego. Był cenionym znawcą twórczości Puszkina. 
Po ukończeniu III gimnazjum w Petersburgu studiował na wydziale historyczno-filozoficznym Uniwersytetu Petersburskiego, po ukończeniu studiów został nauczycielem Gimnazjum Jekatierińskiego. 
Pierwsze prace naukowe Aleksandra Słonimskiego ukazały się w roku 1903. Publikował też (pod pseudonimem lub bezimiennie) recenzje w dziennikach petersburskich.
W roku 1904 opublikował w „Istoriczeskom Wiestnikie” pracę o poglądach politycznych Puszkina, w której dowodził, że poeta do końca życia pozostawał wierny ideałom dekabrystów.
Po Rewolucji Październikowej został członkiem kolegium redakcyjnego czasopisma „Byłoje”. W roku 1919 wyjechał do Czernihowa, gdzie wykładał w Instytucie Pedagogicznym. 1921 powrócił do Piotrogrodu. Do roku 1929 wykładał w Instytucie Pedagogicznym im. N. Krupskiej. Nadal publikował prace poświęcone twórczości Puszkina.
Słonimski przeżył blokadę Leningradu, w ciężkim stanie został ewakuowany do Moskwy, gdzie pozostał na stałe. Wskutek bombardowania uległy zniszczeniu zbiory dokumentów związanych z twórczością Puszkina.
Aleksander Słonimski uzyskał stopień doktora nauk 26 lutego 1948, ale nominacja została zakwestionowana przez moskiewską komisję ekspertów, co przeszkodziło publikacji pracy doktorskiej.

</doc>
<doc id="1997389" url="https://pl.wikipedia.org/wiki?curid=1997389" title="Przełęcz Sucha (Beskid Makowski)">
Przełęcz Sucha (Beskid Makowski)



</doc>
<doc id="1997390" url="https://pl.wikipedia.org/wiki?curid=1997390" title="François Delecour">
François Delecour

François Delecour (ur. 30 sierpnia 1962 w Hazebrouck) – francuski kierowca rajdowy. W swojej karierze był członkiem takich zespołów jak: Ford, Peugeot i Mitsubishi. Jego pilotami byli między innymi Christian Gilbert, Daniel Grataloup i Dominique Savignoni.
Swoją karierę rajdową Delecour rozpoczął 1981 roku, a jego pierwszym samochodem było Autobianchi A112 Abarth. W styczniu 1984 roku zadebiutował w Rajdowych Mistrzostwach Świata zajmując 67. miejsce w Rajdzie Monte Carlo samochodem Talbot Samba. W styczniu 1991 roku podczas Rajdu Monte Carlo po raz pierwszy w karierze stanął na podium tej konkurencji, gdy zajął 3. miejsce. Pierwsze zwycięstwo odniósł w marcu 1993 w Rajdzie Portugalii. W tym samym roku wywalczył wicemistrzostwo świata. W latach 2012-2014 trzykrotnie z rzędu zdobywał tytuł mistrza Rumunii.
W swojej karierze Delecour wygrał łącznie 4 rajdy w mistrzostwach świata i 19 razy stawał na podium. Zdobył w nich łącznie 334 punkty i wygrał 214 odcinków specjalnych (stan na 1 października 2014).
Kariera.
Początki.
Delecour urodził się w mieście Hazebrouck. Swoją karierę rajdową rozpoczął w 1981 roku. Jego pierwszym samochodem rajdowym było Autobianchi A112 Abarth, którym pojechał w Rajdzie Pikardii. W kolejnych latach także startował jedynie w lokalnych rajdach Pikardii. W styczniu 1984 zadebiutował w mistrzostwach świata. Jadąc samochodem Talbot Samba wraz z pilotką Anne-Chantal Pauwels zajął wówczas 67. miejsce w Rajdzie Monte Carlo. W 1985 roku ponownie pojechał w Rajdzie Monte Carlo, tym razem Peugeotem 205 GTI. Nie ukończył jednak tego rajdu. W 1986 roku także wziął udział w Rajdzie Monte Carlo i znów go nie ukończył. Powodem wycofania się była awaria silnika. W tamtym roku pojechał w pierwszym swoim rajdzie w mistrzostwach Europy. W Rajdzie Ypres zajął 22. miejsce i 1. w grupie N2.
Rok 1987 Delecour rozpoczął od startu w styczniowym Rajdzie Monte Carlo. Zajął w nim 16. miejsce w klasyfikacji generalnej i 2. miejsce w grupie N2. W 1987 roku pojechał też w trzech rajdach mistrzostw Europy. W Rajdzie des Garrigues był szósty, w Rajdzie Alpin-Behra – jedenasty, a w Rajdu Ypres nie ukończył.
W 1988 roku Delecour wziął udział w dwóch rajdach mistrzostw Europy jadąc BMW M3. W październiku zajął 3. miejsce w Rajdzie Antibes. W Rajdzie du Var także był trzeci w klasyfikacji.
W 1989 roku Delecour rozpoczął starty samochodem Peugeot 309 GTI w zespole Peugeot France z nowym pilotem Christianem Gilbertem. W Rajdzie Alpin-Behra, odbywającym się w ramach mistrzostw Europy zajął 6. miejsce. Następnie w kwietniu pojechał w mistrzostwach świata, w Rajdzie Korsyki. Nie ukończył go jednak na skutek awarii alternatora. W 1989 roku wziął udział również w innych rajdach mistrzostw Europy. W Rajdzie des Garrigues zajął 5. miejsce, w Rajdzie Mont Blanc – 3. miejsce, w Rajdzie Antibes – 4. miejsce i w Rajdzie du Var – 3. miejsce.
W styczniu 1990 Delecour wystartował w Rajdzie Monte Carlo, w mistrzostwach świata. Zajął w nim 9. miejsce i zdobył swoje pierwsze dwa punkty w karierze w mistrzostwach świata. W 1990 roku wystartował w jeszcze jednym rajdzie mistrzostw świata, Rajdzie Korsyki. Na 11. odcinku specjalnym w jego Peugeocie 309 GTI doszło do awarii silnika i Francuz wycofał się z rajdu. W 1990 roku Delecour startował również w mistrzostwach Europy. W Rajdzie des Garrigues zajął 3. pozycję, w Rajdzie Alpin-Behra – 5. pozycję, w Rajdzie Mont Blanc – 4. pozycję, w Rajdzie Antibes – 4. pozycję i w Rajdzie du Var – 3. pozycję. Nie ukończył natomiast Rajdu Ypres z powodu wypadku.
1991-1995.
W 1991 roku Delecour został członkiem zespołu Q8 Team Ford. W sezonie 1991 startował samochodem Ford Sierra RS Cosworth 4x4. Swój debiut w nowym zespole zaliczył w styczniu, w Rajdzie Monte Carlo. Zajął w nim 3. miejsce za Carlosem Sainzem i Massimem Biasionem. Stanął tym samym po raz pierwszy w karierze na podium w rajdzie mistrzostw świata. W marcu Delecour wystartował w Rajdzie Portugalii. Na 10. odcinku specjalnym tego rajdu wypadł z trasy i wycofał się. Dwóch kolejnych rajdów mistrzostw świata Delecour także nie ukończył. W Rajdzie Korsyki i Rajdzie Grecji miał awarię dyferencjału. W październiku zajął 4. pozycję w Rajdzie San Remo. Po rajdzie San Remo nowym pilotem Delecoura został Daniel Grataloup. Wraz z Grataloupem Delecour po raz pierwszy wystartował w listopadowym Rajdzie Katalonii. Zajął w nim 3. pozycję za Arminem Schwarzem i Juhą Kankkunenem. W ostatnim rajdzie sezonu, Rajdzie Wielkiej Brytanii, Delecour zajął 6. miejsce. W sezonie 1991 zdobył 40 punktów w mistrzostwach świata i zajął 7. miejsce w klasyfikacji generalnej.
Sezon 1992 Delecour rozpoczął od startu w styczniowym Rajdzie Monte Carlo. W rajdzie tym zajął 4. pozycję. W marcu wziął udział w Rajdzie Portugalii, jednak nie ukończył go na skutek awarii silnika na 15. odcinku specjalnym. W maju Delecour stanął na podium Rajdu Korsyki. Był drugi, a do zwycięzcy, rodaka Didiera Auriola, stracił 1:26 minuty. W czerwcu Delecour dojechał do mety na 5. pozycji w Rajdzie Grecji, a z sierpniowego Rajdu Finlandii wyeliminował go wypadek. W październiku Delecour po raz drugi w sezonie stanął na podium. Zajął 3. miejsce w Rajdzie San Remo przegrywając jedynie ze zwycięzcą Andreą Aghinim i drugim w klasyfikacji Juhą Kankkunenem. W sezonie 1992 wystartował jeszcze w Rajdzie Katalonii, jednak nie ukończył go na skutek wypadnięcia z trasy na 11. odcinku specjalnym. W sezonie 1992 Delecour zajął 6. miejsce w klasyfikacji generalnej mistrzostw świata. Zdobył w nich 45 punktów.
W sezonie 1993 Delecour startował nowym samochodem, Fordem Escortem RS Cosworth. Po raz pierwszy wystartował w nim w styczniowym Rajdzie Monte Carlo. Od 2. do 20. odcinka specjalnego był liderem rajdu, jednak ostatecznie przegrał w nim z Didierem Auriolem o 15 sekund. W marcu Delecour wziął udział w Rajdzie Portugalii. Odniósł w nim swoje pierwsze zwycięstwo w mistrzostwach świata w karierze. Ukończył go z przewagą 55 sekund nad drugim Massimem Biasionem i 2:40 minuty nad trzecim Andreą Aghinim. W kwietniowym Rajdzie Korsyki Delecour także walczył o zwycięstwo. Ostatecznie wygrał go z przewagą 1:02 minuty nad Didierem Auriolem i 2:42 minuty nad François Chatriotem. Odbywającego się na przełomie maja i czerwca Rajdu Grecji Delecour nie ukończył. W jego Fordzie Escorcie doszło do awarii silnika. W sierpniu po raz czwarty w sezonie stanął na podium. Zajął wówczas 2. miejsce w Rajdzie Nowej Zelandii. Do zwycięzcy Colina McRae stracił 27 sekund. We wrześniu Delecour był trzeci w Rajdzie Australii. Przegrał w nim jedynie z dwoma fińskimi kierowcami, Juhą Kankkunenem i Arim Vatanenem. Kolejnego rajdu Delecour nie ukończył. Na 7. odcinku specjalnym uległ on wypadkowi. W przedostatnim rajdzie sezonu, Rajdzie Katalonii Delecour zwyciężył. Drugiego Auriola wyprzedził o minutę, a trzeciego Kankkunena o 4:09 minuty. Przed ostatnim rajdem sezonu, Rajdem Wielkiej Brytanii, Delecour nadal miał szanse na mistrzostwo świata. Do lidera mistrzostw Juhy Kankkunena tracił 13 punktów. Rajd Wielkiej Brytanii wygrał Kankkunen, a Delecour przyjechał na 4. pozycji, przez co został wicemistrzem świata.
Sezon 1994 Delecour rozpoczął od startu w Rajdzie Monte Carlo. Walczył w nim o zwycięstwo z Juhą Kankkunenem i ostatecznie wygrał ten rajd z przewagą 1:05 minuty nad Finem. W marcu wziął udział w Rajdzie Portugalii. Na 12. odcinku specjalnym wycofał się na skutek awarii silnika. W maju 1994 Delecour jadąc po zakupy samochodem przyjaciela, Ferrari F40, miał wypadek. Zderzył się z lokalnym kierowcą rajdowym, trenującym przed jednym z lokalnych rajdów. Rajdowiec nie doznał obrażeń, jednak Delecour doznał złamań stopy, przez co stracił połowę sezonu. W sierpniu wrócił do startów. Wystartował w Rajdzie Finlandii. Zajął w nim 4. miejsce. Październikowego Rajdu San Remo Delecour nie ukończył. Powodem wycofania się z rajdu były problemy z silnikiem. W listopadzie Delecour pojechał w Rajdzie Wielkiej Brytanii. Po 7. odcinku specjalnym został wykluczony z rajdu przez stewardów. Powodem wykluczenia było przypadkowe skrócenie trasy przez Francuza. W sezonie 1994 Delecour zajął 8. miejsce w mistrzostwach świata. Zdobył 30 punktów.
W sezonie 1995 Delecour nadal startował Fordem Escortem RS Cosworth, jednak już nie w zespole Forda, a w belgijskim zespole R.A.S. Ford. Sezon rozpoczął od startu w Rajdzie Monte Carlo. Zajął w nim 2. miejsce, a do zwycięzcy Carlosa Sainza stracił 2.25 minuty. Dwóch kolejnych rajdów Delecour nie ukończył. Z Rajdu Szwecji wyeliminowała go awaria silnika, a w Rajdzie Portugalii miał wypadek. W maju po raz drugi w sezonie stanął na podium. Zajął 2. miejsce w Rajdzie Korsyki przegrywając o 15 sekund z Didierem Auriolem. Następnie w lipcu Delecour zajął 6. pozycję w Rajdzie Nowej Zelandii. We wrześniu na skutek wypadku nie ukończył Rajdu Australii, a w październiku był czwarty w Rajdzie Katalonii. Z kolei w listopadzie wycofał się z Rajdu Wielkiej Brytanii z powodu awarii dyferencjału. W sezonie 1995 Delecour zajął 4. miejsce w mistrzostwach świata. Zdobył 46 punktów.
1996-2000.
Rok 1996 Delecour rozpoczął od startu w Rajdu Monte Carlo. Pojechał w nim samochodem Peugeot 306 Maxi z pilotem Hervé'm Sauvage'm. Zajął w tym rajdzie 2. miejsce i przegrał jedynie z rodakiem Patrickiem Bernardinim. W lutym wziął udział w Rajdzie Szwecji i był to jedyny start Delecoura w mistrzostwach świata w sezonie 1996. W szwedzkim rajdzie Francuz zajął 11. pozycję. Do końca 1996 roku Delecour startował jedynie w rajdach mistrzostw Europy i mistrzostw Francji. W marcu w Rajdzie El Corte Inglés (mistrzostwa Europy) zajął 2. miejsce. W mistrzostwach Europy stawał na podium jeszcze czterokrotnie: w Rajdzie Alzacji (3. miejsce), w Rajdzie Mont-Blanc (2. miejsce), Rajdzie Antibes (zwycięstwo) i Critérium des Cévennes (zwycięstwo). W mistrzostwach Francji zajął 3. miejsce za Gillesem Panizzim i Philippe'm Bugalskim.
Sezon 1997 Delecour rozpoczął od starcie w rajdzie mistrzostw Francji, Rajdzie Lyon-Charbonnières-Rhône, w którym zajął 2. miejsce, przegrywając o 2 sekundy z Gillesem Panizzim. W kwietniu wystartował w mistrzostwach świata, w Rajdzie Katalonii. Dojechał w nim na 5. pozycji, ale po zakończeniu rajdu został zdyskwalifikowany za naprawę i pomoc poza strefą serwisową. Następnie Delecour pojechał w innym rajdzie mistrzostw świata, Rajdzie Korsyki. Zajął w nim 4. pozycję tracąc do 3. w klasyfikacji Panizziego 17 sekund. W 1997 roku Delecour pojechał także w innych rajdach mistrzostw Francji oraz mistrzostw Europy. W rajdach mistrzostw Europy dwukrotnie stawał na podium. Był drugi w Rajdzie du Rouergue oraz zwyciężył w Rajdzie du Var. W sezonie 1997 Delecour zajął 3. miejsce w mistrzostwach Francji.
W styczniu 1998 roku Delecour pojechał w Rajdzie Monte Carlo w ramach mistrzostw świata. W rajdzie tym dojechał na 10. pozycji w klasyfikacji generalnej. W kwietniu wystartował w Rajdzie Katalonii. Zajął w nim 8. miejsce. W maju Delecour walczył o zwycięstwo w Rajdzie Korsyki. Ostatecznie zajął w nim 2. miejsce przegrywając ze zwycięzcą Colinem McRae o 27,2 sekundy. Czwartym i ostatnim rajdem mistrzostw świata, w którym Delecour pojechał w 1998 roku, był Rajd San Remo. Delecour nie ukończył go. Wycofał się na 17. odcinku specjalnym na skutek awarii układu elektrycznego. W 1998 roku Delecour wziął także udział w jednym rajdzie mistrzostw Europy. W Rajdzie du Condroz-Huy, w którym jechał samochodem Ford Escort WRC, zajął 3. lokatę.
Sezon 1999 Delecour rozpoczął od startu w Rajdzie Monte Carlo. Jadąc Fordem Escortem WRC był w nim czwarty. Do trzeciego Didiera Auriola stracił 8,4 sekundy. Następnie Delecour pojechał Toyotą Corollą WRC w mistrzostwach Europy, w Rajdzie El Corte Inglés. Odpadł z niego już na 1. odcinku specjalnym. W trakcie sezonu 1999 Delecour stał się członkiem fabrycznego zespołu Peugeota. Przez cały sezon miewał jednak problemy ze swoim Peugeotem 206 WRC. Rajdu Korsyki nie ukończył na skutek awarii układu elektrycznego, a Rajdu Grecji na skutek awarii układu napędowego. W Rajdzie Finlandii był dziewiąty, a w Rajdzie San Remo nie dojechał do mety z powodu problemów z układem elektrycznym. Z kolei zarówno z Rajdu Australii, jak i Rajdu Wielkiej Brytanii Delecoura wyeliminowała awaria skrzyni biegów.
Pierwszym rajdem sezonu 2000, w którym Delecour wystartował, był Rajd Monte Carlo. Francuz nie ukończył go na skutek awarii silnika na 7. odcinku specjalnym. Następnie był siódmy w Rajdzie Szwecji, piąty w Rajdzie Portugalii, siódmy w Rajdzie Katalonii, trzynasty w Rajdzie Argentyny i dziewiąty w Rajdzie Grecji. Z kolei z Rajdu Nowej Zelandii wypadł na skutek awarii skrzyni biegów, a w Rajdzie Finlandii dojechał na 6. pozycji. W Rajdzie Cypru Delecour po raz pierwszy w sezonie stanął na podium. Był w nim trzeci i przegrał jedynie z Carlosem Sainzem i Colinem McRae. W odbywającym się na przełomie września i października Rajdzie Korsyki Delecour walczył o zwycięstwo Gillesem Panizzim. Ostatecznie przegrał z rodakiem o 33,5 sekundy. W Rajdzie San Remo Delecour także był drugi i także przegrał z Panizzim, tym razem o 16,8 sekundy. W listopadowym Rajdzie Australii po raz czwarty z rzędu stanął na podium. Był trzeci za Marcusem Grönholmem i Richardem Burnsem. Z kolei w ostatnim rajdzie sezonu, Rajdzie Wielkiej Brytanii Delecour był szósty. W sezonie 2000 zajął 6. miejsce w mistrzostwach świata. Zdobył 24 punkty.
2001-2002.
W styczniu 2001 Delecour został kierowcą zespołu Forda, w którym stał się trzecim kierowcą obok Carlosa Sainza i Colina McRae. Swój debiut w nowym zespole zaliczył w Rajdzie Monte Carlo. Startując w nim Fordem Focusem WRC zajął 3. miejsce i przegrał w nim jedynie z Tommim Mäkinenem oraz Sainzem. Następnie w lutowym Rajdzie Szwecji był piąty, podobnie jak w marcowym Rajdzie Portugalii. W drugiej połowie marca zajął 6. pozycję Rajdzie Katalonii, a w maju był siódmy w Rajdzie Argentyny. W czerwcu Delecour nie ukończył Rajdu Cypru. Powodem wycofania się Francuza z cypryjskich zawodów była awaria silnika na 12. odcinku specjalnym. Z kolei w Rajdzie Grecji Delecour zajął 5. lokatę. W lipcu Delecour wystartował w rajdzie mistrzostw Europy, Rajdzie Niemiec. Stanął w nim na podium. Był trzeci za Philippe'm Bugalskim i Raimundem Baumschlagerem. Następnie zajął 4. miejsce w Rajdzie Safari, a z Rajdu Finlandii wycofał się na skutek awarii układu napędowego. W Rajdzie Nowej Zelandii był dwunasty, w Rajdzie San Remo – szósty, a w Rajdzie Korsyki – dziesiąty. W listopadzie Delecour pojechał w Rajdzie Australii. Na 14. odcinku specjalnym uderzył w dwa drzewa. Jego pilot, Daniel Grataloup, został odwieziony do szpitala w Perth. Doznał kilku złamań, a także urazu prawego płuca. 14. oes został odwołany. W ostatnim rajdzie sezonu, Rajdzie Wielkiej Brytanii Delecour nie wziął udziału. W sezonie 2001 zdobył 15 punktów i zajął 9. pozycję w klasyfikacji generalnej.
Przed sezonem 2002 Delecour odszedł z zespołu Forda i podpisał kontrakt z zespołem Mitsubishi. Jego partnerem w Mitsubishi został Szkot Alister McRae. W zespole Mitsubishi zadebiutował w styczniowym Rajdzie Monte Carlo. Jadąc Mitsubishi Lancerem WRC zajął w nim 9. pozycję. W lutowym Rajdzie Szwecji Delecour dojechał na 34. miejscu z powodu problemów w samochodem. Także w kolejnych rajdach Delecour nie zdobywał punktów w mistrzostwach świata. W Rajdzie Korsyki był siódmy, w Rajdzie Katalonii – dziewiąty, a w Rajdzie Cypru – trzynasty. Następnie nie ukończył Rajdu Argentyny, w którym miał wypadek, a w Rajdzie Akropolu dojechał na 11. miejscu. Nie ukończył zarówno Rajdu Safari, w którym doznał awarii silnika oraz Rajdu Finlandii, w którym uszkodził zawieszenie. W Rajdzie Niemiec Delecour był dziewiąty, w Rajdzie San Remo – dziesiąty, a w Rajdzie Nowej Zelandii – dziewiąty. W listopadowym Rajdzie Australii, podobnie jak rok wcześniej, Delecour miał wypadek. Wraz z pilotem Danielem Grataloupem zostali odwiezieni do szpitala w Perth na obserwację, jednak obaj nie doznali obrażeń. Innego listopadowego rajdu, Rajdu Wielkiej Brytanii, Delecour także nie ukończył z powodu wypadku.
Od 2003.
Po sezonie 2002 Delecour odszedł z zespołu Mitsubishi. W 2003 roku wystartował w jednym w rajdzie. W odbywającym się w ramach mistrzostw Europy na przełomie lipca i sierpnia Rajdzie Madery Delecour wystartował samochodem Peugeot 206 WRC w barwach zespołu H.F. Grifone SRL. W rajdzie tym zajął 3. miejsce za Miguelem Camposem i Brunem Thiry'm.
W 2005 roku Delecour wziął udział w Rajdzie Valais w mistrzostwach Szwajcarii. Pojechał w nim samochodem Renault Clio S1600 i zajął w nim 2. pozycję. Do zwycięzcy rajdu, Oliviera Gilleta stracił 2:12,6 minuty.
W 2007 roku Delecour startował Porsche 996 GT34 w asfaltowych mistrzostwach Francji, jednak w tych zawodach nie osiągnął sukcesów. Do rajdów wrócił w 2011 roku. Wtedy też wystartował w odbywającym się w ramach Intercontinental Rally Challenge, Rajdzie Monte Carlo. Jadąc Peugeotem 207 S2000 zajął w nim 5. miejsce. W lipcu pojechał Dacią Logan w jednym z rajdów o mistrzostwo Rumunii, Rajdzie Sibiu. Dojechał w nim na 17. pozycji w klasyfikacji generalnej.
Rok 2012 Delecour rozpoczął od startu w Rajdzie Monte Carlo w mistrzostwach świata. Jadąc samochodem Ford Fiesta RS WRC z pilotem Dominique'm Savignonim zajął w nim 6. miejsce. W marcu rozpoczął starty w rajdach o mistrzostwo Rumunii samochodem Renault Mégane RS, a następnie także Peugeotem 207 S2000. W maju zwyciężył w Rajdzie Moldovei, a do końca sezonu wygrał jeszcze trzy inne rajdy o mistrzostwo Rumunii: Rajd Aradului, Rajd Tara Barsei i Rajd Iaşului-Dunlop. Dzięki tym zwycięstwom wywalczył swoje pierwsze rajdowe mistrzostwo Rumunii. W 2012 roku pojechał również w dwóch rajdach Intercontinental Rally Challenge. W pierwszym z nich, Rajdzie Korsyki, zajął 15. miejsce. Z kolei w lipcu wystartował w Rajdzie Sibiu. Zajął w nim 3. miejsce za Andreasem Mikkelsenem i Patrikiem Flodinem.
W 2013 roku Delecour startował w cyklu mistrzostw Europy oraz ponownie mistrzostw Rumunii. W mistrzostwach Europy pojechał w czterech rajdach. W austriackim Rajdzie Jänner zajął 7. pozycję. W lutym wziął udział w łotewskim Rajdzie Liepāja Ventspils. Stanął w nim na podium. Był trzeci i przegrał jedynie z Jarim Ketomaa i Craigiem Breenem. W maju zajął 5. miejsce w Rajdzie Korsyki. Natomiast w lipcu był drugi w rumuńskim Rajdzie Sibiu. Do zwycięzcy, Jana Kopecky'ego stracił 3:02,8 minuty. W mistrzostwach Rumunii zwyciężył pięciokrotnie. Wygrał takie rajdy jak: Tess Rally, Rajd Timis, Rajd Transylwanii, Rajd Arafului i Rajd Moldovei. Po raz drugi w karierze wywalczył mistrzostwo Rumunii.
Rok 2014 Delecour rozpoczął od startu w mistrzostwach świata, w Rajdzie Monte Carlo. Pojechał w nim Fordem Fiestą RS WRC, jednak już na 1. odcinku specjalnym wycofał się z powodu zablokowania się pedału gazu. W mistrzostwach Rumunii, w których jechał Peugeotem 207 S2000 oraz Subaru Imprezą STi N14, zwyciężył czterokrotnie: w Tess Rally, Rajdzie Dunaju, Rajdzie Transylwanii i Rajdzie Moldovei. Po raz trzeci w karierze został rajdowym mistrzem Rumunii. W październiku pojechał samochodem Porsche 997 GT3 w mistrzostwach świata, w Rajdzie Alzacji. Zajął w nim 37. miejsce.
Życie prywatne.
Delecour jest mężem Priscilli (z domu de Belloy), byłej modelki. Startowała ona również w rajdach. Zwyciężyła między innymi w mistrzostwach Francji Kobiet. Brała również udział w kilku rajdach mistrzostw świata i mistrzostw Europy. Od 1998 roku pomaga swojemu mężowi w robieniu notatek na szutrowych trasach. Delecour ma czterech synów.

</doc>
<doc id="1997393" url="https://pl.wikipedia.org/wiki?curid=1997393" title="Sezon snookerowy 2010/2011">
Sezon snookerowy 2010/2011



</doc>
<doc id="1997394" url="https://pl.wikipedia.org/wiki?curid=1997394" title="Imma Be">
Imma Be

Imma Be – piosenka grupy The Black Eyed Peas pochodzącą z piątego studyjnego albumu The E.N.D. Nagranie jest czwartym singlem promującym płytę. Singiel ukazał się 19 maja 2010.

</doc>
<doc id="1997399" url="https://pl.wikipedia.org/wiki?curid=1997399" title="Liber Liber">
Liber Liber

Liber Liber – włoskie stowarzyszenie non-profit, które zajmuje się promocją bezpłatnego dostępu do dóbr kultury. Zostało założone 28 listopada 1994. Założycielami organizacji są Marco Calvo (obecny prezes), Gino Roncaglia, Paolo Barberi, Fabio Ciotti oraz Marco Zela. W projektach realizowanych przez Liber Liber uczestniczy rzesza wolontariuszy.
Stowarzyszenie prowadzi portal internetowy, na którym nieodpłatnie udostępniane są zbiory e-booków, plików audio i innych.
Realizowane projekty.
Progetto Manuzio.
Bezpłatna biblioteka cyfrowa, która swą nazwę bierze od nazwiska typografa renesansowego Aldo Manuzia. Zawiera setki tekstów przede wszystkim z klasyki literatury włoskiej oraz niektóre dzieła współczesnych literatów, udostępnione za ich pozwoleniem.
LiberGNU.
Przy współpracy z istniejącym w sieci projektem GNUtemberg szuka się najlepszych darmowych edytorów e'booków, również poprzez zaangażowanie się w tworzenie takich aplikacji.
LiberScuola.
Projekt ma na celu udostępnianie w sieci materiałów dydaktycznych, które bezpłatnie mogą być wykorzystywane przez nauczycieli i uczniów (schematy lekcji, sprawozdania z przeprowadzonych zajęc lekcyjnych, bibliografie, listy adresów stron internetowych, pomoce dydaktyczne, monografie).
LiberMusica.
Cybernetowa biblioteka muzyczna umożliwiająca słuchanie tysięcy plików audio. Są to przede wszystkim utwory muzyki poważnej.
Open Alexandria.
Projekt powstający przy współpracy z Wikimedia Foundation i niektórymi uniwersytetami z Półwyspu Apenińskiego. Ma na celu tworzenie, katalogowanie i rozpowszechnianie darmowych plików multimedialnych w sieci.
Libro parlato.
Organizowanie bazy z darmowymi plikami audio zawierającymi teksty czytane przez aktorów i wolontariuszy. Możliwość ściągania tych plików w formacie MP3.
Libri liberi.
Projekt mający na celu wymianę/uwalnianie księgozbioru na danym terytorium (bookcrossing).

</doc>
<doc id="1997408" url="https://pl.wikipedia.org/wiki?curid=1997408" title="Ryszard Gabrych">
Ryszard Gabrych

Ryszard Gabrych (ur. 11 stycznia 1963 w Koronowie, zm. 24 czerwca 2000) – polski żużlowiec.
W latach 1980–1985 reprezentował w rozgrywkach I-ligowych Polonię Bydgoszcz, natomiast w 1986 r. startował w II-ligowym GKM-ie Grudziądz. Finalista turniejów o "Brązowy" (Świętochłowice 1981 – IX m.) oraz "Srebrny Kask" (Toruń 1981 – XIV m., Rybnik 1982 – IV m., Lublin 1984 – III m.). Finalista młodzieżowych indywidualnych mistrzostw Polski (Opole 1982 – XV m.) oraz młodzieżowych mistrzostw Polski par klubowych (Rybnik 1984 – VI m.). Zwycięzca turnieju pamięci Marcina Rożaka (Gniezno 1984).

</doc>
<doc id="1997409" url="https://pl.wikipedia.org/wiki?curid=1997409" title="Mistrzostwa Australii w Lekkoatletyce 2010">
Mistrzostwa Australii w Lekkoatletyce 2010

Mistrzostwa Australii w Lekkoatletyce 2010 – zawody lekkoatletyczne, które odbyły się w Perth w dniach 16-18 kwietnia.
Mistrzostwa były zarazem australijską kwalifikacją do reprezentacji kraju na zaplanowane na październik igrzyska wspólnoty narodów.
Rezultaty.
Wieloboje.
Wieloboje kobiet i mężczyzn zostały rozegrane 13 i 14 lutego w Hobart.
Maraton.
Mistrzostwa Australii w biegu maratońskim zostały rozegrane 10 października w Melbourne.
Bieg na 10 000 m.
Biegi na 10 000 metrów kobiet i mężczyzn zostały rozegrane 9 grudnia w Melbourne podczas 50. edycji memoriału Zatopka.

</doc>
<doc id="1997413" url="https://pl.wikipedia.org/wiki?curid=1997413" title="Galeria Sztuki Współczesnej w Opolu">
Galeria Sztuki Współczesnej w Opolu

Galeria Sztuki Współczesnej w Opolu (GSW) jest publiczną instytucją kultury, prezentującą i promującą sztukę współczesną. Istnieje od 1958 roku (wcześniej jako Biuro Wystaw Artystycznych). Przez lata swej działalności zorganizowała ponad 3000 ekspozycji opolskich, polskich oraz zagranicznych twórców. W każdym roku około 30 wystaw. Galeria promuje sztukę polską, mając na uwadze szczególnie twórców związanych z Opolszczyzną. Czyni to także poza granicami kraju, współpracując z różnymi ośrodkami artystycznymi na świecie. 
W kalendarzu imprez artystycznych organizowanych przez galerię są takie, które odbywają się cyklicznie: wystawa Ars Polonia - co dwa lata, czyli prezentacja sztuki artystów polskich, tworzących poza granicami kraju, także doroczny Salon Jesienny oraz renomowana wystawa World Press Photo. 
GSW prowadzi też - zakrojoną na szeroką skalę - działalność edukacyjną, popularyzującą sztukę naszych czasów, poprzez warsztaty artystyczne, wykłady, projekcje filmowe i spotkania z twórcami. Galeria dysponuje obiektem z nowoczesnymi salami wystawowymi, placem ekspozycyjnym oraz Artpunktem - budynkiem, w którym koncentrują się działania warsztatowe.
Ważną część działalności galerii stanowi projektowanie wydawnictw: katalogów, albumów, plakatów, oraz innych okazjonalnych materiałów promujących galerię i jej działania. To tutaj znajduje się redakcja Artpunktu – kwartalnika poświęconego sztuce współczesnej. Pracownicy galerii zajmują się także projektowaniem wystaw plenerowych.
GSW koncentruje się na dokumentowaniu dokonań twórczych opolskiego środowiska artystycznego. Posiada bogate zbiory własne z dziedziny sztuk wizualnych oraz bibliotekę z czytelnią w budynku Artpunktu, gromadzącą książki, albumy i czasopisma dotyczące zarówno sztuki dawnej, jak i współczesnej.
Linki zewnętrzne.
Strona galerii

</doc>
<doc id="1997415" url="https://pl.wikipedia.org/wiki?curid=1997415" title="Baron Strathclyde">
Baron Strathclyde

Baron Strathclyde - brytyjski tytuł parowski kreowany dwukrotnie w parostwie Zjednoczonego Królestwa.
Lista baronów Strathclyde.
Baronowie Strathclyde 1. kreacji (parostwo Zjednoczonego Królestwa)
Baronowie Strathclyde 2. kreacji (parostwo Zjednoczonego Królestwa)

</doc>
<doc id="1997419" url="https://pl.wikipedia.org/wiki?curid=1997419" title="Lost to the Living">
Lost to the Living

Lost to the Living - jest trzecim studyjnym albumem amerykańskiego zespołu doom death metalowego Daylight Dies, wydanym w 2008 roku.

</doc>
<doc id="1997420" url="https://pl.wikipedia.org/wiki?curid=1997420" title="Piotr Glücklich">
Piotr Glücklich

Piotr Glücklich (ur. 18 listopada 1966) – polski żużlowiec, syn Henryka Glücklicha.
W latach 1983–1988 reprezentował klub Polonia Bydgoszcz i startował w rozgrywkach o drużynowe mistrzostwo Polski, zdobywając trzy medale: dwa srebrne (1986, 1987) oraz brązowy (1988).
Dwukrotny finalista młodzieżowych indywidualnych mistrzostw Polski (Lublin 1985 – VI m., Toruń 1986 – X m.). Dwukrotny srebrny medalista młodzieżowych mistrzostw Polski par klubowych (Bydgoszcz 1985, Leszno 1987). Brązowy medalista młodzieżowych drużynowych mistrzostw Polski (Gorzów Wielkopolski 1987). Dwukrotny finalista turniejów o "Brązowy Kask (Bydgoszcz 1984 – VI m., cykl turniejów 1985 – IV m.). Trzykrotny finalista turniejów o "Srebrny Kask (1985 – XII m., 1986 – IX m., 1987 – III m.; we wszystkich latach – cykl turniejów).

</doc>
<doc id="1997422" url="https://pl.wikipedia.org/wiki?curid=1997422" title="Servílio de Jesús">
Servílio de Jesús

Servílio de Jesús (ur. 15 kwietnia 1915 w São Félix, zm. 10 kwietnia 1984 w São Paulo) – piłkarz brazylijski, występujący podczas kariery na pozycji napastnika.
Kariera klubowa.
Karierę piłkarską Servílio zaczął w klubie Ypiranga Salvador w 1932 roku. W 1933 roku przeszedł do lokalnego rywala Galícii Salvador, w którym grał do 1938 roku. W 1938 roku przeszedł do Corinthians Paulista, w którym grał do 1949 roku. Podczas tego okresu Servílio wygrał z Corinthians trzykrotnie mistrzostwo stanu São Paulo - Campeonato Paulista w: 1938, 1939 i 1941 roku. Servílio trzykrotnie został również królem strzelców ligi stanowej w 1945, 1946 i 1947 roku. Karierę piłkarską zakończył w macierzystej Ypirandze Salvador w 1950 roku.
Kariera reprezentacyjna.
W reprezentacji Brazylii Servílio zadebiutował 14 stycznia 1942 w meczu z reprezentacją Chile podczas Copa América 1942, na którym Brazylia zajęła trzecie miejsce. Na tym turnieju Servílio wystąpił w czterech meczach z: Chile, Argentyną (bramka), Urugwajem, i Paragwajem. W 1945 roku po raz drugi uczestniczył w turnieju Copa América, na którym Brazylia zajęła drugie miejsce. Na tym turnieju Servílio wystąpił w trzech meczach z: Kolumbią, Boliwią oraz Argentyną. Mecz z reprezentacją Argentyny był ostatnim w reprezentacji. Ogółem w latach 1942–1945 Servílio wystąpił w barwach "canarinhos" w siedmiu meczach i strzelił 1 bramkę.

</doc>
<doc id="1997425" url="https://pl.wikipedia.org/wiki?curid=1997425" title="Wierieja">
Wierieja

Wierieja () – miasto w Rosji, w obwodzie moskiewskim, 113 km na południowy zachód od Moskwy. W 2020 liczyło 5 088 mieszkańców.

</doc>
<doc id="1997428" url="https://pl.wikipedia.org/wiki?curid=1997428" title="Wołokołamsk">
Wołokołamsk

Wołokołamsk (Wołok) – miasto w Rosji, w obwodzie moskiewskim, 129 km na północny zachód od Moskwy. W 2020 liczyło 18 372 mieszkańców.
Historia.
W 1513 wcielony do Wielkiego Księstwa Moskiewskiego. 18 marca 1610 zajęty przez wojska Dymitra Samozwańca II pod dowództwem kniazia Romana Rożyńskiego. W grudniu 1612 nieskutecznie oblegany przez wojska króla Zygmunta III Wazy, idącego na odsiecz polskiej załodze na moskiewskim Kremlu. W listopadzie 1941 miejsce ciężkich walk radziecko-niemieckich w ramach bitwy o Moskwę, którym Aleksandr Bek poświęcił książkę "Szosa wołokołamska".
Zabytki.
W pobliżu miasta:

</doc>
<doc id="1997431" url="https://pl.wikipedia.org/wiki?curid=1997431" title="Wysokowsk">
Wysokowsk

Wysokowsk () – miasto w Rosji, w obwodzie moskiewskim, 99 km na północny zachód od Moskwy. W 2020 liczyło 10 362 mieszkańców.

</doc>
<doc id="1997432" url="https://pl.wikipedia.org/wiki?curid=1997432" title="Michał (Dahulich)">
Michał (Dahulich)

Michał, imię świeckie Michael George Dahulich (ur. 29 sierpnia 1950 w Johnson City) – biskup Kościoła Prawosławnego w Ameryce.
Życiorys.
Urodził się w głęboko religijnej rodzinie prawosławnej. Szczególny wpływ na niego miała matka, która od dzieciństwa czytała mu Biblię i żywoty świętych. W wieku 14 lat, modląc się przed ikoną Matki Bożej, złożył prywatny ślub, iż w każdych okolicznościach będzie służył Kościołowi. W 1969 rozpoczął naukę w seminarium duchownym Chrystusa Zbawiciela w Johnstown. W 1972 ukończył studia w seminarium. W czasie nauki poznał Deborah Sandak, z którą ożenił się 21 stycznia 1973 w soborze Chrystusa Zbawiciela w Johnstown. 3 lutego 1973 przyjął święcenia diakońskie, zaś 4 lutego – kapłańskie w tej samej świątyni. Podlegał jurysdykcji Amerykańskiej Karpato-Rusińskiej Diecezji Patriarchatu Konstantynopolitańskiego.
18 lutego tego samego roku został wyznaczony na proboszcza placówki misyjnej Świętych Piotra i Pawła w Homer City. Dwa dni później jego żona zginęła w wypadku samochodowym, zaś on był przez trzy miesiące hospitalizowany. Do pracy duszpasterskiej wrócił w czerwcu tego samego roku. Kontynuował studia; uzyskał dyplom z filozofii w Saint Vincent College w Latrobe, następnie zaś tytuł magistra i doktora teologii na Uniwersytecie Duquesne w Pittsburghu.
Po ukończeniu studiów został wykładowcą etyki, homiletyki i Pisma Świętego w seminarium w Johnstown. Przez 13 lat był również kapłanem w Homer City, przyczyniając się do wzrostu liczby wiernych placówki misyjnej i uzyskania przez nią statusu parafii. Pracował również w piśmie "The Orthodox Messenger". W 1985 został przeniesiony do parafii Ducha Świętego w Phoenixville, gdzie pracował przez kolejne 16 lat. Był również dziekanem dekanatu środkowego Atlantyku oraz zasiadał w Komisji Ekumenicznej Stałej Komisji Biskupów Prawosławnych Ameryki.
W 1993 arcybiskup Filadelfii Kościoła Prawosławnego w Ameryce Herman (Swaiko) zaproponował mu podjęcie pracy wykładowcy w seminarium św. Tichona w South Canaan. Ks. Dahulich przyjął tę propozycję. W 2001 przeszedł w związku z tym w jurysdykcję Kościoła Prawosławnego w Ameryce. W seminarium wykładał etykę, homiletykę, Stary i Nowy Testament oraz teologię pastoralną. Od 2002 do 2010był jego dziekanem.
Biskup.
24 sierpnia 2009 zjazd wiernych i duchowieństwa diecezji Nowego Jorku i New Jersey przedstawił jego kandydaturę na biskupa diecezjalnego. 22 września tego samego roku Sobór Biskupów Kościoła Prawosławnego w Ameryce udzielił mu oficjalnej nominacji biskupiej. 23 października 2009 ks. Dahulich złożył śluby zakonne w riasofor przed metropolitą całej Ameryki i Kanady Jonaszem. Ten sam duchowny przyjął od niego śluby małej schimy 30 marca 2010. Następnego dnia nadał mu godność archimandryty i nagrodził go mitrą.
8 maja 2010 miała miejsce jego chirotonia na biskupa Nowego Jorku i New Jersey.
9 lipca 2012 mianowany tymczasowym administratorem Kościoła Prawosławnego w Ameryce (razem z arcybiskupem Detroit Nataniel jako jego "locum tenens"), wobec rezygnacji z urzędu metropolity waszyngtońskiego Jonasza. W czasie XVII Soboru Wszechamerykańskiego, który miał za zadanie dokonać wyboru nowego metropolity, biskup Michał był jednym z kandydatów, którzy zmierzyli się w drugiej turze głosowania. Uzyskał 317 głosów, przegrywając z biskupem Filadelfii Tichonem, popartym przez 355 delegatów.
W 2015 otrzymał godność arcybiskupa.

</doc>
<doc id="1997435" url="https://pl.wikipedia.org/wiki?curid=1997435" title="Zaprudnia">
Zaprudnia

Zaprudnia () – osiedle typu miejskiego w Rosji, w obwodzie moskiewskim, 100 km od Moskwy. W 2020 liczyło 12 200 mieszkańców.

</doc>
<doc id="1997438" url="https://pl.wikipedia.org/wiki?curid=1997438" title="Lista ofiar katastrofy polskiego Tu-154 w Smoleńsku">
Lista ofiar katastrofy polskiego Tu-154 w Smoleńsku

Niniejszy artykuł zawiera listę ofiar katastrofy polskiego Tu-154 w Smoleńsku.
Na stronach internetowych Rządowego Centrum Bezpieczeństwa został opublikowany dokument "Lista pasażerów: lista osób upoważnionych do przelotu statkiem powietrznym ", zawierający listę pasażerów (bez nieobecnej Zofii Kruszyńskiej-Gust), którzy mieli znaleźć się w samolocie. Lista nie zawiera nazwisk członków załogi oraz funkcjonariuszki Biura Ochrony Rządu Agnieszki Pogródki-Węcławek. Pełna lista została później opublikowana na witrynie Ministerstwa Spraw Wewnętrznych i Administracji; lista opublikowana na witrynie Rządowego Centrum Bezpieczeństwa tego samego dnia została zaktualizowana. Zginęło 96 osób – 88 pasażerów i 8 członków załogi. Wśród ofiar były 24 kobiety i 72 mężczyzn.
Osoby znajdujące się na pokładzie samolotu.
Załoga.
Żołnierze Sił Powietrznych RP
Cywilne pracownice wojska
Funkcjonariusze BOR
Funkcjonariusze Biura Ochrony Rządu.
Na liście pasażerów znajdowała się także Zofia Kruszyńska-Gust z Kancelarii Prezydenta RP, która jednak nie stawiła się na lotnisko, w ostatniej chwili rezygnując z lotu.

</doc>
<doc id="1997441" url="https://pl.wikipedia.org/wiki?curid=1997441" title="Olle Laessker">
Olle Laessker

Olle Laessker (ur. 2 kwietnia 1922, zm. 19 września 1992) – szwedzki lekkoatleta, który specjalizował się w biegach sprinterskich oraz w skoku w dal.
Kariera sportowa.
Podczas mistrzostwa Europy w Oslo (1946) zdobył złote medale w skoku w dal (z wynikiem 7,42) oraz w biegu rozstawnym 4 × 100 metrów (z czasem 41,5). W 1946 i 1947 zdobywał złote medale mistrzostw Szwecji w skoku w dal.

</doc>
<doc id="1997445" url="https://pl.wikipedia.org/wiki?curid=1997445" title="Metoda wytwórcza">
Metoda wytwórcza



</doc>
<doc id="1997446" url="https://pl.wikipedia.org/wiki?curid=1997446" title="Constructor">
Constructor

Constructor jest ekonomiczną strategią czasu rzeczywistego stworzoną przez brytyjską firmę System 3 w 1997 roku na platformę PC. Zadaniem gracza jest zarządzanie firmą zajmującą się robotami budowlanymi oraz bezpardonowa rywalizacja z lokalną konkurencją branżową. Cechą charakterystyczną programu jest luźne, humorystyczne podejście do tematu gier ekonomicznych oraz stosunkowo wysoki poziom trudności.
Sequel.
W 1999 roku pod nazwą "Constructor: Street Wars" (w Ameryce Północnej użyto tytułu "Mob Rule") została wydana druga część gry, która jednak nie zdołała dorównać popularnością opisywanemu pierwowzorowi.

</doc>
<doc id="1997447" url="https://pl.wikipedia.org/wiki?curid=1997447" title="Zarajsk">
Zarajsk

Zarajsk () – miasto w Rosji, w obwodzie moskiewskim, 162 km na południowy wschód od Moskwy. W 2020 liczyło 22 772 mieszkańców.
W mieście zachował się zabytkowy kreml z XVI w.

</doc>
<doc id="1997455" url="https://pl.wikipedia.org/wiki?curid=1997455" title="Echidna (ujednoznacznienie)">
Echidna (ujednoznacznienie)



</doc>
<doc id="1997456" url="https://pl.wikipedia.org/wiki?curid=1997456" title="Lutfi Hoxha">
Lutfi Hoxha

Lutfi Hoxha (ur. 1 czerwca 1934 w Durrësie) – albański aktor teatralny i filmowy.
Życiorys.
Jeszcze jako dziecko występował na scenie teatralnej Domu Pionierów. Po ukończeniu nauki w liceum artystycznym Jordan Misja w Tiranie pracował w stoczni w Durrësie, tam też związał się z teatrem amatorskim. W styczniu 1953 należał do współzałożycieli teatru im. Aleksandra Moisiu, działającego w Durrësie, w którym występował do końca swojej kariery artystycznej. Zadebiutował rolą Haxhi Qamiliego w dramacie Thanasa Floqiego. W 1989 przeszedł na emeryturę.
Na dużym ekranie wystąpił po raz pierwszy w 1963 grając w filmie "Detyre e posaçme". Potem zagrał jeszcze w 16 filmach fabularnych, w większości role epizodyczne.
Za swoją działalność artystyczną został uhonorowany przez władze Albanii tytułami "Zasłużonego Artysty" (alb. Artist i Merituar) i Wielkiego Mistrza (Mjeshter i Madh). Jest honorowym obywatelem miasta Durrës.

</doc>
<doc id="1997463" url="https://pl.wikipedia.org/wiki?curid=1997463" title="Czesław Jaworski">
Czesław Jaworski

Czesław Stanisław Jaworski (ur. 6 września 1934 w Warszawie, zm. 1 września 2018 tamże) – polski prawnik, adwokat, w latach 1995–2001 prezes Naczelnej Rady Adwokackiej, redaktor naczelny „Palestry”.
Życiorys.
Syn Stanisława i Heleny. Absolwent Gimnazjum i Liceum im. Tadeusza Reytana w Warszawie (1952). W latach 1952–1956 odbył studia prawnicze na Wydziale Prawa Uniwersytetu Warszawskiego. W latach 1957–1960 odbył aplikację adwokacką w Olsztynie. Egzamin adwokacki zdał w marcu 1960, po czym rozpoczął praktykę zawodową w Warszawie. Od 1964 związany z samorządem adwokackim – zaczynając jako zastępca rzecznika dyscyplinarnego NRA. Był m.in. sekretarzem ORA w Warszawie, zastępcą dziekana tej rady, od 1989 członkiem NRA, od 1992 jej wiceprezesem, a w latach 1995–2001 (przez dwie kadencje) prezesem adwokackiego samorządu.
W 1970 dołączył do kolegium redakcyjnego „Palestry”. W latach 1990–1992 po raz pierwszy pełnił funkcję jej redaktora naczelnego. Powrócił na to stanowisko w 2010 po śmierci Stanisława Mikkego w katastrofie polskiego Tu-154 w Smoleńsku. Współorganizował Studium Wymowy Sądowej przy Wydziale Prawa i Administracji UW, a następnie także na innych uczelniach. Był członkiem m.in. Komisji Kodyfikacyjnej Prawa Karnego.
Jako adwokat bronił m.in. niektórych oskarżonych w tzw. aferze mięsnej, a w okresie III RP m.in. w tzw. aferze FOZZ. W czasie PRL reprezentował działaczy opozycji oskarżanych w procesach politycznych (w tym Tadeusza Jedynaka i Bogdana Lisa).
Został pochowany 7 września 2018 na cmentarzu w Wilanowie.
Odznaczenia i wyróżnienia.
W 2009 został przez prezydenta Lecha Kaczyńskiego odznaczony Krzyżem Komandorskim Orderu Odrodzenia Polski. W 1999 uhonorowany Krzyżem Oficerskim tego orderu. W 2007 wyróżniony Wielką Odznaką „Adwokatura Zasłużonym”.

</doc>
<doc id="1997466" url="https://pl.wikipedia.org/wiki?curid=1997466" title="Bakı arxipelaqı">
Bakı arxipelaqı

Bakı arxipelaqı – grupa wysp w pobliżu Baku (Azerbejdżan), na Morzu Kaspijskim. Wody wokół wyspy są płytkie.

</doc>
<doc id="1997467" url="https://pl.wikipedia.org/wiki?curid=1997467" title="Obszar Chronionego Krajobrazu Północnego Pasa Rekreacyjnego Miasta Bydgoszczy">
Obszar Chronionego Krajobrazu Północnego Pasa Rekreacyjnego Miasta Bydgoszczy

Obszar Chronionego Krajobrazu Północnego Pasa Rekreacyjnego Miasta Bydgoszczy – obszar chronionego krajobrazu położony w centralnej części województwa kujawsko-pomorskiego. Zajmuje powierzchnię 2143,17 ha.
Historia.
Obszar został utworzony na mocy Rozporządzenia Nr 9/91 Wojewody Bydgoskiego z dnia 14 czerwca 1991 roku. Powstanie w 1993 r. Parku Krajobrazowego Doliny Dolnej Wisły, do którego włączono fragmenty Zbocza Fordońskiego, spowodowało ograniczenie powierzchni obszaru chronionego krajobrazu i jego rozczłonkowanie na kilka części.
Lokalizacja.
Obszar znajduje się w północnej części miasta Bydgoszczy oraz w gminie Osielsko. Łączy się w spójny system ekologiczny ze strefami ochronnymi krawędzi doliny Wisły (na północnym wschodzie) i obszarem Zalewu Koronowskiego na zachodzie i północy. Obejmuje strefę krawędziową Wysoczyzny Świeckiej – oddzielającej ją od Kotliny Toruńsko-Bydgoskiej. W obrębie terytorium miasta Bydgoszczy obszar obejmuje fragment Zbocza Fordońskiego, Las Gdański z ujęciami wód podziemnych, Leśny Park Kultury i Wypoczynku oraz górny taras Fordonu.
Charakterystyka.
Obszar ten został utworzony ze względu na duże walory estetyczne i krajobrazowe, a także przyrodnicze stref krawędziowych opadających na wschód ku dolinie Wisły i na południe – ku pradolinie Wisły. Charakteryzuje go wielorakość form morfologicznych. Obszar stanowi tereny źródliskowe m.in. Strugi Myślęcińskiej, Zacisze, Strugi Rynkowskiej. Występują tu lęgowe gatunki ptaków wymienianych w załączniku I Dyrektywy Ptasiej: dzięcioł czarny, dzięcioł średni, lerka, gąsiorek, rybitwa rzeczna. Znajduje się tu także jedno z nielicznych udokumentowanych stanowisk puszczyka w Bydgoszczy.
Z uwagi na walory krajobrazowe i przyrodnicze jest popularnym miejscem wypoczynku codziennego i świątecznego dla mieszkańców Bydgoszczy.

</doc>
<doc id="1997468" url="https://pl.wikipedia.org/wiki?curid=1997468" title="Santissima Trinidad">
Santissima Trinidad



</doc>
<doc id="1997469" url="https://pl.wikipedia.org/wiki?curid=1997469" title="Wojciech Wójcik (samorządowiec)">
Wojciech Wójcik (samorządowiec)

Wojciech Wójcik (ur. 1951) – polski samorządowiec, w latach 1990–2006 burmistrz Nałęczowa.
Życiorys.
Z wykształcenia jest inżynierem mechanikiem. W okresie PRL był działaczem Zjednoczonego Stronnictwa Ludowego, pełnił obowiązki wiceprezesa Miejsko-Gminnego Komitetu ZSL. Od września 1989 był sekretarzem Urzędu Miasta i Gminy Nałęczów. W wyniku wyborów samorządowych z maja 1990 uzyskał mandat radnego Nałęczowa, następnie zaś został wybrany burmistrzem miasta i gminy. Reelekcję na to stanowisko uzyskiwał w latach 1994 i 1998 (wybierany przez radę miasta i gminy) oraz 2002 (wybrany w wyborach bezpośrednich). W wyborach 2006 przegrał walkę o reelekcję w II turze.
W wyborach w 1993 bez powodzenia ubiegał się o mandat poselski.
Mieszka w Sadurkach, jest członkiem Towarzystwa Przyjaciół Nałęczowa.

</doc>
<doc id="1997470" url="https://pl.wikipedia.org/wiki?curid=1997470" title="Stanisław Milewski">
Stanisław Milewski

Stanisław Milewski (ur. 22 stycznia 1931 w Ciechanowie, zm. 1 października 2013) – polski pisarz.
Studiował filologię klasyczną, a następnie filologię polską na Uniwersytecie Warszawskim. Pracę magisterską napisał na temat slangu przestępczego w dwudziestoleciu międzywojennym. W latach 1954–1964 pracował w Instytucie Historii Kultury Materialnej Polskiej Akademii Nauk jako kierownik Działu Administracyjno-Gospodarczego. Współpracował w tym okresie z kilkoma czasopismami. W styczniu 1965 r. podjął pracę dziennikarską w „Gazecie Sądowej i Penitencjarnej” (później zmieniała ona nazwy – najpierw na „Gazetę Sądową”, a potem na „Gazetę Prawniczą”). Był w niej sekretarzem redakcji, a następnie zastępcą redaktora naczelnego aż do zlikwidowania tego dwutygodnika i przejścia na emeryturę w 1991 r.
Specjalizował się w reportażach z procesów sądowych oraz publikacjach z zakresu historii wymiaru sprawiedliwości, dziejów przestępczości i jej zwalczania oraz historii czasopiśmiennictwa prawniczego. Był autorem kilkunastu książek oraz kilkuset artykułów. Przez lata współpracował z redakcją miesięcznika „Palestra”.
Za "Intymne życie niegdysiejszej Warszawy" (Iskry 2008) uhonorowano go nagrodą „Warszawskiej premiery literackiej – książka maja 2008”.
Za książkę "Codzienność niegdysiejszej Warszawy" otrzymał w 2010 r. Warszawską Nagrodę Literacką.
Odznaczony Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski. Wyróżniony Złotą Odznaką Zrzeszenia Prawników Polskich, Odznaką Zasłużony dla Kultury Polskiej oraz Zasłużony dla Warszawy (1986 i 2009).
Wybrane publikacje.
źródło:.

</doc>
<doc id="1997477" url="https://pl.wikipedia.org/wiki?curid=1997477" title="Reguła Wawiłowa">
Reguła Wawiłowa



</doc>
<doc id="1997478" url="https://pl.wikipedia.org/wiki?curid=1997478" title="Big Hawk">
Big Hawk

John Edward Hawkins (ur. 24 lipca 1969 w Houston, w stanie Teksas, zm. 1 maja 2006 tamże), znany jako Big Hawk lub H.A.W.K. – amerykański raper i jeden z założycieli grupy legendarnego DJ-a Screw – Screwed Up Click. Był także starszym bratem Fat Pata, rapera zamordowanego w 1998 roku. Hawk został zastrzelony 1 maja 2006 w swoim rodzinnym mieście.
Życiorys.
W 1994 roku Hawk, Fat Pat, DJ Screw i kilku ich przyjaciół założyli grupę D.E.A., a także wytwórnię Dead End Records. W późnym okresie 1995 roku grupa wypuściła album "Screwed For Life", gdzie wystąpili tacy artyści jak Big Pokey, Lil’ Keke i reszta Screwed Up Click. Po śmierci Fat Pata i DJ-a Screw, a także trafieniu do więzienia wielu członków Screwed Up Click, Hawk postanowił utrzymać ich legendę przy życiu. W 1999 roku nagrał kompilacyjny album grupy Southside Playaz "You Got Us Fuxxed Up" razem z innymi członkami S.U.C. W 2000 roku Big Hawk wydał swój solowy album "Under Hawk's Wings" pod szyldem Dead End Records, a także występował gościnnie na płytach takich wykonawców jak Lil’ Flip, Lil’ Keke, Big Moe, Z-Ro, czy w wielkim hicie Lil’ Troya "Wanna Be A Baller".
H.A.W.K. występował na wielu płytach wykonawców z Houston, a także ze sceny undergroundowej. Był gościem w hicie Lil’ O "Back Back", potem zaczął współpracować z Game Face Records i wydał album zatytułowany "HAWK", który zawierał przebój "U Already Know". Płyta znalazła się na 45. miejscu listy Billboardu dla najlepszych albumów R&amp;B i rap. W 2004 roku przy współpracy z Lil’ Keke wydali wspólny album "Wreckin 2K4" w Presidential Records. W roku 2005 wystąpił gościnnie w singlu z płyty Trae pt. "Swang", który był hołdem dla jego zmarłego brata, Fat Pata. 1 maja 2006 Big Hawk został zastrzelony w Houston. Policja ustaliła, że Hawk chciał spotkać się ze swoim przyjacielem, jednak dotarł na umówione miejsce pierwszy, poszedł na bok domu gdzie został kilkakrotnie postrzelony, zginął na miejscu. W 2007 roku Trae wydał zadedykowany zmarłemu przyjacielowi album "Life Goes On", rok później ukazała się jedyna pośmiertna płyta Hawka "Endangered Species".

</doc>
<doc id="1997479" url="https://pl.wikipedia.org/wiki?curid=1997479" title="Reguła Kashy">
Reguła Kashy



</doc>
<doc id="1997480" url="https://pl.wikipedia.org/wiki?curid=1997480" title="Wydajność kwantowa luminescencji">
Wydajność kwantowa luminescencji



</doc>
<doc id="1997482" url="https://pl.wikipedia.org/wiki?curid=1997482" title="Wydajność energetyczna luminescencji">
Wydajność energetyczna luminescencji



</doc>
<doc id="1997486" url="https://pl.wikipedia.org/wiki?curid=1997486" title="Zbór Kościoła Zielonoświątkowego „Oaza” w Jastrzębiu-Zdroju">
Zbór Kościoła Zielonoświątkowego „Oaza” w Jastrzębiu-Zdroju

Zbór „Oaza” w Jastrzębiu-Zdroju – zbór Kościoła Zielonoświątkowego znajdujący się w Jastrzębiu-Zdroju w sołectwie Moszczenica.
W niedzielę odbywają się zajęcia dla dzieci, tzw. szkółka niedzielna. W tygodniu kościół spotyka się na wzór pierwszych chrześcijan w domach wiernych, w tzw. grupach domowych. Ponadto organizowane są m.in. Wykłady Słowa Bożego, spotkania młodzieży i spotkania kobiet. Obecnym pastorem jest Leszek Mocha.
Historia.
Napływ ewangelicznie wierzących chrześcijan do Jastrzębia-Zdroju związany był z osiedlaniem się w mieście ludności z różnych części kraju z powodu powstania na jego terenie nowych kopalń węgla kamiennego. Do 1974 dojeżdżali oni do zboru Zjednoczonego Kościoła Ewangelicznego w Cieszynie, natomiast latach 1975-1984 brali udział w nabożeństwach odbywających się Rybniku-Niewiadomiu. W tym okresie nastąpił wzrost liczby członków miejscowej społeczności ewangelicznej. Na miejscu w Jastrzębiu spotykali się oni w domach na modlitwach i studium biblii.
W grudniu 1984 wierni z Jastrzębia nawiązali kontakty z Michał Hydzikiem, pastorem zboru w Ustroniu w celu objęcia ich opieką duszpasterską. 14 kwietnia 1985 miał miejsce pierwszy chrzest osób z Jastrzębia w Ustroniu, a w lipcu 1985 tamtejsza wspólnota oficjalnie stała się częścią zboru ustrońskiego. W Jastrzębiu odbywały się spotkania studium biblijnego, a opiekunem tej społeczności został Janusz Kantor. We wrześniu 1985 zainaugurowano tam działalność grup domowych. Wierni w środy i w niedziele udawali się na nabożeństwa do Ustronia.
Od 1986 społeczności zielonoświątkowe z Jastrzębia i Ustronia rozpoczęły działalność wśród uzależnionych we współpracy z Wojewódzkim Ośrodkiem Leczenia Odwykowego w Gorzycach.
W 1986 pastor Hydzlik zainicjował starania w celu pozyskania budynku w Jastrzębiu-Zdroju, w którym mogłyby odbywać się nabożeństwa. W końcu sierpnia 1986 otrzymano nieruchomość przy ul. Astrów, gdzie rozpoczęto organizowanie spotkań młodzieżowych, a 21 września 1986 w urządzonej tam kaplicy „Syjon” odbyło się pierwsze nabożeństwo. Od listopada 1986 w kaplicy rozpoczęto cykliczne prowadzenie spotkań: Studium Bożego Słowa w środy, modlitw w czwartki i spotkań młodzieżowych w piątki. Regularne nabożeństwa niedzielne odbywały się jednak nadal w Ustroniu. 
6 marca 1988 miało miejsce spotkanie członkowskie zborowników z Jastrzębia-Zdroju, w którym wzięło udział 30 osób. Na spotkaniu tym zdecydowano o powołaniu Leszka Mochy na stanowisko pastora zboru w Jastrzębiu i od tej chwili nabożeństwa rozpoczęto sprawować w miejscowej kaplicy.
Kaplica przy ul. Astrów była użytkowana przez zbór do jesieni 1989, a w grudniu 1989 wspólnota dokonała nabycia nowego budynku przy przy ul. Kościelnej 1.
Na koniec 2010 zbór skupiał 275 wiernych, w tym 190 ochrzczonych członków.

</doc>
<doc id="1997489" url="https://pl.wikipedia.org/wiki?curid=1997489" title="Harz (powiat Goslar)">
Harz (powiat Goslar)

Harz - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Goslar. Teren jest niezamieszkany. 

</doc>
<doc id="1997493" url="https://pl.wikipedia.org/wiki?curid=1997493" title="Harz (ujednoznacznienie)">
Harz (ujednoznacznienie)

Niemcy:
Osoby:
Inne:
Zobacz też:

</doc>
<doc id="1997496" url="https://pl.wikipedia.org/wiki?curid=1997496" title="Norman Vincent Peale">
Norman Vincent Peale

Dr Norman Vincent Peale (ur. 31 maja 1898, zm. 24 grudnia 1993) – był protestanckim kaznodzieją i pastorem, autorem oraz głosicielem teorii pozytywnego myślenia.
Jego najbardziej znana książka to "Moc pozytywnego myślenia", wydana również w Polsce (przetłumaczono także "Entuzjazm zmienia wszystko", "Możesz jeśli myślisz, że możesz", "Uwierz i zwyciężaj" oraz "W Bogu pokładamy nadzieję").
Peale przez ponad 50 lat udzielał się aktywnie w mediach promując "pozytywne myślenie" czyli sposób podejścia do życia wpływający pozytywnie na zdrowie psychiczne. Był także prezesem American Foundation of Religion and Psychiatry, która zajmowała się pomocą dla ludzi zagubionych w życiu. 
Był niewątpliwie jednym z najbardziej znanych nowojorskich kaznodziejów oraz bardzo płodnym autorem.

</doc>
<doc id="1997499" url="https://pl.wikipedia.org/wiki?curid=1997499" title="Wallmoden (Langelsheim)">
Wallmoden (Langelsheim)

Wallmoden - dzielnica miasta "(Stadtteil)" Langelsheim w Niemczech w kraju związkowym Dolna Saksonia, w powiecie Goslar. Do 31 października 2021 jako samodzielna gmina, wchodziła w skład gminy zbiorowej Lutter am Barenberge.

</doc>
<doc id="1997503" url="https://pl.wikipedia.org/wiki?curid=1997503" title="The Hills Run Red">
The Hills Run Red



</doc>
<doc id="1997507" url="https://pl.wikipedia.org/wiki?curid=1997507" title="Dariusz Baliński">
Dariusz Baliński

Dariusz Baliński (ur. 5 kwietnia 1965 w Lesznie) – polski żużlowiec.
Kariera sportowa.
Licencję żużlową zdobył w 1983 roku. W latach 1984–1999 startował w rozgrywkach z cyklu drużynowych mistrzostw Polski reprezentując kluby Unii Leszno (1984–1990, 1993–1997), Poloneza Poznań (1991), Sparty II Wrocław (1992), Wandy Kraków (1998) oraz ŻKS Krosno (1999). W czasie swojej kariery zdobył 6 medali DMP: cztery złote (1984, 1987, 1988, 1989) oraz dwa brązowe (1985, 1986).
Finalista indywidualnych mistrzostw Polski (Leszno 1988 – VII m.). Dwukrotny finalista młodzieżowych indywidualnych mistrzostw Polski (Lublin 1985 – brązowy medal, Toruń 1986 – IV m.). Dwukrotny medalista mistrzostwa Polski par klubowych (Rybnik 1985 – srebrny medal, Rybnik 1988 – złoty medal). Srebrny medalista młodzieżowych mistrzostwa Polski par klubowych (Ostrów Wielkopolski 1986). Srebrny medalista młodzieżowych drużynowych mistrzostw Polski (Toruń 1985). Dwukrotny finalista turniejów o „Srebrny Kask” (1985 – IX m., 1986 – XVI m.)
Życie prywatne.
Brat Damiana, ojciec Damiana juniora.

</doc>
<doc id="1997511" url="https://pl.wikipedia.org/wiki?curid=1997511" title="Balmung">
Balmung



</doc>
<doc id="1997512" url="https://pl.wikipedia.org/wiki?curid=1997512" title="Wallmoden">
Wallmoden

Niemcy:
Osoby:
Inne:
Zobacz też:

</doc>
<doc id="1997513" url="https://pl.wikipedia.org/wiki?curid=1997513" title="Nothung">
Nothung



</doc>
<doc id="1997516" url="https://pl.wikipedia.org/wiki?curid=1997516" title="Gram (miecz)">
Gram (miecz)



</doc>
<doc id="1997517" url="https://pl.wikipedia.org/wiki?curid=1997517" title="Vulf">
Vulf

Vulf (znany także jako Dash Zira) – wyspa należąca do Azerbejdżanu, na Morzu Kaspijskim przy Zatoce Baku. Vulf znajduje się w Bakı arxipelaqı (Archipelagu Baku).

</doc>
<doc id="1997519" url="https://pl.wikipedia.org/wiki?curid=1997519" title="Hrabstwo Scott (Iowa)">
Hrabstwo Scott (Iowa)

Hrabstwo Scott – hrabstwo położone w USA w stanie Iowa z siedzibą w mieście Davenport. Założone w 1837 roku.

</doc>
<doc id="1997520" url="https://pl.wikipedia.org/wiki?curid=1997520" title="Amusement">
Amusement



</doc>
<doc id="1997521" url="https://pl.wikipedia.org/wiki?curid=1997521" title="Williams FW21">
Williams FW21

Williams FW21 – samochód Formuły 1, zaprojektowany przez Patricka Heada, Gavina Fishera oraz Geoffa Willisa dla zespołu Williams na sezon 1999. Kierowcami zespołu byli Alessandro Zanardi oraz Ralf Schumacher.
Schumacher miał udany sezon i zdobył 35 punktów (były to jednocześnie wszystkie zdobyte punkty przez Williamsa). Zanardi nie zdobył ani punktu i po sezonie został zastąpiony przez Jensona Buttona, kierowcę Formuły 3. W klasyfikacji generalnej Williams zajął piąte miejsce; ostatni raz zespół ten miał tak nieudany sezon w roku 1988.

</doc>
<doc id="1997522" url="https://pl.wikipedia.org/wiki?curid=1997522" title="Juncaginaceae">
Juncaginaceae



</doc>
<doc id="1997524" url="https://pl.wikipedia.org/wiki?curid=1997524" title="Radzëzna Kaszëbsczégò Jãzëka">
Radzëzna Kaszëbsczégò Jãzëka



</doc>
<doc id="1997526" url="https://pl.wikipedia.org/wiki?curid=1997526" title="Hahausen">
Hahausen

Hahausen – dzielnica miasta "(Stadtteil)" Langelsheim w Niemczech w kraju związkowym Dolna Saksonia, w powiecie Goslar. Do 31 października 2021 jako samodzielna gmina, wchodziła w skład gminy zbiorowej Lutter am Barenberge.

</doc>
<doc id="1997527" url="https://pl.wikipedia.org/wiki?curid=1997527" title="Hrabstwo Sioux (Iowa)">
Hrabstwo Sioux (Iowa)

Hrabstwo Sioux – hrabstwo położone w USA w stanie Iowa z siedzibą w mieście Orange City. Założone w 1837 roku.

</doc>
<doc id="1997528" url="https://pl.wikipedia.org/wiki?curid=1997528" title="Schulenberg im Oberharz">
Schulenberg im Oberharz

Schulenberg im Oberharz – dawna gmina w Niemczech, w kraju związkowym Dolna Saksonia, w powiecie Goslar, wchodząca w skład gminy zbiorowej Oberharz. 1 stycznia 2015 została połączona z miastem Altenau, tworząc Altenau-Schulenberg im Oberharz, dzielnicę miasta Clausthal-Zellerfeld. Do końca 2010 uzdrowisko.

</doc>
<doc id="1997530" url="https://pl.wikipedia.org/wiki?curid=1997530" title="Schulenberg">
Schulenberg

Niemcy:
Zobacz też:

</doc>
<doc id="1997534" url="https://pl.wikipedia.org/wiki?curid=1997534" title="Stentor">
Stentor



</doc>
<doc id="1997535" url="https://pl.wikipedia.org/wiki?curid=1997535" title="Stewart SF3">
Stewart SF3

Stewart SF3 – samochód Formuły 1, zaprojektowany przez Gary'ego Andersona dla zespołu Stewart na sezon 1999. Kierowcami zespołu byli Rubens Barrichello oraz Johnny Herbert.
Model SF3 okazał się najbardziej udaną konstrukcją w historii zespołu Stewart Grand Prix. Podczas deszczowych kwalifikacji do Grand Prix Francji Barrichello wywalczył pole position, a zwycięzcą wyścigu o Grand Prix Europy okazał się niespodziewanie Herbert. Ostatecznie w klasyfikacji generalnej zespół zajął z 36 punktami czwarte miejsce, najlepsze w historii startów.
W trakcie sezonu zespół został zakupiony przez Forda, a po sezonie przekształcono go w Jaguar Racing. Do Jaguara z Ferrari przyszedł Eddie Irvine, którego zastąpił Barrichello.

</doc>
<doc id="1997536" url="https://pl.wikipedia.org/wiki?curid=1997536" title="Antoni Dominik Tyszkiewicz">
Antoni Dominik Tyszkiewicz

Antoni Dominik Tyszkiewicz herbu Leliwa (ur. 1692 – zm. 31 stycznia 1762 w Olsiadach) – biskup żmudzki od 16 września 1740, biskup tytularny menniteński, sufragan kijowski od 20 lipca 1739, duchowny sekretarz wielki litewski w latach 1736-1740, kanclerz i kanonik wileński od 1725.
W 1744 odznaczony Orderem Orła Białego.

</doc>
<doc id="1997537" url="https://pl.wikipedia.org/wiki?curid=1997537" title="Dzień Solidarności z Białorusią">
Dzień Solidarności z Białorusią

Dzień Solidarności z Białorusią (znany też jako Akcja 16-go; na Białorusi pod nazwą Dzień Naszej Solidarności; , "Dzień naszaj salidarnasci") – akcja obywatelska mająca na celu wyrażenie sprzeciwu wobec łamania praw człowieka i zasad demokracji na Białorusi, organizowana 16. dnia każdego miesiąca na Białorusi i w szeregu innych krajów. Pierwsza z nich miała miejsce 16 października 2005.
Szesnasty dzień miesiąca wybrany został przez jej pomysłodawców jako przypomnienie daty 16 września 1999, kiedy nieznani sprawcy porwali jednego z liderów białoruskiej opozycji Wiktara Hanczara i związanego z opozycją biznesmena Anatola Krasouskiego. Do chwili obecnej nie udało się ustalić sprawców, ani też odnaleźć zaginionych. Białoruskie środowiska demokratyczne przypuszczają, że zostali oni zamordowani na zamówienie polityczne władz. Akcja ma więc na celu okazanie pamięci tego wydarzenia i solidarności z rodzinami zaginionych, jak też więźniami politycznymi, dziennikarzami zamkniętych gazet i innymi represjonowanymi przez białoruskie władze. Jej zadaniem jest też zamanifestowanie masowości ruchu demokratycznego na Białorusi i zachęcenie jej mieszkańców do aktywności społecznej i politycznej.
Dzień Naszej Solidarności na Białorusi.
W kraju macierzystym udział w akcji polega na zgaszeniu o godzinie 20:00 na 15 minut światła w domu i zapaleniu w oknie świecy. Pomysłodawcy akcji wybrali taką formę jako bardziej bezpieczną i trudniejszą do zwalczania przez władze w porównaniu do protestów ulicznych. 16 listopada 2005 wzięło w niej udział, zdaniem organizatorów, prawie 300 tysięcy mieszkańców Białorusi.
Dzień Solidarności z Białorusią w Polsce.
W Polsce większość akcji związanych z Dniem Solidarności z Białorusią organizowana była przez Związek na rzecz Demokracji w Białorusi. Pierwsza z nich odbyła się 16 października 2005 roku. Od grudnia 2005 do organizacji akcji dołączyła Inicjatywa Studencka „Wolna Ukraina” (Wolna Białoruś), a od lipca 2006 – białoruscy studenci, uczestnicy Programu Stypendialnego im. Konstantego Kalinowskiego. Dni Solidarności organizowały także: Stowarzyszenie „Młodzi Demokraci”, Platforma Obywatelska, Forum Młodych PiS i inne organizacje, a także spontanicznie formowane inicjatywy obywatelskie. Uczestniczyli w nich zarówno Polacy, jak i Białorusini.
16 października 2005.
Setki Polaków i Białorusinów mieszkających w Polsce zapaliło „znicze solidarności” na ulicach polskich miast – w Białymstoku, Gdyni, Krakowie, Łodzi, Poznaniu, Warszawie i Wrocławiu. W stolicy akcja zgromadziła ok. 70 uczestników, którzy ze zniczami w rękach utworzyli żywy łańcuch na ulicy Nowy Świat.
16 listopada 2005.
Akcja w Warszawie rozpoczęła się w okolicy Sejmu, pod pomnikiem Polskiego Państwa Podziemnego i Armii Krajowej, spod którego kolumna około stu osób z transparentem „Dzień solidarności z Białorusią” przeszła Al. Ujazdowskimi do pomnika Marszałka Piłsudskiego przy Belwederze.
16 grudnia 2005.
Akcja w Warszawie rozpoczęła się o godzinie 18:00 w miejscu, gdzie zakończyła się akcja poprzednia, tzn. pod pomnikiem Piłsudskiego. Po raz pierwszy jej współorganizatorem była Inicjatywa Studencka „Wolna Ukraina” (Wolna Białoruś). Pierwszym jej etapem było wręczenie przedstawicielom Sejmu RP petycji wzywającej do większego zaangażowania władz Polski w obronę wolności słowa i wartości demokratycznych na Białorusi. Następnie miał miejsce „Przemarsz Solidarności z walczącą Białorusią”, zakończony przekazaniem petycji do ambasady Ukrainy w sprawie większego zaangażowanie się w sprawę białoruską. O godzinie 19:00, w tym samym czasie, co Białorusini, zapalono „znicze solidarności”. Po białoruskiej części akcji miała miejsce część ukraińska, poświęcona 2. rocznicy pomarańczowej rewolucji. W akcji brali udział m. in: Bronisław Komorowski, Robert Leszczyński, a także członkowie Niezależnego Zrzeszenia Studentów. Po zakończeniu akcji, w Klubie Medyk odbył się koncert z cyklu Białoruska Muzyczna Partyzantka, na którym wystąpił zespół rockowy z Mińska – Tarpacz.
16 stycznia 2006.
Na placu Zwycięstwa w Słupsku odbyła się demonstracja „solidarności z walczącą Białorusią”, której organizatorem było miejscowe koło Stowarzyszenia „Młodzi Demokraci”.
16 lutego 2006.
O godzinie 18:00 w Kaliszu pod Ratuszem miała miejsce akcja poparcia dla "Białorusinów walczących o wolność wypowiedzi i prawo podejmowania decyzji o swoim losie w wyborach".
16 marca 2006.
W Gdańsku pod konsulatem Białorusi odbyła się demonstracja przeciwko łamaniu praw obywatelskich w tym kraju. Jej organizatorami były: Stowarzyszenie „Młodzi Demokraci” i Platforma Obywatelska. Uczestniczyło w niej ok. 30 młodych ludzi, którzy przynieśli świece, plakaty przedstawiające Łukaszenkę stylizowanego na Hitlera oraz zdjęcia zaginionych. Wznoszono hasła „Wolna Białoruś!”, „Łukaszenka do kołchozu!” i „Europa z Białorusią”. Złożono w konsulacie petycję o przeprowadzenie wyborów na Białorusi w sposób demokratyczny. W akcji uczestniczyła m.in. gdańska radna PO Agnieszka Pomaska.
O godzinie 17:30 na Rynku w Toruniu miała miejsce pikieta, w której uczestniczyło prawie 100 osób. Jej organizatorami były: Forum Młodych PiS, Stowarzyszenie „Młodzi Demokraci”, Kolektyw Inicjatyw Białoruskich Viasna i Związek na rzecz Demokracji w Białorusi. Demonstranci wznosili hasło „Wolna Białoruś”, odśpiewali piosenkę „Mury” Jacka Kaczmarskiego i napisali listę ze słowami protestu, która trafić miała do ambasady Białorusi w Warszawie. W akcji uczestniczyli m.in. toruński poseł PO Tomasz Lenz i Michał Jakubaszek z Forum Młodych PiS.
W Częstochowie otwarta została wystawa na temat białoruskiej opozycji, odbyła się manifestacja i spotkanie z Mariuszem Maszkiewiczem, byłym ambasadorem Polski na Białorusi.
W Hajnówce na godzinę 18:00 zaplanowano spotkanie "na znak solidarności z Wolną Białorusią". Uczestników wezwano do przyniesienia świeczek. Była to już druga taka akcja w tej miejscowości.
16 czerwca 2006.
W godzinach 12-18 władze Lublina wywiesiły na Nowym Ratuszu, obok flagi Polski, biało-czerwono-białą, historyczną flagę Białorusi. Stało się to na prośbę mieszkających w Lublinie Białorusinów i osób protestujących przeciwko łamaniu praw człowieka na Białorusi. Akcja miała na celu wyrażenie solidarności wobec grupy młodych ludzi na Białorusi, którzy podjęli głodówkę w proteście przeciwko, ich zdaniem, bezprawnemu aresztowaniu opozycjonistów i fałszowaniu wyników wyborów prezydenckich. Lubelską akcję protestu, z ramienia lubelskiego koła Związku na rzecz Demokracji na Białorusi, koordynował Siarhiej, Białorusin studiujący na Uniwersytecie Marii Curie-Skłodowskiej. Tradycyjnie wszyscy popierający protest zapalili o godzinie 19. świece w oknach. Pierwsza akcja w ramach Dnia Solidarności z Białorusią odbyła się w Lublinie w grudniu 2005 roku.
O godzinie 19 pod ambasadą Federacji Rosyjskiej w Warszawie odbyła się pikieta, w której brało udział ok. 30 Białorusinów i Polaków. Jej uczestnicy protestowali przeciwko poparciu Rosji dla białoruskiego prezydenta Alaksandra Łukaszenki, wykonali krótki performance „Przeciąganie integracyjnej liny” wykpiwający białorusko-rosyjską integrację, uczcili chwilą milczenia pamięć zaginionych białoruskich polityków i działaczy opozycyjnych oraz śpiewali przy gitarze białoruskie piosenki. Akcję zorganizował Związek na rzecz Demokracji w Białorusi.
16 lipca 2006.
W Warszawie odbył się Marsz Solidarności z Białorusią z placu Zamkowego do ambasady Federacji Rosyjskiej. Uczestniczyło w nim ponad 200 osób, w większości białoruscy studenci – stypendyści Programu im. Konstantego Kalinowskiego, którzy przyjechali na początku lipca do Polski. Celem marszu było wezwanie władz Rosji i innych krajów do poruszenia kwestii łamania praw człowieka na Białorusi podczas trwającego w tych dniach szczytu państw G8 w Sankt Petersburgu. W czasie akcji przypomniano, że Rosja jest jedynym krajem z tej grupy, która uznała za demokratyczne wyniki wyborów prezydenckich na Białorusi w marcu 2006.
16 września 2006.
Stypendyści Programu im. Kalinowskiego i Związek na rzecz Demokracji w Białorusi zorganizowali w Warszawie demonstrację, w której uczestniczyło, zdaniem organizatorów, ponad 200 osób, wśród nich – polscy wykładowcy białoruskich studentów. Akcja rozpoczęła się w pobliżu stacji metra „Centrum” od rozdawania ulotek informacyjnych oraz biało-czerwono-białych i dżinsowych wstążek. Następnie demonstranci sformowali kolumnę, która przemaszerowała głównymi ulicami miasta do placu Zamkowego. Tam odbyła się prezentacja filmów o zaginionych opozycjonistach. Zaśpiewano także kilka białoruskich piosenek przy akompaniamencie gitary i bębna.
16 listopada 2006.
Akcje solidarności z rodzinami zaginionych białoruskich działaczy i więźniami politycznymi na Białorusi odbyły się w 9 polskich miastach: w Warszawie, Krakowie, Poznaniu, Wrocławiu, Gdańsku, Łodzi, Pułtusku, Lublinie i Białymstoku.
16 grudnia 2006.
Akcje Solidarności z Białorusią odbyły się w 9 miastach w Polsce.
Różnego rodzaju akcje odbyły się także w Pułtusku i Wrocławiu.
16 stycznia 2007.
W klubie „Remont” w Warszawie o godzinie 19 odbyła się prezentacja nowego filmu Juryja Chaszczawackiego „Plac Kalinowskiego”. Obecny był m.in. Mirosław Dembiński, reżyser filmu „Lekcja białoruskiego” o podobnej tematyce. Po prezentacji odbyła się dyskusja.
16 marca 2007.
Po polskiej stronie przejścia granicznego Kuźnica-Bruzgi działacze Związku na rzecz Demokracji na Białorusi i stypendyści Programu im. Kalinowskiego zorganizowali akcję informacyjną dla Białorusinów oczekujących na przekroczenie granicy. Ustawiony został namiot z prezentacją fotografii na temat białoruskiego ruchu demokratycznego w latach 1996-2006, biało-czerwono-białymi flagami i białoruską muzyką. Rozdano około tysiąca ulotek – zaproszeń na akcje białoruskiej opozycji 25 marca w Mińsku, a także wiele kopii filmów dokumentalnych – Mirosława Dembinskiego „Lekcja białoruskiego” i Jurego Chaszczawackiego „Plac”. Po zmroku miał miejsce pokaz filmów.
W Warszawie zorganizowany został flash mob „polowanie na opozycję”, w czasie którego osoba przebrana za funkcjonariusza białoruskiego KGB usiłowała schwytać osoby z biało-czerwono-białymi flagami.
16 kwietnia 2008.
W klubie Obiekt Znaleziony w Warszawie odbył się koncert warszawskich freestyle'owców utrzymany w białoruskiej tematyce. Polscy muzycy hip-hopowi improwizowali na temat niezgody z polityką białoruskich władz, o wolności słowa, o białoruskiej opozycji, wspominali także o łamaniu praw człowieka w Tybecie. Impreza rejestrowana była przez Biełsat TV.
16 stycznia 2011.
W Krakowie lokalna białoruska społeczność zorganizowała o godzinie 20. marsz spod pomnika Tadeusza Kościuszki na Wawelu na Rynek Starego Miasta.
Dzień Solidarności z Białorusią na Ukrainie.
16 marca 2007 o godzinie 19:00 w Kijowie, w ramach odbywającego się w tych dniach festiwalu „Białoruska wiosna 2007”, zorganizowano pikietę ambasady Białorusi na ul. Kociubinśkiego 3. Jej organizatorem były ukraińskie organizacje społeczne. Akcja miała na celu wyrażenie solidarności z tymi, którzy "walczyli i walczą o wolność na Białorusi". Brało w niej udział ok. 20 osób. Uczestnicy zapalili znicze i ustawili je na chodniku w kształcie liczby 16. W rękach trzymali biało-czerwono-białą flagę, a także portrety zaginionych i, ich zdaniem, więźniów politycznych na Białorusi. Demonstracji towarzyszyła białoruska muzyka.
16 kwietnia 2008 w Tarnopolskim Centrum Młodzieżowych Inicjatyw im. O. Dobżenki Koalicja GO Tarnopolszczyzny „Swoje” zorganizowała pokaz filmu dokumentalnego „Biełaruski rezystans” Antona Ciależnikaua, opowiadający o białoruskiej powojennej partyzantce antysowieckiej. Pokaz odbył się w ramach trwającego festiwalu „Białoruska wiosna 2008”.
Dzień Solidarności z Białorusią w innych krajach.
Akcje solidarności z Białorusią miały miejsce również m.in. w USA, Kanadzie, Szwecji, Holandii, Wielkiej Brytanii, Niemczech, Belgii, na Słowacji, Węgrzech, Litwie.

</doc>
<doc id="1997538" url="https://pl.wikipedia.org/wiki?curid=1997538" title="Ryszard Hać">
Ryszard Hać

Ryszard Hać (ur. 8 października 1958 w Krasnymstawie) – polski wojskowy, generał brygady pilot SZ RP.
Życiorys.
W 1977 roku, po ukończeniu liceum ogólnokształcącego, rozpoczął naukę w Wyższej Oficerskiej Szkole Lotniczej im. Janka Krasickiego w Dęblinie. W 1981 roku otrzymał promocję na stopień podporucznika oraz dyplom ukończenia studiów zawodowych. Absolwent Wojskowej Akademii Lotniczej im. Jurija Gagarina w ZSRR.
15 sierpnia 2004 roku Prezydent RP Aleksander Kwaśniewski mianował go generałem brygady. W latach 2004-2007 był komendantem Wyższej Szkoły Oficerskiej Sił Powietrznych w Dęblinie. W okresie od 10 lutego 2007 roku do 15 sierpnia 2007 roku był zastępcą Szefa Sztabu Sił Powietrznych. Od 15 sierpnia 2007 roku zajmował stanowisko szefa Wojsk Lotniczych-zastępcy szefa Szkolenia Sił Powietrznych. 28 lipca 2010 roku jego stanowisko zajął gen. bryg. pil. Stefan Rutkowski 30 listopada 2010 roku został uroczyście pożegnany przez Dowódcę Sił Powietrznych gen. broni pil. Lecha Majewskiego w związku z zakończeniem służby wojskowej i przeniesieniem do rezerwy.

</doc>
<doc id="1997539" url="https://pl.wikipedia.org/wiki?curid=1997539" title="Antoni Tyszkiewicz">
Antoni Tyszkiewicz



</doc>
<doc id="1997541" url="https://pl.wikipedia.org/wiki?curid=1997541" title="Bodenwerder-Polle">
Bodenwerder-Polle



</doc>
<doc id="1997542" url="https://pl.wikipedia.org/wiki?curid=1997542" title="300B">
300B

300B – lampa elektronowa, trioda bezpośrednio żarzona, wprowadzona na rynek w roku 1937 przez firmę Western Electric jako wzmacniacz mocy do urządzeń telekomunikacyjnych. Obecnie (2021 r.) produkowana m.in. przez firmy: Emission Labs (Czechy), JJ Electronic (Słowacja). Używana jest powszechnie w audiofilskich wzmacniaczach "Single Ended".
Dane techniczne (JJ Electronic).
Żarzenie: bezpośrednie

</doc>
<doc id="1997544" url="https://pl.wikipedia.org/wiki?curid=1997544" title="Wieda">
Wieda

Niemcy:

</doc>
<doc id="1997546" url="https://pl.wikipedia.org/wiki?curid=1997546" title="Sauber C18">
Sauber C18

Sauber C18 – samochód Formuły 1, zaprojektowany przez Leo Ressa dla zespołu Sauber na sezon 1999. Kierowcami zespołu byli Jean Alesi oraz Pedro Diniz.
Samochód, napędzany silnikiem Petronas, tj. silnikiem Ferrari Tipo047 z 1998 roku, osiągał dobrą szybkość. Miał jednak nieudaną skrzynię biegów, która ponadto często podczas wyścigów ulegała awarii.
W rezultacie kierowcy zespołu zdobyli łącznie 5 punktów, najmniej w historii startów zespołu Sauber w Formule 1.

</doc>
<doc id="1997547" url="https://pl.wikipedia.org/wiki?curid=1997547" title="Andrzej Polkowski (aktor)">
Andrzej Polkowski (aktor)

Andrzej Polkowski (ur. 23 listopada 1922 w Kaliszu, zm. 30 listopada 1979 we Wrocławiu) – polski aktor teatralny, filmowy i telewizyjny, pedagog.
Życiorys.
Urodził się 23 listopada 1922 w Kaliszu. W 1949 ukończył studia na Wydziale Aktorskim Państwowej Wyższej Szkoły Aktorskiej w Warszawie. Jako aktor zadebiutował 29 października 1949 rolą Jurysia w "Niemcach" Leona Kruczkowskiego w reż. Maryny Broniewskiej na deskach Teatru Kameralnego we Wrocławiu. Do końca życia należał do zespołu wrocławskiego Teatru Polskiego.
Pracował również jako pedagog, był wykładowcą w Studium Aktorskim przy Teatrze Polskim i filii krakowskiej PWST we Wrocławiu. Grał w filmie, głównie role drugoplanowe i epizodyczne.
Występował również w Teatrze Telewizji, m.in. w spektaklach: "Zemsta" Aleksandra Fredry w reż. Jerzego Krasowskiego jako rejent Milczek (1968), "Ostatnia wola" Aleksandra Fredry w reż. Haliny Dzieduszyckiej jako Stanisław Zielski (1968), "Protesilas i Laodamia" Stanisława Wyspiańskiego w reż. Henryka Tomaszewskiego (1969), "Don Juan" Moliera w reż. Jerzego Krasowskiego (1970) oraz w "Orfeuszu" Anny Świrszczyńskiej w reż. Krystyny Skuszanki jako Pluto (1971), "Romulusie Wielkim" Friedricha Dürrenmatta w reż. Jerzego Krasowskiego jako Achilles (1972), "Miłości i próżności" Franciszka Ksawerego Godebskiego w reż. Jana Bratkowskiego jako starosta (1973) i w przedstawieniu "Zabawa jak nigdy" Williama Saroyana w reż. Wiesława Wodeckiego (1973).

</doc>
<doc id="1997549" url="https://pl.wikipedia.org/wiki?curid=1997549" title="Zorge">
Zorge

Niemcy:

</doc>
<doc id="1997556" url="https://pl.wikipedia.org/wiki?curid=1997556" title="Iwajło Mładenow">
Iwajło Mładenow

Iwajło Petkow Mładenow, bułg. Ивайло Петков Младенов (ur. 6 października 1973 we Wracy) – bułgarski lekkoatleta, który specjalizował się w skoku w dal.
W 1996 startował w igrzyskach olimpijskich, jednak nie zaliczył żadnej próby w eliminacjach i ostatecznie nie został sklasyfikowany. Pierwszy sukces na arenie międzynarodowej odniósł w 1992 roku, kiedy zdobył w Korei Południowej brązowy medal mistrzostw świata juniorów. Największym osiągnięciem Bułgara było wywalczenie mistrzostwa Europy w Helsinkach (1994). Medalista mistrzostw kraju. Rekordy życiowe: stadion – 8,33 (3 lipca 1995, Sewilla); hala – 8,30 (28 lutego 1994, Pireus). Oba te rezultaty są aktualnymi rekordami Bułgarii.

</doc>
<doc id="1997560" url="https://pl.wikipedia.org/wiki?curid=1997560" title="Phytobdella catenifera">
Phytobdella catenifera

Phytobdella catenifera – gatunek pijawki z rodziny Haemadipsidae występujący w Malezji. Długość ciała tej pijawki wynosi ok. 5 cm.

</doc>
<doc id="1997562" url="https://pl.wikipedia.org/wiki?curid=1997562" title="Linia 4 metra w Barcelonie">
Linia 4 metra w Barcelonie

Linia 4 - linia metra w Barcelonie, o długości 16,7 km i 22 stacjach.

</doc>
<doc id="1997565" url="https://pl.wikipedia.org/wiki?curid=1997565" title="20 Dywizja Pancerna (ZSRR)">
20 Dywizja Pancerna (ZSRR)

20 Dywizja Pancerna (ros. "20-я танковая дивизия") – radziecka dywizja pancerna z okresu II wojny światowej.
Historia.
Dywizja została sformowana w lipcu 1940 roku w ramach tworzonego 9 Korpusu Zmechanizowanego w Kijowskim Specjalnym Okręgu Wojskowym, stacjonowała w Szepietowce.
W chwili ataku Niemiec na ZSRR posiadała zaledwie 36 czołgów (25 – BT-5, 5 – BT-7 i 6 – T-26) i wieczorem 22 czerwca 1941 rozpoczęła marsz w kierunku Łucka. Wchodziła w skład 9 Korpusu Zmechanizowanego w 10 Armii Frontu Zachodniego.
W dniu 24 czerwca w Klewaniu zaatakowała niemiecką 13 Dywizję Piechoty (zmotoryzowanej) i w czasie tych walk straciła wszystkie czołgi, wypierając jednak wojska niemieckie z miasta.
26 czerwca wzięła udział w kontrnatarciu w rejonie Dubna w ramach 9 Korpusu Zmechanizowanego przeciwko wojskom 13 Dywizji Pancernej i 299 Dywizji Piechoty. W związku z zagrożeniem otoczenia wycofała się w kierunku Klewania. Do 30 czerwca broniła się przed atakami 14 Dywizji Pancernej i 25 Dywizji Piechoty (zmot.) najpierw na linii rzeki Horyń, a następnie miasta Klewań.
W dniach 10 – 14 lipca 1941 roku wzięła udział w kontrnatarciu w kierunku na Nowogród Wołyński, a następnie do 6 sierpnia broni rejonu umocnionego Korosteńskiego, nie posiadała już czołgów i liczyła tylko 2000 żołnierzy. Do końca sierpnia broniła linii obrony w północnej części Czernihowa.
W dniu 9 września 1941 roku z uwagi na znaczne straty w ludziach i sprzęcie została rozformowana.

</doc>
<doc id="1997568" url="https://pl.wikipedia.org/wiki?curid=1997568" title="Aleko Prodani">
Aleko Prodani

Aleko Prodani (ur. 19 maja 1938 w Korczy, zm. 8 marca 2006 tamże) – albański aktor, reżyser i artysta estradowy. 
Życiorys.
Był synem urzędnika państwowego z czasów Ahmeda Zogu. W 1956 ukończył szkołę pedagogiczną w Elbasanie i został skierowany do pracy w szkole wiejskiej w rejonie Moglicë, a następnie w mieście Maliq. W Maliqu założył szkolny zespół teatralny. Należał do grona założycieli Wojskowego Zespołu Estradowego Armii Albańskiej, występując z nim razem przez okres sześciu lat, a następnie w roku 1990 skierowano go na stanowisko dyrektora Teatru Estradowego w Korczy. Sukces teatru sprawił, że artyści z Korczy regularnie występowali w programach noworocznych wyświetlanych przez telewizję albańską, do których Prodani pisał teksty. Estradą w Korczy kierował do roku 1995. Ostatnie lata swojej kariery spędził na scenie Teatru Andona Zako Çajupiego w Korczy, pisząc teksty i występując w sztukach komediowych. Zmarł na atak serca na scenie, w czasie premiery sztuki "Trzy kobiety dla jednego mężczyzny", na motywach dramatu Dario Fo (grał w nim rolę Aldo).
W latach 1978 i 1994 był wybierany najlepszym aktorem estradowym Albanii. W 1992 został uhonorowany przez władze Albanii tytułem "Zasłużonego Artysty" (). W 2002 na festiwalu teatralnym "Apollon 2002", odbywającym się w Fierze zdobył nagrodę dla najlepszego aktora.
Wystąpił w pięciu filmach fabularnych. Nie doczekał premiery ostatniego filmu – "Kronikë provinciale".
W życiu prywatnym był żonaty (żona Vjollca), miał syna Adriana (jest także aktorem).
Imię aktora nosi festiwal komedii, odbywający się w Korczy, a także jedna z ulic w północnej części tego miasta.

</doc>
<doc id="1997570" url="https://pl.wikipedia.org/wiki?curid=1997570" title="Little Sioux (Iowa)">
Little Sioux (Iowa)

Little Sioux – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 217 mieszkańców.

</doc>
<doc id="1997572" url="https://pl.wikipedia.org/wiki?curid=1997572" title="McLaren MP4/98T">
McLaren MP4/98T

McLaren MP4/98T – pierwszy w historii dwuosobowy samochód Formuły 1, zaprojektowany przez Gordona Murraya. Samochód został zaprezentowany w Australii na początku sezonu 1998. Bezpośrednio za kierowcą siedział pasażer. Według konstruktora samochód miał pozwolić pasażerowi „doświadczyć mocy samochodu Formuły 1”.
Podstawą przy projektowaniu samochodu były bezpieczeństwo i komfort. Samochód był zgodny z przepisami FIA dotyczącymi bezpieczeństwa. Miał również zwiększoną wytrzymałość na zderzenia boczne w związku z ochroną pasażera. Pasażera, siedzącego na fotelu z tworzywa piankowego, chroniły także sześciopunktowe pasy bezpieczeństwa.
Pasażerami samochodu byli m.in. Max Mosley, Murray Walker, król Juan Carlos, Jim Corr czy Vanessa Mae. Łącznie tym samochodem przewieziono 151 pasażerów.

</doc>
<doc id="1997573" url="https://pl.wikipedia.org/wiki?curid=1997573" title="Magnolia (Iowa)">
Magnolia (Iowa)

Magnolia – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 200 mieszkańców.

</doc>
<doc id="1997574" url="https://pl.wikipedia.org/wiki?curid=1997574" title="McLaren MP4-98T">
McLaren MP4-98T



</doc>
<doc id="1997577" url="https://pl.wikipedia.org/wiki?curid=1997577" title="Dominikanki bezhabitowe z Unii świętej Katarzyny ze Sieny Misjonarek Szkoły">
Dominikanki bezhabitowe z Unii świętej Katarzyny ze Sieny Misjonarek Szkoły



</doc>
<doc id="1997579" url="https://pl.wikipedia.org/wiki?curid=1997579" title="Missouri Valley (Iowa)">
Missouri Valley (Iowa)

Missouri Valley – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 2 992 mieszkańców.

</doc>
<doc id="1997582" url="https://pl.wikipedia.org/wiki?curid=1997582" title="Modale (Iowa)">
Modale (Iowa)

Modale – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 303 mieszkańców.

</doc>
<doc id="1997587" url="https://pl.wikipedia.org/wiki?curid=1997587" title="Wielka ilustrowana encyklopedia powszechna">
Wielka ilustrowana encyklopedia powszechna

Wielka ilustrowana encyklopedia powszechna (WIEP) – polska encyklopedia powszechna wydana w latach 1929–1938 przez Wydawnictwo „Gutenberga” Helge Fergo w Krakowie. Wydano 22 tomy.
Zawartość.
Wydano 20 tomów podstawowych oraz 2 suplementy:
W latach 1992–1998 wydawnictwo Kurpisz s.c wydało reprint tej encyklopedii. Reprint zawierał 18 tomów z hasłami od A do Ż, 4 tomy uzupełniające, indeks, 3 tomy aktualizacyjne, 11 tomów suplementu i 11 tomów ABC Świat (w sumie 48 tomów). Tomy ABC Świat mają dodatkową, kolorową obwolutę. W tym samym czasie reprint tej encyklopedii wydało wydawnictwo Gutenberg Print. W tym wydaniu 22 tomy reprintu zostały uzupełnione o 24 tomy współczesnego suplementu (łącznie 46 tomów). Jednoczesne wydawanie sprawiło, że wydawcy wzajemnie oskarżali się o oszustwa.

</doc>
<doc id="1997589" url="https://pl.wikipedia.org/wiki?curid=1997589" title="Gaude Mater">
Gaude Mater

Ośrodek Promocji Kultury Gaude Mater – samorządowa instytucja kultury, działająca w Częstochowie, utworzona 5 grudnia 1991 przez Urząd Miasta Częstochowy według pomysłu Krzysztofa Pośpiecha. Dyrektorami ośrodka byli: Krzysztof Pośpiech (1991-1995), Małgorzata Nowak (1995-2012), Mariola Florek (2012-2014), Tadeusz Piersiak (2014-2017). Obecnie dyrektorem Ośrodka jest Robert Jasiak. 
Statutowym celem działalności Ośrodka jest tworzenie, upowszechnianie i promocja kultury poprzez zaspokajanie potrzeb kulturalnych mieszkanek i mieszkańców miasta, animacja twórczości artystycznej zarówno profesjonalnej, jak i amatorskiej, edukacja kulturalna i wychowanie przez sztukę, promocja lokalnej działalności artystycznej i twórczej w kraju i za granicą, promocja miasta Częstochowy poprzez działania w dziedzinie kultury i sztuki. 
Ośrodek realizuje powyższe cele w szczególności przez promocję oraz popularyzację różnorodnych dziedzin twórczości artystycznej ze szczególnym uwzględnieniem lokalnej działalności twórczej i artystycznej, cykliczną organizację Międzynarodowego Festiwalu Muzyki Sakralnej Gaude Mater, Dni Europejskiej Kultury Ludowej oraz Międzynarodowego Biennale Miniatury, inicjowanie i organizowanie imprez kulturalnych oraz wydarzeń artystycznych, prezentowanie wartościowych zjawisk i form w kulturze i sztuce, współpracę z innymi instytucjami w kraju i za granicą w zakresie tworzenia i promocji różnorodnych form sztuki, udzielanie pomocy merytorycznej, organizacyjnej i finansowej artystkom amatorkom i artystom amatorom poprzez prowadzenie Centrum Amatorskiego Ruchu Artystycznego, prowadzenie działalności wystawienniczej, wydawniczej i informacyjnej w zakresie zadań statutowych.
Działalność.
Ośrodek Promocji Kultury swoją działalność skupia przede wszystkim na trzech obszarach: muzyce, sztuce i literaturze, przygotowując koncerty, wystawy i spotkania autorskie. Ponadto realizuje inicjatywy i projekty interdyscyplinarne. Organizuje między innymi Międzynarodowy Festiwal Muzyki Sakralnej Gaude Mater, Festiwal im. Kaliny Jędrusik, JAZZtochowę, Classic Tea, Koncerty Letnie w Altanie, Dni Europejskiej Kultury Ludowej, Międzynarodowe Biennale Miniatury, Literackie Piątki, Noc Kulturalną. Współpracuje z instytucjami kultury, organizacjami pozarządowymi czy niezależnymi animatorkami i animatorami kultury, a także wspiera osoby zajmujące się kulturą niezawodowo.

</doc>
<doc id="1997593" url="https://pl.wikipedia.org/wiki?curid=1997593" title="Mondamin (Iowa)">
Mondamin (Iowa)

Mondamin – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 423 mieszkańców.

</doc>
<doc id="1997595" url="https://pl.wikipedia.org/wiki?curid=1997595" title="Persia (Iowa)">
Persia (Iowa)

Persia – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 363 mieszkańców.

</doc>
<doc id="1997596" url="https://pl.wikipedia.org/wiki?curid=1997596" title="Choroba zasadowa">
Choroba zasadowa

Choroba zasadowa u ryb – choroba alkaliczna, alkaloza ("Alcalosis")
Wstęp.
Woda i jej jakość w przypadku wartości pH są częstą przyczyną niektórych chorób ryb akwariowych.
Woda o odczynie zbyt zasadowym bardzo niekorzystnie wpływa na ryby. Może być też częstym powodem ich osłabienia, a nawet doprowadzić do ich śnięcia, czyli doprowadzić do śmierci.
Niebezpieczeństwo podniesienia się pH w wodzie do wartości szkodliwych powstaje przede wszystkim przy zbyt obfitym rozrośnięciu się roślin, które przy silnym oświetleniu zabierają cały znajdujący się w wodzie kwas węglowy.
W wyniku zwiększonej fotosyntezy zabrakło czynników, które tworzyły kwaśny odczyn wody. W efekcie powstał odczyn zasadowy,
Zaniedbanie jakości wody ze strony hodowcy powoduje u ryb chorobę zasadową.
Objawy.
Przy niezbyt dużym przekroczeniu stopnia zasadowości, ryby stają się słabe. Przebywając dłużej w takiej wodzie stają się apatyczne. Brak u nich żerowania. Świeżo wpuszczone do akwarium opadają na dno. Mają trudności ze wznoszeniem się do góry, miewają "konwulsje", tracą barwy. Często chwytają powietrza z powierzchni wody. Następuje zataczanie się ryby i "stanie na głowie". Niekiedy występuje u nich słabe niebieskobiałe zmętnienie powierzchni skóry. Spowodowane to jest zbyt dużym wydzielaniem śluzu. Uszkodzeniu ulega skóra i skrzela. U ryb szczególnie płetwa ogonowa jest postrzępiona, częściowo zniszczona. Bez specjalnych, widocznych objawów płetwy te mogą ulec zniszczeniu aż do nasady. Zauważyć można też lekkie nastroszenie łusek. Powierzchnia oka ulega zmatowieniu z powodu dużej ilości wydzielającego się śluzu.
Zabiegi.
Pierwszym zasadniczym środkiem zaradczym w razie niewielkiego wzrostu zasadowości jest zakwaszenie wody do pH właściwego dla danego gatunku ryb. Następnie należy przywrócić w akwarium normalne warunki. W przypadku większych wahań należy w miarę szybko wymienić wodę, gdyż jest ona jednym z podstawowych czynników zachorowania ryby. W następnych krokach należy zmniejszyć intensywność oświetlenia, prześwietlić (przerzedzić) zbyt gęste rośliny. Po tych zabiegach należy intensywnie przewietrzać wodę i powoli doprowadzić ją do właściwego odczynu. Wskazane jest nawożenie przez CO2

</doc>
<doc id="1997597" url="https://pl.wikipedia.org/wiki?curid=1997597" title="Pisgah (Iowa)">
Pisgah (Iowa)

Pisgah – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym z 2000 roku, miasto liczyło 316 mieszkańców.

</doc>
<doc id="1997598" url="https://pl.wikipedia.org/wiki?curid=1997598" title="Woodbine (Iowa)">
Woodbine (Iowa)

Woodbine – miasto w Stanach Zjednoczonych, w stanie Iowa, w hrabstwie Harrison. Zgodnie ze spisem statystycznym
z 2000 miasto liczyło 1564 mieszkańców.

</doc>
<doc id="1997602" url="https://pl.wikipedia.org/wiki?curid=1997602" title="Subiektywny Ekspres Jacka Fedorowicza">
Subiektywny Ekspres Jacka Fedorowicza



</doc>
<doc id="1997603" url="https://pl.wikipedia.org/wiki?curid=1997603" title="Zgromadzenie Narodowe (Burkina Faso)">
Zgromadzenie Narodowe (Burkina Faso)

Zgromadzenie Narodowe (fr. "Assemblée nationale") - jednoizbowy parlament Burkina Faso, składający się ze 127 (2012) deputowanych wybieranych na pięcioletnią kadencję. W wyborach stosuje się ordynację proporcjonalną. 96 mandatów obsadzanych jest w trzynastu wielomandatowych okręgach wyborczych, o granicach pokrywających się z trzynastoma regionami administracyjnymi kraju. Pozostałych 15 deputowanych pochodzi z list ogólnokrajowych. 
Czynne prawo wyborcze przysługuje obywatelom Burkina Faso mającym ukończone 18 lat i uregulowany stosunek do służby wojskowej. Dodatkowo głosować mogą cudzoziemcy, którzy od co najmniej 10 lat mieszkają i pracują w Burkina Faso. Kandydaci muszą mieć ukończone 21 lat i posiadać obywatelstwo Burkina Faso. Obywatele naturalizowani mogą startować w wyborach dopiero po upływie dziesięciu lat od ich naturalizacji.

</doc>
<doc id="1997604" url="https://pl.wikipedia.org/wiki?curid=1997604" title="Babka filipińska">
Babka filipińska

Babka filipińska ("Mistichthys luzonensis") - gatunek ryby z rodziny babkowatych. Jedyny przedstawiciel rodzaju "Mistychthys".
Występowanie.
Filipiny, występuje jedynie w jeziorach Buhi, Bato, Katugday i Manapao w prowincji Camarines Sur oraz w dorzeczu rzeki Bicol. Zagrożona wyginięciem z powodu nadmiernych połowów i drapieżnictwa ze strony introdukowanych gatunków ryb.
Występuje przy brzegu na głębokości do 12 m.
Cechy morfologiczne.
Osiąga 2,5 cm długości. Samce mniejsze i szczuplejsze od samic. Oczy duże. Ciało pokryte łuskami w kształcie liści. Wzdłuż ciała 23 - 24 łuski, w poprzek ciała 6 łusek. Głowa pozbawiona łusek. W płetwach grzbietowych 4 twarde i 6 - 8 miękkich promieni, w płetwie odbytowej 1 twardy i 8 - 10 miękkich promieni. W płetwach piersiowych 1 twardy i 5 miękkich promieni. 
Ciało przezroczyste, boki i tył głowy ciemne bądź z ciemnymi plamkami.
Rozród.
Samce dojrzewają płciowo przy długości ok. 1 cm, samice ponad 1,1 cm. Trze się 2 razy w roku. Ikra jest pelagiczna. Larwy krótko po wykluciu pływają przy powierzchni. Żyje do 2 lat. 
Znaczenie.
Uważana za przysmak. Wpisana do "Księgi rekordów Guinnessa" jako najmniejsza jadalna ryba świata. Hodowana w akwariach.

</doc>
<doc id="1997611" url="https://pl.wikipedia.org/wiki?curid=1997611" title="Fleta">
Fleta

Fleta – obszar niemunicypalny w Kern County, w Kalifornii (Stany Zjednoczone), na wysokości 806 m.

</doc>
<doc id="1997613" url="https://pl.wikipedia.org/wiki?curid=1997613" title="Sainte-Gauburge-Ste-Colombe">
Sainte-Gauburge-Ste-Colombe



</doc>
<doc id="1997614" url="https://pl.wikipedia.org/wiki?curid=1997614" title="Reilly Heights">
Reilly Heights

Reilly Heights – obszar niemunicypalny w Mendocino County, w Kalifornii (Stany Zjednoczone), na wysokości 107 m.

</doc>
<doc id="1997618" url="https://pl.wikipedia.org/wiki?curid=1997618" title="Viale Monza">
Viale Monza

Viale Monza – główna ulica Mediolanu.
Rozpoczyna się na Piazzale Loreto i w kierunku północnym przechodzi przez dzielnice Turro, Gorla i Precotto, a kończy się na granicy miasta Sesto San Giovanni, gdzie jest kontynuowana jako viale Ercole Marelli do Monzy.

</doc>
<doc id="1997619" url="https://pl.wikipedia.org/wiki?curid=1997619" title="Centro (Madryt)">
Centro (Madryt)

Centro – jest jednym z 21 dystryktów wchodzących w skład Madrytu. Dzielnica ta jest najstarszą częścią miasta. Zamieszkiwana jest przez 149 718 mieszkańców (2007), z czego 42 868 to imigranci, co stanowi 28,63% ogółu.
Podział administracyjny.
"Centro" dzieli się administracyjnie na 6 dzielnic:

</doc>
<doc id="1997620" url="https://pl.wikipedia.org/wiki?curid=1997620" title="Zgromadzenie Narodowe (Mauritius)">
Zgromadzenie Narodowe (Mauritius)

Zgromadzenie Narodowe (ang. "National Assembly") - jednoizbowy parlament Mauritiusa, główny organ władzy ustawodawczej w tym kraju. Składa się z 70 członków wybieranych na pięcioletnią kadencję. Ordynacja wyborcza oparta jest na systemie większościowym. Okręgi wyborcze są trójmandatowe (z wyjątkiem jednego okręgu dwumandatowego), zaś wyborca może zaznaczyć na karcie do głosowania maksymalnie tylu kandydatów, ile mandatów jest do obsadzenia w danym okręgu. W taki sposób wyłania się 62 parlamentarzystów. Następnie, po zsumowaniu wyników ze wszystkich okręgów, tworzy się ranking kandydatów, którzy nie zostali wybrani. Ośmiu z nich o największej liczbie uzyskanych głosów otrzymuje mandaty (zasada tzw. szczęśliwych przegranych - "lucky losers"). 
Czynne prawo wyborcze przysługuje na równych prawach obywatelom Mauritiusa i innych państw Wspólnoty Narodów, o ile w dniu wyborów Mauritius jest miejscem ich stałego zamieszkania lub był nim w przeszłości przez okres co najmniej dwóch lat. Cenzus wieku wynosi 18 lat. Takie same wymogi stawiane są kandydatom, przy czym dodatkowo muszą oni jeszcze znać język angielski w stopniu umożliwiającym swobodny i aktywny udział w pracach parlamentu. 

</doc>
<doc id="1997624" url="https://pl.wikipedia.org/wiki?curid=1997624" title="RLM">
RLM



</doc>
<doc id="1997626" url="https://pl.wikipedia.org/wiki?curid=1997626" title="Zygmunt Palczowski (zm. 1587)">
Zygmunt Palczowski (zm. 1587)

Zygmunt Saszowski z Palczowic () znany także jako Zygmunt Palczewski (Palczowski) z Palczowic – polski szlachcic i gałąź z Domu Saszowskich herb Saszor, podstarości i burgrabia krakowski, działacz reformacji.
Był synem sędziego zatorskiego szlachcic Jakub Saszowski z Palczowic (zm. po 1556) i Zofii z domu Myszkowskiej. W młodości służył na dworze cesarza Karola V i służył w jego wojsku. W 1551 wrócił do kraju. Przez małżeństwo z córką Mikołaja Pszonki z Babina, Jadwigą związał się z małopolskimi zwolennikami Reformacji. W 1561 uzyskał wyłączenie go spod jurysdykcji praw księstw zatorskiego i oświęcimskiego i poddanie go prawu polskiemu. Od 1563 był podstarościm krakowskim, powołany przez starostę Stanisława Myszkowskiego. Obaj przyczynili się do ukrócenia buntów młodzieży akademickiej w Krakowie- Zygmunt stłumił też wystąpienia przeciw niemu samemu.
Pomagał w rozwoju kościoła kalwińskiego w Małopolsce- w swych dobrach zamienił na zbory parafialny kościół w Palczowicach (1564), w Przybradzu (1568) i Radoczy (1574). Pomagał też gminie protestanckiej w Krakowie (w 1568 kupił im kamienicę przy ul. św. Jana, którą zamienił na zbór i szkołę). W 1570 po śmierci Myszkowskiego i objęciu funkcji starosty przez Poseł na sejm 1572 roku z województwa krakowskiego. W tym roku powrócił na urząd podstarościego przy Janie Firleju. W okresie bezkrólewia (1572-1573) czuwał nad bezpieczeństwem Krakowa. W czasie następnego bezkrólewia (1574-6) pilnował zamku wawelskiego. Cieszył się względami Stefana Batorego po jego elekcji na tron polski. W 1577 był komisarzem królewskim na województwo krakowskie i sandomierskie do obejmowania czasowym sekwestrem towarów i pieniędzy kupców gdańskich. W król mianował go burgrabią krakowskim. W roku następnym przestał być podstarościm, usunięty przez Mikołaja Dłuskiego.
Po ojcu odziedziczył Palczowice i Przybradz a majątek zwiększył o Radoczę (1574), Rudze (1578) oraz części w Brodle, Czarnowcach, Marcyporębie i Witanowicach. W Krakowie posiadał kamienicę przy ul. Stolarskiej, nadaną mu przez króla, dom z ogrodem na Zwierzyńcu, drugi za bramą św. Mikołaja i w Krowodrzy. Na Kazimierzu miał kolejne trzy domy: koło kościoła Bożego Ciała, przy rynku i przy ulicy idącej do bramy Glinianej. Ponadto miał jeszcze dwa domy w Bochni i jeden w Skawinie. W latach 1580-83 dzierżawił czopowe w województwie krakowskim. Ta dzierżawa przysporzyła mu sporych kłopotów, z których ratował go kanclerz Jan Zamojski – aby mu się odwdzięczyć, nie wziął udziału w sejmiku proszowickim w listopadzie 1584 (po ścięciu Samuela Zborowskiego).

</doc>
<doc id="1997627" url="https://pl.wikipedia.org/wiki?curid=1997627" title="Dash Zira">
Dash Zira



</doc>
<doc id="1997630" url="https://pl.wikipedia.org/wiki?curid=1997630" title="Nie z moją żoną!">
Nie z moją żoną!

Nie z moją żoną! (ang. "Not with My Wife, You Don't!") – amerykański film komediowy z 1966 roku.
Opis fabuły.
Trwa wojna w Korei. Piękna pielęgniarka Julia zakochuje się w dwóch amerykańskich pilotach, w Tomie i Tanku. Poślubia Toma po tym jak powiedział jej, iż Tank nie żyje. Jednak wkrótce Tank wraca.

</doc>
<doc id="1997632" url="https://pl.wikipedia.org/wiki?curid=1997632" title="Andrzej (Ibis) Wróblewski (dziennikarz)">
Andrzej (Ibis) Wróblewski (dziennikarz)



</doc>
<doc id="1997633" url="https://pl.wikipedia.org/wiki?curid=1997633" title="Parafia Ewangelicko-Reformowana w Warszawie">
Parafia Ewangelicko-Reformowana w Warszawie

Parafia Ewangelicko-Reformowana w Warszawie – zbór ewangelicki wyznania reformowanego działający w Warszawie, wchodzący w skład Kościoła Ewangelicko-Reformowanego w RP. Proboszczem parafii pozostaje ksiądz Michał Jabłoński. W 2019 skupiała 432 wiernych.
Założenie parafii.
Parafia została zarejestrowana na terenie Leszna w 1776 roku, kiedy cofnięto dekret Janusza Mazowieckiego z 1525 roku, zabraniający innowiercom osiedlania się na Mazowszu. Rok później poświęcono pierwszy kościół (obecnie siedziba Warszawskiej Opery Kameralnej) i wybudowano plebanię według projektu Szymona Bogumiła Zuga. W tym czasie przyjęto również pierwsze regulacje, tzw. Ordynacje, które regulowały pracę instytucji parafialnych (m.in. Rady i zebrań parafialnych) oraz ustalały kompetencje pastora. Parafia wykazywała wówczas dużą samodzielność w stosunku do zwierzchnich władz kościelnych, co związane było ze specyfiką wyznania kalwińskiego.
30 października 1866 r. rozpoczęto budowę nowego kościoła w stylu neogotyckim, według projektu architekta Adolfa Loewego. Budowa trwała 14 lat. 24 października 1880 roku świątynia została poświęcona. Wysoka wieża z koronkowym hełmem jest wzorowana na wieży katedry Najświętszej Marii Panny we Fryburgu Bryzgowijskim. Wśród elementów skromnego wystroju świątyni zwraca uwagę dębowa ambona wykonana według projektu Konstantego Wojciechowskiego.
W 1881 roku parafia założyła w należącym do niej pałacu Działyńskich szkołę elementarną i przytułek dla sierot, a w 1900 dom starców i kalek.
1918–1939.
Po odzyskaniu niepodległości życie parafialne prężnie się rozwijało. Powstały Stowarzyszenie Młodzieży, Koło Misji Wewnętrznej i Koło Pań. Prowadzono zajęcia w szkole niedzielnej. Organizowano wycieczki poza miasto i kolonie dla dzieci w posiadłości ofiarowanej przez rodzinę Czapków.
W okresie międzywojennym parafia wydawała dwa czasopisma. W latach 1924–1928 „Żagiew Chrystusową”, a w latach 1926–1939 ogólnokościelne pismo „Jednota”.
Okupacja.
W 1940 budynek parafii wraz z kościołem, pałacem Działyńskich, Szpitalem Ewangelickim oraz kilkoma innymi budynkami przy ulicy Mylnej znalazł się w tzw. enklawie ewangelickiej – wyłączonym z warszawskiego getta obszarze połączonym z dzielnicą aryjską wąskim korytarzem prowadzącą przez zniszczoną w czasie obrony Warszawy we wrześniu 1939 posesję przy ulicy Przejazd 5.
Parafianie i duchowni nieśli pomoc Żydom z getta, co upamiętnia jeden z pomników granic getta znajdujący się za budynkiem parafii.
W trakcie okupacji zginęło wielu parafian, zamordowano kilku księży. Ewangelicy brali udział w powstaniu warszawskim. Spłonęły budynki parafii na Lesznie, uszkodzeniu uległ kościół oraz parafialny cmentarz przy Żytniej 42.
Po wojnie.
Pierwsze nabożeństwa odprawiano w udostępnionej przez metodystów kaplicy przy placu Zbawiciela. Rozpoczęto remont kościoła przy al. „Solidarności”. Służył on także warszawskim luteranom, których świątynia spłonęła w 1939 roku.
W 1958 roku parafia odzyskała plebanię (pałacyk Zuga), gdzie swą siedzibę znalazły: Konsystorz Kościoła Ewangelicko-Reformowanego (najwyższy organ wykonawczy), redakcja reaktywowanej w 1957 roku „Jednoty”, a w latach 1960–1974 Polska Rada Ekumeniczna.
Administratorem parafii jest wybierane na cztery lata Kolegium Kościelne. Jego członkowie należą do grona współpracowników proboszcza. Ten wybierany jest na dziesięcioletnią kadencję. Kolegium i proboszcza wybiera Ogólne Zgromadzenie Zboru.
Odbywa się nauczanie religii dla dzieci i młodzieży: w szkółce niedzielnej, podczas lekcji przedkonfirmacyjnych i podczas dwuletnich zajęć z młodzieżą po konfirmacji. Świadectwa nauki religii są honorowane w szkołach publicznych.
Przy parafii prowadzone jest duszpasterstwo cudzoziemców narodowości chińskiej i wietnamskiej.
W parafii działa Ekumeniczny Chór Kameralny Kościoła Ewangelicko-Reformowanego w Warszawie, który od 1991 roku koncertuje na nabożeństwach kościoła parafialnego i kościołów innych wyznań, bierze udział w konkursach i występuje za granicą (Czechy, Finlandia, Szwajcaria, Niemcy, Słowacja, Rumunia).
Duchowni.
W parafii pracowało 27 księży, między innymi:
Cmentarz.
Został założony w 1792 roku przy ulicy Żytniej 42. Wiele zabytkowych nagrobków wymaga renowacji, dlatego na ten cel pieniądze zbiera Społeczny Komitet Opieki nad Zabytkami Cmentarza Ewangelicko-Reformowanego w Warszawie.
Na cmentarzu spoczywają między innymi: Stefan Żeromski, Jeremi Przybora, Anna German i Kazimierz Mijal.

</doc>
<doc id="1997634" url="https://pl.wikipedia.org/wiki?curid=1997634" title="Arganzuela">
Arganzuela

Arganzuela – jest jednym z 21 dystryktów wchodzących w skład Madrytu. Leży na wschód od rzeki Manzanares. Przez dystrykt przebiega autostrada .
Podział administracyjny.
"Arganzuela" dzieli się administracyjnie na 7 dzielnic:

</doc>
<doc id="1997637" url="https://pl.wikipedia.org/wiki?curid=1997637" title="Kichik Zira">
Kichik Zira

Kichik Zira, azer. Kiçik Zirə (znany także jako Qum i Sandy Island) - wyspa należąca do Azerbejdżanu, na Morzu Kaspijskim przy Zatoce Baku. Kichik Zira znajduje się w Bakı arxipelaqı (Archipelagu Baku).
Roślinność na wyspie jest niewielka, z powodu zanieczyszczeń.

</doc>
<doc id="1997638" url="https://pl.wikipedia.org/wiki?curid=1997638" title="Kiçik Zirə">
Kiçik Zirə



</doc>
<doc id="1997639" url="https://pl.wikipedia.org/wiki?curid=1997639" title="Qum">
Qum



</doc>
<doc id="1997640" url="https://pl.wikipedia.org/wiki?curid=1997640" title="Sandy Island">
Sandy Island



</doc>
<doc id="1997642" url="https://pl.wikipedia.org/wiki?curid=1997642" title="Piazza della Repubblica we Florencji">
Piazza della Repubblica we Florencji

Piazza della Repubblica – plac w centrum Florencji zbudowany w latach 80. XIX wieku w ramach planu przebudowy miasta. Powstał po wyburzeniu starego targu, getta żydowskiego i pobliskich slumsów.

</doc>
<doc id="1997643" url="https://pl.wikipedia.org/wiki?curid=1997643" title="Antoni Żukowski">
Antoni Żukowski

Antoni Żukowski (ur. 11 maja 1912 w Tarnowie, zm. 8 października 1992 w Krakowie) – polski aktor teatralny, filmowy i telewizyjny.
Życiorys.
Urodził się 11 maja 1912 w Tarnowie, ówcześnie na terenie zaboru austriackiego. Był słuchaczem Państwowego Instytutu Sztuki Teatralnej w Warszawie. W 1935 zdał aktorski egzamin eksternistyczny. W latach 1935–1938 występował w Teatrze im. Juliusza Słowackiego w Krakowie, a w sezonie 1938/1939 był aktorem zespołu Teatru Polskiego w Katowicach.
Po II wojnie światowej występował na scenach krakowskich: Teatru im. Juliusza Słowackiego (1945–1946) i Teatru Bagatela (1972–1977), Teatru Dramatycznego (1949–1952) w Poznaniu oraz Teatru Powszechnego (1948–1949, 1960–1972) i Teatru im. Stefana Jaracza (1952–1960) w Łodzi. W 1977 przeszedł na emeryturę, ale nadal występował gościnnie na deskach Starego Teatru w Krakowie (1977–1985).
Występował również w Teatrze Telewizji, m.in. w spektaklach: "Czerwone i czarne" Stendhala w reż. Romana Sykały (1968), "Sułkowski" Stefana Żeromskiego w reż. Ryszarda Sobolewskiego (1968), "Zamach" Irwina Shawa w reż. Romana Sykały (1969), "Irydion" Zygmunta Krasińskiego w reż. Jerzego Grzegorzewskiego jako Wiktor (1970), "Henryk V" Williama Szekspira w reż. Macieja Zenona Bordowicza (1970), "Homer i Orchidea" Tadeusza Gajcego w reż. Mieczysława Górkiewicza jako ojciec Homera (1974) oraz w "Borysie Godunowie" Aleksandra Puszkina w reż. Laco Adamíka jako Wiśniowiecki (1981), "Dziadach" Adama Mickiewicza w reż. Konrada Swinarskiego jako stary Polak (1983) i w przedstawieniu "Życie jest snem" Pedra Calderona de la Barki w reż. Jerzego Jarockiego jako strażnik (1988).
Pochowany na Cmentarzu Rakowickim w Krakowie (kwatera W).

</doc>
<doc id="1997644" url="https://pl.wikipedia.org/wiki?curid=1997644" title="Spektroskopia rentgenowska">
Spektroskopia rentgenowska



</doc>
<doc id="1997648" url="https://pl.wikipedia.org/wiki?curid=1997648" title="Lista odcinków serialu Powodzenia Charlie">
Lista odcinków serialu Powodzenia Charlie



</doc>
<doc id="1997649" url="https://pl.wikipedia.org/wiki?curid=1997649" title="Miara obrazowa">
Miara obrazowa

Miara obrazowa () – miara uzyskiwana poprzez przeniesienie pewnej miary z jednej przestrzeni mierzalnej do innej za pomocą funkcji mierzalnej.
Definicja formalna.
Dla danych przestrzeni mierzalnych formula_1 i formula_2 funkcji mierzalnej formula_3 oraz miary formula_4 miarą obrazową miary formula_5 nazywa się miarę formula_6 daną wzorem
Definicja ta przenosi się "mutatis mutandis" na miary ze znakiem i zespolone.

</doc>
<doc id="1997651" url="https://pl.wikipedia.org/wiki?curid=1997651" title="Dzikuska (film)">
Dzikuska (film)

Dzikuska – polski film niemy z 1928 roku w reż. Henryka Szaro. Adaptacja powieści Ireny Zarzyckiej pod tym samym tytułem. Nie zachował się do dnia dzisiejszego.
Fabuła.
Student Witold Leski udaje się do majątku Tomasza Kruszyńskiego, gdzie zostaje zatrudniony jako korepetytor. Jego zadaniem ma być kształcenie panny Ity – córki dziedzica, dziewczyny o niezwykle krnąbrnym charakterze. Mimo początkowych nieporozumień Ita z Witoldem szybko znajdują wspólny język i wkrótce zakochują się w sobie.

</doc>
<doc id="1997652" url="https://pl.wikipedia.org/wiki?curid=1997652" title="Port lotniczy Tiga">
Port lotniczy Tiga

Port lotniczy Tiga (IATA: TGJ, ICAO: NWWA) – port lotniczy położony na wyspie Tiga, w Nowej Kaledonii.

</doc>
<doc id="1997654" url="https://pl.wikipedia.org/wiki?curid=1997654" title="Retiro (Madryt)">
Retiro (Madryt)

Retiro – jeden z 21 dystryktów wchodzących w skład Madrytu, położony w centrum miasta. W obrębie dzielnicy znajduje się zajmujący 120 hektarów Park Retiro.
Podział administracyjny.
"Retiro" dzieli się administracyjnie na 6 dzielnic:

</doc>
<doc id="1997656" url="https://pl.wikipedia.org/wiki?curid=1997656" title="Freddie Foxxx">
Freddie Foxxx

Freddie Foxxx, znany również jako Bumpy Knuckles (ur. 27 marca 1969 w Long Island, Nowy Jork jako James Campbell) – amerykański raper oraz producent muzyczny związany ze sceną East Coast hip-hop w Stanach Zjednoczonych.
Kariera muzyczna.
Campbell zaczął rapować już we wczesnych latach 80. W 1986 wydał pierwszego singla pt. "You Gotta Come Out Fresh / Handling Things" pod pseudonimem "Freddie C." W tym samym roku nawiązał kontakt z producentem Eric B. – późniejszym członkiem duetu hip-hopowego Eric B. &amp; Rakim. W 1989 wydał pierwszy album studyjny pt. "Freddie Foxxx Is Here", który wyprodukował Eric B. nakładem wytwórni MCA Records. Następnie został członkiem kolektywu DJ-ów i raperów o nazwie Flavor Unit, który prowadzony był przez Queen Latifę.
Przez kolejne lata pojawiał się cameo w utworach takich grup hip-hopowych i raperów jak: Boogie Down Productions, Naughty by Nature, M.O.P., O.C. i Gang Starr. Pod koniec lat 90. stał się niezależnym raperem. W 2000 nagrał kolejny album studyjny o nazwie "Industry Shakedown", który wyprodukowali m.in. DJ Premier i Pete Rock.
W 2006 pojawił się w ścieżce dźwiękowej do gry komputerowej o tematyce wrestlingu "WWE SmackDown! vs. Raw 2006". W tym samym roku wystąpił również w albumie studyjnym wrestlera i rapera Johna Ceny pt. "You Can't See Me".
W styczniu 2010 roku do sieci wyciekło nagranie pt. "81 Bars of Murder", w którym Foxxx atakuje dwóch innych raperów: Cormegę oraz Guru, który zmarł parę miesięcy później. Na początku lutego 2010, Cormega odpowiedział na diss utworem "Victory".
Dyskografia.
Opracowano na podstawie źródła.

</doc>
<doc id="1997657" url="https://pl.wikipedia.org/wiki?curid=1997657" title="James Campbell">
James Campbell



</doc>
<doc id="1997658" url="https://pl.wikipedia.org/wiki?curid=1997658" title="Bumpy Knuckles">
Bumpy Knuckles



</doc>
<doc id="1997660" url="https://pl.wikipedia.org/wiki?curid=1997660" title="George Augustus Robinson">
George Augustus Robinson

George Augustus Robinson (ur. 22 marca 1791, zm. 18 października 1866) − budowniczy i pastor, Chief Protector of Aborigines w dystrykcie Port Phillip w latach 1839-1849.
Robinson urodził się 22 marca 1791 roku w rodzinie Williama Robinsona i Susannah z domu Perry. 28 lutego 1814 roku ożenił się z Marią Amelią Evans. Wyemigrował do Hobart na Tasmanii, gdzie dotarł w styczniu 1824 roku. Żona i dzieci dołączyli do niego w kwietniu roku 1826.
W latach 30. XIX wieku konflikt pomiędzy osadnikami i Aborygenami tasmańskimi gwałtownie narastał, przekształcając się w tzw. czarną wojnę. W 1830 roku Robinson prowadził śledztwo w sprawie masakry w Cape Grim z roku 1828, w której zginęło 30 Aborygenów. Robinson pełnił też funkcję rozjemcy w konflikcie z tubylcami. Zajmował się także przesiedleniem Aborygenów na Wyspę Flindersa. Robinson zaprzyjaźnił się z Truganini, której pomagał w życiu na Wyspie Flindersa aż do czasu, gdy sytuacja na Tasmanii uspokoiła się.
Zaangażowanie Robinsona w sprawy Aborygenów wkrótce potem zakończyło się, zaś obóz dla nich przeznaczony na Wyspie Flindersa przekształcił się w praktyce w więzienie. Wielu Aborygenów zmarło z powodu pogorszenia się warunków bytowania w nim.
Robinson został w marcu 1839 roku Chief Protector of Aborigines tworząc Protektorat Port Phillip. W latach 1841-1842 Robinson udał się do zachodniej Wiktorii, gdzie badał sprawę masakry w Portland z 1833 lub 1834 roku.
Protektorat zniesiono 31 grudnia 1849 roku.
Jego żona, Maria, zmarła w 1848 roku. W 1853 roku ożenił się z Rose Pyne, z którą spędził kilka lat w Europie przed powrotem do Wielkiej Brytanii w roku 1858.
Robinson zmarł 18 października 1866 w Bath.

</doc>
<doc id="1997662" url="https://pl.wikipedia.org/wiki?curid=1997662" title="Port lotniczy Raiatea">
Port lotniczy Raiatea

Port lotniczy Raiatea, także Port lotniczy Uturoa – port lotniczy położony w miejscowości Uturoa, na wyspie Raiatea, należącej do archipelagu Wysp Towarzystwa (Polinezja Francuska).

</doc>
<doc id="1997663" url="https://pl.wikipedia.org/wiki?curid=1997663" title="Nikołaj Zarubajew">
Nikołaj Zarubajew

Nikołaj Płatonowicz Zarubajew (ros. Никола́й Плато́нович Заруба́ев; ur. 1843, zm. 10 czerwca 1912 w Kisłowodsku) – generał adiutant, generał piechoty Imperium Rosyjskiego, uczestnik wojny rosyjsko-japońskiej 1904-1905.
Życiorys.
Uczył się Michajłowskim Korpusie Kadetów w Woroneżu. Ukończył Konstantynowską Szkołę Oficerską. Oficer z 1863 w Grenadierskim pułku Gwardii Cesarskiej. Po ukończeniu w 1870, Nikołajewskiej Akademii Sztabu Generalnego służył jako przedstawiciel Sztabu Generalnego w sztabach Zachodniego wschodnio Syberyjskiego Okręgu Wojskowego. Od 1875 dowódca pułku. Był szefem sztabu wojsk województwa Akmolinskiego. W 1877 szef sztabu 7 Dywizji Kawalerii, a w latach 1885–1890 dowódca 133 Syneropolskiego pułku piechoty. W 1890 został awansowany do stopnia generała-majora i dowódca 2 Brygady Piechoty w 13 Dywizji Piechoty, w 1891 szef sztabu 6 Korpusu Armijnego, w 1898 szef sztabu Omskiego Okręgu Wojskowego. W 1899 awansował do stopnia generała lejtnanta.
W latach 1900–1903 dowodził 9 Dywizją Piechoty, po czym został asystentem dowódcy Syberyjskiego Okręgu Wojskowego. Na tym stanowisku pozostawał do mobilizacji 1904 r. Wyznaczony na dowódce 4 Korpusu Syberyjskiego, składającego się z 2 i 3 Rezerwowych Brygad Piechoty rozwiniętych do dywizji. Po dyslokacji Korpusu na Teatr działań wojennych zostało mu przydzielone zadanie obserwacji wybrzeża od Liao He do Xiongyuecheng i ochrony dróg od Xiuyan do Haichengu i Gaizhou oraz dróg do I Korpusu Syberyjskiego. Po przegranej bitwie pod Wafangou I i IV Korpusy Syberyjskie były wycofane pod Dashiqiao. Po wyznaczeniu gen Aleksego Kuropatkina na dowódcę Oddziału Wschodniego Zarubajew został dowódcą Oddziału Południowego. 23 i 24 lipca armia gen. Yasukata Oku zaatakowała Oddział Południowy. Natarcie zostało odparte, jednak wydany rozkaz przez dowódcę Armii Mandżurskiej zmuszał wojska Zarubajewa do wycofania w rejon Haichengu. W bitwie pod Liaoyang Zarubajew dowodził rejonem umocnionym. Odparł ataki Japończyków, jednak wycofał swoje wojska nad Taizi He, zgodnie z rozkazem dowódcy armii. 
W bitwie nad Sha He IV Korpus Syberyjski był początkowo w rezerwie Armii i przesuwał się za centrum walk, jednak po nieudanym manewrze gen. W. Maj-Majewskiego znalazł się na pierwszej linii i przyjął na siebie szereg uderzeń w walkach pod Hamatang.
W bitwie pod Mukdenem IV Korpus Syberyjski był także w drugim rzucie. 3 marca 1905 Zarubajew zostaje dowódcą Korpusu Zbiorczego, sformowanego z oddziałów I i IV Korpusu. Jedna część Korpusu broniła pozycji pod Zhu'ertun, druga została podporządkowana gen. Mylow. 5 marca Korpus Zborny zostaje podporządkowany dowódcy 2 Armii Mandżurskiej. Zarubajew po zwolnieniu ze stanowiska dowódcy Korpusu, czasowo pełnił obowiązki dowódcy 2 Armii. Z chwilą objęcia stanowiska dowódcy 2 Armii przez gen. M. Liniewicza, Zarubajew objął czasowo obowiązki dowódcy 1 Armii, do czasu objęcia stanowiska przez gen. Kuropatkina.
Za zasługi w bitwach i osiągnięcia w wojnie Zarubajew został awansowany do stopnia generała adiutanta. Stopień generała piechoty otrzymał za walki pod Liaoyang, ze starszeństwem z 1 września 1904. Był odznaczony orderem św. Jerzego 4 stopnia, złotą bronią z dedykacją "za odwagę".
W czasie wojny 1904-05 gen. Zarubajew wyróżniał się spośród innych generałów tej kampanii tym, że nie odbierał inicjatywy podwładnym, jego rozkazy były krótkie i konkretne, nie wtrącał się do spraw drobnych, spokojnie zachowywał się i śledził tok zdarzeń z których wyciągał wnioski. Cieszył się wielką popularnością wśród podwładnych i szacunkiem wśród przełożonych. 
Po zakończeniu wojny 1904-05 jednostki IV Korpusu były rozformowane. W 1905 roku Zarubajew został asystentem naczelnego dowódcy Jego Imperatorskiej Wysokości Wojsk Gwardii i dowódcy Petersburskiego Okręgu Wojskowego, a od 31 grudnia także stałym członkiem Rady Obrony Państwa. W latach 1906–1909 był generalnym inspektorem piechoty. Powierzono mu przewodnictwo komisji ds. opracowania nowych metod szkolenia oficerów. 24 grudnia. 1909 został dowódcą Odeskiego Okręgu Wojskowego. Zmarł w Kisłowodzku w dniu 10 czerwca 1912.

</doc>
<doc id="1997664" url="https://pl.wikipedia.org/wiki?curid=1997664" title="Daisuke Naito">
Daisuke Naito



</doc>
<doc id="1997666" url="https://pl.wikipedia.org/wiki?curid=1997666" title="Krzysztof Palczowski">
Krzysztof Palczowski

Krzysztof Palczowski z Palczowic herbu Szaszor (ur. ok. 1568, zm. przed 30 lipca 1627 roku) – pisarz ziemski zatorski w latach 1615-1627, polski szlachcic i gałąź z dom Saszowskich herb Saszor, autor koncepcji rozwiązania "sprawy kozackiej" w XVII wieku.
Po odebraniu podstawowej edukacji w kraju, wyjechał do Niemiec i w 1592 zapisał się na uniwersytet w Lipsku. Gościł wówczas na dworze elektora saskiego Krystiana I i u wrocławskiego biskupa Jerina. W tym czasie przeszedł z kalwinizmu na katolicyzm.
Po powrocie do kraju służył w rocie husarskiej. W 1594, po przeprowadzeniu działu dóbr objął części w Brzeźnicy, Marcyporębie i Wysokiej. W 1608 sprzedał ojcowiznę i kupił od matki Jaszczurową (1610) i Zembrzyce (1615).
W 1615 został pisarzem ziemskim oświęcimskim i zatorskim, w 1617 był sędzią komisarskim do rozpatrywania skarg wnoszonych do króla przez poddanych ziemi zatorskiej na starostę zatorskiego Pawła Leśniowolskiego a w 1620 zarządzał funduszem z poboru, przeznaczonym na zlikwidowanie rozbójnictwa na ziemi oświęcimsko-zatorskiej.
Przed sejmem w 1618 wydał w Krakowie rozprawę "O Kozakach, jeśli ich znieść czy nie". W tym czasie podejmowano różnorakie próby rozwiązania problemu kozackiego w Rzeczypospolitej. Krzysztof radził aby wziąć Kozaków do polskiego wojska i wysłać do obrony granic południowo-wschodnich przed Tatarami. Zalecał aby Kozaków objąć ścisłą dyscypliną, z zaprzysiężonymi hetmanem i rotmistrzami na czele, a na żołd przeznaczyć kwartę i podarunki, które otrzymują Tatarzy. Rozprawa zyskała sporą popularność, jeszcze w tym samym roku wyszło jej drugie wydanie.
Stawił poczet na popis pospolitego ruszenia księstwa oświęcimskiego i zatorskiego pod Lwowem w październiku 1621 roku.
W 1621 najprawdopodobniej wziął udział w wyprawie chocimskiej.

</doc>
<doc id="1997667" url="https://pl.wikipedia.org/wiki?curid=1997667" title="Portland (Wiktoria)">
Portland (Wiktoria)

Portland – miasto liczące 9820 mieszkańców (2006) w australijskim stanie Wiktoria.

</doc>
<doc id="1997671" url="https://pl.wikipedia.org/wiki?curid=1997671" title="Simon Jean-Joseph">
Simon Jean-Joseph

Simon Jean-Joseph (ur. 9 czerwca 1969 na Martynice) – francuski kierowca rajdowy. Był dwukrotnym mistrzem Europy i mistrzem Francji w klasie S1600.
Swój debiut rajdowy Jean-Joseph zaliczył w 1988 roku. W 1993 roku zadebiutował w Rajdowych Mistrzostwach Świata. Pilotowany przez Charleya Pasquiera i jadący Fordem Escortem RS Cosworth nie ukończył wówczas Rajdu Korsyki z powodu awarii głowicy cylindra. W 1999 roku ponownie startował w Mistrzostwach Świata jadąc Fordem Focusem WRC w barwach fabrycznego zespołu Forda oraz Fordem Pumą Kit Car. W 2000 roku wystąpił w 3 rajdach jadąc Subaru Imprezą WRC, a w 2001 roku - w 4 rajdach za kierownicą Peugeotem 206 WRC. Z kolei w latach 2002-2003 jechał w Renault Clio S1600.
W 1990 roku Jean-Joseph, jadąc Renaultem 5 GT Turbo i Peugeotem 309 GTI wywalczył rajdowe mistrzostwo Martyniki. Po ten tytyuł sięgnął także w 2 kolejnych latach. W 1998 roku został wicemistrzem Francji za kierownicą Subaru Imprezy. Z kolei w 2002 roku wywalczył mistrzostwo Francji w klasie S1600 jadąc Renault Clio S1600. Swoje sukcesy Jean-Joseph osiaągał także w Mistrzostwach Europy. W 2004 roku dzięki wygranym w Rajdzie Barum, Rajdzie Fiata, Rajdzie Elpa i Rajdzie d'Antibes wywalczył tytuł mistrza Europy. Z kolei w 2007 roku jadąc Citroënem C2 S1600 ponownie sięgnął po tytuł mistrzowski.
W 2005 roku Jean-Joseph, po raz pierwszy w karierze, wystartował w Rajdzie Dakar jadąc Mercedesem ML430, jednak nie ukończył go. Wziął także udział w dwóch kolejnych Rajdach Dakar: w 2006 (Mercedes ML) i 2007 roku (Buggy Fast &amp; Speed Evo 2). Obu nie ukończył.

</doc>
<doc id="1997672" url="https://pl.wikipedia.org/wiki?curid=1997672" title="Eryk I Stary">
Eryk I Stary

Eryk I Stary ("Horik Starszy", fl. 814 r, zamordowany w 854 r.) – syn króla Godfreda. Panował od 827 roku. W latach 833-835, wykorzystując chaos panujący w cesarstwie organizował łupieżcze wyprawy na Fryzję. Kontynuował je również po powrocie Ludwika Pobożnego do władzy. Jednocześnie zapewniał cesarza o swej niewinności, przyjmując od niego środki finansowe na walkę z piratami. Po każdym ataku na Fryzję wysyłał do cesarza poselstwo z deklaracjami lojalności i darami dla Franków. W 838 roku poinformował cesarza o unieszkodliwieniu wikingów odpowiedzialnych za grabieże, i zażądał, by cesarz wyraził mu wdzięczność ofiarując zwierzchnictwo nad Fryzją i Obodrytami. Ludwik wiedząc, że Obodryci i Fryzowie, zmęczeni zwierzchnictwem Franków usiłują sprzymierzyć się z Duńczykami odmówił. W 839 roku po kolejnej wyprawie na Fryzję Horik wysłał poselstwo z darami i deklaracją pokoju. Po wyrazach ubolewania ze strony Duńczyków obaj władcy przysięgają sobie wieczną przyjaźń. Po śmierci Ludwika w 840 roku Horik przez 5 lat zachował neutralność, umacniając z kolei swój sojusz z Obodrytami. W 845 roku nowy władca, Ludwik Niemiecki zaatakował Obodrytów. W odwecie Horik z flotą sześciuset okrętów wpłynął pod prąd Łabą, złupił i spalił Hamburg.

</doc>
<doc id="1997674" url="https://pl.wikipedia.org/wiki?curid=1997674" title="Port lotniczy Placencia">
Port lotniczy Placencia

Port lotniczy Placencia (ang. "Placencia Airport") – jeden z belizeńskich portów lotniczych, zlokalizowany w miejscowości Placencia.

</doc>
<doc id="1997676" url="https://pl.wikipedia.org/wiki?curid=1997676" title="Krążowniki liniowe typu Lion">
Krążowniki liniowe typu Lion

Krążowniki liniowe typu Lion – seria trzech brytyjskich krążowników liniowych z okresu I wojny światowej. Dwa pierwsze okręty, „Lion” i „Princess Royal”, budowane w latach 1910–1912, stanowiły dzięki swej wielkości i prędkości nową jakość w klasie. Trzeci, „Queen Mary”, zbudowany w dwa lata później według nieco zmodyfikowanych planów, był kolejnym ulepszeniem koncepcji szybkiego, dobrze uzbrojonego, lecz słabo opancerzonego okrętu, promowanej przez ówczesnego Pierwszego Lorda Morskiego Admiralicji, admirała Johna Fishera. Uznawane przez brytyjską prasę za symbol potęgi Royal Navy otrzymały popularne miano "Splendid Cats" („Wspaniałe koty”).
Wszystkie trzy jednostki wchodziły w czasie I wojny światowej w skład 1. Eskadry Krążowników Liniowych, dowodzonej w początkowym okresie konfliktu przez wiceadmirała Davida Beatty'ego, który wybrał „Liona” na swój okręt flagowy. Wzięły udział w bitwach koło Helgolandu w roku 1914, na Dogger Bank w roku 1915 (bez „Queen Mary”) i bitwie jutlandzkiej w 1916 roku. Ta ostatnia zakończyła się tragicznie dla „Queen Mary”. Trafiony kilkukrotnie ciężkimi pociskami przez niemieckie krążowniki liniowe okręt zatonął wraz z niemal całą załogą po eksplozji komór amunicyjnych.
Pozostałe dwa okręty typu "Lion" dotrwały szczęśliwie do zakończenia I wojny światowej. W wyniku ustaleń traktatu waszyngtońskiego z 1922 roku obydwa zostały w krótkim czasie wycofane ze służby i sprzedane na złom.
Geneza.
W wyścigu zbrojeń morskich pomiędzy Royal Navy a Kaiserliche Marine, obok coraz doskonalszych drednotów, ważną rolę odgrywała nowa klasa dużych okrętów, od 1912 roku klasyfikowanych w Wielkiej Brytanii jako krążowniki liniowe (ang.: "battle cruisers"). Pierwszymi jednostkami tej klasy, których budowa była mocno promowana przez admirała Fishera, były trzy okręty typu "Invincible", które weszły do służby w latach 1908–1909. Następnie rozpoczęto w brytyjskich stoczniach budowę kolejnych krążowników typu "Indefatigable", jako odpowiedź na powstanie w Niemczech okrętu „Von der Tann” i dwóch jednostek typu "Moltke", o zbliżonych założeniach taktyczno-technicznych.
W 1908 roku Parlament Zjednoczonego Królestwa dokonał znaczącej redukcji wydatków na zbrojenia. Dotknęła ona szczególnie Royal Navy, dla której coraz poważniejszym potencjalnym przeciwnikiem w przyszłym konflikcie stawała się rosnąca w siłę marynarka wojenna II Rzeszy. Dlatego w programie rozbudowy sił zbrojnych na lata 1909–1910 nowy Pierwszy Lord Admiralicji Reginald McKenna zabiegał i uzyskał wreszcie od Parlamentu zgodę na budowę czterech dużych okrętów: pancerników „Colossus”, „Hercules” i „Orion” oraz kolejnego krążownika liniowego. Tym razem miał być to okręt jeszcze szybszy i uzbrojony w nowe działa kalibru 343 mm, takie same jak na typie "Orion". Ten sam program rozbudowy floty przewidywał możliwość sfinansowania budowy kolejnych czterech okrętów: trzech dalszych pancerników typu "Orion" i drugiego krążownika liniowego. Na skutek nacisków opinii publicznej 28 sierpnia 1909 roku Parlament wyraził zgodę na zamówienie tych czterech dodatkowych jednostek.
Admirał Fisher, przekonany o słuszności swojej koncepcji posiadania jak największej ilości szybkich okrętów liniowych, postulował budowę wszystkich ośmiu okrętów programu 1909–1910 jako krążowników liniowych, ale pozostali członkowie Admiralicji nie wyrazili na to zgody, wskazując na fakt, że Kaiserliche Marine wzmacniana jest przede wszystkim drednotami, a krążowniki liniowe są tam jedynie uzupełnieniem floty. Koncepcja budowy krążowników liniowych, jako jednostek, na których poświęcono opancerzenie dla uzyskania jak największej szybkości, została zaniechana po wprowadzeniu do linii trzech okrętów typu "Lion" i będącego ich wersją rozwojową „Tigera”. Powrócono do niej po ponownym objęciu stanowiska przez admirała Fishera w 1914 roku, czego efektem była budowa kolejnych typów szybkich, dużych okrętów.
Projektowanie i budowa.
Wymagania techniczne dotyczące nowego projektu krążownika liniowego zostały sprecyzowane przez Admiralicję w maju i czerwcu, a projekt autorstwa Philipa Wattsa zatwierdzony ostatecznie 18 sierpnia 1909 roku. Przedstawiał okręt uzbrojony w osiem dział kalibru 343 mm w czterech wieżach artyleryjskich, umieszczonych, podobnie jak na typie "Orion", wyłącznie w osi symetrii. Aby zapewnić jednostce odpowiednią prędkość maksymalną, przewidywana moc turbin parowych miała wynosić 70 000 shp. Konieczność uzyskania odpowiedniej rezerwy wyporności dla montażu potężnej siłowni spowodowała, że nowe krążowniki liniowe były większe od odpowiadających im drednotów.
Duży wpływ na charakterystyki projektu miały pozyskane dane podobnych okrętów budowanych w stoczniach niemieckich. Brytyjskie krążowniki miały przewyższać potencjalnego przeciwnika prędkością i siłą ognia. Jednocześnie, wobec zgody Parlamentu na dokonywane wydatki, mniejszą rolę odgrywała kwestia kosztów. Wszystko to spowodowało, że najnowsze brytyjskie krążowniki liniowe były nie tylko większe, ale i droższe w budowie i eksploatacji od powstających równolegle, wolniejszych, ale lepiej uzbrojonych i opancerzonych drednotów Royal Navy.
Stępkę pod budowę pierwszego okrętu położono w stoczni Admiralicji w Devonport 29 września (według niektórych źródeł listopada) 1909 roku, zaś drugiej jednostki 2 maja 1910 roku w stoczni koncernu Vickers w Barrow-in-Furness. Po wodowaniu, odpowiednio 6 sierpnia 1910 roku i 24 kwietnia 1911 roku, otrzymały one nazwy „Lion” i „Princess Royal”.
Podczas prób eksploatacyjnych „Liona” okazało się, że usytuowanie przedniego masztu za pierwszym kominem, ze względu na wpływ gorących spalin, uniemożliwiało prawidłową obsługę umieszczonych tam urządzeń. W związku z tym opóźniono wejście krążownika do służby do czasu zastąpienia dotychczasowego trójnożnego masztu palowym, umieszczonym przed kominem (który został nieco cofnięty) i wymuszonych tym zmian konstrukcyjnych nadbudówki dziobowej. Podobne prace przeprowadzono jeszcze w trakcie budowy na „Princess Royal”. Koszty budowy, bez uzbrojenia, wyniosły 1 965 699 funtów dla „Liona”, a 1 955 922 funtów dla „Princess Royal”. Koszty uzbrojenia okrętów wyniosły odpowiednio 118 300 i 120 300 funtów.
„Queen Mary”.
Trzeci krążownik liniowy typu "Lion" miał być sfinansowany w programie rozbudowy floty na lata 1910–1911. Jego projekt został poddany modyfikacjom na wzór budowanych równolegle pancerników typu "King George V". Miał nieco większą wyporność, około metr dłuższy i 16 cm szerszy kadłub, większą o 5000 shp moc siłowni, ulepszone łoża armat artylerii głównej, poprawiony układ opancerzenia oraz drobne zmiany w wyglądzie. Powoduje to wyodrębnianie „Queen Mary” w odrębny typ okrętu przez niektóre źródła.
Modyfikacja projektu została zatwierdzona przez Admiralicję w sierpniu 1910 roku, a budowę okrętu w stoczni Palmers w Greenock rozpoczęto 6 marca 1911 roku. W trakcie budowy wprowadzono jeszcze jedną zmianę: wieże artylerii głównej zostały wyposażone w łoża nowego typu, pozwalające wystrzeliwać cięższe pociski. Jednostkę wodowano 20 marca 1912 roku, nadając jej imię „Queen Mary” na cześć królowej Marii, żony Jerzego V. Prace wykończeniowe przeciągnęły się do sierpnia 1913 roku, próby zdawczo-odbiorcze ukończono 10 lutego 1914 roku. Koszty budowy okrętu, bez uzbrojenia, wyniosły 2 078 491 funtów.
Opis konstrukcji.
Charakterystyka ogólna.
Długość całkowita krążowników liniowych typu "Lion" wynosiła 213,4 m, długość między pionami 201,2 m, szerokość maksymalna 27 m (dla „Queen Mary” odpowiednio 214,56 m, 201,3 m i 27,16 m), co dawało stosunek długości do szerokości (L/B) równy 7,9, a więc większą smukłość kadłuba niż na typie "Indefatigable" (L/B = 7,37) lub niemieckim „Seydlitzu” (L/B = 6,95). Projektowana wyporność konstrukcyjna była równa 26 350 ton angielskich (ts), pełna 31 244 ts. Rzeczywiste wartości wyporności wynosiły: dla „Liona” 26 270 ts i 30 820 ts, dla „Princess Royal” 26 100 ts i 30 620 ts. Według projektu „Queen Mary” miała mieć wyporność konstrukcyjną 27 000 ts i pełną 31 844 ts, po wejściu do służby było to odpowiednio 26 770 ts i 31 650 ts. Średnie zanurzenie wszystkich trzech jednostek przy wyporności konstrukcyjnej wynosiło 8,1 m, przy pełnym obciążeniu maksymalnie 9,9 m.
Wysokość burty ponad linią wodną przy wyporności normalnej wynosiła w dziobowej części kadłuba 9,14 m, na śródokręciu 7,62, a w części rufowej 5,79 m. Kadłub był podzielony na 22 przedziały wodoszczelne, podwójne dno obejmowało 76% długości okrętu. Konstrukcja kadłuba opierała się o mieszany, wzdłużno-poprzeczny układ wiązań. „Lion” i „Princess Royal” miały stępki przechyłowe o powierzchni 79 m², dla „Queen Mary” wartość ta wynosiła 89,2 m².
Według projektu załoga okrętów miała liczyć 997 oficerów i marynarzy, w warunkach wojennych znacznie wzrosła, nawet do ponad 1250 osób (1275 oficerów i marynarzy na „Queen Mary” podczas bitwy jutlandzkiej).
Urządzenia napędowe.
Krążowniki liniowe typu "Lion" były napędzane przez dwa podwójne zespoły turbin parowych Parsonsa, umieszczone w oddzielnych maszynowniach, przedzielonych wzdłużną grodzią w osi symetrii kadłuba. Każdy zespół składał się z turbin wysokiego i niskiego ciśnienia dla ruchu naprzód i dla biegu wstecznego oraz turbiny marszowej, dla prędkości ekonomicznych, zainstalowanej w przedniej części zespołu turbin wysokiego ciśnienia. Każda z maszynowni miała długość 18,9 m, za nią znajdowało się pomieszczenie kondensatorów i urządzeń pomocniczych długości 15,25 m. Turbiny wysokiego ciśnienia napędzały bezpośrednio zewnętrzne wały napędowe, turbiny niskiego ciśnienia wały wewnętrzne. Średnica trójłopatowych śrub wynosiła 3,56 m dla zewnętrznych i 3,73 m dla wewnętrznych. Parę do turbin dostarczały 42 kotły wodnorurkowe typu Yarrow z opłomkami o dużym przekroju, rozmieszczone po sześć w siedmiu kotłowniach, z których część została przystosowana do opalania paliwem płynnym, pozostałe były opalane węglem. Spaliny z kotłowni odprowadzane były przez trzy kominy, z których na „Lionie” i „Princess Royal” pierwszy miał okrągły, a dwa kolejne owalny przekrój. „Queen Mary” miała okrągłe dwa pierwsze kominy.
Projektowana moc układu napędowego wynosiła 70 000 shp („Queen Mary” 75 000 shp), co miało zapewniać prędkość maksymalną 28 węzłów. Na próbach morskich na mili pomiarowej Polperro poszczególne jednostki osiągnęły następujące wartości mocy siłowni i prędkości maksymalnej: „Lion” 76 120 shp i 27,62 węzła, „Princess Royal” 78 803 shp i 28,5 węzła, a „Queen Mary” 83 000 shp i 28,17 węzła.
Maksymalny zapas paliwa wynosił w przypadku dwóch pierwszych jednostek 3500 ton węgla i 1135 ton paliwa płynnego, zaś na trzeciej 3600 ton węgla i 1170 ton mazutu. Pozwalało to przepłynąć dystans 4935 mil morskich z prędkością ekonomiczną 16 węzłów („Queen Mary” 4970 mil morskich przy 17,4 węzła). Krążowniki były wyposażone w dwa równoległe stery.
Uzbrojenie.
Artylerię głównego kalibru krążowników typu "Lion" stanowiło osiem dział BL L/45 Mk V kalibru 343 mm, rozmieszczonych w czterech pancernych wieżach artyleryjskich. Dwie wieże znajdowały się na dziobie okrętu w superpozycji (A i B), jedna na śródokręciu pomiędzy drugim a ostatnim kominem (Q) i jedna na rufie (X). Usytuowanie wieży Q pomiędzy kominami powodowało znaczne ograniczenie pola ostrzału jej dział (240° wobec 300° dla wież dziobowych i rufowej), zaś umieszczenie komór amunicyjnych tej wieży pośrodku pomieszczeń kotłowni stwarzało zagrożenie zniszczenia urządzeń napędowych w przypadku pożaru bądź eksplozji amunicji. Działa dla „Liona” i „Queen Mary” wyprodukował koncern Armstronga, dla „Princess Royal” Vickers. Dwa pierwsze okręty typu otrzymały łoża dział Mk II, pozwalające wystrzeliwać pociski o masie 562,5 kg, „Queen Mary” zmodyfikowane łoża Mk II* i cięższe pociski o masie 567 kg. Zapas amunicji kalibru 343 mm wynosił według etatów pokojowych 80 pocisków na działo, w czasie wojny został zwiększony do 110 sztuk na lufę.
Artylerię średniego kalibru tworzyło 16 dział BL L/50 Mk VII kal. 102 mm umieszczonych w kazamatach (po 8 na burtę), z których 12 mogło strzelać w kierunku dziobu, a cztery w kierunku rufy. Etatowy zapas amunicji wynosił po 150 sztuk na działo. Po bitwie jutlandzkiej z dwóch ocalałych jednostek typu zdemontowano po jednym z kazamatowych dział dziobowej nadbudówki. Krążowniki miały również dwie podwodne wyrzutnie torped kal. 533 mm, po jednej na każdej burcie przed pierwszą wieżą artyleryjską. Zapas torped wynosił 14 sztuk. Każdy z okrętów został wyposażony w cztery 3-funtowe działa salutacyjne Hotchkiss, zdemontowane w 1915 roku.
Pod koniec 1917 roku na dachu wież Q i X „Liona” i „Princess Royal” zainstalowano platformy startowe i brezentowe hangary dla myśliwców lub samolotów rozpoznawczych typów Sopwith Camel, Sopwith Pup i Sopwith 1½ Strutter.
Dla zwalczania nowego zagrożenia z powietrza, w trakcie działań wojennych zainstalowano na krążownikach armaty przeciwlotnicze. Początkowo były to pojedyncze działa systemu Hotchkissa kalibru 57 mm, zastępowane następnie przez skuteczniejsze armaty kalibru 76 mm i 102 mm. Pod koniec wojny uzbrojenie przeciwlotnicze „Liona” składało się z dwóch dział kalibru 76 mm, zaś „Princess Royal” z dwóch armat kalibru 102 mm, zdemontowanych po jednej z kazamat obydwu krążowników i zainstalowanych na łożach umożliwiających prowadzenie ognia przeciwlotniczego. „Queen Mary” w czasie bitwy jutlandzkiej posiadała jedno działo kalibru 76 mm i jedno kalibru 57 mm.
Dane ogniowe dla artylerii głównej były uzyskiwane dzięki dalmierzom Barr &amp; Stroud o bazie 9 stóp (2,75 m) i były przeliczane za pomocą kalkulatorów artyleryjskich. W przypadku dwóch pierwszych okrętów typu "Lion" były to przeliczniki typu Dreyer Mk III, na „Queen Mary” zainstalowano eksperymentalnie kalkulator artyleryjski Argo Clock, konstrukcji A.J.H. Pollena, zastąpiony później przez Dreyer Mk II. „Queen Mary” była pierwszym brytyjskim krążownikiem liniowym wyposażonym już podczas budowy w dalmierze 9-stopowe w każdej z wież artyleryjskich. Dzięki temu, w przypadku uszkodzenia centralnego dalmierza bądź konieczności prowadzenia ognia indywidualnie przez każdą z wież, mogły one samodzielnie wypracowywać dane do strzelań. Starsze okręty były stopniowo doposażane w dalmierze w wieżach artyleryjskich. „Lion” i „Princess Royal” otrzymały je w wieżach B i X, które zostały równocześnie wyposażone tak, by mogły w razie potrzeby spełniać rolę zapasowych stanowisk kierowania ogniem.
Opancerzenie.
Krążowniki liniowe typu "Lion" były chronione pancerzem burtowym, składającym się z głównego pasa pancernego o grubościach: 229 mm na śródokręciu, 127 do 152 mm na wysokości wież artyleryjskich i 102 mm w rejonie dziobu i rufy oraz pasa górnego o grubościach odpowiednio 152 mm, 127 mm i 102 mm. Pancerz burtowy chronił kadłub na długości 174 metrów. Opancerzenie poziome krążownika tworzyły dwa pokłady pancerne: górny i dolny, o łącznej maksymalnej grubości od 51 do 64 mm. Główne stanowisko dowodzenia ulokowane w nadbudówce dziobowej było chronione pancerzem o grubości do 254 mm.
Wieże artyleryjskie były osłonięte pancerzem o maksymalnej grubości 229 mm w części czołowej i osadzone na pancernych barbetach o grubości do 229 mm. Kazamaty artylerii średniej otrzymały osłonę pancerną o grubości do 76 mm jedynie na „Queen Mary”.
Podobnie jak wszystkie brytyjskie krążowniki liniowe okresu sprzed I wojny światowej, także jednostki typu "Lion" nie miały ciągłej wzdłużnej grodzi przeciwtorpedowej, pancerne przegrody mające na celu ochronę podwodnej części okrętu przed skutkami wybuchu torped, o grubości od 25 do 64 mm, zainstalowano jedynie w rejonie komór amunicyjnych wież artylerii głównej. Poza tym krążowniki posiadały na wyposażeniu sieci przeciwtorpedowe na wytykach, które mogły być używane w czasie postoju bądź przy poruszaniu się z małymi prędkościami. Jednak z uwagi na problematyczną skuteczność, zostały one usunięte z okrętu w 1916 roku.
Całość pancerza pionowego krążowników wykonana była ze stali pancernej Krupp Cemented (KC) i Krupp Non-Cemented (KNC), zaś opancerzenie poziome ze stali niklowej (Nickled Steel – NS), a w przypadku „Queen Mary” ze stali konstrukcyjnej o zwiększonej wytrzymałości na rozciąganie (High Tensile – HT).
Po bitwie jutlandzkiej pancerz poziomy dwóch ocalałych krążowników został wzmocniony dodatkową warstwą grubości 1 cala (25,4 mm), zainstalowaną na dachach i wokół barbet wież artyleryjskich oraz ponad maszynownią.
Przebieg służby okrętów.
Wszystkie trzy okręty typu "Lion" weszły do służby w Royal Navy w składzie 1. Eskadry Krążowników Liniowych (ang. "1st Battlecruiser Squadron"), do końca 1912 roku zwanej 1. Eskadrą Krążowników Home Fleet. Ich zgrabna, bojowa sylwetka, silne uzbrojenie i znakomite osiągi (dodatkowo wyolbrzymiane przez prasę brytyjską) spowodowały, że wraz ze zbudowanym według zbliżonego projektu „Tigerem” zostały one obdarzone przydomkiem "Splendid Cats" („Wspaniałe koty”). Wszystkie trzy jednostki odbyły w 1914 roku dwie oficjalne wizyty zagraniczne: w lutym we francuskim Breście oraz w czerwcu w Rosji. Podczas pobytu w Kronsztadzie pokład „Liona” wizytował car Mikołaj II Romanow.
HMS „Lion”.
Zbudowany przez stocznię Admiralicji w Devonport. Stępkę położono 29 września 1909 roku, wodowanie odbyło się 6 sierpnia 1910 roku, zaś budowę ukończono w maju 1912 roku. Przez cały okres I wojny światowej służył jako okręt flagowy, najpierw 1. Eskadry Krążowników Liniowych, później Floty Krążowników Liniowych Grand Fleet.
„Lion” wziął udział w bitwie koło Helgolandu 28 sierpnia 1914 roku, współuczestnicząc w zatopieniu dwóch niemieckich krążowników. Kolejnym starciem z okrętami Kaiserliche Marine była bitwa na Dogger Bank 24 stycznia 1915 roku. W tej bitwie „Lion” otrzymał 16 trafień pociskami wystrzelonymi przez artylerzystów niemieckich, odnosząc poważne uszkodzenia, między innymi mechanizmów napędowych, co czasowo wyłączyło go z walki. 17 członków załogi okrętu zostało rannych, a krążownik został wzięty na hol przez „Indomitable”.
Krążownik wziął również udział, jako okręt flagowy wiceadmirała Beatty'ego, w bitwie jutlandzkiej w dniach 31 maja i 1 czerwca 1916 roku. W pierwszej fazie bitwy toczył pojedynek artyleryjski z okrętem flagowym kontradmirała Hippera, „Lützowem”, uszkadzając go. Brytyjski krążownik został również wielokrotnie trafiony (ogółem 14 trafień ciężkimi pociskami), między innymi w wieżę artyleryjską Q, której komory amunicyjne musiały zostać zalane wodą, aby zapobiec eksplozji ładunków. Zginęło 99 członków załogi, zaś 51 zostało rannych.
„Lion” powrócił do służby czasowo pozbawiony zniszczonej wieży artyleryjskiej, którą zainstalowano dopiero we wrześniu 1916 roku. W połowie listopada 1917 roku wziął udział w wypadzie sił Grand Fleet (jako okręt flagowy nowego dowódcy Floty Krążowników Liniowych, wiceadmirała Williama C. Pakenhama), który zakończył się drugą bitwą koło Helgolandu 17 listopada, ale nie wziął bezpośredniego udziału w starciu.
Po zakończeniu wojny krążownik wszedł w skład Floty Atlantyckiej, a w 1920 roku został odstawiony do rezerwy. Po podpisaniu przez Wielką Brytanię traktatu waszyngtońskiego w 1922 roku został przeznaczony do złomowania i ostatecznie sprzedany na złom w styczniu 1924 roku.
HMS „Princess Royal”.
Stępkę pod budowę drugiego krążownika liniowego typu "Lion" położono 2 maja 1910 roku w stoczni koncernu Vickers w Barrow-in-Furness, wodowanie odbyło się 24 kwietnia 1911 roku, zaś wejście do służby nastąpiło w listopadzie 1912 roku. „Princess Royal” wzięła udział w bitwie koło Helgolandu a następnie działała na Atlantyku w osłonie konwojów i poszukiwaniu okrętów Niemieckiej Eskadry Wschodnioazjatyckiej admirała von Spee.
W bitwie na Dogger Bank krążownik przyczynił się do zatopienia niemieckiego krążownika pancernego „Blücher”, a po unieruchomieniu bliźniaczego „Liona” przejął na swój pokład wiceadmirała Beatty'ego. Podczas starcia „Princess Royal” okazała się szczęśliwym dla swej załogi okrętem: ani razu nie została trafiona i nikt na pokładzie nie ucierpiał. Po bitwie na Dogger Bank krążownik został okrętem flagowym dowódcy 1. Eskadry Krążowników Liniowych, kontradmirała Osmonda de Beauvoir Brocka i w tym charakterze wziął udział w bitwie jutlandzkiej. Tym razem jednostka została dziewięciokrotnie trafiona niemieckimi pociskami, tracąc 22 zabitych i 81 rannych członków załogi.
W końcowej fazie wojny okręt patrolował Morze Północne i wziął udział w osłonie akcji koło Helgolandu 17 listopada 1917 roku. Po zakończeniu wojny został włączony do Floty Atlantyckiej, a następnie odstawiony do rezerwy. W wyniku traktatu waszyngtońskiego został wycofany i sprzedany na złom w końcu 1922 roku.
HMS „Queen Mary”.
Budowę „Queen Mary” rozpoczęto 6 marca 1911 roku w stoczni Palmers w Greenock, kadłub wodowano 20 marca 1912 roku, a ukończono w końcu sierpnia 1913 roku. Po zakończeniu prób morskich „Queen Mary” weszła 10 lutego 1914 roku w skład 1. Eskadry Krążowników Liniowych. Był to ostatni krążownik liniowy, który zasilił Royal Navy przed rozpoczęciem I wojny światowej („Tiger” wszedł do służby dwa miesiące po jej wybuchu). Krążownik brał udział w bitwie koło Helgolandu w sierpniu 1914 roku, ale w związku z pobytem w stoczni w styczniu i lutym 1915 roku nie uczestniczył w bitwie na Dogger Bank.
Podczas bitwy jutlandzkiej „Queen Mary”, uchodząca za okręt o najlepiej wyszkolonych artylerzystach wśród krążowników liniowych admirała Beatty'ego, prowadziła pojedynek ogniowy z „Seydlitzem”, trafiając czterokrotnie niemiecką jednostkę i powodując jej poważne uszkodzenia. W dalszej fazie bitwy do ostrzału „Queen Mary” przyłączył się kolejny niemiecki krążownik liniowy, „Derfflinger”. Tym razem brytyjski okręt został kilkakrotnie trafiony, w tym w rejon dziobowych wież artyleryjskich. Trafienie to spowodowało eksplozję komór amunicyjnych i niemal natychmiastowe zatonięcie okrętu. Z liczącej 1275 osób załogi zginęło 1266 osób, siedem uratował jeden z brytyjskich niszczycieli, a dwie okręt niemiecki.
Wrak „Queen Mary” został odnaleziony i zbadany w 1991 roku.

</doc>
<doc id="1997679" url="https://pl.wikipedia.org/wiki?curid=1997679" title="Masakra w Cape Grim">
Masakra w Cape Grim

Masakra w Cape Grim – masakra, która miała miejsce 10 lutego 1828 roku na Tasmanii, w której z rąk czterech pasterzy uzbrojonych w broń palną zginęło ponad 30 Aborygenów; następnie ich ciała zrzucono z pobliskiego klifu do położonego 60 m niżej morza. Wzgórze, na którym doszło do masakry, zostało przez morderców nazwane "Victory Hill".
W 1830 roku śledztwo w tej sprawie prowadził George Augustus Robinson.

</doc>
<doc id="1997680" url="https://pl.wikipedia.org/wiki?curid=1997680" title="Mistrzostwa Świata w Łyżwiarstwie Szybkim na Dystansach 1996">
Mistrzostwa Świata w Łyżwiarstwie Szybkim na Dystansach 1996

1. Mistrzostwa świata w łyżwiarstwie szybkim na dystansach 1996 odbyły się w dniach 15–17 marca 1996 w Hamar w Norwegii. Zawody rozegrano w hali Olympia Hall. Do rozdania było 10 kompletów medali, po 5 w konkurencjach męskich, jak i żeńskich. Najwięcej tytułów mistrzowskich wywalczyła Holenderka Annamarie Thomas. W klasyfikacji medalowej najlepsza była Holandia.
Uczestnicy.
W zawodach wzięło udział 97 łyżwiarzy z 15 krajów.

</doc>
<doc id="1997683" url="https://pl.wikipedia.org/wiki?curid=1997683" title="Cape Grim">
Cape Grim

Cape Grim - przylądek na Tasmanii, najbardziej na północ i zachód wysunięty punkt tej wyspy. Na przylądku znajduje się stacja pomiaru zanieczyszczeń powietrza, uruchomiona w 1976 roku.
W 1828 roku miała na przylądku miejsce masakra Aborygenów dokonana przez czterech morderców należących do brytyjskich osadników.

</doc>
<doc id="1997685" url="https://pl.wikipedia.org/wiki?curid=1997685" title="Elisabetta Sirani">
Elisabetta Sirani

Elisabetta Sirani (ur. 8 stycznia 1638 w Bolonii, zm. 25 sierpnia 1665 tamże) – włoska malarka barokowa, założycielka szkoły malarskiej dla kobiet w Bolonii.
Jej ojcem był malarz Giovanni Andrea Sirani (asystent Guido Reniego), który najprawdopodobniej nauczył ją malować. W wieku 18 lat Elisabetta była już samodzielną malarką i prowadziła warsztat utrzymując siebie, rodziców i siostry. Jej mentorem i opiekunem był biograf i historyk sztuki, hrabia Carlo Cesare Malvasia. Elisabetta Sirani wykonała w ciągu krótkiego życia około 190 prac, były to głównie obrazy olejne, zachowało się też kilkanaście rycin i rysunków. Malowała portrety i alegorie, obrazy o tematyce mitologicznej i religijnej. Międzynarodowe uznanie uzyskała dzięki przedstawieniom Świętej Rodziny z Dzieciątkiem, jej patronem był książę Cosimo III de' Medici. W jej pracowni uczyły się zawodu wyłącznie kobiety, w 1660 została przyjęta do Akademii Świętego Łukasza w Rzymie.
Artystka malowała sprawnie i bardzo szybko, podejrzewano ją nawet, że nie pracuje samodzielnie. Według zachowanych przekazów Sirani publicznie namalowała dość złożony obraz w czasie jednej sesji, dowodząc tym samym niezwykłych umiejętności. Wielka popularność i ciężka praca stały się prawdopodobnie przyczyną przedwczesnej śmierci malarki. Zmarła w 27. roku życia w wyniku choroby układu pokarmowego, podejrzewano otrucie, jednak sekcja wykazała perforację żołądka spowodowaną pęknięciem wrzodu. Urządzono jej wystawny pogrzeb w kaplicy bazyliki Guidotti San Domenico w Bolonii, na jej cześć napisano i wygłoszono epitafijne poematy.
Przedwczesna śmierć Elisabetty Sirani była przedmiotem wielu późniejszych spekulacji, podejrzewano m.in. zatrucie pigmentem zawierającym arsen. W XIX wieku życiem i śmiercią malarki zainteresowali się pisarze romantyczni, w 1994 jej "Madonna z Dzieciątkiem" znalazła się na stemplu pocztowym w Stanach Zjednoczonych. W 1996 kanadyjska grupa muzyczna Cryptopsy wydała album "None So Vile", na okładce umieszczono fragment obrazu Sirani "Herodiada z głową Jana Chrzciciela". Jej nazwiskiem nazwano jeden z kraterów na Wenus.
W Muzeum Narodowym w Warszawie znajdują się dwa obrazy Sirani, "Amor z łukiem" z 1663 i "Św. Hieronim" z 1661.

</doc>
<doc id="1997686" url="https://pl.wikipedia.org/wiki?curid=1997686" title="Reprezentacja Czechosłowacji w hokeju na trawie mężczyzn">
Reprezentacja Czechosłowacji w hokeju na trawie mężczyzn

Reprezentacja Czechosłowacji w hokeju na trawie mężczyzn należała w czasach istnienia do silniejszych zespołów w Europie. Nie uczestniczyła w igrzyskach olimpijskich, mistrzostwach świata i Champions Trophy, ale trzykrotnie brała udział w mistrzostwach Starego Kontynentu. 

</doc>
<doc id="1997689" url="https://pl.wikipedia.org/wiki?curid=1997689" title="Papoose">
Papoose

Papoose, właściwie Shamele Mackie (ur. 5 marca 1978 r. w Nowym Jorku) - amerykański raper. Wychowywał się na Brooklynie (Bedstuy). Już w wieku 7 lat chciał rapować, zainspirowany raperami, takimi jak: Big Daddy Kane, Kool G Rap czy Rakim. Młody Papoose nagrał swój pierwszy kawałek pt. "Thugication" w 1998 roku, w tym samym czasie Kool G Rap wydał album pt. "Roots of Evil", gdzie wystąpił gościnnie w jednym z utworów. 
Kiedy szansa na kontrakt przepadła, Shamele postanowił sprzedawać własne Mixtape'y, na jednym wystąpił DJ Kay Slay, którego na co dzień można usłyszeć w nowojorskim radiu Hot 97. Kiedy Kay Slay wziął Papoose'a pod swoje skrzydła, raper podpisał kontrakt z wytwórnią Streetsweepers.

</doc>
<doc id="1997690" url="https://pl.wikipedia.org/wiki?curid=1997690" title="Ulica Wita Stwosza w Katowicach">
Ulica Wita Stwosza w Katowicach

Ulica Wita Stwosza w Katowicach – ulica w katowickich dzielnicach Brynów część wschodnia-Osiedle Zgrzebnioka i Śródmieście. Rozpoczynająca swój bieg przy placu Karola Miarki ulica jest przedłużeniem ul. Jana Kochanowskiego. Biegnie około 1280 metrów na południe, krzyżując się m.in. z ulicami: Juliusza Ligonia, Powstańców, Ceglaną.
Historia.
Do końca XIX wieku pomiędzy ul. Wita Stwosza a ul. Jana Kochanowskiego znajdowała się skotnica – teren pastwiskowy. Jeszcze w 1907 r. dzisiejsza ulica Wita Stwosza była polną drogą bez nazwy, wiodącą od ówczesnego "Blücherplatz" (dziś pl. K. Miarki) na południe, do cegielni położonej na południe od dopiero co wytyczonej "Bernhardstrasse" (dzisiejsza ul. Powstańców; na terenie tym stoi obecnie archikatedra Chrystusa Króla). Nie było przy niej wówczas jeszcze żadnych budynków.
W okresie Rzeszy Niemieckiej (do 1922) i w latach niemieckiej okupacji Polski (1939–1945) ulica nosiła nazwę "Dürerstraße".
Pierwsze domy zaczęto stawiać przy niej w ostatnich latach przed I wojną światową, poczynając od dzisiejszego Placu K. Miarki w górę. Jeszcze w 1935 r. ulica kończyła się ślepo na wysokości ul. Ligonia. Budynki pomiędzy ulicami Ligonia i Powstańców, po stronie zachodniej, powstały pod koniec lat 30. oraz w czasie II wojny światowej. Wcześniej powstała, niska zabudowa po stronie wschodniej została rozebrana w l. 80. i 90. ub. wieku – dziś w tym miejscu mieszczą się market „Moje Auchan” (pierwotnie "Simply"; od strony ul. Ligonia) oraz niewielki skwer (od strony ul. Powstańców).
Powyżej ul. Powstańców po stronie wschodniej od 1927 r. praktycznie do połowy lat 60. XX w. trwała budowa dzisiejszej archikatedry Chrystusa Króla oraz (powyżej ul. Jordana) budynku Kurii Biskupiej (ukończonej na początku lat 50.; dzisiejszej Kurii Metropolitalnej Archidiecezji Katowickiej). W tym czasie ten odcinek ulicy był praktycznie nieprzejezdny. Po zachodniej stronie ulicy na tej wysokości znajdowały się wówczas baraki budowniczych wyżej wymienionych obiektów oraz składowiska kamienia i innych materiałów budowlanych. Na terenach tych, pod nr 11, mieści się obecnie wybudowany w latach 90. obiekt Drukarni Archidiecezjalnej, zaś na jej tyłach (wejście z ul. H. Jordana) znajduje się wzniesiony w I dekadzie bieżącego wieku gmach Wydziału Teologicznego Uniwersytetu Śląskiego wraz z biblioteką (posiadającą 122 000 woluminów i jednostek)
Wiosną 1939 r. pod nr. 17, w narożniku ul. Wita Stwosza i ul. A. Lisieckiego (pierwotnie ul. Polna, obecnie ul. M. Szeligiewicza), naprzeciw dzisiejszego ogrodu Kurii Metropolitalnej, rozpoczęto budowę wielkiego gmachu o powierzchni ponad 15 tys. m², przeznaczonego dla utworzonego w 1935 r. Gimnazjum Katolickiego im. św. Jacka. Po wybuchu wojny budynek w stanie surowym przejął Wehrmacht, który doprowadził do jego wykończenia i urządził w nim Dom Żołnierza (niem. "Soldatenhaus"). Z tego czasu pochodziły wybudowane przy obu końcach budynku (od ul. Jordana oraz ul. Lisieckiego) niemieckie schrony bojowe, żelbetowe ze stalowymi kopułami, usunięte dopiero w późnych latach 60. Po ukończeniu wojny w budynku rozpoczęło działanie prywatne Gimnazjum św. Jacka. W 1950 r. władze odebrały jednak budynek Kurii Biskupiej, umieszczając w nim I Liceum Ogólnokształcące im. Mikołaja Kopernika, Szkołę Podstawową nr 37, Państwową podstawową i Średnią Szkołę Muzyczną oraz placówkę Stacji Oceny Nasion.
Po przeprowadzce w 1966 r. I LO im. M. Kopernika do nowo wybudowanego gmachu przy ul. H. Sienkiewicza, a następnie wyprowadzeniu się pozostałych instytucji, gmach stopniowo przejął Wydział Nauk Społecznych nowo powstałego Uniwersytetu Śląskiego. Na początku lat 90. ub. w. budynek powrócił do Kurii, która umieściła w nim Wyższe Śląskie Seminarium Duchowne.
Do końca lat 60. XX w. ciąg ulicy Wita Stwosza był przerwany na wysokości obecnego wejścia do Wyższego Śląskiego Seminarium Duchownego i nieprzejezdny. Dopiero wówczas bowiem rozebrano stojący w poprzek drogi piętrowy budynek mieszkalny dawnej zabudowy folwarcznej. Z tego powodu wcześniej dojazd do wyżej położonego odcinka ulicy odbywał się jedynie obecną ul. M. Szeligiewicza. Bloki mieszkalne po zachodniej stronie tego odcinka ulicy powstały w latach 40. i 50. Jedynym wyjątkiem była kamienica pod nr 19, na rogu z dzisiejszą ulicą Szeligiewicza, wzniesiona przez Zakład Ubezpieczeń ok. połowy lat 30. Po wschodniej stronie tego odcinka kwadrat w obrysie obecnych ulic Wita Stwosza, ks. J. Czempiela, Plebiscytowej i bpa Cz. Domina, należący także do Kurii Diecezjalnej, zajmowały drewniane, parterowe baraki. Mieściły się w nich m.in. stolarnia diecezjalna ze składami drewna, warsztaty produkujące dewocjonalia, a także mieszkania. Po ich stopniowej likwidacji w latach 70. i 80. wzniesiono na tym terenie obecne zabudowania „Caritas”-u Archidiecezji Katowickiej.
Przez długi czas ten odcinek ulicy był polną drogą, kończącą się na wysokości dzisiejszego numeru 29. Zapewniała ona dojazd m.in. do budynków nr. 30 – 30c należących do resortu telekomunikacji. Dalej, aż do ul. Ceglanej (wówczas również o charakterze drogi polnej), ciągnęły się wysypiska gruzu i inne nieużytki. Po wschodniej stronie aż do pierwszych lat 60. tuż przed osią obecnej Alei Górnośląskiej (Autostrada A4; tędy również biegła polna droga) znajdowało się samotne, stare gospodarstwo z niewielkim stawem. Zlikwidowano je w związku z budową na tym terenie obecnej siedziby katowickiej Komendy Wojewódzkiej Państwowej Straży Pożarnej (nr 36). Dalej, do ul. Ceglanej, ciągnęły się ogródki działkowe – na tym terenie funkcjonuje obecnie zbudowane w latach 80. Uniwersyteckie Centrum Okulistyki i Onkologii. Po stronie zachodniej w 1985 r., tuż przed Aleją Górnośląską, wybudowano charakterystyczny „Błękitny wieżowiec” (nr 31) będący dziś siedzibą szeregu instytucji państwowych i samorządowych.
Pod koniec 1999 powołano Komitet Budowy Nowego Gmachu Muzeum Śląskiego, który wkrótce potem zatwierdził zaktualizowany, tzn. pomniejszony o 30%, projekt Jana Fiszera. Plan zyskał uznanie środowisk twórczych i naukowych. W październiku 2002 Muzeum Śląskie w Katowicach otrzymało od miasta darowiznę w postaci działki o powierzchni 5,5 ha zlokalizowanej w prostokącie ulic Wita Stwosza, Ceglanej, Tadeusza Kościuszki i Alei Górnośląskiej, pod budowę nowego gmachu. Projekt ten nie został zrealizowany. W tym miejscu tuż za Aleją powstał później budynek hotelu „Diament”, zaś przed samą ul. Ceglaną budowany jest obecnie (2016 r.) obiekt prywatnej placówki medycznej.
W okresie od 7 lipca 2006 do 7 września 2006 wybudowano zjazd z ul. Wita Stwosza do autostrady A4. Wartość inwestycji wyniosła 195 470 zł; wykonano drogę, długości 70 metrów i szerokości 5 metrów, wraz z chodnikiem i barierkami.
Dnia 3 sierpnia 2010 ulicą prowadziła trasa trzeciego etapu wyścigu kolarskiego Tour de Pologne 2010.
Obiekty zabytkowe.
Przy ulicy Wita Stwosza znajdują się następujące historyczne obiekty:
Opis.
Swoją siedzibę przy tej ulicy mają: kancelarie radców prawnych, oddziały banków, Drukarnia Archidiecezjalna (ul. Wita Stwosza 11; na fasadzie budynku znajduje się tablica pamiątkowa, upamiętniająca otwarcie drukarni), Koleje Śląskie Sp. z o.o., Radio „eM” (ul. Wita Stwosza 16), Wydawnictwo Kurii Metropolitalnej „Gość Niedzielny”, restauracje, Komenda Wojewódzka Państwowej Straży Pożarnej (ul. Wita Stwosza 36), „Mosty Śląsk” Sp. z o.o., Hotel Diament Park (ul. Wita Stwosza 37), Urząd Pocztowy Katowice 25, Sąd Rejonowy Katowice–Wschód: Wydział IX Gospodarczy Rejestr Zastawów, Prokuratura Okręgowa i Prokuratura Apelacyjna (ul. Wita Stwosza 31) oraz Wyższe Śląskie Seminarium Duchowne (ul. Wita Stwosza 17), domy zakonne Zgromadzenia Sióstr Służebniczek NMP i Zgromadzenia Sióstr Świętej Elżbiety. W narożniku z ul. H. Jordana (wejście z ul. Jordana) znajduje się Wydział Teologiczny Uniwersytetu Śląskiego wraz z biblioteką (posiadającą 122 000 woluminów i jednostek)
Przy ul. Wita Stwosza 31 wznosi się Biurowiec Wojewódzki. Został zbudowany w 1985; jest siedzibą między innymi: Prokuratury Okręgowej, Prokuratury Apelacyjnej, zarządu KZK GOP, Górnośląskiej Agencji Rozwoju Regionalnego, Wojewódzkiego Przedsiębiorstwa Komunikacyjnego, Regionalnej Izby Obrachunkowej oraz Wojewódzkiego Inspektoratu Ochrony Środowiska. W budynku znajduje się 5 wind, powierzchnia użytkowa wynosi Powierzchnia użytkowa: 17 987 m², powierzchnia zabudowy – 1573 m², kubatura – 70 970 m³.
U zbiegu ul. Wita Stwosza z ul. Ceglaną znajduje się Samodzielny Publiczny Szpital Kliniczny nr 5, szpital okulistyczny.
Ulicą kursują linie autobusowe Zarządu Transportu Metropolitalnego (ZTM).

</doc>
<doc id="1997691" url="https://pl.wikipedia.org/wiki?curid=1997691" title="Danny Alexander">
Danny Alexander

Daniel 'Danny' Grian Alexander (ur. 15 maja 1972 w Edynburgu) – brytyjski polityk, członek Liberalnych Demokratów. W latach 2005-2015 poseł do Izby Gmin, od 2010 do 2015 członek pierwszego gabinetu Davida Camerona jako minister ds. Szkocji, a następnie naczelny sekretarz skarbu.
Życiorys.
Wykształcenie i kariera zawodowa.
Wykształcenie odebrał w Lochaber High School w Fort William oraz w St Anne’s College na Uniwersytecie Oksfordzkim, gdzie uzyskał tytuł naukowy z filozofii, politologii i ekonomii. W 1993 r. został rzecznikiem prasowym szkockich Liberalnych Demokratów. Następnie działał w wielu instytucjach popierających integrację europejską np. European Movement lub Britain in Europe. W 1999 r. został rzecznikiem prasowym Parku Narodowego Cairngorms.
Kariera polityczna.
W 2005 r. został wybrany do Izby Gmin z okręgu Inverness, Nairn, Badenoch and Strathspey. W parlamencie zajmował się sprawami osób upośledzonych. W 2007 r. w liberalno-demokratycznym gabinecie cieni został ministrem ds. wykluczeń społecznych. Pół roku później został „cieniem” ministra pracy i emerytur. W 2008 r. zrezygnował z tego stanowiska i skoncentrował się na pracy szefa sztabu lidera Liberalnych Demokratów Nicka Clegga i przygotowaniami partyjnego manifestu wyborczego. W latach 2005-2008 Alexander był także członkiem parlamentarnej komisji ds. Szkocji.
Alexander obronił mandat parlamentarny w wyborach 2010 r. Z ramienia Liberalnych Demokratów brał udział w rokowaniach z Partią Konserwatywną. Po utworzeniu koalicyjnego rządu objął w nim tekę ministra ds. Szkocji. Już po niespełna trzech tygodniach pełnienia tego urzędu został przeniesiony na stanowisko naczelnego sekretarza skarbu po tym, jak w atmosferze skandalu do dymisji podał się jego partyjny kolega David Laws.
W wyborach w 2015 nie zdołał obronić swojego mandatu parlamentarnego, przegrywając z kandydatem Szkockiej Partii Narodowej Drew Hendrym.
Życie prywatne.
Od lipca 2005 r. jest żonaty z Rebeką Hoar. Małżonkowie mają razem jedną córkę.

</doc>
<doc id="1997692" url="https://pl.wikipedia.org/wiki?curid=1997692" title="Mixtape Prosto">
Mixtape Prosto



</doc>
<doc id="1997694" url="https://pl.wikipedia.org/wiki?curid=1997694" title="Mixtape Prosto 600V">
Mixtape Prosto 600V



</doc>
<doc id="1997697" url="https://pl.wikipedia.org/wiki?curid=1997697" title="Paolo Brera">
Paolo Brera

Paolo Brera (ur. 16 września 1949 w Mediolanie, zm. 22 lutego 2019) – włoski pisarz, dziennikarz i tłumacz.
Życiorys.
Paolo Brera jest trzecim z kolei synem dziennikarza i pisarza Gianniego Brery i Riny Gramegni, nauczycielki.
Brera skończył fakultet ekonomii politycznej na Uniwersytecie Bocconi w Mediolanie, gdzie w latach 1974-1978 pracował jako asystent na wydziale Historii Gospodarczej. W 1977 przebywał na Akademii Ekonomicznej w Poznaniu, na programie wymiany naukowej między Akademią a Bocconi.
Do 1985 zajmował się badaniami w zakresie gospodarki planowej w ZSRR i w Europie Wschodniej, mając na swoim koncie około pięćdziesięciu publikacji w wydawnictwach specjalistycznych i w pracach zbiorczych, po czym poświęcił się dziennikarstwu na łamach czasopism "Critica Sociale", "ItaliaOggi" oraz "Il Secolo XIX". Współpracował również z "Labour Weekly", "Exormissi", "L’Avanti", "Die Neue Gesellschaft", "Corriere della Sera", "Corriere del Ticino", "Panorama", "Mondo Economico" i innymi. Na przełomie roku 1989-90 kierował redakcją włoskiego wydania rosyjskiego pisma "Moskowskije Nowosti". W latach 1997-2002 był redaktorem i wydawcą czasopisma "Brera", poświęconego mediolańskiej dzielnicy o tej samej nazwie.
Publikacje akademickie i dziennikarskie Brery były napisane albo tłumaczone w różnych językach europejskich.
Po 2002 Brera poświęcił się przede wszystkim prozie i poezji, publikując wiele powieści fantastycznych i kryminalnych, pracę na temat światowej ekonomii dla tygodnika "Famiglia Cristiana", trzy zbiory poezji i publikację literacką, której przedmiotem był Don Juan. Współpracował również z czasopismami kulturalnymi "Viator" i "Eos".
Jako tłumacz, Brera tłumaczył dzieła Sienkiewicza, Balzaka, Puszkina, Turgieniewa, Zorrilli, i innych.
Od 2008 roku Brera mieszka w Mediolanie i Nicei.

</doc>
<doc id="1997698" url="https://pl.wikipedia.org/wiki?curid=1997698" title="Mikołaj Radziwiłł (generał major)">
Mikołaj Radziwiłł (generał major)

Mikołaj Radziwiłł herbu Trąby (ur. 1 sierpnia 1748, Berdyczów, zm. 1811) – generał major i komendant dywizji armii Wielkiego Księstwa Litewskiego w latach 1789-1791, szef Regimentu Gwardii Konnej Wielkiego Księstwa Litewskiego, książę Świętego Cesarstwa Rzymskiego.
Był elektorem Stanisława Augusta Poniatowskiego w 1764 roku z Księstwa Żmudzkiego. Był członkiem Komisji Wojskowej Obojga Narodów w 1788 roku. Był komisarzem cywilnym z Prowincji Wielkiego Księstwa Litewskiego w tej komisji w 1792 roku.
W 1792 roku odznaczony Orderem Orła Białego, w 1765 roku odznaczony został Orderem Świętego Huberta.

</doc>
<doc id="1997702" url="https://pl.wikipedia.org/wiki?curid=1997702" title="The Haunting in Connecticut">
The Haunting in Connecticut



</doc>
<doc id="1997704" url="https://pl.wikipedia.org/wiki?curid=1997704" title="Reprezentacja Czech w hokeju na trawie mężczyzn">
Reprezentacja Czech w hokeju na trawie mężczyzn

Reprezentacja Czech w hokeju na trawie mężczyzn jest jednym z zespołów narodowych w Europie. Nie startowała dotychczas w igrzyskach olimpijskich i mistrzostwach świata oraz w Champions Trophy. Dwa razy brała udział w mistrzostwach Starego Kontynentu, zajmując 8. miejsce w 2007 i w 2013 roku.

</doc>
<doc id="1997707" url="https://pl.wikipedia.org/wiki?curid=1997707" title="Subróżniczka">
Subróżniczka

Subróżniczka, subgradient, subpochodna ("podróżniczka", "podgradient", "podpochodna") – pojęcia pojawiające się w analizie wypukłej, czyli badaniu funkcji wypukłych, często w powiązaniu z optymalizacją wypukłą.
Motywacja.
Niech formula_1 będzie funkcją wypukłą o wartościach rzeczywistych określoną na przedziale otwartym prostej rzeczywistej. Taka funkcja nie musi być różniczkowalna w każdym punkcie: przykładowo funkcja wartości bezwzględnej określona wzorem formula_2 jest nieróżniczkowalna dla formula_3 Jednakże, jak widać na rysunku po prawej, dla każdego formula_4 należącego do dziedziny można nakreślić prostą przechodzącą przez punkt formula_5 która w każdym punkcie albo jest styczna, albo leży poniżej wykresu formula_6 Właśnie nachylenie tej prostej nazywane jest "podpochodną" (gdyż prosta leży pod wykresem).
Definicja.
Subpochodną funkcji wypukłej formula_1 w punkcie formula_4 należącym do przedziału otwartego formula_9 nazywa się taką liczbę rzeczywistą formula_10 że
dla każdego formula_12 należącego do formula_13 Można pokazać, że zbiór podpochodnych w punkcie formula_4 jest niepustym przedziałem domkniętym formula_15 gdzie formula_16 oraz formula_17 oznaczają granice jednostronne
oraz
które zawsze istnieją i spełniają formula_20
Zbiór formula_21 wszystkich podpochodnych nazywa się subróżniczką funkcji formula_22 w punkcie formula_23
Przykłady.
Niech dana będzie funkcja wypukła formula_24 Jej subróżniczką w początku układu jest przedział formula_25 subróżniczka w dowolnym punkcie formula_26 jest równa zbiorowi jednoelementowemu formula_27 zaś w punktach formula_28 jest nią zbiór formula_29
Subgradient.
Pojęcia subpochodnej i subróżniczki mogą być uogólnione na funkcje wielu zmiennych. Jeżeli formula_37 jest funkcją wypukłą o wartościach rzeczywistych określoną na wypukłym podzbiorze otwartym przestrzeni euklidesowej formula_38 to wektor formula_39 tej przestrzeni nazywa się subgradientem w punkcie formula_40 należącym do formula_41 jeśli dla każdego formula_42 z formula_43 zachodzi
gdzie mnożenie po prawej oznacza iloczyn skalarny.
Zbiór wszystkich subgradientów w formula_4 nazywa się subróżniczką w formula_40 i oznacza symbolem formula_47 Subróżniczka jest zawsze niepustym, wypukłym zbiorem zwartym (tzn. domkniętym i ograniczonym).
Pojęcia te uogólniają się dalej na funkcje wypukłe formula_37 określone na podzbiorze wypukłym przestrzeni lokalnie wypukłej formula_49 Funkcjonał formula_50 należący do przestrzeni sprzężonej formula_51 nazywa się subgradientem w formula_40 należącym do formula_41 jeżeli
Zbiór wszystkich subgradientów w punkcie formula_40 nazywa się subróżniczką w formula_4 i także oznacza symbolem formula_47 Subróżniczka zawsze jest wypukłym zbiorem domkniętym. Zbiór ten może być pusty: przykładem może być operator nieograniczony, który jest wypukły, lecz nie ma subgradientu. Jeśli formula_22 jest ciągła, to subróżniczka nie jest pusta.

</doc>
<doc id="1997709" url="https://pl.wikipedia.org/wiki?curid=1997709" title="Subgradient">
Subgradient



</doc>
<doc id="1997710" url="https://pl.wikipedia.org/wiki?curid=1997710" title="Subpochodna">
Subpochodna



</doc>
<doc id="1997711" url="https://pl.wikipedia.org/wiki?curid=1997711" title="Podpochodna">
Podpochodna



</doc>
<doc id="1997712" url="https://pl.wikipedia.org/wiki?curid=1997712" title="Podgradient">
Podgradient



</doc>
<doc id="1997714" url="https://pl.wikipedia.org/wiki?curid=1997714" title="Jan Wielopolski">
Jan Wielopolski



</doc>
<doc id="1997718" url="https://pl.wikipedia.org/wiki?curid=1997718" title="Brooklyn Decker">
Brooklyn Decker

Brooklyn Danielle Decker (ur. 12 kwietnia 1987 w Kettering) – amerykańska modelka i aktorka.
Życiorys.
Wczesne lata.
Urodziła się w Kettering w Ohio jako córka Tessy (z domu Moore), pielęgniarki i Stephena Deckera, sprzedawca rozruszników serca. Ma młodszego brata Jordana. Razem ze swoją rodziną przeprowadziła się do Middletown w Ohio, a następnie do Matthews w Karolinie Północnej na przedmieściach Charlotte.
Jako nastolatka została odkryta w centrum handlowym w Charlotte i rozpoczęła karierę modelki jako twarz Mauri Simone, producenta sukienek na studniówkę. Zdobyła nagrodę Modelki Roku 2003 na Connections Model and Talent Convention.
Kariera.
Była na okładkach takich magazynów jak „Teen Vogue”, „Sports Illustrated”, „Elle”, „GQ”, „Cosmopolitan”, „Glamour”, „Esquire” i „Women’s Health”. Wzięła udział w kampanii Gap Inc. i Victoria’s Secret. Wystąpiła w teledysku 3 Doors Down oraz reklamie Carolina Panthers.
W 2013 została nazwana jedną z „100 najgorętszych kobiet wszech czasów” przez „Men’s Health”.
Życie prywatne.
17 kwietnia 2009 wyszła za mąż za tenisistę Andy’ego Roddicka. Mają dwoje dzieci: syna Hanka (ur. 30 września 2015) i córkę Stevie (ur. 2017).

</doc>
<doc id="1997721" url="https://pl.wikipedia.org/wiki?curid=1997721" title="Sawao Kato">
Sawao Kato



</doc>
<doc id="1997728" url="https://pl.wikipedia.org/wiki?curid=1997728" title="Reprezentacja Słowacji w hokeju na trawie mężczyzn">
Reprezentacja Słowacji w hokeju na trawie mężczyzn

Reprezentacja Słowacji w hokeju na trawie mężczyzn jest jednym z zespołów narodowych w Europie. Nie startowała dotychczas w igrzyskach olimpijskich, mistrzostwach świata i Europy.

</doc>
<doc id="1997731" url="https://pl.wikipedia.org/wiki?curid=1997731" title="Ӕ">
Ӕ

Ӕ, ӕ – ligatura liter А i Е występująca w zapisie tylko jednego języka zapisywanego alfabetem opartym na cyrylicy – języka osetyjskiego, dla oddania dźwięku [], tj. samogłoski prawie otwartej przedniej niezaokrąglonej. 
Przykłady użycia

</doc>
<doc id="1997732" url="https://pl.wikipedia.org/wiki?curid=1997732" title="Turing">
Turing



</doc>
<doc id="1997737" url="https://pl.wikipedia.org/wiki?curid=1997737" title="Lista laureatów Nagrody Nobla">
Lista laureatów Nagrody Nobla

Lista laureatów Nagrody Nobla obejmuje osoby i organizacje uhonorowane Nagrodą Nobla, uznawaną za najbardziej prestiżowe wyróżnienie za wybitne osiągnięcia naukowe, literackie lub zasługi dla społeczeństw i ludzkości, ustanowioną w testamencie fundatora, szwedzkiego przemysłowca i wynalazcy dynamitu – Alfreda Nobla.
Nagroda ta przyznawana jest za osiągnięcia w czterech dziedzinach naukowych: fizyce, chemii, fizjologii lub medycynie i literaturze. Ponadto przyznawana jest również Pokojowa Nagroda Nobla za wysiłki na rzecz światowego pokoju.
Każdy z laureatów otrzymuje złoty medal oraz dyplom, ponadto między wyróżnionych w jednej dziedzinie w danym roku rozdzielana jest nagroda pieniężna (na rok 2019 Fundacja Nobla przewidziała 9 mln SEK jako wartość pełnej nagrody). Nagrody w dziedzinie fizyki i chemii przyznaje Królewska Szwedzka Akademia Nauk, w dziedzinie fizjologii lub medycyny – Zgromadzenie Noblowskie przy Instytucie Karolinska, w dziedzinie literatury Akademia Szwedzka. Pokojowa Nagroda Nobla przyznawana jest (zgodnie z wolą fundatora) przez Norweski Komitet Noblowski złożony z pięciu członków powoływanych przez Storting.
Nagroda im. Alfreda Nobla jest wyróżnieniem przyznawanym w dziedzinie nauk ekonomicznych. Nagroda ta ufundowana została w 1968 przez Szwedzki Bank Narodowy z okazji jubileuszu 300-lecia jego istnienia. Nagrodę w tej dziedzinie przyznaje Królewska Szwedzka Akademia Nauk w oparciu o zasady ustanowione wolą fundatora. Pierwsza Nagroda została przyznana w 1969.
Statystyki.
Do 2022 r. włącznie Nagrodę otrzymało łącznie 959 laureatów i 30 instytucji. Do 2022 r. 5 laureatów zostało odznaczonych dwukrotnie: Maria Skłodowska-Curie w 1903 i 1911, John Bardeen w 1956 i 1972, Linus Pauling w 1954 i 1962, Frederick Sanger w 1958 i 1980 oraz Barry Sharpless w 2001 i 2022. Ponadto Międzynarodowy Ruch Czerwonego Krzyża i Czerwonego Półksiężyca został trzykrotnie wyróżniony Pokojową Nagrodą Nobla (1917, 1944, 1963), zaś Wysoki komisarz Narodów Zjednoczonych do spraw uchodźców otrzymał nagrodę w tej samej dziedzinie dwukrotnie (1954 i 1981).
W latach 1901–2022 Nagroda Nobla nie została przyznana łącznie 49 razy, przy czym nagroda w dziedzinie fizyki sześciokrotnie, w dziedzinie chemii ośmiokrotnie, fizjologii lub medycyny dziewięciokrotnie, literatury siedmiokrotnie, a pokojowa dziewiętnastokrotnie. Większość z tych przypadków miała miejsce w trakcie I i II wojny światowej. Ponadto statut Fundacji Nobla mówi, że jeśli w danym roku komitet nie uzna żadnego z kandydatów godnym wyróżnienia, nagroda nie zostaje w tym roku przyznana.
W historii Nagród Nobla do 2022 roku sześć razy zdarzało się, że wyróżniony odmówił przyjęcia nagrody, przy czym czterokrotnie laureaci byli do tego zmuszani przez władze (szczegóły w sekcji „Uwagi” pod tabelą).
W gronie nagrodzonych znalazło się 61 kobiet i 893 mężczyzn. Pierwszą kobietą wyróżnioną Nagrodą Nobla była Maria Skłodowska-Curie – była to nagroda w dziedzinie fizyki w 1903 r. Jest ona też jedną kobietą, któa otrzymała Nagrofę Nobla dwukrotnie oraz jedną z dwóch osób, obok Linusa Paulinga, która została nagrodzona w dwóch różnych dziedzinach. Do 2022 najwięcej laureatów urodziło się na terenie Stanów Zjednoczonych (289 osób).
Laureaci.
Poniższa tabela zawiera chronologiczne zestawienie laureatów Nagrody Nobla z podziałem na dziedzinę w jakiej zostali oni wyróżnieni.

</doc>
<doc id="1997743" url="https://pl.wikipedia.org/wiki?curid=1997743" title="Ҩ">
Ҩ

Ҩ,ҩ – litera cyrylicy. Używana jest w języku abchaskim, gdzie jest 32. literą alfabetu. Oznacza dźwięk [ɥ].
Pochodzi od cyrylickiej litery O. Litera została wprowadzona do alfabetu abchaskiego w 1862 roku.

</doc>
<doc id="1997744" url="https://pl.wikipedia.org/wiki?curid=1997744" title="Port lotniczy Utila">
Port lotniczy Utila

Port lotniczy Utila (hiszp. "Aeropuerto de Utila"; IATA: UII, ICAO: MHUT) – port lotniczy zlokalizowany na honduraskiej wyspie Utila.

</doc>
<doc id="1997749" url="https://pl.wikipedia.org/wiki?curid=1997749" title="Kiczora (Beskid Makowski)">
Kiczora (Beskid Makowski)



</doc>
<doc id="1997752" url="https://pl.wikipedia.org/wiki?curid=1997752" title="Slovenija">
Slovenija



</doc>
<doc id="1997757" url="https://pl.wikipedia.org/wiki?curid=1997757" title="Andrej Komac">
Andrej Komac

Andrej Komac (ur. 4 grudnia 1979 w Šempeterze pri Gorici) – słoweński piłkarz występujący na pozycji środkowego pomocnika.
Kariera klubowa.
Andrej Komac rozpoczął zawodową karierę w 1997 roku w ND Gorica. Po roku odszedł do zespołu Primorje Ajdovščina i z czasem wywalczył sobie miejsce w jego podstawowym składzie. Sezon 2001/2002 Słoweniec spędził w Olimpiji Lublana, by po zakończeniu rozgrywek powrócić do Ajdovščiny. Latem 2004 roku podpisał kontrakt z ND Gorica i zdobył z nią mistrzostwo Słowenii. W zimowym okienku transferowym sezonu 2005/2006 przeniósł się do portugalskiego CS Marítimo, gdzie grał przez pół roku. W tym czasie Gorica ponownie wywalczyła tytuł mistrza kraju.
W 2006 roku Komac przeprowadził się do Szwecji, gdzie został zawodnikiem Djurgårdens. W sezonie 2007 zajął z nim 3. miejsce w Allsvenskan i zapewnił sobie prawo startu w eliminacjach do Pucharu UEFA. W pierwszej rundzie eliminacyjnej Djurgårdens pokonał Florę Tallinn, jednak w kolejnym dwumeczu został wyeliminowany przez norweski Rosenborg BK. W trakcie pobytu w szwedzkiej drużynie, Komac w środku pomocy grywał m.in. z Johanem Arnengiem, Lance’em Davidsem i Prince’em Ikpem Ekongiem.
W czerwcu 2009 roku umowa Komaca z Djurgårdens wygasła, a w sierpniu tego roku na zasadzie wolnego transferu przeszedł do izraelskiego Maccabi Tel Awiw. W październiku 2010 roku Słoweniec został graczem Ruchu Chorzów, w którym rozegrał 22 spotkania w Ekstraklasie. Po roku występów, jego kontrakt został rozwiązany za porozumieniem stron.
Kariera reprezentacyjna.
W reprezentacji Słowenii Komac zadebiutował 18 sierpnia 2004 roku w zremisowanym 1:1 towarzyskim meczu z Serbią i Czarnogórą i od tego czasu zaczął być do niej regularnie powoływany. Razem z drużyną narodową brał udział w eliminacjach do Mistrzostw Świata w Niemczech oraz Euro 2008. W 2009 roku awansował z kadrą do Mistrzostw Świata w RPA, zajmując w kwalifikacjach drugie miejsce w swojej grupie.

</doc>
<doc id="1997760" url="https://pl.wikipedia.org/wiki?curid=1997760" title="Debiut centralny">
Debiut centralny

Debiut centralny jest jednym z otwarć szachowych. Powstaje po posunięciach:
Jest zaliczany do grupy debiutów otwartych. W klasyfikacji encyklopedii otwarć szachowych oznaczony jest kodami ECO C21-C22. 
Inne możliwości.
Systemy, w których białe nie odbijają hetmanem piona na d4 noszą nazwę gambitu centralnego (lub środkowego – 1.e4 e5 2.d4 e:d4 3.Gc4) bądź gambitu północnego (1.e4 e5 2.d4 e:d4 3.c3 d:c3 4.Gc4!? c:b2 5.G:b2)

</doc>
<doc id="1997762" url="https://pl.wikipedia.org/wiki?curid=1997762" title="Miguel Mea Vitali">
Miguel Mea Vitali

Miguel Ángel Mea Vitali (ur. 19 lutego 1981 w Caracas) – wenezuelski piłkarz występujący najczęściej na pozycji pomocnika. Od 2009 roku zawodnik Aragui, grającej w Primera División de Venezuela.
Kariera klubowa.
Mea Vitali jest wychowankiem Caracas FC. W 2000 roku został zakupiony przez hiszpańską Lleidę. Po jednym sezonie zasilił włoskie Poggibonsi, a po pół roku powrócił do Caracas. Zaliczył również występy w argentyńskim zespole Chacarita Juniors. W 2004 roku ponownie wyjechał do Włoch, tym razem podpisał kontrakt ze stołecznym S.S. Lazio. Nie potrafił się przebić do podstawowego składu i został wypożyczony do grającej w niższej lidze A.S. Sory. Zaliczył też występy w greckim Lewadiakosie. W roku 2006 powrócił na dwa lata do Wenezueli, aby następnie zasilić klub z siedzibą w Liechtensteinie, ale grający w lidze szwajcarskiej – FC Vaduz. W 2009 roku został piłkarzem Aragui.
Kariera reprezentacyjna.
Miguel Mea Vitali po raz pierwszy w dorosłej reprezentacji Wenezueli zadebiutował w 1999 roku. Brał udział w Copa América 1999, Copa América 2001, Copa América 2004 i Copa América 2007.

</doc>
<doc id="1997765" url="https://pl.wikipedia.org/wiki?curid=1997765" title="I LO w Dąbrowie Górniczej">
I LO w Dąbrowie Górniczej



</doc>
<doc id="1997766" url="https://pl.wikipedia.org/wiki?curid=1997766" title="Dwangwa">
Dwangwa

Dwangwa – rzeka w Malawi, dopływ jeziora Niasa. Liczy 160 km.
Jej źródła znajdują się w Parku Narodowym Kasungu, w centralnej równinie Malawi. Płynie w kierunku północno-wschodnim kierunku. Rzeka wpływa do jeziora w niedawno wyciętym wąwozie. Płynie również przez Bagno Bana.
Dwangwa jest wykorzystywana do nawadniania i elektrowni wodnych. W wodach tej rzeki poławiane są krewetki.

</doc>
<doc id="1997767" url="https://pl.wikipedia.org/wiki?curid=1997767" title="Francois Delecour">
Francois Delecour



</doc>
<doc id="1997773" url="https://pl.wikipedia.org/wiki?curid=1997773" title="Konstantin Shumov">
Konstantin Shumov

Konstantin Shumov (ros. "Константин Евгеньевич Шумов, Konstantin Jewgienjewicz Szumow"; ur. 15 lutego 1985 roku w Moskwie) – fiński siatkarz rosyjskiego pochodzenia, grający na pozycji środkowego, reprezentant Finlandii. Od grudnia 2016 roku występuje we francuskiej drużynie Rennes Volley 35.
Życiorys.
Urodził się w Moskwie w Rosji. Dzieciństwo i młodość spędził w Varkaus, gdzie trafił do swojego pierwszego klubu – Keski-Savon Pateri. Tam grał w pierwszej drużynie w latach 2003-2005. Później przeszedł do Perungan Pojat z Rovaniemi.
Kariera.
Kariera reprezentacyjna.
W reprezentacji seniorów zadebiutował 18 maja 2006 roku w meczu przeciwko Węgrom. Brał udział w Mistrzostwach Europy w 2007 roku, gdzie z reprezentacją zajął 4. miejsce, doznając kontuzji przed meczem o 3. miejsce z Serbią.
Sukcesy klubowe.
Mistrzostwo Finlandii:
Puchar Niemiec:
Mistrzostwo Niemiec:
Superpuchar Włoch:

</doc>
<doc id="1997775" url="https://pl.wikipedia.org/wiki?curid=1997775" title="Gittelde">
Gittelde

Gittelde – dzielnica gminy samodzielnej Bad Grund (Harz) w Niemczech, w kraju związkowym Dolna Saksonia, w powiecie Getynga. Do 28 lutego 2013 miasto ("Flecken") wchodzące w skład gminy zbiorowej Bad Grund (Harz).

</doc>
<doc id="1997776" url="https://pl.wikipedia.org/wiki?curid=1997776" title="Toyota TF110">
Toyota TF110

Toyota TF110 – samochód Formuły 1 zespołu Toyota na sezon 2010. Na skutek wycofania się Toyoty z Formuły 1 pojazd został sprzedany zespołowi Stefan GP i przemianowany na Stefan S-01. Stefan nie otrzymał jednak miejsca w stawce na sezon 2010, i auto nigdy nie wziął udziału w wyścigu. Według zapowiedzi Johna Howetta, prezesa oddziału Toyota Motorsport, za kierownicą Toyoty TF110 zasiąść mieli Robert Kubica i Kimi Räikkönen.
Konstrukcja.
Bolid wyposażono w dyfuzor skonstruowany przez Giuseppe Azzolliniego, który ostatecznie miał znaleźć się w wersji „B” modelu Ferrari F10, a także system regulacji wysokości zawieszenia. Z uwagi na konstrukcję wysokiego, długiego nosa, przypominał nieco model Sauber C29. Nos podniesiono o 30 mm w stosunku do Toyoty TF109. Rozstaw osi został zwiększony do 3300 milimetrów, ze względu na zakaz tankowania w trakcie wyścigu. Zabieg ten pozbawił TF110 największej wady poprzednika TF109 – nadmiernego rozgrzewania opon. Długość bolidu została zwiększona o 414 milimetrów z 4636 do 5050 milimetrów. Niektóre elementy pochodzą z bolidów Red Bull Racing. W samochodzie zamontowano zbiornik paliwa ATL o pojemności 230 litrów, został wyposażony w silnik V8 "RVX-09" Toyoty o pojemności 2,4 litra.
Dyrektor techniczny Toyota F1, Pascal Vasselon, stwierdził, że projekt TF110 zakładał od 20 do 30 punktów więcej docisku aerodynamicznego niż w ostatniej wersji poprzednika. Powiedział także, że pracownicy zdecydowanie przekroczyli cele, a model TF110 był wystarczająco dobry, aby walczyć o podia.
Timo Glock – kierowca Toyoty w latach 2008–2009 – stwierdził, że model TF110 był na tyle dobry by mógł on walczyć o mistrzostwo w sezonie 2010.
Pokaz.
W maju 2010 roku japoński kierowca jeżdżący w latach 2008–2009 dla Williamsa w Formule 1, Kazuki Nakajima odbył pokaz (ang. „shakedown”) bolidem TF110 w Niemczech w Kolonii.
Sprzedaż.
Toyota ogłosiła, że wystawia ukończony już bolid na sprzedaż, ponieważ oficjalnie wycofała się z uczestnictwa w zawodach Formuły 1.
Zoran Stefanović, szef zespołu Stefan GP, zakupił samochód Toyoty, ponieważ pragnął uczestniczyć w sezonie 2010. Mimo uruchomienia w nim silnika bolid ten nigdy nie był testowany ze względu na odwołanie testów na torze Algarve w Portimão w Portugalii z powodu braku odpowiedniego ogumienia. Stefan GP jako pierwszy z pozostałych teamów Formuły 1 wysłał dwa bolidy Toyota TF110 wraz z wyposażeniem do Bahrajnu, gdzie miało się odbyć inauguracyjne Grand Prix sezonu. Po nieotrzymaniu przez Stefan GP miejsca na liście startowej na sezon 2010 Stefanović zakończył współpracę z Toyotą. Za kierownicą bolidu mieli zasiąść Jacques Villeneuve i Kazuki Nakajima. W czasie, gdy bolid był w posiadaniu Stefan GP, nosił on nazwę Stefan S-01, Litera "S" w nazwie pochodzi od nazwiska właściciela Stefan GP, Zorana Stefanovicia.
Po zakończeniu współpracy Toyoty z zespołem Stefan GP, zakup modelu TF110 rozważały Durango i HRT, które chciały wykorzystać model w sezonie 2011.
Po nieudanym debiucie bolidu ze Stefan GP, włoska firma Pirelli produkująca opony, mająca zadebiutować z własnym ogumieniem w sezonie 2011 w Formule 1, planowała odkupić bolid Toyoty. Przed planem zakupienia modelu TF110, Pirelli chciało użyć bolidu BMW Sauber, jednak ostatecznie zdecydowano się użyć bolidu Toyoty o oznaczeniu TF109. By żaden z zespołów nie zdobył przewagi, co do nowej specyfikacji opon, kierowcą testowym został Niemiec Nick Heidfeld, który wcześniej został zwolniony ze stanowiska kierowcy rezerwowego Mercedes GP.
W listopadzie 2010 roku ujawniono, że HRT negocjuje z Toyotą w sprawie partnerstwa technicznego i miałaby użyć bolidu Toyoty w sezonie 2011. 15 listopada 2010 roku Toyota Motorsport ogłosiła jednak zerwanie negocjacji w sprawie partnerstwa technicznego w 2011 roku z HRT, powodem była niewypłacalność hiszpańskiego zespołu. Toyota F1 zachowała wszelkie prawa do bolidu TF110.

</doc>
<doc id="1997777" url="https://pl.wikipedia.org/wiki?curid=1997777" title="Józef Osławski">
Józef Osławski

Józef Osławski (ur. 5 kwietnia 1940 w Krakowie, zm. 4 października 1986 w Opolu) – polski aktor teatralny, filmowy i telewizyjny.
Życiorys.
W 1965 ukończył studia na Wydziale Aktorskim PWST w Krakowie. W latach 1965–1968 występował na deskach Teatru im. Juliusza Słowackiego w Krakowie, a następnie na scenach warszawskich: Teatru Polskiego (1968–1971), Teatru Studio (1971–1972), Teatru Komedia (1972–1975) i Teatru Nowego (1974–1977). W latach 1977–1981 oraz 1984–1985 grał w Teatrze Dramatycznym w Elblągu, w sezonie 1981/82 w Teatrze Ludowym w Nowej Hucie, a w latach 1982–1984 w Teatrze Rozmaitości w Warszawie. Od sezonu 1985/86 był aktorem Teatru Dramatycznego im. Jana Kochanowskiego w Opolu.
Występował również w Teatrze Telewizji, m.in. w spektaklach: "Pani Bovary" Gustawa Flauberta w reż. Olgi Lipińskiej jako Hipolit (1972), "Wszystko dobre, co się dobrze kończy" Williama Szekspira w reż. Edwarda Dziewońskiego jako pan francuski (1974) oraz w spektaklu "Akcja „Szarotka”" Andrzeja Zakrzewskiego (1977) i "Jubileusz" Edwarda Redlińskiego w reż. Franciszka Trzeciaka (1983).
Zmarł 4 października 1986 w Opolu. Został pochowany na Cmentarzu Komunalnym Północnym na Wólce Węglowej w Warszawie (kwatera W-III-5-10-15).

</doc>
<doc id="1997779" url="https://pl.wikipedia.org/wiki?curid=1997779" title="Stefan S-01">
Stefan S-01



</doc>
<doc id="1997783" url="https://pl.wikipedia.org/wiki?curid=1997783" title="Force India VJM02">
Force India VJM02

Force India VJM02 – bolid teamu Force India na sezon 2009 do wyścigu o Grand Prix Australii 2009. Za kierownicą bolidu Force India VJM02 zasiedli Niemiec Adrian Sutil i Włoch Giancarlo Fisichella, który został zastąpiony pod koniec sezonu przez Vitantonio Liuzziego.

</doc>
<doc id="1997784" url="https://pl.wikipedia.org/wiki?curid=1997784" title="Gmina zbiorowa Bad Grund (Harz)">
Gmina zbiorowa Bad Grund (Harz)

Gmina zbiorowa Bad Grund (Harz) (niem. "Samtgemeinde Bad Grund (Harz)") – dawna gmina zbiorowa położona w niemieckim kraju związkowym Dolna Saksonia, w powiecie Osterode am Harz. Siedziba gminy zbiorowej znajdowała się w miejscowości Windhausen.
Podział administracyjny.
Do gminy zbiorowej Bad Grund (Harz) należało pięć gmin, w tym jedno miasto "(Stadt)" oraz jedno miasto "(Flecken)":
1 marca 2013 gminę zbiorową rozwiązano, a cztery tworzące ją gminy włączono do miasta Bad Grund (Harz), które stało się w tym samym dniu gminą samodzielną "(Einheitsgemeinde)".

</doc>
<doc id="1997785" url="https://pl.wikipedia.org/wiki?curid=1997785" title="Magna Carta Libertatum">
Magna Carta Libertatum



</doc>
<doc id="1997786" url="https://pl.wikipedia.org/wiki?curid=1997786" title="Vince Cable">
Vince Cable

Vince Cable, właśc. John Vincent Cable (ur. 9 maja 1943 w Yorku) – brytyjski polityk. Działacz Liberalnych Demokratów, w 2007 p.o. lidera, a w latach 2017–2019 lider partii. W latach 1997–2015 i 2017–2019 poseł do Izby Gmin, w latach 2010–2015 minister w koalicyjnym rządzie Davida Camerona,
Życiorys.
Wykształcenie i działalność naukowa.
Wykształcenie odebrał w Nunthorpe Grammar School. Następnie studiował nauki przyrodnicze i ekonomię w Fitzwilliam College na University of Cambridge. W 1965 został przewodniczącym Cambridge Union, towarzystwa zajmującego się debatami. Przez pewien czas był także działaczem Cambridge University Liberal Club, uniwersyteckiego klubu liberalnego. Studiował także na University of Glasgow, gdzie uzyskał PhD z ekonomii.
Był wykładowcą na University of Glasgow oraz w London School of Economics. Autor licznych publikacji z zakresu handlu i ekonomii.
Działalność zawodowa i polityczna do 1997.
W latach 1966–1968 pracował w administracji rządu Kenii jako urzędnik do spraw finansów. Jeszcze podczas studiów wstąpił do Partii Liberalnej, później związał się jednak z Partią Pracy. W 1970 bez powodzenia próbował uzyskać mandat deputowanego z okręgu Glasgow Hillhead. W latach 1971–1974 był radnym miejskim w Glasgow. Później zatrudniony w Foreign and Commonwealth Office. Pod koniec lat 70. był doradcą ministra handlu Johna Smitha. W 1979 bez powodzenia starał się o partyjną nominację w okręgu Hampstead.
Od 1983 do 1990 pracował jako specjalny doradca sekretarza generalnego Wspólnoty Narodów Shridatha Ramphala do spraw gospodarczych. W 1990 został zatrudniony w Royal Dutch Shell, od 1995 na stanowisku głównego ekonomisty.
Kontynuował przy tym działalność polityczną. Po rozłamie w Partii Pracy w 1982 przeszedł do Partii Socjaldemokratycznej. Z jej ramienia bez powodzenia startował w wyborach 1983 i 1987 w okręgu York. Wraz z socjaldemokratami przystąpił do nowo tworzonych Liberalnych Demokratów, w 1992 był kandydatem tego ugrupowania w okręgu Twickenham. Przegrał wówczas z kandydatem torysów Tobym Jesselem.
Działalność polityczna od 1997.
W kolejnych wyborach w 1997 pokonał ubiegającego się o reelekcję torysa, w konsekwencji zasiadając w Izbie Gmin. Mandat utrzymywał w trzech kolejnych wyborach w 2001, 2005 i 2010.
W 2003 wszedł do gabinetu cieni swojej partii jako kanclerz skarbu. W marcu 2006 został zastępcą lidera Liberalnych Demokratów. Od października do grudnia 2007 pełnił obowiązki lidera ugrupowania, gdy rezygnację z przywództwa w partii złożył Menzies Campbell. Zyskał sporą popularność w tym okresie za wyrazistą krytykę polityki gospodarczej laburzystowskiego rządu. Zyskał rozpoznawalność zwłaszcza wypowiedzią, w której porównał premiera Gordona Browna do Jasia Fasoli i zarzucił mu tworzenie chaosu. Mimo popularności nie startował w wyborach na lidera partii, które wygrał Nick Clegg. W czasie kryzysu finansowego, który rozpoczął się w 2007, dał się poznać jako zwolennik głębokiej reformy systemu bankowego, polegającej m.in. na oddzieleniu bankowości inwestycyjnej od detalicznej i usunięciu luk podatkowych w sektorze.
Po wyborach 2010 doszło do powstania koalicyjnego rządu Partii Konserwatywnej i Liberalnych Demokratów, na czele którego stanął lider torysów David Cameron. W maju tegoż roku Vince Cable objął w nim stanowisko ministra biznesu, innowacji i umiejętności. Został powołany także w skład Tajnej Rady. Funkcję ministra sprawował do maja 2015. W wyborach w tym samym roku nie utrzymał mandatu poselskiego, przegrywając z kandydatką konserwatystów Tanią Mathias.
W wyniku przedterminowych wyborów w 2017 powrócił do Izby Gmin. W lipcu tegoż roku został wybrany nowym liderem Liberalnych Demokratów. Ugrupowaniem tym kierował do lipca 2019, gdy zastąpiła go Jo Swinson. W wyborach w 2019 nie ubiegał się o ponowny wybór na deputowanego.
Życie prywatne.
Jego pierwszą żoną była Olympia Rebelo, z którą miał troje dzieci. Jego żona zmarła w 2001 na raka piersi. W 2004 Vince Cable ożenił się z Rachel Wenban Smith.

</doc>
<doc id="1997790" url="https://pl.wikipedia.org/wiki?curid=1997790" title="Flaga Sint Eustatius">
Flaga Sint Eustatius

Flaga wyspy Sint Eustatius – według uchwały Rady Wyspy Sint Eustatius z 29 lipca 2004 roku, to prostokątny niebieski płat obrzeżony czerwono, podzielony na pięć pól czerwonym krzyżem. W miejscu przecięcia się ramion krzyża znajduje się biały romb obramowany czerwono. Wewnątrz rombu widnieje zielona sylwetka wyspy, a nad nią złota pięcioramienna gwiazda.
Flaga ma proporcje 2:3. 
Przyjęta została przez Radę Wyspy. Oficjalnie wywieszona została po raz pierwszy 16 listopada 2004 roku w dzień święta wyspy - Statia Day.

</doc>
<doc id="1997792" url="https://pl.wikipedia.org/wiki?curid=1997792" title="Mala Rodríguez">
Mala Rodríguez

Maria Rodríguez, właściwie María Rodríguez Garrido (ur. 13 lutego 1979 w Jerez de la Frontera) – hiszpańska piosenkarka hip hopowa. Najbardziej znanymi jej piosenkami są „Por La Noche”, „Nanai” i „La Niña”.
Urodziła się 13 lutego 1979 w Jerez de la Frontera na południu Hiszpanii. W wieku 4 lat przeprowadziła się do Sewilli, a w wieku 19 lat do Madrytu.
Na scenie hip hopowej zaistniała około 1998 i 1999. Nagrywała utwory z takimi artystami jak Julieta Venegas, Bajofondo, Nelly Furtado, Calle 13 i Akon.

</doc>
<doc id="1997794" url="https://pl.wikipedia.org/wiki?curid=1997794" title="Gmina zbiorowa Hattorf am Harz">
Gmina zbiorowa Hattorf am Harz

Gmina zbiorowa Hattorf am Harz (niem. "Samtgemeinde Hattorf am Harz") – gmina zbiorowa położona w niemieckim kraju związkowym Dolna Saksonia, w powiecie Getynga. Do 31 października 2016 należała do powiatu Osterode am Harz. Siedziba gminy zbiorowej znajduje się w miejscowości Hattorf am Harz.
Podział administracyjny.
Do gminy zbiorowej Hattorf am Harz należą cztery gminy:

</doc>
<doc id="1997798" url="https://pl.wikipedia.org/wiki?curid=1997798" title="Cztery podstawy sukcesu">
Cztery podstawy sukcesu

Także znane jako Drogi do mocy (pali "iddhi-pāda") to w buddyzmie cztery właściwości, które prowadzą "do mocy ustanawiającej owoc ścieżki" Visudhi Magga. Cztery podstawy powodzenia należą do trzydziestu siedmiu Warunków Oświecenia (pali "bodhipakkhiya-dhammā"). Są to 
"Ktokolwiek, o mnisi przeoczył cztery drogi do mocy, ten przeoczył właściwą ścieżkę prowadzącą do wygaśnięcia cierpienia. Jednak ktokolwiek, o mnisi osiągnął cztery drogi do mocy, ten osiągnął właściwą ścieżkę prowadzącą do wygaśnięcia cierpienia." Iddhipada-vibhanga Sutta

</doc>
<doc id="1997801" url="https://pl.wikipedia.org/wiki?curid=1997801" title="Arthur Groenouw">
Arthur Groenouw

Arthur Groenouw (ur. 27 marca 1862 we wsi Bosacz k. Raciborza, zm. 1945) – niemiecki okulista, asystent fizjologa Rudolfa Heidenhaina i okulisty Wilhelma Uhthoffa na Uniwersytecie we Wrocławiu. W 1892 roku habilitował się na okulistyce we Wrocławiu, zostając profesorem tytularnym w 1899 roku.
W 1890 roku opisał dwa różne typy dystrofii rogówki. Uważał wówczas, że są to dwa typy tej samej choroby. Przypadki te opisane zostały jednak jako dwie odmienne choroby, czerpiące nazwę od nazwiska badacza:

</doc>
<doc id="1997802" url="https://pl.wikipedia.org/wiki?curid=1997802" title="Kalosze szczęścia">
Kalosze szczęścia

Kalosze szczęścia – polski film komediowy z elementami fantastyki z 1958 roku.
Fabuła.
Wróżki Terencja i Felicja są w posiadaniu magicznych kaloszy, które umożliwiają posiadaczowi przenoszenie się w dowolne miejsce w czasie i przestrzeni. Wróżki przemierzają Kraków w poszukiwaniu naprawdę nieszczęśliwej osoby, której mogłyby ofiarować te cudowne buty. Wróżki liczą na to, że odmienią życie tej osoby.

</doc>
<doc id="1997804" url="https://pl.wikipedia.org/wiki?curid=1997804" title="Gmina zbiorowa Walkenried">
Gmina zbiorowa Walkenried

Gmina zbiorowa Walkenried (niem. "Samtgemeinde Walkenried") – dawna gmina zbiorowa położona w niemieckim kraju związkowym Dolna Saksonia, w powiecie Osterode am Harz. Siedziba gminy zbiorowej znajdowała się w miejscowości Walkenried. 1 listopada 2016 gmina zbiorowa została rozwiązana a jej gminy Wieda oraz Zorge przyłączono do miejscowości Walkenried, przez co stały się tym samym jej dzielnicami ale już w powiecie Getynga.
Podział administracyjny.
Do gminy zbiorowej Walkenried należały trzy gminy:

</doc>
<doc id="1997805" url="https://pl.wikipedia.org/wiki?curid=1997805" title="Red Bull RB5">
Red Bull RB5

Red Bull RB5 – bolid teamu Red Bull Racing na sezon 2009. Za kierownicą bolidu Red Bull RB5 zasiedli Niemiec Sebastian Vettel oraz Australijczyk Mark Webber. Prezentacja RB5 odbyła się na torze Jerez.

</doc>
<doc id="1997810" url="https://pl.wikipedia.org/wiki?curid=1997810" title="Rabacja galicyjska">
Rabacja galicyjska



</doc>
<doc id="1997814" url="https://pl.wikipedia.org/wiki?curid=1997814" title="Cztery rodzaje właściwego wysiłku">
Cztery rodzaje właściwego wysiłku

Cztery rodzaje właściwego wysiłku (pali "samma-padhāna") w buddyzmie stanowią szósty stopień Ośmiorakiej Ścieżki (pali "sammā-vāyāma") to: 
Cztery rodzaje właściwego wysiłku należą do 37 Warunków Wyzwolenia (pali "bodhipakkhiya-dhammā").

</doc>
<doc id="1997818" url="https://pl.wikipedia.org/wiki?curid=1997818" title="Oconomowoc (Wisconsin)">
Oconomowoc (Wisconsin)

Oconomowoc – miasto w Stanach Zjednoczonych, w stanie Wisconsin, w hrabstwie Waukesha. W 2000 liczyło 12 382 mieszkańców.

</doc>
<doc id="1997819" url="https://pl.wikipedia.org/wiki?curid=1997819" title="Harz (powiat Getynga)">
Harz (powiat Getynga)

Harz - obszar wolny administracyjnie "(gemeindefreies Gebiet)" w Niemczech w kraju związkowym Dolna Saksonia, w powiecie Getynga. Do 31 października 2016 należał do powiatu Osterode am Harz. Teren jest niezamieszkany. 

</doc>
<doc id="1997821" url="https://pl.wikipedia.org/wiki?curid=1997821" title="Historia jednego myśliwca">
Historia jednego myśliwca

Historia jednego myśliwca – polski film wojenny z 1958 roku.
Fabuła.
Film opowiada dzieje Stefana, jednego z polskich pilotów myśliwców biorących udział w bitwie o Anglię. Podczas jednej z akcji bojowych zostaje zestrzelony i przebywa na boi ratowniczej w towarzystwie pilota niemieckiego. Obaj na zmianę wzywają przez radio pomocy. Pierwsi na pomoc przypływają Anglicy, więc Stefan wraca do służby. W międzyczasie nawiązuje romans z Margaret, wdową po angielskim pilocie. W kolejnej akcji nad Francją ponownie zostaje zestrzelony. Życie ratują mu francuscy partyzanci. Po rekonwalescencji przemycają go przez granicę do Hiszpanii. Stamtąd znów udaje się do Anglii. Mimo nalegań Margaret nie chce zrezygnować z latania. Ginie w czasie kolejnej akcji.

</doc>
<doc id="1997822" url="https://pl.wikipedia.org/wiki?curid=1997822" title="Mono (rzeka)">
Mono (rzeka)

Mono – rzeka w Togo i Beninie, licząca około 400 km długości.
Początek bierze na wzgórzach Koura w pobliżu miejscowości Alédjo w północno-zachodnim Beninie przy granicy z Togo lub, według innych źródeł, na północny wschód od miasta Sokodé w północno-zachodnim Togo przy granicy z Beninem. Dolny, około 100-kilometrowy odcinek rzeki tworzy granicę między Togo a Beninem. Uchodzi do Zatoki Beninu, będącej częścią Zatoki Gwinejskiej, w pobliżu miasta Ouidah.
Jej dorzecze zajmuje obszar około 20 000 km². Rzeka płynie w kierunku południowym, silnie meandrując. W odcinku ujściowym połączona jest poprzez kanał z jeziorem Togo – największym naturalnym jeziorem w Togo. Naturalna roślinność dorzecza Mono została w dużym stopniu zastąpiona przez plantacje kukurydzy, manioku, pochrzynu, ryżu i bawełny. Żeglowny jest tylko krótki odcinek ujściowy rzeki.
W 1987 na Mono na wschód od Atakpamé w regionie Plateaux ukończono budowę wysokiej na 53 m zapory wodnej wraz z elektrownią wodną o mocy około 65 MW. W wyniku spiętrzenia wody rzeki powstał zbiornik zaporowy o nazwie Retenue de Nangbéto. Jego pojemność szacuje się na około 1710 mln m³. Powierzchnia zwierciadła wody przy maksymalnym napełnieniu zbiornika wynosi około 180 km². Zapora ma długość 443 m, przy szerokości 7 m w koronie i 157 m u podstawy.
W 2017 obszar lagun, lasów namorzynowych i sawann wzdłuż granicznego odcinka rzeki Mono, obejmującego aluwialną równinę i ujście, objęto ochroną w ramach rezerwatu biosfery o powierzchni 3462,85 km².
Ichtiofauna.
W rzece Mono stwierdzono występowanie takich gatunków ryb, jak "Sarotherodon galilaeus", akara pięcioplama "Hemichromis fasciatus", "Coptodon guineensis", "Coptodon dageti", "Coptodon zillii", barwniak Günthera "Chromidotilapia guntheri" z rodziny pielęgnicowatych, "Brycinus nurse" z rodziny alestesowatych, "Micropanchax keilhacki" z rodziny piękniczkowatych, proporczykowiec nakrapiany "Fundulopanchax filamentosus" z rodziny Nothobranchiidae, "Awaous lateristriga" z rodziny babkowatych, "Synodontis nigrita" z rodziny pierzastowąsowatych, "Schilbe intermedius", "Schilbe mystus" z rodziny Schilbeidae, "Heterobranchus longifilis", tawada "Clarias gariepinus" z rodziny długowąsowatych.

</doc>
<doc id="1997824" url="https://pl.wikipedia.org/wiki?curid=1997824" title="Badenhausen">
Badenhausen

Badenhausen – dzielnica gminy samodzielnej Bad Grund (Harz) w Niemczech, w kraju związkowym Dolna Saksonia, w powiecie Getynga. Do 28 lutego 2013 gmina wchodząca w skład gminy zbiorowej Bad Grund (Harz).

</doc>
<doc id="1997829" url="https://pl.wikipedia.org/wiki?curid=1997829" title="Eisdorf (Bad Grund (Harz))">
Eisdorf (Bad Grund (Harz))

Eisdorf – dzielnica gminy samodzielnej Bad Grund (Harz) w Niemczech, w kraju związkowym Dolna Saksonia, w powiecie Getynga. Do 28 lutego 2013 gmina wchodząca w skład gminy zbiorowej Bad Grund (Harz).

</doc>
<doc id="1997830" url="https://pl.wikipedia.org/wiki?curid=1997830" title="Eisdorf">
Eisdorf

Niemcy:

</doc>
<doc id="1997832" url="https://pl.wikipedia.org/wiki?curid=1997832" title="Windhausen (Bad Grund (Harz))">
Windhausen (Bad Grund (Harz))

Windhausen – dzielnica gminy samodzielnej Bad Grund (Harz) w Niemczech, w kraju związkowym Dolna Saksonia, w powiecie Getynga. Do 28 lutego 2013 gmina, siedziba gminy zbiorowej Bad Grund (Harz).

</doc>
<doc id="1997833" url="https://pl.wikipedia.org/wiki?curid=1997833" title="Król Artur i rycerze Okrągłego Stołu">
Król Artur i rycerze Okrągłego Stołu

Król Artur i rycerze Okrągłego Stołu (ang. "Camelot") – amerykański film animowany z 2002 roku w reżyserii Williama R. Kowalchuka.
Opis fabuły.
Król Artur, jego żona Ginewra, Merlin i Mordred jadą do Kornwalii na spotkanie królów. Nie wiedzą, że Mordred uknuł spisek mający pozbawić życia królewską parę podczas napadu. Jego plan udaremnia jednak sir Lancelot, który przybywa podróżnym na pomoc. Tymczasem matka spiskowca, zła wiedźma Morgan, razem z synem planują zemstę. Zamierzają oni uprowadzić Ginewrę, zniesławić króla i Merlina oraz rozprawić się z sir Lancelotem.
Wersja polska.
W polskiej wersji językowej wystąpili:
i inni
Merlinowi głosu użyczył Mirosław Wieprzewski.
Opracowanie i nagranie wersji polskiej: GMC Studio

</doc>
<doc id="1997834" url="https://pl.wikipedia.org/wiki?curid=1997834" title="Windhausen">
Windhausen

Niemcy:
Osoby:

</doc>
<doc id="1997836" url="https://pl.wikipedia.org/wiki?curid=1997836" title="Volcatius Sedigitus">
Volcatius Sedigitus

Volcatius Sedigitus (Volcacius Sedigitus; II/I w.p.n.e.) – rzymski poeta. Autor utworu "De poetis" (O poetach), znanego z 13-wersowego fragmentu zacytowanego przez Gelliusza.

</doc>
<doc id="1997838" url="https://pl.wikipedia.org/wiki?curid=1997838" title="Dyskografia September">
Dyskografia September

Artykuł przedstawia całą dotychczasową dyskografię szwedzkiej wokalistki September (Petra Marklund). Artystka w sumie wydała pięć albumów studyjnych, cztery albumy kompilacyjne (zazwyczaj jako debiutanckie krążki September w różnych krajach, zawierające materiał z albumów "In Orbit" i "Dancing Shoes") oraz jedenaście solowych singli i teledysków.
Ponadto nagrała utwór "Breathe", który znalazł się na płycie niemieckiego muzyka Schillera. Remiks piosenki, wykonany przez Dave'a Ramone'a, stał się singlem promującym wydawnictwa Niemca: płytę "Desire", jak również jej reedycję "Desire 2.0". September wzięła udział w trasie koncertowej Schillera, gdzie na koncercie w Kolonii wykonała utwór "Breathe". Zapis wideo z tego koncertu znalazł się na DVD Schillera "Sehnsucht Live".
W wywiadzie udzielonym po koncercie w Zielonej Górze, który odbył się 5 września 2009 roku, Petra po raz pierwszy zapowiedziała, że rozpoczęła pracę nad kolejnym albumem.
Za pośrednictwem portalu społecznościowego Twitter piosenkarka ogłosiła, że premiera czwartego studyjnego albumu September nastąpi jesienią 2010 roku.

</doc>
<doc id="1997839" url="https://pl.wikipedia.org/wiki?curid=1997839" title="Volcacius Sedigitus">
Volcacius Sedigitus



</doc>
<doc id="1997840" url="https://pl.wikipedia.org/wiki?curid=1997840" title="Elvis Country (I’m 10,000 Years Old)">
Elvis Country (I’m 10,000 Years Old)

„Elvis Country” (I'm 10,000 Years Old) – trzydziesty siódmy album studyjny Elvisa Presleya, wydany przez RCA Records 2 stycznia 1971 roku. 

</doc>
<doc id="1997842" url="https://pl.wikipedia.org/wiki?curid=1997842" title="Leonid Słucki (trener)">
Leonid Słucki (trener)

Leonid Wiktorowicz Słucki (ros. Леонид Викторович Слуцкий, ur. 4 maja 1971) – rosyjski trener i piłkarz występujący na pozycji bramkarza.
Kariera piłkarska.
Słucki zakończył swoją karierę w wieku zaledwie 19 lat. Stało się to z powodu kontuzji kolana, odniesionej przy upadku z drzewa, z którego zdejmował kota sąsiadów.
Kariera trenerska.
Od października 2009 był szkoleniowcem CSKA Moskwa, zastępując na tym stanowisku Juande Ramosa. Słuckiemu udało się doprowadzić CSKA do ćwierćfinału Ligi Mistrzów, co jest najlepszym wynikiem klubu w tych rozgrywkach. W grudniu 2016 roku po siedmiu latach pracy zrezygnował z tej posady.
7 sierpnia 2015 został selekcjonerem reprezentacji Rosji, kontynuując jednocześnie prowadzenie CSKA. Po nieudanym dla Rosji Euro 2016 zrezygnował z tej posady.
W czerwcu 2017 został trenerem angielskiego klubu Hull City. Po zwolnieniu z angielskiego klubu, został trenerem holenderskiego Vitesse. W obu klubach nie odniósł sukcesów szkoleniowych.
Od grudnia 2019 prowadzi Rubin Kazań.
Życie osobiste.
Żonaty z Iriną, z którą ma syna Dmitrija.

</doc>
<doc id="1997843" url="https://pl.wikipedia.org/wiki?curid=1997843" title="Hattorf">
Hattorf

Niemcy:

</doc>
<doc id="1997844" url="https://pl.wikipedia.org/wiki?curid=1997844" title="Kościół Świętego Krzyża na Obidowej w Chabówce">
Kościół Świętego Krzyża na Obidowej w Chabówce

Kościół Świętego Krzyża „na Obidowej” – kościół w Chabówce przy granicy z Rdzawką. Położony jest przy DK47 na Zakopiance.
Legendy.
Wybudowanie kościoła na górze, z dala od większych osiedli ludzkich było zapewne przyczyną powstania legend o tym kościele. Jedna z nich mówi, że pewnego razu zamożny kupiec wracał z podróży, wioząc ze sobą dużą sumę pieniędzy za sprzedane towary. Był już był blisko domu, kiedy napotkał zbójców na drodze. Nie wiedząc, co zrobić, upadł na kolana i zawołał: "„Krzyżu Święty ratuj mnie!”" I wówczas to, jak podaje legenda, na niebie pośród chmur pojawił się ognisty krzyż (którego wyobrażenie znajduje się na polichromii sufitowej kościoła). Według innej wersji – zbójcy skamienieli (a dowodem mają być fragmenty kamiennych rzeźb z ludzkimi sylwetkami, które znajdują się w parkanie okalającym teren kościoła). W pobliżu tego zdarzenia wytrysnęło cudowne źródełko zwane Źródłem Pociesznej Wody, któremu przypisuje się niezwykłe właściwości, jak leczenie chorób oczu czy nóg (znajduje się ono ok. 200 m od kościoła, po drugiej stronie zakopianki, jadąc w kierunku Krakowa). Jako wotum dziękczynne za cudowne uratowanie kupiec ufundował ten kościół.
Inna legenda mówi, że kupiec widząc zbójów rzucił się do ucieczki. Zbójcy doganiali go, byli już coraz bliżej. Spodziewając się najgorszego, zaczął wzywać bożej pomocy. Nagle wszystko wokół spowiła mgła tak gęsta, że nic widać nie było. Zbójcy wycofali się, a kupiec w miejscu ocalenia jako wotum postawił kościółek. Być może legenda wzięła się stąd, że podczas jazdy szosą z kierunku Zakopanego w okolicy Rdzawki na odcinku ok. 2 km bardzo często nagle wjeżdża się w gęstą mgłę, która równie niespodziewanie ustępuje (zjawisko spowodowane jest nieckowatym obniżeniem terenu).
Historia.
W rzeczywistości kościół powstał w 1757 na miejscu dawnej kaplicy, z fundacji Jana Wielopolskiego, wojewody sandomierskiego. Niekiedy to z jego osobą wiąże się legendę o bogatym kupcu, który podróżował szlakiem handlowym łączącym Polskę z Węgrami. W 1928 Krakowski Klub Automobilowy postanowił otoczyć opieką kościół w Obidowej. Począwszy od 1965 roku kościołem opiekuje się Zgromadzenie Księży Marianów w Rdzawce. 2 października 1994 budynek został podpalony przez nieznanych sprawców. Uratowany został tylko dzięki szczęśliwemu zbiegowi okoliczności: akurat Zakopianką wracała specjalistyczna jednostka Straży Pożarnej z Krakowa. Dzięki błyskawicznej akcji udało się kościół uratować, spłonęła tylko jedna ściana z zabytkową rzeźbą Ukrzyżowania. Wkrótce dzięki ofiarności miejscowej społeczności kościół został odbudowany.
Opis kościoła.
Świątynia ma konstrukcję zrębową. Prezbiterium i częściowo nawę okalają soboty. W roku 1901 ściany i stropy zostały pokryte polichromią składającą się m.in. z motywów architektonicznych, figuralnych i ornamentalnych, a w 1975 zostały odnowione. Podczas pożaru w 1994 zostały zniszczone w dużym stopniu. Obecnie można oglądać je zrekonstruowane. Charakterystyczną cecha tego kościoła są tzw. soboty – otaczające kościół niskie podcienia wsparte na słupach i przykryte jednospadowym dachem. Dawały one schronienie pielgrzymom, którzy już w sobotę z dalekich okolic przychodzili na niedzielne nabożeństwo (a szczególnie na odpust).

</doc>
<doc id="1997847" url="https://pl.wikipedia.org/wiki?curid=1997847" title="Maciej Grabski">
Maciej Grabski



</doc>
<doc id="1997848" url="https://pl.wikipedia.org/wiki?curid=1997848" title="Elbingerode (Dolna Saksonia)">
Elbingerode (Dolna Saksonia)

Elbingerode - gmina w Niemczech, w kraju związkowym Dolna Saksonia, w powiecie Getynga. Do 31 października 2016 należała do powiatu Osterode am Harz. Wchodzi w skład gminy zbiorowej Hattorf am Harz.

</doc>
<doc id="1997850" url="https://pl.wikipedia.org/wiki?curid=1997850" title="Protektorat Port Phillip">
Protektorat Port Phillip

Protektorat Port Phillip (ang. "Port Phillip Protectorate") - jednostka utworzona w 1839 roku przez brytyjską Izbę Gmin z inicjatywy Lorda Glenelga w celu ochrony Aborygenów i ich tzw. "ucywilizowania" oraz ograniczenia konfliktu z europejskimi osadnikami. Protektorat istniał do 1849 roku.
Na czele protektoratu stał George Augustus Robinson, który nosił tytuł Chief Protector of Aborigines.

</doc>
<doc id="1997851" url="https://pl.wikipedia.org/wiki?curid=1997851" title="Elbingerode">
Elbingerode

Niemcy:

</doc>
<doc id="1997853" url="https://pl.wikipedia.org/wiki?curid=1997853" title="Port lotniczy Moss-Rygge">
Port lotniczy Moss-Rygge

Port lotniczy Moss-Rygge (IATA: RYG, ICAO: ENRY, norw. Moss lufthavn, Rygge, nazwa nieoficjalna: Port lotniczy Oslo-Rygge) – międzynarodowy port lotniczy położony w gminie Rygge należącej do okręgu Østfold w południowo-wschodniej Norwegii. Położony jest 13 km od miasta Moss i około 66 km od centrum Oslo. Oddany do użytku 8 października 2007 roku. Planowany jako regionalne lotnisko dla okręgu Østfold oraz międzynarodowy port lotniczy dla tanich linii lotniczych oraz drugi port lotniczy dla Oslo.
Transport naziemny.
Pociągi.
Dworzec kolejowy Rygge znajduje się 4 km od terminalu lotniska. Można się tam dostać bezpłatnym autobusem, który przewozi pasażerów z lotniska na stację. Linie kolejowe obsługuje narodowy przewoźnik kolejowy Norges Statsbaner (NSB). Pociągi na kierunku z Rygge do dworca centralnego w Oslo Oslo Sentralstasjon (czas przejazdu ok. 52 min) przez Moss (czas przejazdu ok. 7 min) oraz do Halden (czas przejazdu ok. 54 min) przez Sarpsborg (czas przejazdu ok. 32 min) kursują co godzinę.
Autobusy.
Przystanek autobusowy znajduje się przed wejściem do budynku terminala. Autobusy kursują między lotniskiem Rygge i Oslo bussterminal (Oslo Bus Terminal). Przejazd autobusu na trasie z Oslo do Moss-Rygge trwa około 70 minut. Autobusy linii Rygge-Ekspressen mają dostosowane godziny odjazdów do wszystkich linii lotniczych tak międzynarodowych Ryanair i Norwegian jak i do lotów krajowych. Autobusy przyjeżdżają na lotnisko na około 45 minut przed odlotami linii międzynarodowych i około 30 minut przed odlotami krajowych. Wyjeżdżają z lotniska ok. 40 minut po przylotach linii międzynarodowych i około 30 minut od momentu przylotu linii krajowych. Druga linia autobusowa TIMEkspressen kursuje co około godzinę od wczesnego rana do późnego wieczora.
Drogi.
W pobliżu lotniska biegnie europejska trasa E6 biegnąca od Bałtyku i szwedzkiego Göteborg przez Oslo aż do granicy z Rosją. Przy terminalu znajdują się postoje taksówek. Biura wypożyczalni samochodów (Avis, Budget, Europcar, Hertz) usytuowane są w hali przylotów. Na miejscu do dyspozycji klientów jest 2500 miejsc parkingowych.
Historia.
Plany utworzenia cywilnego lotniska Moss-Rygge powstały w 1999 roku. W tym celu założono prywatną spółkę Rygge sivile Lufthavn AS (RSL) czyli Rygge lotnisko cywilne. Pomysł polegał na tym aby dla ruchu cywilnego wykorzystać lotnisko wojskowe i utworzyć regionalny port lotniczy dla okręgu Østfold, które także mogłoby obsługiwać loty czarterowe oraz stanowić bazę dla tanich linii lotniczych. Mogłoby też odciążyć znajdujące się po drugiej stronie fiordu Oslofjord lotnisko Port lotniczy Oslo-Torp w Sandefjord. W 2004 roku spółka podpisała umowę z lotnictwem wojskowym i uzyskała pozwolenie od rządu Norwegii po czym rozpoczęto budowę. Pierwszy samolot wystartował 14 lutego 2008 do Budapesztu należący do taniego norweskiego przewoźnika Norwegian Air Shuttle.
Początkowo Københavns Lufthavne było jednym ze współwłaścicieli, ale sprzedała swoje udziały w 2004 roku. Obecnie udziały w spółce mają: Thon Group (40%), Orkla Group (20%), Borregaard (20%), Østfold okręg administracyjny (11%) oraz Østfold Energi (9%).
24 maja 2016 dyrekcja lotniska zapowiedziała zamknięcie go dla ruchu komercyjnego od 1 listopada 2016 roku. Była to odpowiedź na zapowiedzianą likwidację wszystkich połączeń z Moss-Rygge przewoźnika Ryanair, związaną z wprowadzeniem nowego podatku "od miejsca w samolocie" w Norwegii.

</doc>
<doc id="1997855" url="https://pl.wikipedia.org/wiki?curid=1997855" title="Tomaszowski Słownik Biograficzny">
Tomaszowski Słownik Biograficzny



</doc>
<doc id="1997856" url="https://pl.wikipedia.org/wiki?curid=1997856" title="That’s the Way It Is (album)">
That’s the Way It Is (album)

Elvis: That’s the Way It Is – ścieżka dźwiękowa Elvisa Presleya do filmu "", wydana jako jego trzydziesty szósty album studyjny w listopadzie 1970 roku.

</doc>
<doc id="1997857" url="https://pl.wikipedia.org/wiki?curid=1997857" title="Reprezentacja Polski w skokach narciarskich 2010/2011">
Reprezentacja Polski w skokach narciarskich 2010/2011

Reprezentacja Polski w skokach narciarskich w sezonie 2010/2011 po raz pierwszy w historii zajęła 3. miejsce w Pucharze Narodów. Do największych sukcesów tego sezonu należą również: brązowy medal Adama Małysza na Mistrzostwach Świata 2011 i jego trzecie miejsce w klasyfikacji generalnej Pucharu Świata, a także trzy zwycięstwa Kamila Stocha w tej serii i jego drugie miejsce w klasyfikacji generalnej Letniego Grand Prix 2010.
Oficjalny skład kadry.
W maju 2010 został ogłoszony i zatwierdzony skład kadr polskich skoczków na sezon 2010/2011. W porównaniu z poprzednim sezonem, do kadry A Łukasza Kruczka dołączył Dawid Kubacki, natomiast Piotr Żyła z niej wypadł. Kadrę młodzieżową opuścili Jędrzej Ścisłowicz i Kamil Skrobot, natomiast weszli do niej Tomasz Byrt, Bartłomiej Kłusek, Jan Ziobro i Aleksander Zniszczoł. Podobnie jak we wcześniejszym sezonie osobisty sztab szkoleniowy posiadał Adam Małysz, którego indywidualnym trenerem został Hannu Lepistö.
Sezon letni.
Letnie Grand Prix 2010.
Miejsca w klasyfikacji generalnej.
Źródło: "FIS"
Letni Puchar Kontynentalny 2010.
Letni Puchar Kontynentalny 2010 został zdominowany przez Polaków – Kamil Stoch zwyciężył w klasyfikacji generalnej, a Polska wygrała klasyfikację drużynową, z przewagą ponad tysiąca punktów nad drugą Słowenią.
Pierwszy konkurs odbył się 2 lipca 2010 w Kranju, gdzie w czołowej piątce znalazło się czterech Polaków – Kamil Stoch i Dawid Kubacki stanęli na podium, Stefan Hula był czwarty, a Maciej Kot piąty. Dzień później Stoch odniósł zwycięstwo, po skokach na odległość 107,5 m i 111 m, które dały mu ponad 11 punktów przewagi nad drugim Krzysztofem Miętusem. Punktowało sześciu spośród siedmiu polskich zawodników. Następnego dnia rozegrano zawody na skoczni K-85 w Velenje, w których ponownie triumfował Stoch, skacząc na 93,5 m i 90 m. Na podium stanął również drugi Hula, a na siódmym miejscu uplasował się Kot. Po serii zawodów w Słowenii liderem klasyfikacji generalnej został Stoch, a trzeci był Hula, ogółem w pierwszej dziesiątce sklasyfikowano 5 Polaków.
Rywalizacja przeniosła się do Garmisch-Partenkirchen, gdzie w obu konkursach (9 i 10 lipca) zwyciężył Stoch. W pierwszym z nich drugie miejsce zajął, ze stratą 5 pkt Hula, a Łukasz Rutkowski był siódmy. W drugim zaś trzecie miejsce zajął Dawid Kubacki, a Hula był piąty.
30 lipca w Courchevel najwyżej sklasyfikowanym polskim zawodnikiem był Klemens Murańka, który był 6., zaś 11. miejsce zajął Andrzej Zapotoczny. Dzień później najlepsze skoki wśród Polaków oddał Grzegorz Miętus, który był dziewiąty.
11 września w Lillehammer na drugim stopniu podium, po skokach na 136,5 m i 120 m stanął Rafał Śliż, ogółem punktowało 5 Polaków. Następnego dnia Polacy zanotowali nieco słabszy występ – najlepszy spośród nich, Marcin Bachleda był ósmy.
Podczas odbywającego się 18 września konkursu na normalnej skoczni w Oslo zwycięstwo odniósł Rafał Śliż, po skokach na odległość 108,5 m i 97 m. Dzień później w tym samym miejscu odbył się konkurs, który okazał się najsłabszym występem biało-czerwonych w sezonie letnim – 29. pozycja Śliża dała im tylko 2 punkty.
25 września na zawodach w Ałmaty powrócił Stoch, który zwyciężył po skokach na 137 m i 136,5 m. Czwarty był Łukasz Rutkowski, piąty Tomasz Byrt, a szósty Marcin Bachleda. Następnego dnia, na małym obiekcie, skacząc na 102,5 m i 103,5 m również triumfował Stoch. Na najniższym stopniu podium stanęli zaś wspólnie Byrt i Rutkowski.
Miejsca w klasyfikacji generalnej.
Źródło: "Skokinarciarskie.pl"
Sezon zimowy.
Puchar Świata.
Miejsca Polaków w klasyfikacji generalnej Pucharu Świata.
Źródło: "FIS"
Miejsca Polaków w klasyfikacji generalnej Turnieju Czterech Skoczni.
Źródło: "FIS"
Miejsca Polaków w klasyfikacji generalnej Pucharu Świata w lotach.
Źródło: "FIS"
Mistrzostwa świata w narciarstwie klasycznym.
Konkurs indywidualny na skoczni HS106 (26.02.2011).
Źródło: "FIS"
Konkurs indywidualny na skoczni HS134 (03.03.2011).
Źródło: "FIS"
Konkurs drużynowy na skoczni HS106 (27.02.2011).
Źródło: "FIS"
Konkurs drużynowy na skoczni HS134 (05.03.2011).
Źródło: "FIS"

</doc>
<doc id="1997859" url="https://pl.wikipedia.org/wiki?curid=1997859" title="Port lotniczy Oslo-Rygge">
Port lotniczy Oslo-Rygge



</doc>
<doc id="1997862" url="https://pl.wikipedia.org/wiki?curid=1997862" title="Jacobus H. van 't Hoff">
Jacobus H. van 't Hoff



</doc>
<doc id="1997863" url="https://pl.wikipedia.org/wiki?curid=1997863" title="Hendrik A. Lorentz">
Hendrik A. Lorentz



</doc>
<doc id="1997864" url="https://pl.wikipedia.org/wiki?curid=1997864" title="Randal Cremer">
Randal Cremer



</doc>
<doc id="1997868" url="https://pl.wikipedia.org/wiki?curid=1997868" title="Ivan Petrovich Pavlov">
Ivan Petrovich Pavlov



</doc>
<doc id="1997869" url="https://pl.wikipedia.org/wiki?curid=1997869" title="Oder (ujednoznacznienie)">
Oder (ujednoznacznienie)

Niemcy:
Niemiecka nazwa rzeki w polsko-niemieckiej:
Osoby:

</doc>
<doc id="1997873" url="https://pl.wikipedia.org/wiki?curid=1997873" title="Institut de Droit International">
Institut de Droit International



</doc>
<doc id="1997874" url="https://pl.wikipedia.org/wiki?curid=1997874" title="Śluby Jana Kazimierza">
Śluby Jana Kazimierza

Śluby Jana Kazimierza – obraz polskiego malarza Jana Matejki z 1893 roku znajdujący się w kolekcji Muzeum Narodowego we Wrocławiu.
Obraz o wymiarach 315 × 500 cm przedstawia wydarzenie historyczne, które miało miejsce dnia 1 kwietnia 1656 roku we Lwowie – złożenie ślubowania obietnic rozszerzenia praw obywatelskich szlachcie i polepszenia bytu chłopstwu, przez króla Jana Kazimierza.
Król Jan Kazimierz na obrazie znajduje się w jego lewej części, klęcząc przed ołtarzem. Innymi historycznymi postaciami namalowanymi na tym płótnie są: biskup lwowski Jan Tarnowski, stoi na lewo od króla, królowa Maria Ludwika klęcząca tuż za królem, za nią hetman Stefan Czarniecki, obok niego marszałek wielki koronny Jerzy Sebastian Lubomirski, trzymający buławę hetman polny koronny Stanisław Lanckoroński, klęczący hetman wielki koronny Stanisław Rewera Potocki oraz trzymający chorągiew książę Krzysztof Zbaraski. W skrajnej lewej części obrazu stoi oparty o ołtarz wojewoda łęczycki Jan Leszczyński.
Obraz ten jest ostatnim wielkim płótnem, które namalował Jan Matejko, tworzył go od marca do października 1893 r. Prace nad obrazem przerwała śmierć artysty. O tym, że obraz jest niedokończony, mogą świadczyć szkicowe przedstawienia niektórych postaci w prawej części obrazu.
Przed rokiem 1945 obraz znajdował się w Galerii Narodowej we Lwowie, od roku 1946 znajduje się w Muzeum Narodowym we Wrocławiu, w galerii sztuki polskiej XVII–XIX w.

</doc>
<doc id="1997876" url="https://pl.wikipedia.org/wiki?curid=1997876" title="Emil A. von Behring">
Emil A. von Behring



</doc>
<doc id="1997877" url="https://pl.wikipedia.org/wiki?curid=1997877" title="Wulften">
Wulften

Niemcy:

</doc>
<doc id="1997878" url="https://pl.wikipedia.org/wiki?curid=1997878" title="Maria Wasiak">
Maria Wasiak

Maria Wasiak (ur. 6 lipca 1960 w Radomiu) – polska prawniczka, radca prawny. W 1998 wicewojewoda radomska, w latach 2010–2011 p.o. prezesa zarządu, a następnie do 2012 prezes zarządu Polskich Kolei Państwowych, w latach 2014–2015 minister infrastruktury i rozwoju.
Życiorys.
Jest absolwentką VI Liceum Ogólnokształcącego im. Jana Kochanowskiego w Radomiu. Ukończyła studia prawnicze na Wydziale Prawa i Administracji Uniwersytetu Warszawskiego. Odbyła aplikację sądową, orzekała jako asesor sądowy, w 1990 została radcą prawnym. W latach 90. współtworzyła radomskie struktury ROAD i Unii Demokratycznej. Od 1994 do 1997 kierowała radą regionalną Unii Wolności w województwie radomskim. Jest też absolwentką Wielkopolskiej Szkoły Biznesu przy Akademii Ekonomicznej w Poznaniu.
W 1998 była wicewojewodą radomskim, ostatnim w historii tego województwa. Następnie objęła stanowisko szefa gabinetu politycznego ministra transportu Tadeusza Syryjczyka.
Po odejściu z administracji rządowej pełniła kierownicze funkcje w strukturach Polskich Kolei Państwowych, m.in. dyrektora projektu (2000–2001), prezesa zarządu PKP Przewozy Regionalne (2001–2002), dyrektora Biura Prywatyzacji oraz członka zarządu, dyrektora promocji i spraw społecznych PKP.
30 grudnia 2010, po odwołaniu ze stanowiska prezesa PKP Andrzeja Wacha, została pełniącą obowiązki prezesa tej spółki. 19 maja 2011 została powołana na prezesa zarządu PKP Odwołano ją 5 kwietnia 2012, powierzając jej jednocześnie stanowisko członka zarządu.
Została także wiceprzewodniczącą Wspólnoty Kolei Europejskich oraz Zarządców Infrastruktury Kolejowej w Brukseli, członkinią Rady Wykonawczej Międzynarodowego Związku Kolei w Paryżu oraz członkinią konferencji dyrektorów generalnych kolei Organizacji Współpracy Kolei w Warszawie.
22 września 2014 powołana na stanowisko ministra infrastruktury i rozwoju w rządzie Ewy Kopacz. Funkcję tę pełniła do 16 listopada 2015. W 2016 powołana na funkcję zastępcy prezydenta Bydgoszczy. Na stanowisku tym objęła nadzór nad Wydziałem Funduszy Europejskich, Wydziałem Zintegrowanego Rozwoju, Zespołem ds. Zarządzania Energią oraz Miejską Pracownię Urbanistyczną.

</doc>
<doc id="1997880" url="https://pl.wikipedia.org/wiki?curid=1997880" title="Operacja Bawół">
Operacja Bawół

Operacja Bawół () – seria lokalnych działań odwrotowych na froncie wschodnim II wojny światowej przeprowadzonych przez Wehrmacht w okresie od 1 do 31 marca 1943 roku. W ich wyniku zlikwidowany został występ rżewski, front został skrócony o 230 kilometrów, a 21 dywizji niemieckich mogło zostać użytych na innych odcinkach frontu. Wycofaniu się Niemców towarzyszyła bezwzględna kampania represyjna, która doprowadziła do zniszczenia wielu zabudowań poza działaniami wojennymi, masowych zabójstw ludności cywilnej i deportacji do pracy niewolniczej w Rzeszy.
Przebieg.
Niemiecka 9 Armia ewakuowała występ rżewski w marcu 1943 r. w ramach ogólnego skracania linii frontu. W celu oczyszczenia zaplecza obszaru operacji, na kilka tygodni przed jej rozpoczęciem przeprowadzono zakrojone na szeroką skalę działania represyjne, zgodnie z doktryną "Bandenbekämpfung" („walki z bandytami”). W działaniach tych zginęło około 3000 obywateli radzieckich, z których ogromna większość była nieuzbrojona, jak pokazuje raport o przejętej broni: 277 karabinów, 41 pistoletów, 61 karabinów maszynowych, 17 moździerzy, 9 karabinów przeciwpancernych i 16 niewielkich dział. Samo wycofywanie się zajęło Niemcom dwa tygodnie, przy minimalnych stratach własnych czy zakłóceniach w ruchu grupy armii liczącej około 300 000 ludzi, 100 czołgów i 400 dział. W następstwie tego gen. Walther Model, dowódca 9 Armii, osobiście nakazał deportację wszystkich cywilów płci męskiej, zatruć studnie, a co najmniej dwa tuziny wiosek zrównać z ziemią, aby utrudnić działania Armii Czerwonej w okolicy, pozbawiając jej żołnierzy potencjalnych kwater.
Sowiecka reakcja.
Sowieci planowali zaatakować występ rżewski. 6 lutego 1943 r. Stawka wydała dyrektywę nr 30043 o przygotowaniu ofensywy w środkowej części frontu radziecko-niemieckiego w celu okrążenia i zniszczenia głównych sił Grupy Armii Środek.
18 lutego przygotowania wojsk niemieckich do wycofania się zostały odkryte podczas rozpoznania w wykonaniu oddziałów zwiadowczych Frontu Zachodniego, a 23 lutego także Frontu Kalinińskiego. Wysunięte oddziały donosiły, że niektóre grupy wroga odchodziły na zachód, część artylerii została przesunięta bliżej dróg, a niektóre ziemianki, mosty, budynki i linie kolejowe były przygotowywane do rozbiórki. Pomimo tych raportów, radzieckie dowództwo zareagowało z dużym opóźnieniem. Dowódca 30 Armii, gen. Władimir Kołpakczi wydał rozkaz uderzenia dopiero 2 marca o godzinie 14:30. Tego samego dnia o godz. 17:15 zarządzenie Stawki nakazało wszystkim oddziałom Frontu Kalinińskiego i Zachodniego przejść do ataku.
Rankiem 3 marca 1943 r. wojska radzieckie wkroczyły do miasta Rżew, nie napotykając żadnego oporu. 4 marca Armia Czerwona przejęła kontrolę nad Oleninem, a następnie Gżackiem (5 marca), Syczowką (8 marca), Biełym (10 marca) i Wiaźmą (12 marca).
Pogoń za wrogimi żołnierzami komplikowały dobrze umocnione, niemieckie pozycje obronne, osłaniające odwrót głównych sił, pola minowe oraz zniszczone szlaki komunikacyjne. Niektórym oddziałom Armii Czerwonej udawało się pokonywać zaledwie 6-7 km dziennie. W drugiej połowie marca oddziały Frontu Zachodniego próbowały odciąć jednostki niemieckie ze zgrupowania orłowsko-briańskiego, ale po kilku dniach walki, tracąc 132 czołgi, 1 i 5 Korpus Pancerny Armii Czerwonej zatrzymał atak. 22 marca 1943 r. wojska radzieckie dotarły do nowej linii obronnej nieprzyjaciela, gdzie umocniły się oddziały Grupy Armii Środek. W obliczu intensywnego oporu oraz w wyniku zmniejszania się zapasów amunicji i żywności z powodu rosnącej długości własnych szlaków zaopatrzeniowych, Armia Czerwona została zmuszona do powstrzymania ofensywy.
Wydarzenia te są znane w radzieckiej historiografii jako ofensywa rżewsko-wiaziemska (1943), która zakończyła się 31 marca.
Rezultaty.
Skrócenie linii frontu pozwoliło Niemcom stworzyć rezerwę sił dla operacji w innych miejscach. Formacje te zostały później wykorzystane podczas letniej kampanii w 1943 r., która doprowadziła do bitwy pod Kurskiem.
Oficjalny raport radziecki opublikowany 7 kwietnia 1943 r. pokazał skutki niemieckich działań represyjnych. W Wiaźmie z 5500 budynków ocalało tylko 51 małych domów; w Gżacku 300 z 1600; w Rżewie 500 z 5400. 15 000 osób zostało deportowanych tylko z tych trzech miast. Obszary wiejskie ucierpiały w równym stopniu; na przykład w rejonie syczowskim spłonęło 137 wsi z 248. Brytyjski korespondent wojenny Alexander Werth odwiedził ten obszar wkrótce po wyzwoleniu i sam zobaczył wyniki rozkazów Modela. W swoim raporcie wymienił Modela na szczycie listy zbrodniarzy wojennych odpowiedzialnych za „umyślną politykę eksterminacyjną” i zauważył, że większości zabójstw ludności cywilnej dokonały regularne jednostki Wehrmachtu, a nie gestapo czy SD.

</doc>
<doc id="1997881" url="https://pl.wikipedia.org/wiki?curid=1997881" title="Prawo niezakłóconego tranzytu">
Prawo niezakłóconego tranzytu



</doc>
<doc id="1997882" url="https://pl.wikipedia.org/wiki?curid=1997882" title="Dystrykt Port Phillip">
Dystrykt Port Phillip

Dystrykt Port Phillip (ang. "Port Phillip District") − historyczna jednostka administracyjna w ramach Kolonii Nowej Południowej Walii, istniejąca od września 1836 do 1 lipca 1851 roku, gdy została wydzielona w odrębną Kolonię Wiktorii.
Początkowo jako terytorium dystryktu określono terytoria Nowej Południowej Walii położone na południe od równoleżnika 36°S i pomiędzy południkami 141°E i 146°E. W styczniu 1840 roku poszerzono jej granice do rzeki Murrumbidgee. Na skutek oporu Rady Ustawodawczej Nowej Południowej Walii w Sydney granica uległa przesunięciu na rzekę Murray.
W 1839 roku ustanowiono Protektorat Port Phillip, który miał być jednostką autonomiczną dla Aborygenów, jednak zniesiono ją w 1849 roku.
1 lipca 1843 roku uchwalono proklamację formalizującą granicę od Cape Howe do Murray i dalej jej nurtem do granic Australii Południowej.
1 lipca 1851 roku dystrykt wydzielono od Nowej Południowej Walii tworząc Kolonię Wiktorii.

</doc>
<doc id="1997884" url="https://pl.wikipedia.org/wiki?curid=1997884" title="Hörden am Harz">
Hörden am Harz

Hörden am Harz – gmina w Niemczech, w kraju związkowym Dolna Saksonia, w powiecie Getynga. Do 31 października 2016 należała do powiatu Osterode am Harz. Wchodzi w skład gminy zbiorowej Hattorf am Harz.
Geografia.
Gmina Wulften am Harz położona jest ok. 15 km na zachód od miasta Herzberg am Harz.

</doc>
<doc id="1997885" url="https://pl.wikipedia.org/wiki?curid=1997885" title="Li Lianying">
Li Lianying

Li Lianying (ur. 12 listopada 1848 ?, zm. 4 marca 1911), chiński polityk, główny eunuch Zakazanego Miasta w latach 1869-1908. Jeden z głównych współpracowników cesarzowej Cixi.
Na temat pochodzenia Li Lianyinga istnieją rozbieżne wersje, wszystkie zgadzają się jednak co do tego, że jego rodzina była niezamożna (czy wręcz biedna) i że mieszkała na wsi. Jego dziadek miał być kupcem, a ojciec - garbarzem (choć powoływali się na pochodzenie urzędnicze). Do Pekinu trafił, gdy na skutek wypadku okulał i ojciec zabrał go do stolicy (gdzie rodzina miała sklep), by tam szukać pomocy. Doktor, który go leczył, oświadczył, że chłopiec ma niezwykłe zdolności i że winien zostać mnichem lub eunuchem, a rodzice przysięgli, że jeśli wyzdrowieje, to tak się stanie. Inna wersja mówi, że, wcześnie osierocony, środki na życie próbował zdobyć trudniąc się przemytem, za co na krótko trafił do więzienia. Po zwolnieniu przeniósł się do Pekinu, gdzie jakiś czas pracował jako pomocnik szewca w warsztacie położonym nieopodal Zakazanego Miasta.
Na dwór cesarski trafił dzięki protekcji eunucha nazwiskiem Shen, znajomego z dzieciństwa. Początkowo został mianowany tragarzem palankinu cesarzowej Cixi, później przeszedł na stanowisko nadwornego fryzjera. Wykazał się dużą kreatywnością i sprawnością w układaniu fryzur zarówno cesarzowej jak i dam dworu. Jednocześnie, dzięki sprytowi i rozwadze, doskonale odnajdywał się w pełnym intryg otoczeniu. Stopniowo zyskał zaufanie wpływowej Mandżurki. Władczyni pozwoliła mu między innymi siedzieć w swojej obecności (za podobne zachowanie, Su Peisheng, ważny eunuch cesarza Kangxi został surowo ukarany).
Podczas pobytu cesarza Xianfenga i jego świty w Rehe był jego masażystą. Miał możliwość obserwowania wszystkich istotnych poczynań wyższych dostojników. Gdy monarcha zmarł na początku 1861, Li włączył się w walkę o władzę po stronie swojej protektorki i doprowadził do przekazania jej oficjalnej pieczęci władcy. Po upadku stronnictwa Su Shuna stał się jednym z najbardziej wpływowych eunuchów na dworze. W 1869 został mianowany głównym eunuchem. Godność tę piastował do śmierci cesarzowej - wdowy w 1908.
Ze względu na ogromne wpływy nazywany "Dziewięciotysiącletnim Panem". Dzięki przemyślanym i starannie dobranym inwestycjom znacząco powiększył osobisty majątek Cixi. Uczestniczył w wyprowadzaniu pieniędzy ze skarbu państwa na budowę jednego z podpekińskich pałaców. Troszczył się również o jej zdrowie, czasem stosując dość radykalne metody (jak mówi jedna z anegdot, dla celów leczniczych podał jej kawałek własnego ciała do zjedzenia). Zajmował się także zaspokajaniem seksualnych potrzeb monarchini (wyszukiwał i dostarczał do apartamentów urodziwych mężczyzn). Jego osobisty stosunek do władczyni odzwierciedla ukute przez niego określenie "Czcigodna Budda", które jej bardzo przypadło do gustu. Korzystając ze swojej pozycji, zbił ogromną fortunę. Załatwiał stanowiska i zwolnienia z więzień za sumy sięgające 100 tysięcy liangów. Otrzymywał znaczne kwoty z okazji różnych uroczystości państwowych (np. ślubu Guangxu z Longyu w 1889).
W 1991 Tian Zhuangzhuang nakręcił film "Li Lianying: cesarski eunuch", opowiadający o życiu Li.

</doc>
<doc id="1997887" url="https://pl.wikipedia.org/wiki?curid=1997887" title="Hörden">
Hörden

Niemcy:

</doc>
<doc id="1997888" url="https://pl.wikipedia.org/wiki?curid=1997888" title="Hoerden">
Hoerden



</doc>
<doc id="1997891" url="https://pl.wikipedia.org/wiki?curid=1997891" title="Baraka (rzeka)">
Baraka (rzeka)

Baraka – rzeka w Erytrei i Sudanie. Liczy około 640 km długości.
Wypływa z Wyżyny Erytrejskiej niedaleko Asmary i przepływa przez miasto Akordat. Blisko granicy z Sudanem przyjmuje dopływ – rzekę Ansebę. Przekracza granicę z Sudanem, tworzy sezonowo (koryto rzeki w dolnym biegu wypełnia się na trzy miesiące w ciągu roku w trakcie pory deszczowej, Baraka uchodzi w tym okresie do Morza Czerwonego) deltę Taukar nieopodal miasta o tej samej nazwie.
Powierzchnia dorzecza to około 66 200 km² z czego około 41 500 km² w Erytrei oraz około 24 800 km² w Sudanie.
Dolina, w której płynie rzeka (terytorium Erytrei) objęta jest ostoją ptaków IBA, w której można zaobserwować takie gatunki ptaków jak: pustułka rdzawa, drop arabski, remizek sudański z rodzaju "Anthoscopus," chwastówka cierniowa z rodzaju "Cisticola," popielatka białogardła z rodzaju "Eremomela" czy błyszczak kasztanowobrzuchy z rodzaju "Lamprotornis""."
Tereny objęte ostoją ptaków i tym samym pobliskie tereny rzeki zamieszkują takie gatunki ssaków jak: gazela pustynna czy bawolec krowi.
Pobliskie tereny rzeki porośnięte są pasami lasów łęgowych szerokich na kilkaset metrów. Z roślin tam występujących można wyróżnić między innymi takie jak: tamaryndowiec indyjski, tamaryszek, baobaby, figowce czy rośliny z rodzaju głożyna.

</doc>
<doc id="1997892" url="https://pl.wikipedia.org/wiki?curid=1997892" title="Charlotte Lewis">
Charlotte Lewis

Charlotte Lewis (ur. 7 sierpnia 1967 w Londynie) – angielska aktorka filmowa i telewizyjna.
Życiorys.
Wczesne lata.
Urodziła się w Londynie. Po matce odziedziczyła irlandzkie korzenie, natomiast po ojcu iracko-chilijskie.
Kariera.
W wieku 11 lat trafiła na szklany ekran jako Samantha w brytyjskim serialu "Grange Hill" (1978). Na kinowym ekranie zadebiutowała w komedii przygodowej Romana Polańskiego "Piraci" (1986) z Walterem Matthau i Crisem Campionem. W tym samym roku wystąpiła w komedii fantasy Michaela Ritchiego "Złote dziecko" obok Eddiego Murphy’ego. Pojawia się też w dramacie sensacyjnym "Pułapka" ("Tripwire", 1990) jako Trudy z Davidem Warnerem i Meg Foster. Dwa lata później wystąpiła w "Miasteczko Storyville" ("Storyville", 1992) z Jamesem Spaderem i telewizyjnym dreszczowcu Showtime "Rysopis mordercy" ("Sketch Artist", 1992) u boku Jeffa Faheya, Drew Barrymore i Sean Young. Pomimo początkowych sukcesów, jej kariera rozwijała się powolnie. W 1994 roku zagrała w "Najemnicy" ("Men of War") z Dolphem Lundgrenem, a w 2003 roku pojawiła się w komedii romantycznej "Hey DJ".
W lipcu 1993 roku gościła na okładce „Playboya”.
Życie prywatne.
Była związana z Jackiem Nicholsonem, wokalistą grupy INXS – Michaelem Hutchence’em, Harrym Deanem Stantonem, Mickeyem Rourkiem, Warrenem Beattym (1984), Romanem Polańskim (1984), Eddiem Murphym (1986), Charliem Sheenem (1986-88), Michaiłem Barysznikowem (1986), Robertem De Niro (1986), producentem wideo Mario Sotelą (1988-89), Julianem Lennonem (1988), Williamem Annesleyem (1991-93), Elizabeth Hurley (1992), Erikiem Claptonem (1996) i Jimem Carreyem (w styczniu 1999).
Oskarżenie przeciwko Romanowi Polańskiemu.
14 maja 2010 razem ze swoją prawniczką Glorią Allred oskarżyła Romana Polańskiego o wykorzystywanie seksualne, gdy miała 16 lat. Według aktorki do zdarzenia doszło w apartamencie Polańskiego w Paryżu. Prokuratura w Los Angeles potwierdziła, że rozmawiała z Lewis w związku z zarzutami.

</doc>
<doc id="1997900" url="https://pl.wikipedia.org/wiki?curid=1997900" title="Broń masowego zniszczenia">
Broń masowego zniszczenia



</doc>
<doc id="1997901" url="https://pl.wikipedia.org/wiki?curid=1997901" title="Cape Howe">
Cape Howe

Cape Howe - przylądek w południowo-wschodniej Australii, wyznaczający początek granicy pomiędzy stanami Nowa Południowa Walia i Wiktoria.
Przylądek leży pomiędzy Nadgee Nature Reserve i Croajingolong National Park, otaczające morza należą do Cape Howe Marine National Park.
Przylądek został opisany przez Jamesa Cooka 20 kwietnia 1770 roku i nazwane na cześć Richarda Howe’a, skarbnika marynarki wojennej.

</doc>
<doc id="1997904" url="https://pl.wikipedia.org/wiki?curid=1997904" title="Ryszard Fałek">
Ryszard Fałek

Ryszard Jan Fałek (ur. 12 października 1954 w Kamiennej Górze) – polski samorządowiec, nauczyciel, wiceprezydent i prezydent Radomia.
Życiorys.
Ukończył studia chemiczne na Politechnice Świętokrzyskiej, a także podyplomowe studia w zakresie m.in. informatyki oraz administracji i zarządzania.
Pracował w zakładach przemysłowych jako brygadzista i kierownik. W 1990 wybrany do rady miejskiej, w 1994 i 2002 uzyskiwał reelekcję, w okresie 1991–1994 pełnił funkcję jej przewodniczącego. Od 1992 do 1994 był pracownikiem kuratorium oświaty, potem do 2006 nauczycielem chemii w kilku szkołach w Radomiu. W latach 1994–1997 pełnił funkcję wiceprezydenta Radomia (jako zastępca Kazimierza Wlazły), następnie z rekomendacji Akcji Wyborczej Solidarność przez rok zajmował stanowisko prezydenta tego miasta. Działał w Partii Chrześcijańskich Demokratów, Porozumieniu Polskich Chrześcijańskich Demokratów i Stronnictwie Konserwatywno-Ludowym – Ruch Nowej Polski. W latach 1999–2000 był dyrektorem zakładów meblarskich.
W 2002 z listy Inicjatywy Społecznej Wspólnoty Samorządowej oraz w 2006, 2010 i 2014 z ramienia Prawa i Sprawiedliwości uzyskiwał ponownie mandat radnego. W 2006 został zastępcą prezydenta Radomia ds. oświaty (jako zastępca Andrzeja Kosztowniaka). W 2008 został członkiem zarządu oraz przewodniczącym Komisji Sportu Akademickiego i Rozwoju Zapasów Polskiego Związku Zapaśniczego. Został zatrudniony jako zastępca dyrektora operacyjnego w firmie QFG produkującej wyroby mięsne. W wyborach samorządowych w 2018 był kandydatem KWW Bezpartyjni Radomianie na prezydenta Radomia, zdobył 2,9% głosów (5. miejsce wśród 7 kandydatów); nie uzyskał wówczas także mandatu radnego po raz pierwszy od 1990.

</doc>
<doc id="1997905" url="https://pl.wikipedia.org/wiki?curid=1997905" title="Puchar Anglii w piłce nożnej (1874/1875)">
Puchar Anglii w piłce nożnej (1874/1875)

Puchar Anglii w piłce nożnej 1874-1875 – czwarta edycja najstarszych w historii rozgrywek piłkarskich. W turnieju wzięło udział 29 drużyn, rozegrano 31 spotkań (4 z zaplanowanych się nie odbyło). Najlepsza okazała się drużyna Royal Engineers, która w finale pokonała Old Etonians.

</doc>
<doc id="1997908" url="https://pl.wikipedia.org/wiki?curid=1997908" title="Maryla Marchewianka">
Maryla Marchewianka

Maryla Marchewianka (ur. 18 października /6 października według kalendarza juliańskiego/ 1897 w Tomaszowie Mazowieckim, zm. 13 października 1939 w Łodzi) – nauczycielka i uczona polska, doktor botaniki, specjalistka fykologii.
Rodzina.
Była córką żydowskiego kupca Mordki vel Markusa Marchewa (1871–1939) i Etty z domu Tempel, kuzynką Stefanii z Marchewów Tuwimowej (1894–1991), małżonki poety Juliana Tuwima. Przez ponad trzydzieści lat życia, zapewne wskutek omyłki, figurowała w dokumentach z imieniem Maria (Marja), przywrócenie właściwego imienia Maryla uzyskując dopiero w 1928. 
Edukacja.
W latach 1907–1915 uczęszczała do Szkoły Żeńskiej Towarzystwa im. Elizy Orzeszkowej w Łodzi przy ulicy Spacerowej, a po odbyciu dodatkowego kompletu maturalnego zdała egzamin dojrzałości 26 czerwca 1917 roku. W lutym 1919 rozpoczęła studia w zakresie botaniki na Wydziale Filozoficznym Uniwersytetu Jagiellońskiego. W roku akademickim 1923/1924 była dodatkowo słuchaczką Studium Pedagogicznego macierzystej uczelni. W latach 1922–1924 brała udział w pracach badawczych Zakładu Botanicznego im. Edwarda Janczewskiego (na Wydziale Rolniczym UJ) nad glonami polskiego odcinka Bałtyku pod kierunkiem Kazimierza Roupperta. W 1922 uczestniczyła w wyprawie naukowej nad Bałtyk.
W październiku 1924 uzyskała absolutorium. 10 marca 1928 obroniła na Wydziale Filozoficznym Uniwersytetu Jagiellońskiego doktorat z filozofii w zakresie botaniki na podstawie pracy "Ze studjów nad glonami polskiego Bałtyku". Promotorem był profesor Władysław Szafer, rezultaty były jednak efektem badań prowadzonych wcześniej u Roupperta. 
1 marca 1930 uzyskała dyplom nauczyciela szkół średnich – przedmiot główny biologia, drugi przedmiot główny filozofia, język wykładowy polski – wydany przez Państwową Komisję Egzaminacyjną w Krakowie dla Kandydatów na Nauczycieli Szkół Średnich. 
Praca dydaktyczna.
W roku 1925 podjęła pracę w charakterze nauczycielki przyrodoznawstwa w łódzkim Gimnazjum Żeńskim im. Orzeszkowej. 
Od roku akademickiego 1934/1935 obowiązki nauczycielki w Gimnazjum im. Orzeszkowej łączyła z posadą starszego asystenta na Wydziale Matematyczno-Przyrodniczym Wolnej Wszechnicy Polskiej (oddziału łódzkiego) u boku prof. Marii Skalińskiej. Prowadziła ćwiczenia z botaniki ogólnej i systematycznej, z systematyki roślin niższych, z anatomii i morfologii roślin, a także miała powierzony nadzór nad salą ćwiczeń z botaniki. Zarówno w gimnazjum, jak i w Wolnej Wszechnicy Polskiej, pracowała do roku 1939. 
Działalność naukowa.
Do jej osiągnięć naukowych należy podanie nowych stanowisk kilku gatunków glonów na polskim odcinku Bałtyku oraz opisanie nowych szczegółów z morfologii krasnorosta "Ceramium diaphanum". W rozprawie doktorskiej usiłowała opisać nowy gatunek zielenicy "Endoderma Roupperti", opis okazał się jednak niewystarczający.
Opisane przez nią taksony oznaczane są w klasyfikacjach botanicznych jej nazwiskiem skrótem Marchew., np. "Pringsheimiella scuttata" (Reinke) Marchew. in Spraw.
Wykaz publikacji.
Ogłosiła trzy prace naukowe, z czego dwie weszły w skład dysertacji doktorskiej: 
Członkostwo.
Od stycznia 1927 należała do Towarzystwa Przyrodniczego im. Stanisława Staszica w Łodzi, w latach 1930–1938 była członkinią zarządu tego Towarzystwa. Przed 1926 wstąpiła też do Polskiego Towarzystwa Botanicznego. 10 czerwca 1927 Wydział III Matematyczno-Przyrodniczy Polskiej Akademii Umiejętności zatwierdził jej kandydaturę na współpracowniczkę Komisji Fizjograficznej.
Okoliczności śmierci.
25 września 1939 roku została aresztowana wraz z ojcem przez hitlerowców. Mordka Marchew, znany działacz społeczny i syjonistyczny, znalazł się na listach osób wrogich wobec narodowego socjalizmu, sporządzonych przez folksdojczów niemieckich z Łodzi. Ojciec Maryli został skazany na śmierć za przynależność do ugrupowania syjonistycznego i rozstrzelany 13 października 1939 roku. Prawdopodobnie tego samego dnia została rozstrzelana jego córka Maryla Marchewianka. Miejsce pochówku ojca i córki pozostaje nieznane. 

</doc>
<doc id="1997911" url="https://pl.wikipedia.org/wiki?curid=1997911" title="Węgło">
Węgło



</doc>
<doc id="1997914" url="https://pl.wikipedia.org/wiki?curid=1997914" title="Kiriłł Sosunow">
Kiriłł Sosunow

Kiriłł Olegowicz Sosunow (Кирилл Олегович Сосунов; ur. 1 listopada 1975 w Riazaniu) – rosyjski lekkoatleta, który specjalizował się w skoku w dal.
Dwukrotnie startował w igrzyskach olimpijskich (Sydney 2000 oraz Ateny 2004), jednak za każdym razem swój udział kończył na eliminacjach. W 1997 zdobył w marcu srebrny medal halowych mistrzostw świata, a latem był trzeci w mistrzostwach globu na stadionie. Mistrz Europy z Budapesztu (1998) oraz młodzieżowy wicemistrz Starego Kontynentu z Turku (1997). Zwycięzca uniwersjady w roku 1995. Uczestnik pucharu świata oraz pucharu Europy. Medalista mistrzostw Rosji. Rekord życiowy: stadion – 8,38 (27 czerwca 1998, Petersburg); hala – 8,41 (8 marca 1997, Paryż).

</doc>
<doc id="1997916" url="https://pl.wikipedia.org/wiki?curid=1997916" title="İrsen Küçük">
İrsen Küçük

İrsen Küçük (ur. 1940, zm. 10 marca 2019) – turecki polityk z Cypru Północnego, przewodniczący Partii Jedności Narodowej od 9 maja 2010 do 11 czerwca 2013. Premier Cypru Północnego od 17 maja 2010 do 13 czerwca 2013.
Życiorys.
İrsen Küçük urodził się w 1940 w Nikozji. W 1966 ukończył studia na Wydziale Rolniczym Uniwersytetu w Ankarze. W 1976 został po raz pierwszy wybrany w skład Zgromadzenia Republiki (parlamentu) z ramienia Partii Jedności Narodowej (UBP). W kolejnych wyborach uzyskiwał reelekcje. 9 maja 2010 w czasie zjazdu partii jako jedyny kandydat został wybrany przewodniczącym UBP. Zastąpił na tym stanowisko Dervişa Eroğlu, który dwa tygodnie wcześniej objął urząd prezydenta republiki. 10 maja 2010 prezydent Eroğlu desygnował go na stanowisko premiera. Irsen Küçük miał 14 dni na sformowanie gabinetu. 17 maja 2010 prezydent zaakceptował przedstawiony mu skład rządu. İrsen Küçük był żonaty, miał dwoje dzieci.

</doc>
<doc id="1997917" url="https://pl.wikipedia.org/wiki?curid=1997917" title="Irsen Küçük">
Irsen Küçük



</doc>
<doc id="1997919" url="https://pl.wikipedia.org/wiki?curid=1997919" title="Zbrodnia w Buszkowie">
Zbrodnia w Buszkowie

Zbrodnia w Buszkowie – seria egzekucji przeprowadzonych przez Niemców w październiku 1939 roku w lasach pod Buszkowem koło Koronowa. Z rąk funkcjonariuszy SS i bojówek "Selbstschutzu" śmierć poniosło tam około 150 mieszkańców Koronowa i pobliskich miejscowości.
Powstanie obozu w Koronowie.
Koronowo zostało opanowane przez oddziały Wehrmachtu 3 września 1939. W mieście i jego okolicach natychmiast uaktywniły się bojówki "Selbstschutzu" – paramilitarnej organizacji złożonej z przedstawicieli niemieckiej mniejszości narodowej zamieszkującej przedwojenne terytorium Rzeczypospolitej. Na czele koronowskiego "Selbstschutzu" stanął Joachim Otto, syn właściciela ziemskiego z Kotomierza. Przy pomocy żołnierzy Wehrmachtu oraz podążających w ślad za nimi funkcjonariuszy grup operacyjnych SD i policji bezpieczeństwa ("Einsatzgruppen") podlegli mu miejscowi Niemcy przystąpili od razu do rozprawy z członkami polskiej elity politycznej, gospodarczej i intelektualnej. Rozpoczęły się masowe aresztowania. Miejscowi Niemcy regulowali przy tym wiele zadawnionych sąsiedzkich sporów i porachunków, jak również korzystali z okazji do zagarnięcia mienia zatrzymanych Polaków. Z zeznań świadków wynika, iż aresztowań wśród mieszkańców Koronowa dokonywała zwykle ta sama dwójka Niemców, z których jeden był ubrany w zielony mundur, a drugi był cywilem. W tym ostatnim rozpoznano miejscowego Niemca, Horsta Bakarinowa.
Aresztowanych przez władze okupacyjne Polaków umieszczano w celach przedwojennego więzienia w Koronowie, znajdującego się na terenie XIV-wiecznego klasztoru cystersów. Na dzień przed zajęciem miasta przez Wehrmacht koronowski zakład karny został opuszczony przez strażników, uciekło również wielu więźniów. Na miejscu pozostali jedynie skazańcy z niewielkimi wyrokami, którzy obawiali się, że ucieczka spowoduje wydłużenie czasu odbywania kary. Niemcy pozostawili ich w celach więzienia. Później do koronowskiego zakładu karnego zaczęli trafiać obywatele miasta Koronowa aresztowani z przyczyn politycznych.
Więzienie w Koronowie pełniło w tym czasie funkcję obozu dla internowanych osób cywilnych ("Zivilinternierungslager"). Jednorazowo przebywało w nim zwykle około 90 Polaków. Na trzecim piętrze przetrzymywano aresztowanych polskich nauczycieli, podczas gdy na czwartym - 44 przedwojennych policjantów. Początkowo funkcję strażników pełnili żołnierze Wehrmachtu, lecz już 7 września nadzór nad obozem przejęli funkcjonariusze "Einsatzgruppen". Najpierw byli to członkowie "Sonderkommando" należącego do podążającej za oddziałami niemieckiej 4. Armii tzw. "Einsatzgruppe IV". Po opuszczeniu przez ten oddział terenów Pomorza ich miejsce zajęli funkcjonariusze gdańskiego "Einsatzkommando 16".
Egzekucje pod Buszkowem.
Jesienią 1939 r. okupowane tereny Pomorza stały się areną niezwykle krwawej rozprawy z przedstawicielami polskiej inteligencji, którą nazistowskie władze obarczały winą za politykę polonizacyjną prowadzoną na tych ziemiach w okresie dwudziestolecia międzywojennego oraz traktowały jako najpoważniejszą przeszkodę na drodze do szybkiego i trwałego przekształcenia polskiego Pomorza w niemieckie Prusy Zachodnie. Między wrześniem 1939, a wiosną 1940 Niemcy zamordowali w ramach tzw. "Intelligenzaktion" od 30 do 40 tysięcy Polaków – przedstawicieli elity intelektualnej narodu.
Masowe mordy nie ominęły również Koronowa. Od samego początku w tamtejszym obozie dla internowanych funkcjonowała specjalna trzyosobowa komisja, która przesłuchiwała więźniów i decydowała o ich losie. W skład komisji wchodzili: naczelnik więzienia, prokurator nazwiskiem Schultz (obaj przybyli z Bydgoszczy) oraz Steckmann – właściciel majątku ziemskiego w pobliskiej Stopce. Ich celem było jak najszybsze opróżnienie przepełnionego koronowskiego więzienia. Decyzją komisji część więźniów została zwolniona, a część skazana na śmierć. Tych ostatnich wywożono w rejon pobliskiego Buszkowa (na północny zachód od Koronowa), gdzie rozstrzeliwano ich w rowach strzeleckich, które w tamtejszych lasach wykopali we wrześniu 1939 żołnierze Wojska Polskiego.
Z relacji świadka tych wydarzeń, Antoniego Karowskiego, wynika, że masowe mordy w Buszkowie miały miejsce między innymi 5 i 6 października. Skazańców przywożono na miejsce straceń samochodem ciężarowym, na którego drzwiach widniał napis „Młyn w Przechowie”. Stanowi to pośredni dowód, iż egzekucje nadzorowali funkcjonariusze bydgoskiej ekspozytury "Einsatzkommando 16", gdyż tym samym samochodem wywożono na śmierć więźniów bydgoskiego obozu dla internowanych, ulokowanego w koszarach 15. pułku artylerii lekkiej przy ulicy Gdańskiej. Skazanych na śmierć wyprowadzano z samochodu grupkami po kilka, kilkanaście osób, po czym prowadzono nad rowy strzeleckie i tam rozstrzeliwano. W skład plutonów egzekucyjnych wchodzili zwykle członkowie "Selbstschutzu".
Włodzimierz Jastrzębski ocenia liczbę rozstrzelanych w Buszkowie na co najmniej 114 osób, opierając się przy tym na wynikach powojennych ekshumacji. Wśród zamordowanych znaleźli się wszyscy więźniowie kryminalni (potraktowani przez Niemców jako element aspołeczny) oraz trzynastu przedstawicieli tzw. „polskiej warstwy przywódczej” (wśród zabitych znalazł się m.in. sołtys z Samociążka, Bernard Ziółkowski). Z kolei według innych źródeł, w Buszkowie zginęło 106 więźniów kryminalnych oraz kilkunastu więźniów politycznych.
Zbrodnia w Srebrnicy.
Głośnym echem odbiła się również inna zbrodnia popełniona przez "Selbstschutz" pod Koronowem. 26 października 1939 Niemcy aresztowali 12 szanowanych obywateli Koronowa – m.in. burmistrza Maksymiliana Talaśkę, Wiktora Golnika i Stefana Kortza – członków Polskiego Związku Zachodniego (ten ostatni był również byłym powstańcem wielkopolskim) oraz kilku kupców i rzemieślników – których wezwano na posterunek żandarmerii celem rzekomego przesłuchania. W rzeczywistości wywieziono ich jeszcze tego samego dnia do pobliskiego lasu w Srebrnicy i tam zamordowano. W egzekucji udział wzięli między innymi: szef koronowskiego "Selbstschutzu" – Joachim Otto, nauczyciel Wilhelm Aswald, piekarz Kurt Brunk oraz Willi Bigalke.
Epilog.
Egzekucje w lasach pod Koronowem ustały wraz z końcem października 1939. Liczbę Polaków zamordowanych w okolicach Koronowa jesienią 1939 autorzy monografii nt. historii miasta oceniają na około 150. W listopadzie obóz dla internowanych przeszedł pod jurysdykcję ministerstwa sprawiedliwości Rzeszy. 15 listopada 1939 przywieziono do Koronowa pierwszą grupę Polaków skazanych przez bydgoski sąd specjalny. Od tej pory w Koronowie zaczęło funkcjonować regularne niemieckie więzienie ("Zuchthaus"). Przebywało w nim wówczas 95 osadzonych. Do połowy stycznia 1940 tych więźniów, których aresztowano wcześniej w ramach "Intelligenzaktion", wywieziono do obozów koncentracyjnych – Dachau, Mauthausen-Gusen i Stutthofu.
Jesienią 1944, w ramach akcji zacierania śladów zbrodni, Niemcy wykopali, wywieźli i spalili zwłoki zamordowanych w Srebrnicy Polaków. Ciała 114 zamordowanych w Buszkowie udało się natomiast odnaleźć podczas ekshumacji przeprowadzonej 14 kwietnia 1948. Po wojnie miejsca straceń upamiętniono.

</doc>
<doc id="1997920" url="https://pl.wikipedia.org/wiki?curid=1997920" title="Więzienie w Koronowie (1939–1945)">
Więzienie w Koronowie (1939–1945)

Więzienie w Koronowie (1939–1945) – ciężkie więzienie ("Zuchthaus") zorganizowane przez okupacyjne władze niemieckie w budynkach przedwojennego polskiego zakładu karnego w Koronowie. Więzienie funkcjonowało od września 1939 do stycznia 1945 i przeszło przezeń około 1800 Polaków. Zakład karny w Koronowie był jednym z najcięższych więzień zorganizowanych przez Niemców na okupowanych terenach Pomorza. Do końca wojny zmarło tam 631 osadzonych.
Obóz dla internowanych osób cywilnych.
Koronowo zostało opanowane przez oddziały Wehrmachtu w dniu 3 września 1939. Po zajęciu miasta Niemcy niezwłocznie rozpoczęli masowe aresztowania Polaków, przede wszystkim przedstawicieli miejscowej elity politycznej i intelektualnej, jak również innych osób z różnych względów uznanych przez okupanta za niebezpieczne.
Aresztowanych Polaków osadzano w celach przedwojennego polskiego zakładu karnego przy ulicy Bydgoskiej 37. Więzienie, utworzone jeszcze w 1819 na mocy reskryptu króla Prus Fryderyka Wilhelma III, mieściło się w budynkach XIV-wiecznego klasztoru Cystersów. Na dzień przed zajęciem miasta przez Wehrmacht koronowski zakład karny został opuszczony przez strażników, uciekło również wielu więźniów. Na miejscu pozostali jedynie skazańcy z niewielkimi wyrokami, którzy obawiali się, że ucieczka spowoduje wydłużenie czasu odbywania kary. Niemcy pozostawili ich w celach więzienia. Później do koronowskiego zakładu karnego zaczęli trafiać obywatele miasta Koronowa aresztowani z przyczyn politycznych.
Więzienie w Koronowie pełniło w tym czasie funkcję obozu dla internowanych osób cywilnych ("Zivilinternierungslager"). Pierwsza wzmianka o nim znajduje się w instrukcji szefa zarządu administracji cywilnej przy dowódcy niemieckiej 4. Armii dla pełnomocników terenowych, datowanej na 5 września 1939 roku. W obozie jednorazowo przebywało zwykle około 90 Polaków. Na trzecim piętrze przetrzymywano aresztowanych polskich nauczycieli, podczas gdy na czwartym – 44 przedwojennych policjantów. Początkowo funkcję strażników pełnili żołnierze Wehrmachtu, lecz już 7 września nadzór nad obozem przejęli funkcjonariusze "Einsatzgruppen". Najpierw byli to członkowie "Sonderkommando" należącego do podążającej za oddziałami niemieckiej 4. Armii tzw. "Einsatzgruppe IV". Po opuszczeniu przez ten oddział terenów Pomorza ich miejsce zajęli funkcjonariusze gdańskiego "Einsatzkommando 16".
Od samego początku w tamtejszym obozie dla internowanych funkcjonowała specjalna trzyosobowa komisja, która przesłuchiwała więźniów i decydowała o ich losie. W skład komisji wchodzili: naczelnik więzienia, prokurator nazwiskiem Schultz (obaj przybyli z Bydgoszczy) oraz Steckmann – właściciel majątku ziemskiego w pobliskiej Stopce. Ich celem było jak najszybsze opróżnienie przepełnionego koronowskiego więzienia. Część więźniów zwalniano, część wywożono do obozów koncentracyjnych (głównie Dachau i Mauthausen-Gusen), a pozostałych mordowano w pobliskich lasach pod Buszkowem. Liczba zatrzymanych ulegała z tego powodu stałym zmianom.
Powstanie regularnego więzienia.
Na początku listopada 1939 obóz został częściowo przejęty przez niemiecką służbę więzienną podlegającą ministerstwu sprawiedliwości Rzeszy. 50 ocalałych więźniów obozu dla internowanych, przetrzymywanych w odizolowanych celach, pozostawało przez pewien czas do dyspozycji bydgoskiego Gestapo. 11 stycznia 1940 wszystkich wywieziono do obozu koncentracyjnego Stutthof.
Tymczasem, już 15 listopada 1939 przywieziono do Koronowa pierwszą grupę Polaków skazanych przez bydgoski sąd specjalny. Od tej pory w Koronowie zaczęło funkcjonować regularne niemieckie więzienie ("Zuchthaus"). Teoretycznie jego pojemność była obliczona na 562 więźniów, lecz zazwyczaj liczba osadzonych była większa. Duża była również rotacja więźniów.
W więzieniu panowały wyniszczające warunki. Z zeznań byłych więźniów wynika, iż otrzymywali oni minimalne racje żywnościowe – pół litra kawy, 10 gramów cukru i kawałek chleba na śniadanie; rzadką zupę (zazwyczaj z kwaszonej kapusty) na obiad, a na kolację wyłącznie kawę. Nie mogli otrzymywać żadnych paczek żywnościowych. Z powodu niedostatecznego wyżywienia, wyczerpującej pracy, przepełnienia zakładu oraz surowego reżimu więziennego śmiertelność wśród więźniów była wysoka. Przez cały okres funkcjonowania zakładu (15 listopada 1939 – 26 stycznia 1945) w księgach stanu cywilnego zanotowano 631 zgonów skazanych z czego:
Począwszy od 11 października 1940 wprowadzono w aktach więziennych dodatkową rubrykę, która pozwalała określić przyczynę śmierci więźnia. Najczęstszą przyczyną śmierci były choroby: gruźlica (270 przypadków), szkorbut, flegmona. Zanotowano także przypadki chorób serca i śmierci ze starości. Zwłoki wywożono nieopodal więzienia i grzebano w długich rowach przy zabudowaniach fabrycznych, w których produkowano cegłę.
Liczba ofiar "Zuchthaus" mogła być większa, ponieważ wielu krańcowo wyczerpanych więźniów zmarło w swoich domach. Niemieccy prokuratorzy, z powodu ciężkich stanów chorobowych (najczęściej gruźlicy), zwalniali więźniów celem odbycia przerwy w wykonywaniu kary, zwykle zbyt późno, dlatego śmiertelność wśród zwolnionych wynosiła niemal 100 procent.
W 1942 powstała konspiracyjna organizacja „Bukiecik” niosąca pomoc więźniom "Zuchthaus". Tworzyło ją siedem dziewcząt z Koronowa, które przemycały do więzienia grypsy, żywność i papierosy. Wśród strażników polskiego pochodzenia wciągniętych na volkslistę, również byli tacy, którzy starali się nieść pomoc więźniom, np. strażnik Feliks Dolatowski został za wnoszenie żywności i listów zdjęty ze służby i skazany przez sąd niemiecki na dwa lata więzienia.
W styczniu 1945 w związku ze zbliżaniem się Armii Czerwonej Niemcy ewakuowali więzienie, wywożąc znaczną część osadzonych w głąb Rzeszy. W Koronowie pozostali tylko ciężko chorzy więźniowie.
Po wojnie.
Po zakończeniu wojny więźniów zmarłych w Koronowie pochowano na wydzielonym cmentarzu, ogrodzonym parkanem i żywopłotem. Współcześnie na cmentarzu ustawiono pomnik symbolizujący mury więzienne z fragmentami wyłamanych krat. Na pomniku widnieje napis: „Patrioci pomordowani przez okupanta, wielkością swych bohaterskich serc, trwać będą zawsze w pamięci narodu”.
Po wyzwoleniu Koronowa polskie władze komunistyczne kontynuowały działanie więzienia przemianowując je na więzienie Urzędu Bezpieczeństwa Publicznego. Po upadku komunizmu w Polsce więzienie przy ulicy Bydgoskiej 27 funkcjonuje do dziś jako Zakład Karny Koronowo. W czasach stalinowskich zamordowano tam wielu ludzi uznanych za wrogów władzy ludowej.

</doc>
<doc id="1997922" url="https://pl.wikipedia.org/wiki?curid=1997922" title="This Left Feels Right Live">
This Left Feels Right Live

This Left Feels Right Live – wideo zawierające koncert zespołu Bon Jovi, który miał miejsce w Atlantic City 14 i 15 listopada 2003. Album został wydany 9 lutego 2004 za pośrednictwem wytwórni Mercury Records. Reżyserem koncertu jest Tony Bongiovi, młodszy brat wokalisty grupy, Jona Bon Jovi.
DVD - edycja limitowana.
Bonusowy dysk DVD dołączony do ekskluzywnej edycji albumu zawiera interaktywną grę w pokera, część "Director's View", zawierającą rzut kamery ze strony reżysera koncertu podczas wykonywania poszczególnych utworów, a także część "Hyde Park", gdzie zamieszczono koncert zespołu z 28 czerwca 2003 w Hyde Parku w Londynie.
Director's View
Hyde Park

</doc>
<doc id="1997926" url="https://pl.wikipedia.org/wiki?curid=1997926" title="Ching Shih">
Ching Shih

Ching Shih, "Zheng Shi" (ur. 1775, zm. 1844), znana również jako Zheng Yisao (chin. upr. 郑一嫂, chin. trad. 鄭一嫂, pinyin "Zhèng Yīsǎo") – chińska piratka.
Życiorys.
Jej imię oznacza dosłownie "Wdowa po Zhengu" i odnosi się do jej męża Zheng Yi, również pirata, który porwał ją, a następnie poślubił w 1801 roku. Przed ślubem pracowała jako prostytutka w jednym z portowych domów publicznych w Kantonie. Znana wówczas była pod imieniem Shi Yang.
Wraz z mężem dowodziła wielką piracką flotą działającą u chińskich wybrzeży. Gdy 16 listopada 1807 roku Zheng Yi zginął na morzu podczas tajfunu, jego żona sama stanęła na czele floty. Pod jej komendą znajdowało się 1500 okrętów i ponad 60 000 piratów. Jej flota przejęła całkowitą kontrolę nad południowymi wodami Chin, stwarzając poważne zagrożenie dla interesów dworu w Pekinie, który zwalczał ją wspólnie z Portugalczykami i Brytyjczykami. Flota Ching Shih, znana pod nazwą "Floty Czerwonej Flagi" napadała na statki kupieckie i łupiła nadbrzeżne miasta; w styczniu 1808 roku u wybrzeży prowincji Guangdong rozgromiła wysłaną przeciw niej cesarską flotę.
Wśród swoich podwładnych wprowadziła żelazną dyscyplinę. Za nieposłuszeństwo rozkazom dowódców floty, rabowanie miast, które regularnie płaciły trybut piratom, oraz gwałcenie pojmanych kobiet groziła kara śmierci; próbę ucieczki karano ucięciem ucha.
Ostatecznie w 1810 roku Ching Shih zdecydowała się na porzucenie pirackiego procederu w zamian za oferowaną jej amnestię. Ani ona, ani jej ludzie nie ponieśli jakiejkolwiek kary. Po amnestii poślubiła swego przybranego syna Cheung Po Tsaia (Zhang Baozaia) i otworzyła kasyno oraz lupanar w Kantonie. Jako jego właścicielka dożyła wieku 69 lat.
Obecność w kulturze.
Postać Ching Shih wykorzystywano w tradycyjnych chińskich grach, a jej opisywano w licznych powieściach i kilku filmach, m.in. """," w którym grana była przez Takayo Fischer"." Jest bohaterką opowiadania Jorge'a Luisa Borgesa "Wdowa Cing, herszt piratów" należącego do tomu "Powszechna historia nikczemności" (1935).

</doc>
<doc id="1997928" url="https://pl.wikipedia.org/wiki?curid=1997928" title="Masakra na ulicy Olesińskiej w Warszawie">
Masakra na ulicy Olesińskiej w Warszawie

Masakra na ulicy Olesińskiej – jedna z największych i najgłośniejszych zbrodni popełnionych przez Niemców na Mokotowie w czasie powstania warszawskiego. Ofiarą masakry padło od 100 do 200 cywilów – mężczyzn, kobiet i dzieci – których w dniu 4 sierpnia 1944 niemieccy żandarmi stłoczyli w piwnicach domów przy ulicy Olesińskiej 5 i 7, po czym wymordowali za pomocą granatów.
Preludium.
4 sierpnia 1944 dowodzący siłami AK na Mokotowie podpułkownik Stanisław Kamiński „Daniel” postanowił podjąć ograniczone działania zaczepne, których celem było rozszerzenie terytorium znajdującego się pod kontrolą powstańców. Wczesnym rankiem dwie kompanie pułku „Baszta” dokonały wypadu z ulicy Odyńca na ulicę Różaną. Następnie kompania B1 przeprowadziła stamtąd uderzenie w kierunku gmachu komendy żandarmerii na powiat warszawski, znajdującego się przy ulicy Dworkowej. W pierwszej fazie natarcia żołnierzom AK udało się zaskoczyć niemiecką placówkę przy ulicy Puławskiej, gdzie zdobyto ciężki karabin maszynowy i 80 granatów. Dalszy atak w kierunku Dworkowej załamał się jednak pod silnym ogniem nieprzyjaciela. Kompania B1 poniosła ciężkie straty w ludziach. Walka trwała mniej więcej do godziny 9:40, po czym powstańcy wycofali się z powrotem na ulicę Odyńca.
Przebieg masakry.
Po odparciu polskiego ataku Niemcy postanowili zemścić się na ludności cywilnej. Jeszcze tego samego dnia żandarmi z Dworkowej (wsparci przez oddział ukraińskich kolaborantów ze szkoły przy ulicy Pogodnej) obstawili wszystkie domy przy ulicy Olesińskiej – niewielkiej uliczce znajdującej się po zachodniej stronie ulicy Puławskiej i usytuowanej naprzeciwko komendy żandarmerii. Niemcy i Ukraińcy szli od bramy do bramy, wyważając zamknięte drzwi granatami. Pochwyconych cywilów wypędzali z mieszkań na ulicę. Całą akcją kierowało dwóch dowódców – żandarm oraz młody oficer w mundurze Waffen-SS, który wydawał większość rozkazów.
W krótkim czasie kilkuset Polaków stłoczono pod murem kamienicy przy ul. Olesińskiej 1. Przez moment wydawało się, że Niemcy zamierzają wszystkich rozstrzelać, gdyż naprzeciwko tłumu ustawiono karabin maszynowy. Po chwili oficer SS rozkazał jednak przeprowadzić pochwyconych cywilów na podwórza domów nr 5 i 7. Następnie kilkuset Polaków zmuszono biciem i krzykiem do zejścia w sutereny i piwnice obu kamienic.
Gdy wszyscy Polacy znaleźli się w piwnicach Niemcy zaczęli spryskiwać najbliżej stojących łatwopalnym płynem, a następnie wrzucać granaty przez okienka i z klatek schodowych. Na sam koniec zdetonowali ładunki wybuchowe, co spowodowało częściowe zawalenie jednej z kamienic. Ogniem broni maszynowej wybito tych, którzy przeżyli pierwszą fazę masakry i próbowali wydostać się z zamienionych w masowe groby piwnic.
Tego dnia na ulicy Olesińskiej Niemcy zamordowali od 100 do 200 polskich cywilów. Ocalałym z masakry, w tym wielu rannym i poparzonym, udało się w większości przedostać na teren opanowany przez powstańców. Mord na ulicy Olesińskiej odbił się szerokim echem i wywarł przygnębiające wrażenie na ludności dzielnicy. Była to największa, obok masakry w więzieniu przy ulicy Rakowieckiej, niemiecka zbrodnia popełniona na Mokotowie w trakcie tłumienia powstania warszawskiego.
Epilog.
8 sierpnia 1944 żołnierze kompanii B1 z pułku AK „Baszta” przypadkowo schwytali na ulicy Szustra SS-Untersturmführera Horsta Steina – volksdeutscha z Luksemburga służącego w 5. Dywizji Pancernej SS „Wiking”. Jedna z polskich kobiet rozpoznała w nim oficera kierującego masakrą na ulicy Olesińskiej. To on był tym młodym SS-manem, który rozkazał spędzić cywilów do piwnic i wymordować za pomocą granatów. Stein stanął przed powstańczym sądem polowym, który skazał go na karę śmierci. Wyrok wykonano.
Upamiętnienie.
Ofiary masakry przy ul. Olesińskiej upamiętnia tablica projektu Karola Tchorka wmurowana w latach 50. ścianę budynku przy ul. Olesińskiej 5.
Masakrze przy ul. Olesińskiej poświęcony jest reportaż telewizyjny pt. "Dom przy Olesińskiej 5" z 1985 roku (scen. Halina Miroszowa).

</doc>
<doc id="1997930" url="https://pl.wikipedia.org/wiki?curid=1997930" title="Zsolt Gomori">
Zsolt Gomori



</doc>
<doc id="1997935" url="https://pl.wikipedia.org/wiki?curid=1997935" title="William R. Pearl">
William R. Pearl

William R. Perl (ur. 1906 w Pradze, zm. 29 grudnia 1998 w Beltsville) – austriacko-amerykański prawnik żydowskiego pochodzenia.
Urodził się w Pradze w rodzinie kupca. Ukończył prawo na uniwersytecie wiedeńskim. W 1937 roku zaczął organizować wyjazdy Żydów z Europy do Palestyny. Kontynuował te działania także po zajęciu Austrii przez nazistów i wybuchu wojny, później oceniał, że była to liczba 40 tysięcy ludzi.
W 1940 roku został aresztowany w Grecji, jednak udało mu się uciec z pociągu wiozącego go do Berlina. Uciekł do Portugalii a następnie Mozambiku, gdzie w 1941 roku dostał wizę do USA.
W Stanach wstąpił do armii, zostając porucznikiem wywiadu. Pod koniec wojny w Europie był główną osobą przesłuchującą żołnierzy LSAH zaangażowanych w masakrę 72 amerykańskich jeńców w Malmedy i głównym oskarżycielem. Był krytykowany za metody przesłuchań obejmujące wywieranie presji na więźniów i pobicia w czasie przesłuchań.
Po wojnie obronił pracę doktorską z zakresu psychologii klinicznej na Columbia University, następnie służył w armii w Monachium. Na wojskową emeryturę przeszedł w 1958 roku i został psychologiem w Waszyngtonie. 
Lore, jego żona, przeszła wkrótce po ślubie w 1938 roku z katolicyzmu na judaizm. Z tego powodu w latach 1942–1944 przebywała w obozie koncentracyjnym.

</doc>
<doc id="1997936" url="https://pl.wikipedia.org/wiki?curid=1997936" title="Torrespaña">
Torrespaña

Torrespaña – wieża telekomunikacyjna, znajdująca się w Madrycie, u zbiegu ulicy O'Donnell i autostrady M-30, potocznie zwana przez mieszkańców jako "lizak" (hiszp. "Pirulí"). Znajdująca się w nowoczesnej części miasta, blisko ruchliwych ulic i węzłów komunikacyjnych. "Torrespaña" jest jednym z symboli współczesnego Madrytu, jednym z najbardziej rozpoznawalnych obiektów miasta. Wieżę zaprojektował Emilio Fernandez Martín de Velasco, który do dzisiejszego dnia jest przedstawicielem bardzo awangardowej architektury. "Torrespaña" liczy ponad 220 metrów wysokości (232 m łącznie z anteną) o łącznej wewnętrznej powierzchni 1.945 m² i była zarazem pierwszą tego typu konstrukcją. Obecnie z iglicy nadaje osiem hiszpańskich stacji telewizyjnych m.in.:TVE (La 1), La 2, Canal 24 Horas, Clan TVE i RTVE oraz czternaście stacji radiowych w technologii DAB. Wieża jest także siedzibą Retevisión, największego niezależnego operatora telekomunikacyjnego oraz dostawcy internetu.
Prace nad budową rozpoczęła międzynarodowa korporacja budowlana Dragados-Agroman 17 lutego 1981 roku, a dwanaście miesięcy później wieża gotowa do wyposażenia. Oficjalne otwarcie nastąpiło 7 czerwca 1982 r., kiedy to odbyły się w Hiszpanii Mistrzostwa Świata w Piłce Nożnej 1982. Początkowo z wieży nadawały tylko dwie stacje telewizyjne, zaś dziś jej znaczenie wzrosło na tyle i w tak szybkim tempie, że jest teraz jednym z głównych węzłów telekomunikacji audio-wizualnej, dostarcza ona sygnały radiowe, telewizyjne oraz serwisów telekomunikacyjnych do około 12 milionów domów oraz stanowi także jedno z głównych centrów monitoringu ochrony miasta.

</doc>
<doc id="1997941" url="https://pl.wikipedia.org/wiki?curid=1997941" title="Język pomorski">
Język pomorski



</doc>
<doc id="1997943" url="https://pl.wikipedia.org/wiki?curid=1997943" title="Język kaszubski">
Język kaszubski

Język kaszubski, dialekt kaszubski (kaszub. , , , ) – mowa zachodniosłowiańska i lechicka o spornym statusie – w zależności od przyjętych kryteriów uznawana za odrębny język lub dialekt języka polskiego. Często przyjmowane jest stanowisko pośrednie, unika się określania jej jako „język” lub „dialekt” albo określa się ją jako etnolekt. Z prawnego punktu widzenia kaszubszczyzna jest w Polsce językiem regionalnym. Kaszubszczyzną posługuje się w Polsce na co dzień 108 tys. Kaszubów. Jest jedyną pozostałością słowiańskich dialektów pomorskich. Etnolekt ten należy do grupy języków lechickich; jego centralna odmiana jest bliska polszczyźnie standardowej, z wpływami języka dolnoniemieckiego oraz wymarłych połabskiego i pruskiego.
Najstarsze teksty zawierające zapisy kaszubskie pochodzą z 1402 r., przy czym są to teksty polskojęzyczne zawierające kaszubizmy, a nie teksty zapisane w całości po kaszubsku. Za najstarsze druki kaszubskie uważane są "Duchowne piesnie Dra Marcina Luthera i inszich naboznich męzow" Szymona Krofeya z roku 1586, jak i z roku 1643 Michała Pontanusa "Mały Catechism Niemiecko Wándalski abo Slowięski". Używana obecnie forma pisana etnolektu kaszubskiego jest ewolucją zaproponowanej w 1879 roku przez Floriana Ceynowę w wydanej w 1879 roku w Poznaniu "Zarés do Grammatikj Kašébsko-Słovjnskjè Mòvé".
Etnolekt kaszubski istnieje zarówno w niskoprestiżowych formach używanych na obszarach wiejskich, jak również jako język standardowy, szerzony w szkołach. Kodyfikacja kaszubskiej normy literackiej została ukończona na początku XXI wieku.
Status kaszubszczyzny.
Kontrowersje klasyfikacyjne.
Status mowy kaszubskiej nie doczekał się bezspornego konsensu. Często jest ona traktowana jako jeden z dialektów języka polskiego, od XIX w. pojawiają się jednak poglądy, że etnolekt ten, podobnie jak macierzysty wobec niego zespół dialektów pomorskich, wykazuje wystarczającą odrębność dla uznania go za samodzielny język. W różnych okresach przeważa jedno z tych podejść, gdyż dużą rolę w uznaniu danego etnolektu za język lub dialekt odgrywają często czynniki pozajęzykoznawcze, takie jak poczucie odrębności kulturowej lub etnicznej użytkowników. Ponadto sami językoznawcy mogą przyjmować różne kryteria i ulegać różnym tendencjom, gdyż kwestia rozdzielenia pokrewnych języków, zarówno sąsiadujących geograficznie, jak i czasowo, jest umowna.
W XX w. w polskim językoznawstwie przeważał pogląd o przynależności kaszubszczyzny do języka polskiego w randze dialektu. Obecnie w specjalistycznych pracach językoznawczych kaszubszczyzna traktowana jest zwykle jako język odrębny od polszczyzny. Często ma to miejsce w pracach fonologicznych, dotyczących palatalizacji w językach słowiańskich (m.in. rosyjskim, słowackim, polskim i kaszubskim).
Współcześnie etnolekt kaszubski również w przeglądowych pracach dotyczących charakterystyki językowej jest zwykle traktowany jako odrębny język słowiański, czasem z zastrzeżeniem, że według niektórych badaczy stanowi dialekt polskiego. Tak jest przedstawiony m.in. w publikacjach encyklopedycznych "The Slavonic languages" oraz "Encyclopedia of the languages of Europe", podczas gdy w pracy "The Slavic languages" status kaszubszczyzny określono jako pośredni między odrębnym językiem a polskim dialektem, poświęcając jej jednak odrębne sekcje.
Sytuacja mowy kaszubskiej i języka polskiego bywa porównywana do sytuacji języka białoruskiego i rosyjskiego w XX w. lub języka dolnoniemieckiego i wysokoniemieckiego. Czeski językoznawca Vít Dovalil podaje kaszubszczyznę jako przykład języka pozornie dialektyzowanego (z powodów ideologicznych), stawiając jej sytuację na równi z relacją między językami regionalnymi Francji a językiem francuskim oraz językiem sardyńskim a włoskim. Według jednej z propozycji kaszubski był niegdyś odrębnym językiem, ale w toku swego rozwoju uległ na tyle silnym wpływom polszczyzny, że z perspektywy synchronicznej można go rozpatrywać jako dialekt języka polskiego. Silne zmiany pod wpływem kontaktu językowego bywają trudne do ujęcia w ramy tradycyjnej klasyfikacji genetycznej.
Wśród polskich językoznawców spór nadal nie jest rozstrzygnięty, choć pogląd o odrębności kaszubszczyzny jako języka zyskuje coraz większą popularność, również w związku z rozwojem kaszubskiej normy literackiej, odrębnej względem języka ogólnopolskiego. Istnienie dobrze wypracowanego standardu językowego, pełniącego funkcję ogólnego środka komunikacji w życiu publicznym i praktyce piśmienniczej, stanowi bowiem istotny czynnik przy wydzielaniu języków i postrzeganiu przynależności zespołów gwarowych (zob. Abstand- i Ausbausprachen).
Status prawny.
Status prawny etnolektu kaszubskiego w Polsce reguluje ustawa z dnia 6 stycznia 2005 r. o mniejszościach narodowych i etnicznych oraz o języku regionalnym, definiując go jako język regionalny. Zgodnie z nią istnieje możliwość używania przed organami gminy, obok języka polskiego, kaszubszczyzny jako języka pomocniczego – pierwsza dokonała tego położona w powiecie bytowskim gmina Parchowo.
1 czerwca 2009 r. zaczęła w Polsce obowiązywać Europejska karta języków regionalnych lub mniejszościowych – jest to istotne dla statusu języka kaszubskiego. Język regionalny używany jest w kilku powiatach województwa pomorskiego.
W roku 2003 przydzielono językowi kaszubskiemu trzyliterowy międzynarodowy kod CSB według normy ISO 639-2.
Według przyjętej w czerwcu 2015 roku ustawy o języku regionalnym, kaszubski miał otrzymać taki status i w planach było pozwolenie na używanie go w urzędach gminnych i powiatowych. Prezydent Andrzej Duda zawetował jednak ustawę 27 października 2015 roku i nie weszła ona w życie.
Język kaszubski w edukacji.
Obecnie w Polsce istnieje ok. 400 szkół, w których dzieci uczą się kaszubskiego (blisko 16 tys. osób w roku szkolnym 2012–2013). Od 2005 roku istnieje możliwość zdawania z niego egzaminu maturalnego. W języku kaszubskim wydawane są książki i czasopisma, emitowane są regionalne programy radiowe i telewizyjne. W języku kaszubskim jest też odprawiana liturgia słowa w kościołach.
Na Uniwersytecie Gdańskim w Instytucie Filologii Polskiej od 2009 roku na kierunku filologia polska prowadzona jest specjalność nauczycielska – nauczanie języka polskiego i wiedzy o języku i kulturze kaszubskiej (kaszubistyka). Kaszubistyka jest też jedną ze specjalizacji specjalności neofilologicznych (anglistyki i germanistyki) w ośrodku zamiejscowym łódzkiej Akademii Humanistyczno-Ekonomicznej w Kartuzach. Prowadzenie tego typu studiów jest wypełnieniem artykułu 8. obowiązującej w Polsce Europejskiej karty języków regionalnych i mniejszościowych dotyczącym możliwości nauki języków regionalnych na wszystkich poziomach – od przedszkolnego do uniwersyteckiego. Od 2014 roku na Uniwersytecie Gdańskim funkcjonuje odrębny kierunek: Etnofilologia kaszubska, całkowicie poświęcony kulturze kaszubskiej.
Pismo.
Do zapisów tekstów w mowie kaszubskiej początkowo używano alfabetu ogólnopolskiego (np. Hieronim Derdowski), jednak nie oddawał on w pełni cech fonetycznych kaszubszczyzny. Florian Ceynowa, badacz kaszubskiej kultury, tworząc unikatowy alfabet, rozwiązał problemy pojawiające się w trakcie przenoszenia mowy kaszubskiej na papier.
Alfabet kaszubski zawiera następujące litery:
w tym niewystępujące w alfabecie polskim:
Występują również dwuznaki "ch", "cz", "dz", "dż", "rz" i "sz", odpowiadające podobnym głoskom, jak w standardowej polszczyźnie. Spółgłoski, które w wielu gwarach polskich ulegają mazurzeniu, w kaszubszczyźnie częściowo upodabniają się do "ć", "dź", "ś", "ź", które w swoim pełnym kształcie w etnolekcie tym nie pojawiają się.
Przykład (Ojcze nasz).
"&lt;poem&gt;
Òjcze nasz, jaczi jes w niebie,
niech sã swiãcy Twòje miono,
niech przińdze Twòje królestwò,
niech mdze Twòja wòlô
jakno w niebie tak téż na zemi.
Chleba najégò pòwszednégò dôj nóm dzysô
i òdpùscë nóm naje winë,
jak i më òdpùszcziwómë naszim winowajcóm.
A nie dopùscë na nas pòkùszeniô,
ale nas zbawi òde złégò. Amen
&lt;/poem&gt;"
Właściwości języka kaszubskiego.
Etnolekt kaszubski wykazuje wiele cech wspólnych z gwarami języka polskiego i jego postacią standardową. Dla niektórych badaczy jest to dowód na brak odrębności tych form mowy, co najwyżej kaszubski jest uważany za najbardziej odrębny spośród dialektów polszczyzny. Dla innych podobieństwa te świadczą o bliskim pokrewieństwie odrębnych języków pozwalającym na łączenie ich w grupę lechicką. Tak czy inaczej, wynikają one z podobnych korzeni, a także wpływu polskiego języka literackiego oraz wzajemnych wpływów gwar kaszubskich i gwar dialektów północnopolskich. Część podobieństw jest tłumaczona przenikaniem cech z dialektów północnopolskich do kaszubszczyzny (np. afrykatyzacja miękkich spółgłosek tylnojęzykowych z gwar tucholskich) lub odwrotnie (np. kaszubienie w gwarach lubawskich).
Przejmowanie cech ogólnopolskich przez użytkowników kaszubszczyzny nazywane jest polaszeniem.
W trakcie rozwoju dialektów zachodniosłowiańskich, w tym lechickich, pewne cechy zmieniały się równolegle, podczas gdy ewolucja pozostałych podążyła inną ścieżką. W porównaniu z rekonstruowanymi cechami mów prasłowiańskich i pralechickich, w języku kaszubskim nastąpiła ewolucja do obecnego kształtu:
Fonetyka.
Akcent.
Pośród osób posługujących się północnymi dialektami (w tym wymarłą gwarą słowińską) akcent jest swobodny i częściowo ruchomy. Badania językoznawcze nad dialektami północnymi są ważne dla rekonstrukcji pierwotnego akcentu w języku prasłowiańskim.
Dla gwar środkowokaszubskich reprezentatywny jest akcent swobodny nieruchomy.
Użytkownicy gwar południowych posługują się stałym akcentem inicjalnym (występującym również w języku czeskim, słowackim, staropolskim oraz w gwarze góralskiej).
Zróżnicowanie wewnętrzne.
Etnolekt kaszubski, pomimo występowania na stosunkowo niewielkim obszarze, jest bardzo zróżnicowany wewnętrznie. Poszczególne gwary są łączone w zespoły gwarowe, nieco odmiennie ujmowane przez różnych badaczy. Według jednego z nich w połowie XX w. dzielił się na następujące zespoły gwarowe:
Z kolei w "Dialektach i gwarach polskich" wymienione są
Język kaszubski a język pomorski.
Pojęcie języka kaszubskiego często bywa utożsamiane z językiem pomorskim, choć kaszubszczyzna jest faktycznie tylko zespołem należących do niego dialektów. Istnienie kilku nazw oznaczających ten sam język oraz identyfikowanie całego języka z jego najsilniejszym dialektem ma czasami miejsce w przypadku języków mniejszościowych, które są silnie zróżnicowane i które na skutek niesprzyjających czynników politycznych nie były w stanie wytworzyć ogólnego języka standardowego i zdobyć mocnej pozycji w państwie, w którym są używane.
Podobna sytuacja jak w języku pomorskim ma miejsce np. w języku okcytańskim i dolnoniemieckim. Język okcytański często bywa nazywany językiem prowansalskim. Dialekty prowansalskie są jedynie częścią języka okcytańskiego, ale mają najsilniejszą tradycję literacką. Język dolnoniemiecki (Nedderdüütsch, Plattdüütsch) często utożsamia się z jego dialektem dolnosaksońskim (Neddersassisch, Low Saxon), gdyż ta odmiana ma znacznie silniejszą pozycję od pozostałych.
Po wymarciu słowińszczyzny oraz wszystkich innych dialektów pomorskich poza kaszubszczyzną w odniesieniu do języka Pomorzan dzisiaj najczęściej używany bywa termin „język kaszubski”. Pochodzenie nazw „Kaszubi” i „kaszubski” oraz sposób, w jaki one przeszły w ciągu wieków z okolic Koszalina na Pomorze Gdańskie, są wciąż zagadką dla uczonych. Żadna z dotychczasowych teorii nie spotkała się z ogólną akceptacją. Nic nie wskazuje jednak na to, żeby doszło do wędrówek Pomorzan z okolic Koszalina na Pomorze Gdańskie.
Pewne jest natomiast, że w średniowieczu mieszkańcy Pomorza Gdańskiego będący przodkami dzisiejszych Kaszubów nie określali się jako Kaszubi, jednak źródła ocalałe do naszych czasów nie wspominają, jak nazywali oni swoją mowę. Dzięki analizie nazw geograficznych występujących w źródłach pisanych wiadomo natomiast, że we wczesnym średniowieczu ludność słowiańska całego Pomorza mówiła dialektami jednego języka. Dzisiaj dialekty te w językoznawstwie najczęściej określa się mianem „dialektów pomorskich”. Wiadomo z kronik historycznych również, że jedyną wspólną nazwą dla tego całego obszaru było „Pomorze”, a dla ludności która go zamieszkiwała – „Pomorzanie”.
Wraz z postępem germanizacji Pomorza Zachodniego określenia "pommersch" (pomorski) i "Pommern" (Pomorzacy) zaczęła używać w odniesieniu do siebie ludność niemiecka (kolonizatorzy) i zgermanizowani potomkowie słowiańskich Pomorzan. Na określenie tej części ludności Pomorza, która trwała przy słowiańskim języku, nazewnictwo niemieckie używało słów "Wenden" (Wendowie) i "Kaschuben" (Kaszubi). Występowanie tych dwóch nazw przesuwało się na wschód w miarę, jak od zachodu następował zanik słowiańskiego charakteru Pomorza.
W roku 1850, w przedmowie do swojego słowniczka kaszubsko-rosyjskiego Florian Ceynowa o języku Słowian nadbałtyckich napisał m.in.:
"Zazwyczaj nazywa się go językiem kaszubskim, chociaż nazwa dialekt pomorsko-słowiański (pómórzko-słovjanskje narzecze) byłaby dla niego właściwsza."
(Słowo „dialekt” zostało użyte tu przez Ceynowę prawdopodobnie pod wpływem panslawizmu, którego zwolennikiem był on przez pewien czas, a który traktował wszystkie mowy słowiańskie jako dialekty jednego języka słowiańskiego). W swoich późniejszych pracach Ceynowa jednak określał najczęściej swój język jako „kaszébsko-słovjinsko móva”.
W roku 1893 do wczesnej historii Pomorza nawiązał językoznawca z Uniwersytetu Jagiellońskiego, Stefan Ramułt, wydając Słownik języka pomorskiego, czyli kaszubskiego. W przedmowie Ramułt napisał m.in.:
"(...) A gdy Kaszubi niczem innem nie są, jak tylko bezpośrednimi potomkami Pomorzan, jest zupełna racya używania wyrazów «pomorski» i «kaszubski», jako synonimów, tem więcej, że są inne jeszcze powody, za tem przemawiające."
oraz:
"(...) jedyną pozostałością potężnego ongi szczepu pomorskiego są dzisiaj tylko Kaszubi i Słowieńcy, którzy też są wyłącznymi dziedzicami nazwy Pomorzan".
Do słownika Stefana Ramułta odwoływał się Friedrich Lorentz, autor m.in. "Gramatyki pomorskiej" i "Geschichte der pomoranischen (kaschubischen) Sprache" ("Historia języka pomorskiego (kaszubskiego)"). Kontynuatorem dzieła Lorentza był Friedhelm Hinze. Po śmierci Lorentza Hinze wydał na podstawie jego materiałów wielki słownik pomorski w 5 tomach ("Pomoranisches Wörterbuch").
Niemniej jednak pojęcie języka pomorskiego nie jest często używane w językoznawstwie, zarówno ze względu na to, iż nie jest pojęciem jednoznacznym, jak również z powodu tego, iż powstało ono w wyniku hipotez, a nie gruntownych badań naukowych. Wczesne wymarcie gwar zachodniopomorskich, niemożność ustalenia dokładnego zasięgu skupiska plemiennego Pomorzan, mieszanie się ludności germańskiej i słowiańskiej uniemożliwiają precyzyjne ustalenie więzi pomiędzy Pomorzem Zachodnim a Wschodnim, zwłaszcza w późniejszych okresach. W związku z tym mówi się raczej o dialektach/językach pomorskich (jeśli nie traktuje się ich jako dialektów języka polskiego), a pojęcie to z tych samych powodów uznawane jest za nieprecyzyjne. Dodatkowo, w związku z małą znajomością charakterystyki gwar zachodniopomorskich, nie są one traktowane jako język odrębny od polszczyzny czy kaszubszczyzny. Zachodnia pomorszczyzna nie ma także przydzielonego kodu ISO, w przeciwieństwie do wielu języków wymarłych. Nie ma go również język pomorski jako całość. Z drugiej jednak strony, nie można traktować tego samego języka, ale o innych zasięgach terytorialnych na przestrzeni czasu, jako nietożsame etnolekty. Wobec tego w sensie czysto językoznawczym określenie język pomorski jest w pełni synonimiczne do pojęcia języka kaszubskiego, przy czym z powodu częstszego użycia przymiotnika kaszubski (które mogło w przeszłości odnosić się do wszystkich słowiańskich Pomorzan) przez językoznawców, historyków i samych użytkowników, częstszą, a obecnie też i oficjalną nazwą jest język kaszubski.
W przypadku gdy kaszubszczyznę opisuje się jako dialekt języka polskiego, określa się ją czasami jako "dialekt pomorski", analogicznie do określenia "język pomorski".
Kaszubszczyzna a język polski.
Spory co do przynależności kaszubszczyzny do dialektów języka polskiego trwają od dawna i jeszcze nie został w tej sprawie zawarty kompromis. Co prawda język kaszubski został na mocy ustawy uznany w Polsce za język regionalny, ale nie przekonuje to wszystkich językoznawców o jego rzeczywistej samodzielności. Głównym argumentem za odrębnością od polszczyzny jest fakt, że kaszubski znacznie różni się od ogólnonarodowej postaci polszczyzny. Gdy jednak porównuje się południowe dialekty kaszubskie z gwarami północnymi Wielkopolski lub Mazowsza, odnajduje się więcej podobieństw, a co za tym idzie – wyróżnić można mniej cech charakterystycznych dla całego obszaru kaszubszczyzny, a nie występujących w ogóle w innych dialektach polskich.
Zasadne jest również historyczne ujmowanie etnolektu kaszubskiego wraz ze staropolszczyzną (według Aleksandra Brücknera i innych), gdyż większość cech dystynktywnych kaszubszczyzny (szwa kaszubska, kaszubienie) pojawia się dopiero po okresie staropolskim. Są jednak i takie cechy języka kaszubskiego, których rodowód jest znacznie starszy i świadczy o specyficznych drogach rozwoju języka Słowian nadbałtyckich już w okresie wyodrębniania się języków słowiańskich z języka prasłowiańskiego. Taką cechą jest utrzymanie grupy TarT z prasłowiańskiego TărT ("gard", por. pol. "gród"), czyli brak metatezy, która jest datowana na VIII/IX wiek, stanowiąc "najstarszy symptom rozpadu języka prasłowiańskiego". Kaszubski, tak jak wymarłe gwary zachodniopomorskie, wykazuje pewne podobieństwa względem połabszczyzny, co spowodowane jest wielowiekowym sąsiedztwem obu tych języków, ale dominują w nim cechy wschodniolechickie (staropolskie).
Związki kaszubszczyzny z polszczyzną mają wymiar nie tylko lingwistyczny, ale też kulturowy. Ich uwypuklanie może wiązać się z ogólną działalnością na rzecz wiązania Pomorza z Polską, zwłaszcza wobec przeciwnych procesów germanizacyjnych. Przykładowo, Krzysztof Celestyn Mrongowiusz, wyrażając swój pogląd o relacji kaszubszczyzny z językiem polskim, odwołał się do stosunków dialektów niemieckich do odmiany ogólnoniemieckiej: „język kaszubski [...] stanowi jedynie dialekt polskiego języka literackiego (hochpolnisch) i jest mu nawet bliższy aniżeli dialekt bawarski lub saski niemieckiemu językowi literackiemu”.
Językoznawca Jan Baudouin de Courtenay przy opisach zróżnicowania geograficznego języka polskiego podkreślał, że status kaszubszczyzny jest sporny i gwarom kaszubskim przeciwstawiał gwary bezsprzecznie polskie. Pisząc o historii języka polskiego między etapem wyłącznie polskim a wspólnym dla wszystkich Słowian zachodnich, umieścił etap wspólnoty lechickiej tworzonej przez Polaków w ścisłym znaczeniu, Kaszubo-Słowińców, Pomorzan (zachodnich) i Połabian. Docenił również próbę opracowania pisowni kaszubskiej dokonaną przez Stefana Ramułta.
Jan Karłowicz w swej publikacji pod tytułem „Gwara kaszubska” próbował obalić większość argumentów językoznawczych za odrębnością kaszubszczyzny od języka polskiego, głoszonych głównie przez Baudouina de Courtenay. Etnograf ten doszukiwał się cech etnolektu kaszubskiego, których nie ma w języku literackim, w dialektach języka polskiego. Zauważył, że innowacyjne stwardnienie spółgłosek ć, ś, ź i dź, zwane w przypadku kaszubszczyzny kaszubieniem, występuje również w dialekcie północnokresowym w gwarze Kowna i zasugerował, że powodem wystąpienia tego zjawiska jest wpływ obcego języka (odpowiednio dolnoniemieckiego i litewskiego) na polszczyznę.
W "Dialektach i gwarach polskich" jako argumenty za uznaniem kaszubszczyzny za dialekt języka polskiego podano fakt, że na terenie kaszubskim z krzyżujących się tendencji zachodniolechickich (połabskich) i wschodniolechickich (polskich) przeważały zawsze te ostatnie. Do cech wspólnych z dialektami Polski północnej należy fonetyka międzywyrazowa ubezdźwięczniająca, zmieszanie "i" z "y", przejście nagłosowego "ja-" w "je-" i "ra-" w "re-", zanik ruchomego "e" w końcówkach typu "-ek" (współcześnie pozostało tylko w kaszubszczyźnie), twarda wymowa "l" przed "i", asynchroniczna wymowa spółgłosek wargowych miękkich. Z dialektem wielkopolskim mowę kaszubską łączy dyftongiczna wymowa samogłosek, pomieszanie nagłosowego "o-" z "wo-", brak mazurzenia i formy typu "strzoda", "zdrzódło".
W "Dialektach polskich" Karol Dejna klasyfikuje kaszubszczyznę jako dialekt języka polskiego, z tym że dzieli polski obszar dialektalny na dwie grupy: dialekty środkowolechickie (pomorskie) i wschodniolechickie (lądowe). Zaznacza, że grupę środkowolechicką stanowią dialekty przejściowe z językiem połabskim, ale ówczesna sytuacja polityczna Pomorza doprowadziła do zbliżenia się kaszubszczyzny do dialektów Polski kontynentalnej.
Aleksander Brückner uważał że: „język kaszubski jest gwarą staropolską, biorącą udział nawet w późnym rozwoju językowym polskim i od polszczyzny odrywać go nie można; stanowi pomost od nadnoteckiej polszczyzny ku coraz dalszym, a wskutek tego i odrębniejszym gwarom, od których niegdyś Pomorze, Marchie, Meklemburg aż za samą Łabę do Starej Marchii i Lüneburgu rozbrzmiewały, gdy te ziemie jeszcze słowiańskimi były; wymarli tam Słowianie ostatecznie dopiero w w. XVI i XVII”.
Kazimierz Nitsch wyrażał pogląd, iż kaszubszczyzna jest dialektem języka polskiego, a jej znaczna odmienność od języka literackiego wynika z peryferyjnego niegdyś położenia Kaszub.
Opinia popularyzatora wiedzy o języku polskim, Jana Miodka, brzmi: „kaszubszczyzna to "absolutnie gwara" i jako taka niech sobie króluje w domach, w szkole na określonych lekcjach, w zespołach folklorystycznych”, przeciwko czemu zaprotestował historyk języka polskiego Edward Breza.
Jerzy Bralczyk akceptuje traktowanie kaszubszczyzny jako odrębnego języka (w przeciwieństwie do etnolektu śląskiego).
Tapani Salminen, uczestniczący w tworzeniu "Atlasu Zagrożonych Języków Świata" UNESCO jako autor jego „europejskiej” części, uznaje kaszubski za odrębny język (w przypadku śląskiego i góralskiego stwierdził, że są one dialektami polszczyzny).
Hanna Dalewska-Greń uważa, że "język literacki oparty na dialektach kaszubskich" można uznać za mikrojęzyk.
W serwisie „Gwary polskie. Przewodnik multimedialny” opracowanym przez językoznawców z Zakładu Historii Języka Polskiego i Dialektologii Uniwersytetu Warszawskiego oraz Towarzystwo Kultury Języka kaszubszczyznę potraktowano jak odrębny język, niewchodzący w skład dialektów języka polskiego, aczkolwiek nie podano ku temu żadnych argumentów językoznawczych. W ramach wydawanej od 1997 roku przez Uniwersytet Opolski serii „Najnowsze dzieje języków słowiańskich”, której kolejne tomy poświęcone są poszczególnym językom słowiańskim, kaszubszczyznę potraktowano odrębnie, wydając oddzielny tom jej dotyczący.
Dialekty pomorskie a sąsiednie dialekty.
Zespół dialektów pomorskich, znajdując się w kontinuum dialektalnym języków lechickich, ma związki z lektami ludności sąsiedniej. Oprócz wyraźnych ośrodków wschodniolechickiego (polskiego) i zachodniolechickiego (połabski), językoznawcy wymieniają niekiedy łańcuch dialektów centralnych z północnych Niemiec i Polski obejmujący dialekty kaszubskie. Wskazuje to na przejściowy charakter tych dialektów, które mogą dzielić część cech z sąsiednimi, pokrewnymi dialektami. Dialekty kaszubsko-słowińskie miały wpływ na kształtowanie się sąsiednich gwar i dialektów języka polskiego: kociewskiego, borowiackiego i krajniackiego. Dzisiejsza przynależność tychże do polszczyzny nie podlega wątpliwości, ale posiadają one również cechy wspólne z językiem pomorskim, co świadczy o ich przejściowym charakterze. Friedrich Lorentz , że dialekty kociewskie i borowiackie pierwotnie należały do pomorszczyzny i zostały spolonizowane na skutek polskiej kolonizacji tych terenów. Z kolei dialekt krajniacki, , najprawdopodobniej już pierwotnie był częścią polszczyzny. Wspólną cechą gwar kociewskich z kaszubszczyzną jest np. szczątkowo zachowana tzw. grupa „TarT” (w takich wyrazach jak "parmiéń", "Starogard" itp.). Również pewna część leksyki gwar kociewskich jest wspólna z kaszubszczyzną, np. "nórt, stark, iścić sia". Gwary borowiackie z pomorskim obszarem językowym łączy np. afrykatyzacja spółgłosek tylnojęzykowych, np. "taczi dłudżi" (‘taki długi’). To z kolei jest obecnie interpretowane jako innowacja powstała w gwarach północnowielkopolskich, którą kaszubszczyzna przejęła. Wpływ kaszubszczyzny za pośrednictwem polskich gwar nadwiślańskich sięga aż do gwary lubawskiej.
Język pomorski wywarł również pewien wpływ na gwary języka dolnoniemieckiego używane na Pomorzu. Po germanizacji Pomorza Zachodniego mową tamtejszej ludności stały się dialekty dolnoniemieckie, jednak wykształciły się one na substracie pomorskim (słowiańskim).
Wpływ języka niemieckiego, zwłaszcza dolnoniemieckiego, najbardziej zauważalny jest w leksyce, sięgając 5% słów (w porównaniu – standardowy język polski zawiera ok. 3% germanizmów). Są też pewne wpływy dotyczące składni.
Istnieje opinia, że w kaszubszczyźnie zauważalne są ślady pruskiego (bałtyjskiego) substratu językowego.

</doc>
<doc id="1997944" url="https://pl.wikipedia.org/wiki?curid=1997944" title="Język śląski">
Język śląski



</doc>
<doc id="1997946" url="https://pl.wikipedia.org/wiki?curid=1997946" title="Próg słyszalności">
Próg słyszalności



</doc>
<doc id="1997947" url="https://pl.wikipedia.org/wiki?curid=1997947" title="Granice słyszalności">
Granice słyszalności

Granice słyszalności – skrajne (górna i dolna) częstotliwości fal dźwiękowych oraz dolna i górna wartość poziomu ciśnienia akustycznego dźwięków, które są słyszalne przez ucho ludzkie.
Granice słyszalności są pojęciem umownym i zostały uśrednione (były wielokrotnie wyznaczane empirycznie przez różnych badaczy). Granice słyszalności na diagramie częstotliwość–poziom ciśnienia akustycznego tworzą tak zwaną powierzchnię słyszalności.
Dolna granica słyszalności.
Dolna granica słyszalności (również próg słyszalności, próg absolutny, próg detekcji sygnału) jest określona przez poziom ciśnienia akustycznego, przy którym ucho zaczyna odbierać wrażenia dźwiękowe; poziom ten zależy od częstotliwości. Na przykład aby usłyszeć ton o częstotliwości 100 Hz, poziom ciśnienia akustycznego musi być o 35 dB wyższy niż dla tonu 1 kHz.
Statystycznie ucho ludzkie jest najbardziej czułe dla tonu o częstotliwości około 4 kHz. Dla tonu o częstotliwości 1 kHz definiuje się nominalną wartość odniesienia ciśnienia akustycznego. Jest ona określona na poziomie 20 µPa, co odpowiada natężeniu dźwięku 10−12 W/m². Ostatecznie jednak odbiór dźwięków (w tym ich słyszalność) jest subiektywny i zależy od wieku, płci oraz innych cech osobniczych.
Górna granica słyszalności.
Górna granica słyszalności (również granica bólu) jest określona przez poziom ciśnienia akustycznego, przy którym sygnał dźwiękowy powoduje ból.

</doc>
<doc id="1997948" url="https://pl.wikipedia.org/wiki?curid=1997948" title="Aspis">
Aspis



</doc>
<doc id="1997950" url="https://pl.wikipedia.org/wiki?curid=1997950" title="Hoplon">
Hoplon

Hoplon () przez samych Greków częściej zwana aspis () – okrągła tarcza, stosowana pomiędzy VII a III wiekiem p.n.e. przez żołnierzy greckich, w szczególności przez ciężkozbrojnych piechurów spartańskich, zwanych hoplitami od tarczy, którą nosili.
Przy konstrukcji aspisu używano drewna dębowego, które następnie pokrywano skórą (od wewnątrz) oraz byczą skórą i brązem (od zewnątrz), przede wszystkim na brzegach. Wierzch tarczy często ozdabiano figuralnym znakiem indywidualnym, najczęściej malowano głowę Meduzy, ideogram bądź inicjał danego miasta-państwa (polis), np. sowy Aten. Najstarszy taki inicjał: "Λ" (Lacedemon – Sparta) jest datowany na rok (przypuszczalnie) 560 p.n.e.
Hoplon od dawniejszych tarcz z czasów heroicznych, zwanych też homeryckimi, odróżniał się dwoma uchwytami: pośrodku dla przedramienia tuż poniżej łokcia oraz blisko krawędzi dla dłoni – stąd duża średnica (ok. 90 cm) oraz waga (od 5 do 12 kilogramów). Sama waga tarczy czyniła z niej niebezpieczną broń. Pchnięcie nią mogło powalić przeciwnika, natomiast uderzenie jej kantem mogło złamać kończynę lub rozbić czaszkę. Tarcza osłaniała ciało wojownika od podbródka do kolan. Czasami do dolnej części hoplonu mocowano skórzaną "zasłonę", chroniącą odkryte części nóg przed strzałami i inną bronią miotaną. Pojawienie się "zasłony" czasami wiązane jest z najazdami Persów, ale stosowano je jeszcze do I w. n.e., co wskazuje na ich związek ze wzrostem znaczenia lekkiej piechoty, posługującej się bronią miotaną. Oprócz uchwytów na rękę, tarcza miała też pętlę, pozwalającą na czas marszu zawieszać ją na plecach, przez ramię. Aspisy były używane zarówno przez żołnierzy lądowych, jak i wojowników stanowiących załogi statków.
Spartiaci stosowali hoplony (aspisy) do walki w szyku, zwanym falangą grecką. Hoplita stawał w szeregu bardzo blisko kolegów w ten sposób, że jego tarcza zachodziła na tarczę tego z lewej i kryła się pod krawędzią tarczy tego z prawej. Powodowało to naturalne przesunięcie sąsiednich wojowników nieco do tyłu, w lewą stronę i poruszanie się lekko skośnymi szeregami. Maksymalne zacieśnienie formacji spowodowało też konieczność operowania tylko jednym rodzajem broni – włócznią – ponieważ w panującym ścisku nawet użycie miecza było niemożliwe. Znad takiego "muru" tarcz hoplici zadawali przeciwnikowi ciosy ostrzami 2-2,5-metrowych włóczni skośnie ku dołowi, mierząc w twarze, torsy i ramiona. Jak podkreślał poeta Tyrtajos, opiewający w swych pieśniach falangę hoplitów, żołnierz miał stać ramię w ramię z kolegami z falangi i nie porywać się na samodzielne, bohaterskie wyczyny. Achilles nie byłby w czasach falangi bohaterem, a wręcz szkodnikiem, rozbijającym zwarty blok falangi. 
Ze względu na rozmiary i ciężar tarcza była porzucana podczas ucieczki z pola walki. Ponieważ brak tarczy sugerował dezercję, Spartiata mógł wrócić z bitwy bez hełmu czy włóczni, ale nie bez tarczy, za brak której karano nawet śmiercią. Fakt ten podkreśla znane powiedzenie: "z tarczą lub na tarczy" (ἢ τὰν ἢ ἐπὶ τᾶς, "Ḕ tā̀n ḕ epì tâs", dosł. "[wróć] albo z nią, albo na niej").
Coraz częściej na wyposażeniu hoplitów pojawiały się tarcze mające po bokach wcięcie. Podczas walki w zwartym szyku ułatwiało ono przejście włóczni i manipulowanie nią.
Zwycięstwa falangi greckiej w wojnach perskich były możliwe dzięki elementowi nacisku – parcia masy ciężkozbrojnej piechoty na lżejsze z natury formacje przeciwnika, który próbował zasłaniać się trzcinowymi tarczami o niewielkiej odporności na przebicie.
W połowie III wieku p.n.e. falangę grecką zastąpiła falanga macedońska, inaczej wyposażona i inaczej walcząca.

</doc>
<doc id="1997953" url="https://pl.wikipedia.org/wiki?curid=1997953" title="Julius Pomponius Laetus">
Julius Pomponius Laetus



</doc>
<doc id="1997956" url="https://pl.wikipedia.org/wiki?curid=1997956" title="Pomponiusz Letus">
Pomponiusz Letus

Juliusz Pomponiusz Letus znany jako "Giulio Pomponio Leto" (ur. 1428, zm. 9 czerwca 1498) – włoski humanista, przyjaciel Filippo Buonaccorsiego zwanego Kallimachem, założyciel Accademii Romana.
Pomponiusz Letus był nieślubnym synem przedstawiciela potężnej rodziny neapolitańskiej Sanseverino. W Rzymie uczył się u Lorenzo Valli, a po jego śmierci został profesorem Sapienzy. Był propagatorem antycznej kultury rzymskiej, wraz z przyjaciółmi zebranymi w Accademi Romana. Zamieszany w 1468 w spisek na życie papieża Pawła II, zbiegł do Wenecji, która szybko wydała zbiega w ręce papieża. Został osadzony w zamku św. Anioła, skąd odwołał swoje radykalne poglądy i wkrótce został uwolniony. Papież Sykstus IV ponownie powołał Pomponiusza na uniwersytecką katedrę. Od Fryderyka III dostał pozwolenie na wznowienie działalności akademii.

</doc>
<doc id="1997957" url="https://pl.wikipedia.org/wiki?curid=1997957" title="Maliq">
Maliq

Maliq – miasto w południowo-wschodniej Albanii, znajdujące się w okręgu Korcza w obwodzie Korcza, 10 km od Korczy i 24 km od granicy z Grecją. Jedno z najwyżej położonych miast w Albanii (825 m n.p.m.). Ludność: 5,3 tys. (2004).
W pobliżu miasta odkryto jedną z największych w Albanii osad z okresu neolitu. Zespół osadniczy składał się z chat zbudowanych z trzciny i ziemi, wznoszonych na podstawach z kamienia. W przeszłości niewielka osada Krastafilak, położona na zabagnionym terenie w latach 50. uległa przekształceniu w miasto (obecnie nazwę Krastafilak nosi jedna z dzielnic miasta). Wybudowanie miasta stało się możliwe dzięki akcji osuszania bagien, przeprowadzonej w latach 1947–1950, w znacznej mierze siłami więźniów z utworzonego w pobliżu obozu pracy.
W mieście uruchomiono w 1951 pierwszą w Albanii cukrownię, noszącą nazwę Kombinat Cukrowniczy im. 8 listopada (alb. "Kombinati i sheqerit 8 nentori"). Jej upadłość po 1991 spowodowała wysoki wskaźnik bezrobocia i postępujący spadek liczby ludności. W mieście powstały także gorzelnia i fabryka drożdży, wykorzystujące w produkcji odpady z produkcji cukru. W 1962, w miejscowym Pałacu Kultury powstał zespół estradowy (obecnie nieistniejący), z którym współpracowali aktorzy Koço Qëndro i Aleko Prodani.

</doc>
<doc id="1997958" url="https://pl.wikipedia.org/wiki?curid=1997958" title="Dialekt śląski">
Dialekt śląski



</doc>
<doc id="1997959" url="https://pl.wikipedia.org/wiki?curid=1997959" title="Etnolekt śląski">
Etnolekt śląski

Etnolekt śląski (śl. , , ), także jako język śląski, w dialektologii polskiej dialekt śląski – zespół gwar śląskich, być może łączących się w kilka dialektów, którym posługuje się rdzenna ludność Górnego Śląska. Na kształtowanie się słownictwa etnolektu miały wpływ zapożyczenia z języków: literackiego polskiego, czeskiego (szczególnie z narzecza morawskiego, traktowanego niekiedy jako odrębny język), niemieckiego (najczęściej z germańskiego dialektu śląskiego) oraz częściowo słowackiego. W mowie tej konsekwentnie dominuje dzisiaj fonologia i morfologia i przeważa źródłosłów słowiański. Dyskusyjna jest kwestia statusu mowy śląskiej. W publikacjach językoznawczych śląszczyzna uznawana jest za dialekt języka polskiego. Jednakże znaczna część wyrażeń bliższa jest językowi staropolskiemu niż współczesnej polszczyźnie standardowej. Zdarzają się źródła mówiące, że "śląski" wywodzi się z języka czeskiego. W Narodowym Spisie Powszechnym w 2002 r. używanie śląskiego w kontaktach domowych zadeklarowało 56,6 tys. osób. W spisie z 2011 było już 529 tys. takich deklaracji. Język śląski został uwzględniony w normie ISO 639-3, gdzie Międzynarodowa Organizacja Normalizacyjna – ISO przydzieliła mu kod: „SZL”.
W obrębie dialektu śląskiego można wyróżnić zarówno gwary oddalone od polszczyzny standardowej, jak i formy bliskie językowi ogólnemu, odróżniające się cechami akcentu. Współcześnie istnieje ruch promujący ustanowienie śląskiego standardu językowego, zwiększenie prestiżu gwar śląskich i wyodrębnienie ich jako odrębnego języka. Trwają także prace kodyfikacyjne, mające na celu ustanowienie śląskiej ortografii.
Dialekt a język.
Status językowy.
W polskiej literaturze naukowej dominuje pogląd, że etnolekt śląski jest zespołem gwar lub dialektów/poddialektów w obrębie języka polskiego.
Etnolekt śląski jako odrębny język słowiański klasyfikowali niektórzy slawiści. Gerd Hentschel wymienia w swoich pracach język śląski wśród języków zachodniosłowiańskich; napisał również artykuł naukowy, zatytułowany „Śląski – nowy (albo i nie nowy) język słowiański?”, w którym stwierdził, iż z punktu widzenia socjolingwistycznego nie ma powodu, żeby klasyfikować śląszczyznę jako odrębny język. Reinhold Olesch, niemiecki slawista rodem z Górnego Śląska, uważał śląski za swój język ojczysty. Mimo to w swojej dysertacji podkreślił polskość śląskiego, co zaowocowało wielkim oburzeniem politycznym. Ostatecznie stracił pracę na Uniwersytecie w Greifswaldzie. Brytyjski historyk Norman Davies uważa, że etnolekt śląski należy już klasyfikować jako odrębny język.
W Narodowym Spisie Powszechnym w 2002 r. używanie śląskiego w kontaktach domowych zadeklarowały 56 643 osoby, z czego 40,2 tys. w woj. śląskim i 16,4 tys. w woj. opolskim. Według spisu z 2011 używanie śląskiego w kontaktach domowych zadeklarowało 529 tys. osób.
Język śląski został zarejestrowany w Międzynarodowej Organizacji Językowej, gdzie przydzielono mu kod ISO: „szl”.
We wrześniu 2007 roku zorganizowano pierwszy raz Ogólnopolskie Dyktando Języka Śląskiego. Ma ono charakter ogólnopolski, mogą brać w nim udział wszyscy, niezależnie od miejsca zamieszkania. Przez organizatorów dyktanda jako poprawne akceptowanych jest przynajmniej 10 różnych sposobów zapisu.
6 września 2007 roku 23 posłów Sejmu RP zgłosiło projekt ustawy, ustanawiającej dla śląszczyzny status języka regionalnego.
W 2010 r. Marek Plura, poseł PO, złożył projekt ustawy nadającej śląskiemu status języka regionalnego. Projekt ustawy uzyskał pozytywną opinię sejmowego biura analiz, jednak został negatywnie zaopiniowany przez MSWiA (w uzasadnieniu stwierdzono, że śląski jest dialektem polskiego, a nie osobnym językiem). Pomimo negatywnej opinii resortu spraw wewnętrznych, poseł zapowiedział skierowanie projektu do marszałka Sejmu. Ostatecznie projekt ustawy został złożony do laski marszałkowskiej. W uzasadnieniu poseł Plura podał, że wielu współczesnych językoznawców, tak polskich, jak i z zagranicy, uznaje mowę śląską za odrębny język, przywołał też prace nad kodyfikacją, wydanie elementarza ("Ślabikorza") oraz istnienie i rozwój śląskiej Wikipedii. Po wyborach parlamentarnych z 2011 roku złożony został kolejny projekt ustawy nadającej śląskiemu status języka regionalnego. Wniosek złożony 30 marca 2012 roku podpisało 64 posłów.
W 2012 roku Minister Administracji i Cyfryzacji wymienił śląski jako język w załączniku nr 1 do nieobowiązującego już rozporządzenia w sprawie państwowego rejestru nazw geograficznych, jednak w nowelizacji tego rozporządzenia z listopada 2013 r. śląski został pominięty.
W 2020 roku do Sejmu wpłynął poselski projekt ustawy o zmianie ustawy o mniejszościach narodowych i etnicznych oraz o języku regionalnym oraz niektórych innych ustaw, wedle którego "język śląski" jest językiem regionalnym.
Argumenty za dialektem.
Bliskie powiązanie strukturalne z polszczyzną standardową ze względu na cechy fleksji, rdzenie tematyczne części wyrazów świadczą o języku pogranicza polsko-czeskiego. Liczne germanizmy w rdzeniach tematycznych (przy zachowaniu polskich końcówek wyrazów) świadczą o napływowości, a więc wtórności wpływu na dialekt śląski ze strony języka niemieckiego. Brak wpływu niemieckiego na fleksję, szczątkowy wpływ na składnię. W publikacjach z dziedziny językoznawstwa mowa jest raczej o „gwarach śląskich” lub o „dialektach śląskich”.
Następujące cechy świadczą o bezpośrednim powiązaniu mowy śląskiej ze standardową polszczyzną, przy równoczesnym kontraście do języka czeskiego, a także innych języków słowiańskich:
Warto dodać, że spoiwem łączącym mowę śląską z polszczyzną była też wiara (w Prusach – katolicka, a w Cieszyńskiem – ewangelicka), ponieważ Ślązacy również po polsku modlili się i śpiewali pieśni, korzystając z książek religijnych drukowanych w Krakowie, a później także na Śląsku.
Wpływ języka czeskiego na mowę śląską jest wyraźny, przede wszystkim w zakresie słownictwa, np. "aspoń" (= przynajmniej), "babowka" (= babka), "bezmała" (= nieomal), "cesta" (= droga), "dej pozór!" (= uważaj!), "galan" (= kawaler), "gorko" (= ciepło), "chnet" (= zaraz), "łożarty" (= pijany), "ostuda" (= wstyd), "owiynzina" (= wołowina), "pójczować" (= pożyczać), "skórzica" (= cynamon), "srandowny" (= zabawny), "stróm" (= drzewo) i wiele innych.
Występują też konstrukcje składniowe pochodzenia czeskiego, np. Niż my tam przijechali, uonego już ni boło dóma" (Zanim tam przyjechaliśmy, już go nie było w domu), czes. Než jsme tam přijeli, on už nebyl doma".
Sporadycznie zdarzają się wpływy języka słowackiego: "czakać" (= czekać, forma używana na Śląsku Cieszyńskim) odpowiada formie słowackiej "čakať", natomiast forma czeska "čekat" jest zgodna z formą ogólnopolską.
Wpływ języka niemieckiego na mowę śląską nasilił się już po 1749 roku w zajętej przez Królestwo Prus części Śląska. Wtedy też Ślązacy zaczęli używać wyrazów niemieckich na określenie przedmiotów wcześniej im nieznanych, związanych bądź z przemysłem, bądź ogólniej z życiem w miastach, np. "fedrować" (= wydobywać, niem. "fördern"), "bana" (= tramwaj, niem. "die Bahn"). Ta część słownictwa pochodzenia niemieckiego jest do dziś używana niezależnie od tożsamości narodowej mówiącego, tzn. także przez osoby czujące się Ślązakami-Polakami.
Spora liczba germanizmów dotyczy jednak wyrażeń związanych z życiem codziennym, np. "kyjza" (= ser żółty, niem. "der Käse"; ser biały określa się słowiańskim "syr"), "mantel" (= płaszcz, niem "der Mantel"), "ancug" (= garnitur, niem "der Anzug"), "bryle" (= okulary, niem. "die Brille;" też czes. "brýle"), "sztrachecle" (= zapałki, niem. "die Streichhölzer").
Zazwyczaj germanizmy weszły w pełni do zasobu etnolektu śląskiego i są stosowane mimo zupełnego nieraz braku znajomości języka niemieckiego. Warto tu przytoczyć znamienny dowcip o Ślązaku, który pojechał do Berlina i żali się swemu koledze "kupiół bych sie tyn ancug, yno nie wiym jak sie to po niymiecku nazywo".
W pewnych przypadkach zapożyczeń dokonano nie z języka ogólnoniemieckiego, a z jego nieistniejącej już górnośląskiej (niemieckiej) odmiany, np. śl. "ryczka" (= taborecik) pochodzi z regionalnego niemieckiego "die Ritsche", a nie z ogólnoniemieckiego "der Hocker". Wyrazy niemieckie były zazwyczaj przystosowywane do śląskiego (tj. słowiańskiego/polskiego) systemu językowego i odmieniane tak jak wyrazy rodzime (np. anegdotyczne "w antryju na byfyju stoi szolka tyju" (= w przedpokoju na kredensie stoi filiżanka herbaty).
Istotnym zapożyczeniem niemieckim jest partykuła "ja" (= tak), która nigdy nie jest zastępowana przez "tak".
W wielu wypadkach Ślązak ma do wyboru wyraz rodzimy bądź niemiecki, lub też w jednych regionach dane pojęcie opisywane jest wyrazem rodzimym (niekoniecznie zgodnym z j. polskim), w innym – wyrazem pochodzenia niemieckiego. Zjawisko to ilustruje tabela:
O wtórnym wpływie niemczyzny świadczy zdolność zdrabniania i nadawania rodzimych końcówek słowom niemieckim, np. "kusik" (= całus, niem. "der Kuss"), "batki" (= kąpielówki, niem. "die Badehose"), "forsztelować sie" (= wyobrazić sobie, niem. "sich vorstellen").
Prof. Jan Miodek ocenia słownictwo śląskie na ok. 5000 słów i uważa, że to zbyt mało na odrębny język.
Argumenty za językiem.
Etnolekt śląski zawiera sporą liczbę słów odmiennych od ogólnopolskich (w tym sporo germanizmów), przez co osoba posługująca się standardową polszczyzną może mieć trudności ze zrozumieniem mówionego tekstu śląskiego.
Oprócz odmienności leksykalnych występują też liczniej niż w standardowej polszczyźnie germanizmy składniowe, np. "brat od Richata" (=brat Ryszarda, niem. "der Bruder von Richard"), "widza go na placu stoć" (=widzę, jak stoi na placu, niem. "ich sehe ihn auf dem Platz stehen,", ale też czes. "vidím ho/jej stát na náměstí"), "żodyn nie prziszoł" (=nikt nie przyszedł, niem. "keiner ist gekommen"), "tyś je, ale gupi" (=ależ ty jesteś głupi, niem. "du bist aber dumm"), "jo jóm nie widza" (=ja jej nie widzę, niem. "ich sehe sie nicht"; tu użycie biernika zamiast dopełniacza).
Niemniej jednak podobna sytuacja, tzn. znaczna liczba różnic i zapożyczeń dotyczy zarówno np. gwary podhalańskiej – uznawanej za gwarę – i kaszubszczyzny – uznawanej często za odrębny język, dlatego samo kryterium zrozumiałości i liczby zapożyczeń nie jest wystarczające samo w sobie do określenia, co jest językiem, a co dialektem. Można wskazać podobne przykłady: język słowacki jest prawie w pełni zrozumiały dla Czechów, a jego odrębność językowa nie jest podważana, nie tyle z powodu odrębności gramatycznej i fonetycznej, ile ze względu na czynniki polityczno-kulturowe (występowanie oddzielnych standardów językowych i ugruntowanych tradycji literackich).
Według informacji przedstawionej w 2008 roku przez Ministerstwo Spraw Wewnętrznych i Administracji, trwały wówczas prace nad utworzeniem śląskiego standardu literackiego. Do uznania śląszczyzny za język regionalny dąży stowarzyszenie "Danga" z Ciska, prace zmierzające do skodyfikowania śląskich konwencji ortograficznych, ustandaryzowania gramatyki oraz leksyki inicjuje i wspomaga stowarzyszenie Pro Loquela Silesiana z Mikołowa.
Ewald Osers w "Slavonic Encyclopedia" klasyfikował słowiańskie dialekty Śląska jako odrębny język śląski. Jako język sklasyfikowała śląszczyznę organizacja SIL International, umieszczając ją w grupie lechickiej języków zachodniosłowiańskich.
Za uznaniem etnolektu śląskiego za język regionalny opowiedzieli się:
Opinia socjolingwistów.
Socjolingwiści (np. dr Tomasz Kamusella, Jerzy Molas, Agnieszka Pianka) przyjmują, że o tym, czy dana mowa jest dialektem jakiegoś języka oraz którego języka, czy też odrębnym językiem, mogą decydować kryteria pozajęzykowe: wola użytkowników danej mowy oraz decyzje polityczne, zgodne z tą wolą lub nie.
W ten sposób za odrębne uznaje się czasami języki rumuński i mołdawski, które (po przejściu mołdawskiego z cyrylicy na alfabet łaciński) praktycznie się między sobą nie różnią, podobnie jak literackie formy serbskiego, chorwackiego, bośniackiego i czarnogórskiego (wszystkie oparte na tym samym dialekcie), które różni głównie zapis (w przypadku chorwackiego obowiązuje tylko alfabet łaciński) i różnice w preferencjach leksykalnych. Z drugiej strony kantoński i mandaryński bywają uznawane za dialekty języka chińskiego, chociaż są wzajemnie zupełnie niezrozumiałe. Dialekt dolnoniemiecki jest najbliższy niderlandzkiemu, a jednak zgodnie z wolą części jego użytkowników traktuje się go w Niemczech jako dialekt języka niemieckiego.
Status języka regionalnego może zostać nadany śląskiemu przez władze ustawodawcze Polski lub Republiki Czeskiej, w których granicach zamieszkują użytkownicy narzeczy śląskich.
Porównanie niemieckiego i lechickich dialektów śląskich (przykłady).
Lechickie dialekty śląskie () i dialekt śląski języka niemieckiego ("Schlesisch", "Schläsch"), mimo że pierwsze są narzeczami słowiańskimi, a drugi należy do grupy germańskiej, wykazują pewne podobieństwo. Tabelka poniżej przedstawia kilka przykładów słów obu dialektów i ich polskie i niemieckie odpowiedniki.
Cechy etnolektu.
Samogłoski.
1. Samogłoska "á" pochylone ma (na zachodnim Górnym Śląsku) wymowę dwugłoskową "ou̯" lub "åu̯". (dyftongizację spotyka się też w dialekcie wielkopolskim)
2. Samogłoski "o" i "ó" mają również wymowę dwugłoskową, są wymawiane jako "u̯o" lub "u̯ó", zwłaszcza w nagłosie
3. Samogłoska "é" ścieśnione wymawia się jako "y" po spółgłoskach twardych i miękkich (podobnie jest w gwarze podhalańskiej), ale niekiedy jako głoska pośrednia między "e" a "y"
4. Ogólnopolskie samogłoska "ą" (nosowe o) jest wymawiana:
4.1 jako "ón", "óm", "óń" przed spółgłoskami (przed szczelinowymi ewentualnie ó nosowe)
4.2 jako "óm" na końcu wyrazu (ewentualnie ó nosowe)
5. Ogólnopolska samogłoska nosowa "ę" jest wymawiana:
5.1 przed spółgłoskami jako "ym", "yn", "yŋ", "yń" (przed szczelinowymi ewentualnie y nosowe)
W szczególności tego typu wymowa jest charakterystyczna dla zachodniej części Górnego Śląska (Opolskie, Kozielskie, Prudnickie, Strzeleckie)
5.2 na końcu wyrazu jako "a" lub "e" bez rezonansu nosowego bądź "ym"
6. Przed spółgłoskami nosowymi zamiast "o" (również z a pochylonego) jest "ó", a zamiast "e" – "y"
7. Przed "ł" zamiast "i" jest "y" lub "ó"
Spółgłoski i grupy głosek.
8. Ogólnopolskie połączenie "rzy" wymawia się "rzi"
9. Spółgłoska "ł", jeżeli kończy śródwyrazową grupę spółgłoskową, bardzo często jest zredukowana
10. W grupach "kie", "gie" zanika miękkość i pozostaje "ke", "ky", "ge", "gy"
Fleksja.
Czasowniki.
11. Odmiana czasowników
Przy odmianie czasowników występuje słówko żeś, które jest odmieniane w czasie przeszłym i teraźniejszym (tylko dla czasownika "być") przez osoby, natomiast nie jest odmieniany w tych czasach przez osoby sam czasownik i występuje on w postaciach jak dla 3. os. l.p. lub l.m. Dla 1. os. l.p. słówko żeś przyjmuje formę żech, dla 2. os. l.p. przyjmuje formę żeś, w 1.os. l.m. słówko żeś nie występuje; zamiast niego pojawia się zaimek osobowy my, a dla 2. os. l.m. słówko żeś przyjmuje formę żeście. Słówko to pochodzi z połączenia partykuły "że" ze zredukowanymi formami czasownika być i odpowiada nienormatywnym w polszczyźnie ogólnej formom typu "ale żem się najadł". Końcówka "-ch" w 1. os. l.p. pochodzi z aorystu, ale forma nie przypomina jej serbsko-chorwackiego odpowiednika.
11.1. Odmiana czasownika być
11.2. Forma 1. os. l.p. czasu teraźniejszego z końcówką "-ę" odmieniana jest z końcówką "-a" (nie występująca w ogóle na Śląsku Cieszyńskim, gdzie występuje forma "-ym")
11.3. Forma 1. os. l.p. czasu teraźniejszego z końcówką "-am" odmieniana jest z końcówką "-om"
11.4. Forma 1. os. l.mn. czasu teraźniejszego ma taki temat jak 1. os. l.p.
11.5. Forma 1. os. l.p. czasu przeszłego z końcówką "-em", "-am" odmieniana jest z końcówką "-ech", "-ach" (podobnie jak w dialekcie małopolskim (czasem -ek, ak))
11.6. W formie 1. os. l.mn. czasu przeszłego zaimek "my" spełnia funkcję określenia osoby
11.7. Forma 1. os. l.p. czasu przyszłego z końcówką "-ę" w j. polskim odmieniana jest z końcówką "-a" lub "-ym"
Przymiotniki.
12. Odmiana przymiotników
12.1. W przymiotnikach rodz. żeńskiego w mianowniku l.p. ostatnią zgłoskę "a" wymawia się jako "o" (wynik pochylenia a)
Rzeczowniki.
13. Odmiana rzeczowników
13.1. W rzeczownikach rodz. żeńskiego obcego pochodzenia w mianowniku l.p. końcówki "-ia", "-ja" wymawiane są "-ija", "yja" (jak w staropolskim i większości innych języków słowiańskich)
13.2 W rzeczownikach miękkotematowych rodz. żeńskiego w dopełniaczu, celowniku i miejscowniku l.p. końcówki "-i" często zastępowane są przez końcówkę "-e" (jak w języku polskim w okresie staropolskim (-ej) i np. w gwarach małopolskich)
13.3 W rzeczownikach rodz. męskiego w mianowniku l.mn. często występuje zanik formy męskoosobowej
13.4 W rzeczownikach wszystkich rodzajów w narzędniku l.mn. końcówka "-ami" zastępowana jest czasami przez końcówkę "-oma" (głównie w północnej i zachodniej części na Górnego Śląska – ślad liczby podwójnej – ogólnopolskie rękoma obok rękami)
Odmiana rzeczowników przez przypadki na przykładzie wyrazu (piekarnik), spotykanego w innych dialektach polskich między innymi jako "bratrula" i "bratrura"
Niekiedy mylnie uważa się, że w mowie śląskiej nie istnieje biernik, opierając się na przykładach typu: "widza Ana" (widzę Annę; "Ana": biernik równy mianownikowi), "widza bratruła" (widzę piekarnik; "bratruła": biernik równy mianownikowi).
Jest to pogląd błędny, gdyż w rodzaju męskim biernik ma formę różną od mianownika: "widza kónia", "widza synka". Interesujące są tu konstrukcje dla rzeczowników męskich kończących się na "-a" np. "widza kolegi" i "widza woźnicy".
W rodzaju żeńskim zaś końcówka "-a" jest taka sama jak w mianowniku jedynie w środkowej części Śląska. Na północy w bierniku wymawia się nosowe "a": "widzã Anã", natomiast w Cieszyńskiem – e lub -ym: "widze Hanke" (Wisła), "widżim Hankym (Istebna)".
Fałszywe skojarzenia.
W etnolekcie śląskim można znaleźć wyrazy, które przypominają słowa w standardowej polszczyźnie, choć zupełnie różnią się znaczeniem. Do zapisu śląskich słów przyjęto polską ortografię. Przykłady:
Zróżnicowanie regionalne.
Etnolekt śląski nie jest jednolity i na różnych obszarach kulturowo-historycznych spotkać można zarówno różne znaczenia tych samych słów, jak i ich różną wymowę. Nie wszystkie więc cechy śląszczyzny opisane występują na wszystkich jego obszarach. Często jednak występują m.in. labializacja, mazurzenie i jabłonkowanie. Poszczególne gwary ulegają ciągłym zmianom. Przykładowo gwara pszczyńska była historycznie dużo bliższa gwarze cieszyńskiej niż obecnie. Wielu lingwistów kwalifikuje obecnie gwary cieszyńskie po obu stronach granicy polsko-czeskiej jako wyraźnie oddzielne, na co wpływ miał podział Śląska Cieszyńskiego w 1920 roku.
Mowa śląska sięga na zachód po linię Syców–Prudnik, granicą południowo-zachodnią jest w przybliżeniu linia Prudnik–Czadca, granica wschodnia przebiega w okolicach Lublińca, Tarnowskich Gór, Katowic, Bielska, a granicę północno-wschodnią tworzy linia Syców–Lubliniec. Górny Śląsk pod względem językowym dzieli się na południowy i północny (czasem wyróżnia się także środkowy). Inny spotykany podział językowy to podział na: Śląsk Cieszyński, Górny i Opolski.
Do lat 80. XX wieku część polskich lingwistów do dialektu śląskiego zaliczała gwary laskie.
Od lat 30. XX wieku istnieje śląski mikrojęzyk literacki – laski, ustandaryzowany przez frydeckiego pisarza Erwina Goja, znanego jako Óndra Łysohorsky, jednak został oparty na bazie pogranicznej śląsko-morawskiej gwary górno-ostrawskiej, więc nie jest dla zespołu dialektów śląskich reprezentatywny. Wcześniejsze próby standaryzacji literackiej śląszczyzny, podejmowane kilkakrotnie w XIX w. m.in. przez Antoniego Stabika, zakończyły się niepowodzeniem.
Górny Śląsk.
Górny Śląsk można też podzielić na część północną, gdzie występuje „mazurzenie” i część południową, gdzie ta cecha nie występuje. Granicą jest linia biegnąca od zachodu przez: Kąty Opolskie, Tarnów Opolski, Krośnicę, Staniszcze, Kolonowskie, Zawadzkie, wzdłuż Małej Panwi i na południe w rejon Tarnowskich Gór, na zachód od Katowic i na wschód od Pszczyny.
Według językoznawcy prof. Alfreda Zaręby (autora "Atlasu językowego Śląska") na Górnym Śląsku można wyodrębnić m.in. następujące dialekty:
Śląsk Cieszyński.
Na kształtowanie się gwary cieszyńskiej miało wpływ oddzielenie granicą państwową od reszty Śląska po I wojnie śląskiej (1742), kiedy to Królestwo Prus odebrało Habsburgom większą część Śląska. Wpłynęło to również na wyraźnie mniejszy wpływ języka niemieckiego na gwary cieszyńskie, jako że napór germanizacyjny w drugiej połowie XVIII wieku był w Monarchii Habsburskiej dużo słabszy. Przykładowo w tym samym czasie na Śląsku Cieszyńskim w szkołach ludowych obowiązywały podręczniki morawskie, co w przeciwieństwie do pruskiego Śląska wzmocniło znaczenie języka czeskiego. W związku z kolonizacją wołoską występuje również w obszarach górskich słownictwo wołoskie ("gielata", "putyra"; nazwy własne: "Magura", "Kiczora"), w mniejszym stopniu słowackie, co nie występuje na innych obszarach Śląska. Cieszyńskie wyróżnia się wąską wymową samogłoski "ę" w każdej pozycji, brakiem mazurzenia czy charakterystyczną fleksją "-ym" (np. "winszujym", "niesym"), jednak nie wszędzie (np. w Wiśle występuje fleksja -e).
Na Śląsku Cieszyńskim określenie "po naszymu" (pl. "po naszemu") odnosi się zazwyczaj do cieszyńskiej odmiany gwary śląskiej, co jest spowodowane nie tylko zróżnicowaną mową, ale i kilkusetletnim odgałęzieniem kulturowym od reszty Górnego Śląska, nadal trwającym na tzw. Zaolziu, gdzie problematyka debaty o śląszczyznie w Polsce pozostaje w dużej mierze nieznana. Ma to również wpływ na mniejsze zainteresowanie na Śląsku Cieszyńskim debatą o zmianie statusu, kodyfikacją, w tym nowymi alfabetami, śląszczyzny, opracowywanymi przeważnie przez Górnoślązaków.
Na południowym wschodzie Śląska Cieszyńskiego występuje także gwara jabłonkowska (z podobnym do mazurzenia jabłonkowaniem) występująca w tzw. "Trójwsi beskidzkiej", tj. w Istebnej, Koniakowie i Jaworzynce. Zachowane w niej zostało do dziś panujące w okresie staropolskim języka polskiego „rz” frykatywne. Charakterystyczne jest też wypowiadanie się o małych dziewczynkach w rodzaju nijakim: "Ofijka poszło do szkoły", lub nawet same dziewczynki mówią tak o sobie: "jo stukło zdrzadło".
Dolny Śląsk.
Pierwotną granicą zachodnią występowania dialektu śląskiego była linia rzeki Bóbr, gdzie graniczył on z dialektami Serbów Łużyckich, na północy region obecnej Zielonej Góry, na południu Sudety, gdzie graniczył z dialektami czeskimi. Wielowiekowa germanizacja spowodowała cofanie się zasięgu występowania tego dialektu do stanu obecnego, który zakreśla linia Syców-Prudnik. Potwierdza to przekaz zawarty w słowniku opracowanym w 1603 roku przez słoweńskiego uczonego Hieronymusa Megisera (1554–1619). Autor przekazał w nim gwarę ówczesnych mieszkańców okolic Krosna Odrzańskiego. Jest to gwara zachodniopolska, nieznająca nosówek pozostająca pod silnym wpływem języka górnołużyckiego, zawierająca cechy dialektów śląskich i wielkopolskich.
Z kolei zachowane zabytki języka serbołużyckiego, którym mówiono wtedy pomiędzy Bobrem a Nysą Łużycką (np. w okolicach Żar), dokumentują silne wpływy dialektów śląskiego na południu i wielkopolskiego na północy oraz obu w pasie pośrednim.
Po dawnym dialekcie dolnośląskim zachowały się reliktowe gwary Chwalimia koło Wolsztyna (Zielonogórskie) oraz tzw. gwara Chazaków Rawickich obejmująca dwie wsie koło Leszna (Brenno i Wijewo) oraz około 22 wsi koło Rawicza. Gwary te przetrwały dzięki osiedleniu w przeszłości ludności śląskiego pochodzenia na pograniczu wielkopolsko-śląskim. Obecnie znajdują się w stadium zanikania.
Jeśli chodzi o dolnośląskie gwary okolic Wrocławia to przetrwały one do XIX stulecia, kiedy to Jerzy Samuel Bandtkie, polski uczony działający w latach 1798–1811 we Wrocławiu, a następnie opiekujący się biblioteką Uniwersytetu Jagiellońskiego podjął starania o stworzenie ich słownika. Bandtkie w swoich pracach nad gwarami podwrocławskiej wsi dowiódł, że przynależą one do języka polskiego. Polski gospodarz z okolic Oławy Baltazar Działas (1787–1870) namówiony przez Bandtkiego stworzył tzw. "„Słownik Oławski”". Dzięki temu słownikowi wiemy, że gwara dolnośląska była mazurząca.
„Śląski Polak mówi (...) – cz jak zwykłe -c, – sz jak – s, – ź i – ż jak czyste – z, – ą i – ę na końcu wyrazu jest czytane tak samo jak w środku (...) – ł nie jest zupełnie słyszalne, np. człowiek – "cowiek", łaska – "uaska", członek -"conek", chwała – "chwoa".
Tak wyglądało to w zdaniach:
"„Przy wsyskim, co cynią, rozmyślay, co za koniec ta rzec weznie”".
"„Kto chce mądrym być, musi się pilnie ucyć”".
"„Maó i módy cowiek zwie się dziecie”".
"„Módy gburski karlus”" (młody kmiecy chłopak).
"„Suchey rodziców i naucicielów, bo oni są twoią piersą zwierzchnością”".
Podwrocławscy chłopi mówili też: "wiecorzo" (wieczerza), "swacyna" (podwieczorek), "bacę" (patrzę, uważam), "biegas" (włóczęga), "zebrok" (żebrak), "iś" (iść), "chromotam" (kuleję), "cielemecki" (głupek), "zodziey" (złodziej), "ciepać" (rzucać), "sporny" (uparty), "desc" (deszcz), "dypidzban" (pijak), "cholibuta" (chwalipięta, samochwał), "sceście" (szczęście), "kobua" (kobyła), "haytuś" (spacer), "gody" (Boże Narodzenie), "copka" (czapka), "kornykiel" (królik), "chaupa" (dom), "smad" (swąd), "awisarz" (gazeciarz, pisarz gazetowy), "gorzouka" (wódka), "na przek" (na ukos), "kacmorz" (karczmarz).
Około roku 1826 stosunki etniczne pod Wrocławiem przedstawiały się następująco: W Laskowicach na 71 gospodarstw polskich przypadało 11 niemieckich, w Nowym Dworze na 38 polskich przypadały 4 niemieckie, a w Piekarach (na Dolnym Śląsku) na 40 polskich – 4 niemieckie, w Dębinie na 42 gospodarstwa polskie – 7 niemieckich, w Chwałowicach na 36 polskich – 4 niemieckie, w Dziuplinie Dużej na 45 polskich – 2 niemieckie, w Dziuplinie Małej na 11 polskich – 1 niemieckie, w Jelczu na 32 polskie – 5 niemieckich, w Ratowicach na 58 polskich – 7 niemieckich, w Wojnowicach na 18 polskich – 1 niemieckie. Po polsku mówiono także w Kamieńcu Wrocławskim na samym przedmieściu Wrocławia oraz w Kątach Wrocławskich i Gniechowicach.
Gwara dolnośląska w powiatach wrocławskim i oławskim (okolice Oławy, Jelcza-Laskowic, Piekar, Ratowic, Miłoszyc) przetrwała do lat 1866–1888 ulegając następnie całkowitej germanizacji. Około roku 1900 jedynymi enklawami, gdzie 25–50% ludności posługiwało się językiem polskim, były okolice Kątów Wrocławskich i Gniechowic. Do XX wieku zachowały się jedynie gwary dolnośląskie powiatu brzeskiego w Lubszy, Karłowicach, Kurzniach, Kuźnicy Katowskiej i Starych Kolniach. Po drugiej wojnie uległy one jednak stopniowemu zanikowi na skutek emigracji części mieszkańców i asymilacji pozostałych.
Inną enklawą utrzymywania się tej gwary były okolice Namysłowa, Sycowa oraz Międzyborza. Na obszarze tym polsko-śląski język pisany doszedł do wyrafinowanego poziomu już w XVII stuleciu, a to w znacznej mierze za sprawą chwilowego połączenia księstwa opolsko-raciborskiego z Koroną Polską przez Władysława IV Wazę (1646–1666). Uchroniło to ludność księstwa przed zniszczeniami schyłkowej fazy wojny trzydziestoletniej i umożliwiło rozwój kultury literackiej. W protestanckich gimnazjach w Byczynie, Wołczynie oraz Brzegu tworzyli tacy śląscy pisarze i poeci jak Jerzy Bock oraz Adam Gdacjusz. W XIX stuleciu dzięki wybitnym pastorom takim jak Robert Fiedler oraz Jerzy Badura (1845–1909) dialekt dolnośląski przetrwał w rejonie Sycowa i Międzyborza znacznie dłużej niż pod Wrocławiem. Z okolic Międzyborza pochodzi spisana około 1864 roku pieśń ludowa w gwarze Dolnego Śląska, która stała się obecnie hymnem Wrocławia. Robert Fiedler (1810–1877) napisał w języku niemieckim pracę o polskich gwarach tamtych rejonów (1843), która podobnie jak opracowania Bandtkiego i "„Słownik Oławski”" pozwala nam wejrzeć w ów wymarły już dialekt.
W latach 1845–1850 dzięki działalności Fiedlera nastąpił swoisty renesans dolnośląskiej polszczyzny na Śląsku Średnim, jednak ok. 1886 władze II Rzeszy Niemieckiej rozpoczęły wielką akcję germanizacyjną rozpoczynając od germanizowania polskich nazw miejscowych. Nabożeństwa polskie zostały ostatecznie zabronione przez władze niemieckie dopiero w 1919 roku. Warto odnotować, że sam proces germanizacji napotykał na silny opór miejscowej ludności, co szczególnie zaznaczyło się na wsi podwrocławskiej w latach 1824–1826, kiedy ludność ta pod wodzą chłopa Jerzego Treski przeciwstawiła się germanizacyjnej polityce państwa pruskiego realizowanej przez Kościół luterański. Innym przykładem podobnych zajść była wieś Miodary w okolicach Namysłowa, w której opór ludności przeciw wynaradawiającym rozporządzeniom władz złamało wojsko pruskie (1834).
Z braku źródeł i przekazów pisanych nie potrafimy odtworzyć śląskich gwar słowiańskich, którymi posługiwali się górale sudeccy oraz karkonoscy. Gwary te musiały zaniknąć stosunkowo wcześnie najpóźniej do początków XVII stulecia. Znane są jedynie niektóre elementy ich folkloru jak np. Liczyrzepa-Karkonosz.
Na podstawie przekazów źródłowych możemy częściowo odtworzyć proces cofania się dialektu śląskiego w wyniku germanizacji w ciągu wieków. W przededniu Wojny Trzydziestoletniej (1618 r.) granica dialektu przebiegała od granicy wielkopolsko-śląskiej do Odry w okolicach Głogowa. Następnie przebiegała wzdłuż linii Odry przekraczając ją nieznacznie w okolicach Legnicy. Na południe od Wrocławia przekraczał Odrę rozległy klin ludności mówiącej gwarą śląską sięgający po Strzelin i dalej na południe aż po Ząbkowice. Dalej granica dialektu przebiegała wzdłuż linii Odry aż do ujścia Nysy Kłodzkiej. Na południu granicę stanowiła właśnie Nysa Kłodzka. W tym samym czasie źródła potwierdzają istnienie w rejonie Krosna Odrzańskiego wyspy ludności posługującej się gwarą śląską. W wyniku wojny trzydziestoletniej (1618–1648) Ślązaków mówiących gwarą przodków spotkały dotkliwe ciosy.
Na Górnym Śląsku zniszczona została liczna jeszcze warstwa szlachty posługującej się gwarą śląską lub polskojęzycznej. Na Śląsku Dolnym śląską (mówiącą polskim dialektem śląskim) ludność protestancką spotkały prześladowania kontrreformacyjne Habsburgów. Warto zauważyć, że źródła niemieckie z roku 1641 mówią o osobnym cechu polskim w Kątach Wrocławskich, natomiast pod datą 1689 znajduje się wzmianka, że lud pomiędzy Kątami Wrocławskimi a Oławą mówi przeważnie po polsku. W przededniu podboju Śląska przez Prusy (1741) zwarta linia dialektu śląskiego sięgała na prawym brzegu Odry po Milicz i Trzebnicę. Na lewym brzegu Odry sięgała po Strzelin. Następnie biegła wzdłuż linii Odry, przekraczając ją na południu w rejonie Raciborza sięgając aż do Głubczyc.
Postęp procesu germanizacyjnego był najbardziej widoczny w okolicach Wrocławia. W okresie od XVII do połowy XVIII wieku mówiono po polsku w 50 wsiach położonych w najbliższym sąsiedztwie miasta, co jest udokumentowane dzięki wizytacjom duszpasterskim w tamtejszych parafiach. Na przełomie XVIII i XIX wieku liczba takich polskojęzycznych wsi spadła do kilku. W pierwszych dziesięcioleciach XIX stulecia zanikły na Dolnym Śląsku całe wyspy mowy polskiej. Był to efekt wykorzystania do polityki germanizacyjnej kościoła luterańskiego, którego głową był król Prus. Doktryna absolutnego posłuszeństwa wobec władz zwierzchnich występująca w luteranizmie zmusiła pastorów do podporządkowania się germanizacyjnej polityce królewskiej i usuwania języka polskiego z nabożeństw. Natomiast wierni kościoła musieli w imię zasady posłuszeństwa zastosować się do poleceń duchownych nakazujących zamianę będącego w użyciu języka polskiego na niemiecki. Około roku 1885 po ponad stuleciu germanizacyjnej polityki pruskiej zasięg śląskiego dialektu przybrał obecną postać.
Pieśń "We Wrocławiu na rynecku" zapisał w okolicy Międzyborza niejaki Bock i opublikował ją w 1864 w kalendarzu dla prowincji poznańskiej. Warto zauważyć, że gwara z tej pieśni (gwara okolic Międzyborza i Sycowa) różniła się od gwary podwrocławskiej (okolice Wrocławia, Oławy, Jelcza i Laskowic) opisanej przez Bandtkiego i Działasa. Obrazuje to, jak zróżnicowany był dialekt (czy też dialekty) Dolnego Śląska.
Inne klasyfikacje śląszczyzny.
Kazimierz Nitsch podzielił gwary śląskie na trzy grupy, wydzielając trzy grupy:
Dodatkowo nazwy: Goloki, Bajoki, Kobylorze, Krysioki są nazwami oznaczającymi grupy rdzennej ludności z okolic: Głogówka, Kędzierzyna-Koźla, Strzelec Opolskich i Opola.
Zapis.
Etnolekt śląski nie posiada ustalonego alfabetu i ortografii, przez co można spotkać się z wieloma zapisami, niekiedy improwizowanymi.
Do zapisu tekstów śląskich istnieje alfabet śląski Steuera (śl. "Steuerowy szrajbůnek"), który został początkowo użyty do zapisu śląskojęzycznej Wikipedii i do artykułu napisanego po śląsku w Gazecie Wyborczej. Tego zapisu używa także w swojej twórczości Karol Gwóźdź.
Alfabet ten ma 30 znaków: A, B, C, Ć, D, E, F, G, H, I, J, K, L, Ł, M, N, Ń, O, P, R, S, Ś, T, U, Ů, W, Y, Z, Ź, Ż oraz osiem dwuznaków: AU, CH, CZ, DZ, DŹ, DŻ, RZ, SZ.
Pojawia się też poza internetem – por. niebiesko-żółty transparent „Ruch Autonomii Śląska / Gůrny Ślůnsk – Mysłowice”.
Teksty śląskie są zapisywane też w alfabecie polskim, w którym jednak niemożliwy jest zapis i wymowa wszystkich głosek śląskich.
Nowym stosowanym alfabetem jest tzw. "ślabikŏrzowy szrajbōnek" powstały na potrzeby publikacji Pro Loquela Silesiana w celu oddania różnic między poszczególnymi gwarami śląskimi, składający się z 33 liter: A, Ã, B, C, Ć, D, E, F, G, H, I, J, K, L, Ł, M, Ń, O, Ŏ, Ō, Ô, Õ, P, R, S, Ś, T, U, W, Y, Z, Ź, Ż. Jednak nawet temu alfabetowi, który z założenia miał scalić gwary śląskie, zarzuca się przesadne odejście od morfologii języka i liczne niekonsekwencje.
Przykłady zapisów.
Ślabikŏrzowy szrajbōnek.
"Opowieść wigilijna" Charlesa Dickensa w tłumaczeniu Grzegorza Kulika (2017, ślabikŏrzowy szrajbōnek):
Alfabet śląski Steuera.
Wpis na Facebooku stowarzyszenia Uotwarty Ślůnsk komentujący wydarzenie polityczne (2020, alfabet śląski Steuera):
Własny zapis (Anna Myszyńska).
Fragment rubryki Anny Myszyńskiej publikowanej w gazecie „Tygodnik Prudnicki” (2005, własny zapis):
Własny zapis (Fryderyk Jan Dral).
Fragment rubryki Fryderyka Jana Drala publikowanej w gazecie „Gazeta Codzienna” (2020, własny zapis):
Wzajemne oddziaływanie literackiej polszczyzny i dialektu śląskiego.
Wpływ języka literackiego na etnolekt śląski.
Na popularyzację gwar śląskich w Polsce ma wpływ m.in. miesięcznik „Śląsk”. Wraz ze wzrostem ruchów migracyjnych ludności czysta mowa śląska zaczęła zmniejszać swój zasięg. Doprowadziło to do powstania instytucji i inicjatyw broniących czystości dialektów śląskich. Przykładem może być organizowany od 1993 roku konkurs Po naszymu, czyli po śląsku.
Wpływ dialektu śląskiego na język literacki.
Etnolekt śląski w małym stopniu wpływał na kształt polszczyzny standardowej; obszar Śląska nie wszedł po okresie rozbicia dzielnicowego w skład państwa polskiego. Cechą ogólnopolską wywodzącą się ze Śląska jest tylko upowszechnienie się przyrostka "-ow". W dialekcie małopolskim i wielkopolskim istniało początkowo rozróżnienie: po głosce miękkiej przyrostek "-ew" ("krolewi", "koniewi"), po twardej "-ow" ("domowi", "chłopakowi"). To rozróżnienie zanikło na Śląsku już w XII w., gdzie mówiono zarówno "krolowi", "koniowi", jak i "chłopakowi".

</doc>
<doc id="1997960" url="https://pl.wikipedia.org/wiki?curid=1997960" title="Rosyjski szanson">
Rosyjski szanson

Rosyjski szanson (z „pieśń, piosenka”) – termin zbiorczy określający rozmaite gatunki rosyjskiej muzyki, m.in. piosenki autorską, miejski romans, niektóre pieśni o tematyce wojennej, a także, w dużej mierze, muzykę związaną ze światem przestępczym. Termin pojawił się w latach 1990., kiedy to elementy ostatnio wspomnianej muzyki zaczęły pojawiać się na estradzie, w radio i telewizji.
W rosyjskim przemyśle muzycznym termin "szanson" był popularyzowany przez stację radiową o tej samej nazwie. W tej kategorii mieścili się tak różniący się między sobą wykonawcy, jak Aleksandr Wiertinski, Piotr Leszczenko, Bułat Okudżawa, Arkadij Siewierny, Klawdia Szulżenko, Mark Bernes, czy Michaił Szufutinski.
Od roku 2001 w Państwowym pałacu kremlowskim odbywa się corocznie ceremonia wręczania nagrody "Szanson roku".
Historia.
Korzeni współczesnego szansona należy szukać wśród dawnych pieśni więziennych i galerniczych XVI–IX w. oraz muzyki kontestatorów, buntujących się wobec istniejących norm życia.
Na przełomie wieków XIX i XX francuskie piosenki o lekkim charakterze ("szansonetki") przeniknęły do rosyjskiej kultury, gdzie uległy asymilacji przejmując elementy rosyjskich piosenek folkowych, muzyki przedmieścia romansów cygańskich, piosenek petersburskich i odeskich kuplecistów, muzyki biesiadnej i piosenek świata przestępczego. Od lat 30. XX wieku szanson był zakazany i rozwijał się „w podziemiu” oraz w środowisku rosyjskich emigrantów. Dopiero w roku 1957, kiedy to w Moskwie, na Ogólnowiatowym Festiwalu Młodzieży i Studentów swoje piosenki zaśpiewał Yves Montand, światowy szanson wszedł na rosyjską estradę. Pojawili się tacy wykonawcy, jak Mark Bernes, i Żan Tatljan, bardowie Jewgienij Agranowicz, Aleksandr Galicz i Wadimir Wysockij, Julij Kim, Aleksandr Gorodnickij, Aleksandr Dułow i inni; działajcy „w podziemiu”: Arkadij Siewiernyj i Konstatntin Bieljajew, zespół "Bracia Żemciużnyje" (Братья Жемчужные). "Magadancy" (Магаданцы), "Oberton".
Charakterystyka.
Czasem pod pojęciem "szanson" rozumie się utwory w jakiś sposób powiązane ze środowiskiem więziennym, ludźmi w niewoli. Jednak współczesny szanson jest o wiele bardziej bogaty. Nowy rosyjski szanson wchłonął wielowiekową historię tego gatunku. Zawiera elementy pieśni bardowskiej, romansu miejskiego, pieśni o tematyce patriotycznej i wojennej. Szanson jest łatwo rozpoznawalny. Typowy utwór tego gatunku jest syntezą poezji i muzyki. Wielu współczesnych przedstawicieli tego gatunku przywiązuje ogromną wagę nie tylko do treści utworów, ale także ich aranżacji (Anatolij Dnieprow, Michaił Krug, Sawa Miedniak, Aleksandr Kalianow, Aleksandr Rozenbaum). Niebagatelną rolę odgrywa intonacja wykonującego utwór, jego głos, gestykulacja i mimika. Tematyka odzwierciedla problemy człowieka, jego bolączki; oddaje rosyjską mentalność, charakter „rosyjskiej duszy”, jej istotę. Jest muzyką odwołującą się do uczuć i z uczuciem wykonywaną.
Wśród artystów, którzy rozpowszechnili szanson wykonując ten gatunek na estradzie, w radio i telewizji należy wymienić następujące osoby i zespoły: Stanisław Sarmatow, Julij Ubiejko, zespół Wilhelma Gartiewielda, kwartet Sibirskich Bradjag A. Girnjaka i T. Stroganowa, Jakow Jadow, Miron Jampolski, Leonid Utiosow, Ałła Bajanowa.
Istnieje też szczególny gatunek tej muzyki: pieśni rosyjskich emigrantów, którzy żyli lub żyją w Ameryce, Niemczech, Francji. Należą tu m.in. tacy artyści, jak Aleksandr Wiertinski, Michaił Szufutinski, Ljuba Uspienska, Wilja Tokariow i wielu innych.

</doc>
<doc id="1997962" url="https://pl.wikipedia.org/wiki?curid=1997962" title="Traktat nadprucki">
Traktat nadprucki



</doc>
<doc id="1997963" url="https://pl.wikipedia.org/wiki?curid=1997963" title="Traktat prucki">
Traktat prucki

Traktat prucki (pokój prucki) – pokój zawarty pomiędzy Carstwem Rosyjskim i Imperium Osmańskim nad brzegiem Prutu w pobliżu Jass, jako zakończenie kampanii pruckiej 1711 roku.
Pokój w imieniu cara Piotra I podpisali Piotr Szafirow i Michaił Szeremietiew natomiast w imieniu sułtana tureckiego - wielki wezyr Baltacı Mehmed Pasza. Podpisy złożyli ponadto hetman kozacki Filip Orlik i ataman koszowy Kost Hordijenko. Jego stroną nie był chan krymski Dewlet Girej II oraz król szwedzki Karol XII (ten wręcz nakazał swojemu przedstawicielowi, Stanisławowi Poniatowskiemu, złożyć u sułtana oficjalny protest przeciwko traktatowi). 
Traktat został zawarty w sytuacji kiedy Piotr I wraz ze swoją 38 tys. armią znalazł się w beznadziejnym położeniu. Otaczało ich 120 tysięcy Turków oraz kilkadziesiąt tysięcy Tatarów krymskich. W tej sytuacji rosyjscy negocjatorzy Szafirow i Szeremietiew dostali od cara znaczne pełnomocnictwa i pieniądze na przekupienie wielkiego wezyra i urzędników delegacji tureckiej. Piotr I w zamian za uwolnienie z okrążenia gotów był zrezygnować ze wszelkich zdobyczy Rosji w III wojnie północnej, z wyjątkiem dostępu do Bałtyku w Ingrii i do pozostawienia na tronie polskim Stanisława Leszczyńskiego. Ostatecznie, pozostawiając w Turcji sygnatariuszy układu jako zakładników (m.in. Piotra Szafirowa i Michaiła Szeremietiewa), car i jego armia z pełnym uzbrojeniem mogli wyjść z okrążenia. Karol XII uznał to za ogromny błąd wezyra, gdyż gdyby ten wytrwał przy oblężeniu, cała armia rosyjska wraz z carem dostałaby się do niewoli. Niezadowolenie z powodu zawarcia traktatu wyrażali także Tatarzy Krymscy. Rosja zobowiązała się do:
Warunki rozejmu były tylko w umiarkowanym stopniu ciężkie dla strony rosyjskiej. Pomimo to i tak nie zostały przez Rosjan w pełni wykonane. Z tego powodu stan wojny trwał jeszcze 2 lata i zakończył się traktatem adrianopolskim zawartym w 1713 roku, potwierdzającym najważniejsze postanowienia traktatu rozejmowego.

</doc>
<doc id="1997964" url="https://pl.wikipedia.org/wiki?curid=1997964" title="Przemysław Niesiołowski">
Przemysław Niesiołowski

Przemysław Niesiołowski (ur. 1974 w Siedlcach) – polski afrykanista i dyplomata, od 2018 ambasador RP w Libanie. Od 2009 do 2015 pełnił funkcję Ambasadora RP w Nigerii, akredytowany także w Gwinei Równikowej, Sierra Leone i Beninie.
Życiorys.
Jest absolwentem afrykanistyki na Uniwersytecie Warszawskim oraz master of business administration (MBA) w SGGW.
W 1998 rozpoczął pracę w Ministerstwie Spraw Zagranicznych jako aplikant. Po roku został członkiem misji OBWE w Kosowie. W latach 1999–2001 pracował w Departamencie Polityki Kulturalno–Naukowej MSZ jako referendarz i ekspert oraz szef regionalnego biura UNDP w Kosowie.
Od 2001 pracował w Ambasadzie RP w Nigerii (z siedzibą w Lagos) na stanowiskach II i I sekretarza, a w 2004 objął funkcję kierownika Konsulatu Generalnego RP (po przeniesieniu ambasady do Abudży). W latach 2005–2006 pełnił funkcję I sekretarza w Departamencie Afryki i Bliskiego Wschodu MSZ. W 2006 został radcą w Ambasadzie w Nairobi. W kolejnych latach pełnił funkcje zastępcy kierownika i kierownika tej placówki.
W 2009 został Ambasadorem RP w Nigerii. W 2012 uzyskał akredytację na Gwineę Równikową, Sierra Leone oraz Benin. W 2015 zakończył misję w Nigerii oraz uzyskał tytuł ambasadora ad personam. Po powrocie do Polski pełnił funkcję zastępcy dyrektora (od kwietnia 2016 dyrektora) Departamentu Afryki i Bliskiego Wschodu MSZ. Od lutego 2018 jest ambasadorem w Libanie.
Posługuje się językami: angielskim, francuskim, suahili i rosyjskim.

</doc>
<doc id="1997971" url="https://pl.wikipedia.org/wiki?curid=1997971" title="Frondibola">
Frondibola



</doc>
<doc id="1997972" url="https://pl.wikipedia.org/wiki?curid=1997972" title="Trebusz">
Trebusz

Trebusz – starożytna i średniowieczna broń artyleryjska; barobalistyczna machina miotająca, wykorzystująca zasadę dźwigni, miotająca pociski stromotorowo ze znaczną celnością. Trebusz był stosowany dość powszechnie i stąd ma w różnych językach różne miejscowe nazwy: trebuszet, trebuczet, trabutium, frondibola, perier, bleide, tribock, petraria itd. Dla przykładu francuską nazwę frondibola utworzono z połączenia francuskiego słowa "fronde" (proca) i greckiego "bolis" (pocisk).
Konstrukcja.
Ze względu na siłę napędową rozróżniamy 3 rodzaje:
Pierwotnie używany trebusz był napędzany siłą ludzkich mięśni. Pocisk przyczepiony był do dłuższego ramienia, a załoga maszyny ciągnęła za krótszą część z użyciem lin. Wzmianki o tych maszynach pochodzą z obszaru Chin sprzed IV wieku p.n.e. Często używane przez Chińczyków i przez Arabów podczas bitew w celu rozbijania szyków jednostek i obniżania morale przeciwnika .
Następcą, który wyparł poprzednią technologię, jest model hybrydowy, który pochodzi ze świata islamu. Stworzony na potrzeby podbojów arabskich w VIII wieku, dzięki wyprawom krzyżowym został przeniesiony do krajów basenu śródziemnego i na północ Europy.
Trebusz z przeciwwagą, mimo że najbardziej skomplikowany, był w istocie olbrzymią, mechaniczną procą działającą na zasadzie dźwigni. Siłę wyrzutu zapewniał znaczny ciężar (po grecku "baros") – pojemnik z kamieniami lub ołowiem, na stałe zamocowany na krótszym ramieniu. Odblokowany wraz z ramieniem opadał pod wpływem siły ciężkości, powodując gwałtowny ruch obrotowy drugiego, dłuższego ramienia. Ramię to miało podczepioną elastyczną kieszonkę, zawierającą jeden lub więcej pocisków, uwalnianych na zasadzie siły odśrodkowej w chwili zahamowania ruchu dźwigni. Krótsze ramię machiny unoszono (przygotowywano do strzału) na zasadzie dźwigni, opuszczając dłuższe za pomocą wielokrążków. Gdy rozmiary trebuszy zaczęły stanowić znaczący problem, w ładowaniu zastosowano kołowroty o dużej średnicy, które były napędzane najczęściej przez ludzi poruszających się wewnątrz mechanizmu (przykładem może być największy wykorzystany podczas oblężenia – ).
Nazwa trebusz raczej błędnie stosowana jest także dla znacznie prostszych machin, takich jak biffa. Biffy ciężar napędzający miały mocowany na linie. Uwolniony, w końcowej fazie zatrzymywał się na ziemi. Machiny te miały większy zasięg, ale mniejszą celność. Według niektórych autorów używane były już w starożytnym Rzymie i Chinach. Przede wszystkim wykorzystywano je powszechnie w całej Europie w okresie średniowiecza. Stosowane były w obronie Paryża przed Normanami w 886 roku czy przez Słowian Zachodnich w walkach z Duńczykami w XII wieku, m.in. w obronie Wołogoszczy w 1184 r., kiedy to celny ostrzał uniemożliwił lądowanie wroga.
Ewolucyjnym połączeniem obu rodzajów machin było tripantium, posiadające przeciwwagę stałą i ruchomą, opracowane w średniowieczu. Miało ono wysoką celność i zasięg większy niż trebusz.
Działająca rekonstrukcja trebusza znajduje się przy zamku w Chudowie i jest jedną z największych w Europie.

</doc>
<doc id="1997973" url="https://pl.wikipedia.org/wiki?curid=1997973" title="Jackie Pereira">
Jackie Pereira

Jacqueline Margaret "Jackie" Pereira (ur. 29 października 1964 w Perth) – australijska hokeistka na trawie, dwukrotna złota medalistka olimpijska.
Występowała w napadzie. Z reprezentacją Australii brała udział w trzech igrzyskach (IO 88, IO 92, IO 96), na dwóch - w 1988 i 1996 - zdobywała złote medale. Z kadrą brała udział m.in. w mistrzostwach świata w 1990 (drugie miejsce), 1994 (tytuł mistrzowski) oraz kilku turniejach Champions Trophy (zwycięstwa w 1991, 1993, 1995). Łącznie w kadrze zdobyła ponad 100 bramek.

</doc>
<doc id="1997974" url="https://pl.wikipedia.org/wiki?curid=1997974" title="Jacqueline Pereira">
Jacqueline Pereira



</doc>
<doc id="1997975" url="https://pl.wikipedia.org/wiki?curid=1997975" title="Festiwal Piosenki Rosyjskiej">
Festiwal Piosenki Rosyjskiej

Festiwal Piosenki Rosyjskiej – festiwal muzyczny, organizowany w latach 2008–2013 w Zielonej Górze. Nawiązujący do organizowanego w tym samym mieście w latach 1965–1989 Festiwalu Piosenki Radzieckiej.
24 października 2006 zielonogórscy radni niemal jednomyślnie podjęli uchwałę o zorganizowaniu w Zielonej Górze Festiwalu Piosenki Rosyjskiej. Impulsem do decyzji była wypowiedź ministra spraw zagranicznych Rosji Siergieja Ławrowa, który zaproponował polskiej minister Annie Fotydze powrót do odbywającego się przez ponad 20 lat Festiwalu Piosenki Radzieckiej, na edycjach którego debiutowali kiedyś nowi artyści. Pomysły organizacji festiwalu narodziły się też w Kołobrzegu i Olsztynie. Według przyjętych przez zielonogórskich radnych założeń festiwal miał być świętem piosenki i kultury rosyjskiej. Festiwalowi towarzyszyły imprezy tematyczne – jazzowe i młodzieżowe w klubach na terenie Zielonej Góry i regionu. Zwycięzcy festiwalu nagradzani byli, podobnie jak na Festiwalu Piosenki Radzieckiej, złotymi, srebrnymi i brązowymi samowarami.
Eliminacje do pierwszej edycji FPR rozpoczęły się w marcu 2008 w Zielonej Górze. Pierwszy Festiwal Piosenki Rosyjskiej nawiązujący swą formułą do dawnych Festiwali Piosenki Radzieckiej odbył się w Zielonej Górze w dniach 6–7 czerwca 2008.
W 2010 r. zmieniono regulamin festiwalu. Od ówczesnej edycji w konkursie brali udział wyłącznie profesjonalni artyści estradowi. Od 2014 roku festiwal jest zawieszony z powodu konfliktu na Ukrainie.
Goście Festiwalu.
W charakterze gości na festiwalu występowali między innymi: Alina Artz, Arash, Dima Biłan, Michael Bolton, Julio Iglesias Jr., Lew Leszczenko, Alexander Rybak, Slava, Paweł Sokołow, , grupy Fabrika, Gorod 312, Iwanuszki International, Korni, Lube, Zwieri i Ziemljanie.

</doc>
<doc id="1997976" url="https://pl.wikipedia.org/wiki?curid=1997976" title="Praia Grande (São Paulo)">
Praia Grande (São Paulo)

Praia Grande − miasto w Brazylii położone w stanie São Paulo, na północ od São Vicente.
Populacja miasta wynosi 233,806 mieszkańców (dane z 2007 roku).
W gospodarce dominuje turystyka oraz usługi z nią związane.

</doc>
<doc id="1997977" url="https://pl.wikipedia.org/wiki?curid=1997977" title="The Door Is Open">
The Door Is Open

The Door Is Open – drugi studyjny album jazzrockowej grupy Pork Pie, nagrany między 29 sierpnia a 2 września 1975 w Morgan Studio, w Brukseli. LP wydany w 1976 przez wytwórnię MPS Records.
Lista utworów.
Strona A
Strona B

</doc>
<doc id="1997981" url="https://pl.wikipedia.org/wiki?curid=1997981" title="Załom (gmina)">
Załom (gmina)

Załom – dawna gmina wiejska istniejąca w latach 1945–1948 w woj. szczecińskim (dzisiejsze woj. zachodniopomorskie). Nazwa gminy pochodzi od Załomia, lecz siedzibą władz gminy było Wielgowo (obecnie są to dzielnice Szczecina).
Gmina Załom powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu gryfińskiego – weszła w skład nowo utworzonego woj. szczecińskiego.
Gminę zniesiono 1 maja 1948, a jej obszar włączono głównie do powiatu nowogardzkiego: gromady Załom i Czarna Łąka do gminy Lubczyna, a gromady Sławociesze i Wielgowo do gminy Sowno; ponadto miejscowość Trzebusz oraz skrawek gromady Sławociesze, położony między południowo-wschodnią granicą Dąbia a południowo-wschodnią granicą autostrady, włączono do miasta Szczecina.

</doc>
<doc id="1997982" url="https://pl.wikipedia.org/wiki?curid=1997982" title="Zdroje (gmina)">
Zdroje (gmina)

Zdroje – dawna gmina wiejska istniejąca w latach 1945–1948 w woj. szczecińskim (dzisiejsze woj. zachodniopomorskie). Siedzibą władz gminy były Zdroje (obecnie jest to dzielnica Szczecina).
Gmina Zdroje powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu gryfińskiego – weszła w skład nowo utworzonego woj. szczecińskiego.
Gminę zniesiono 1 maja 1948, a jej obszar, składający się z czterech gromad - Zdroje, Klęskowo, Kijewo i Warnenka - włączono do miasta Szczecina.

</doc>
<doc id="1997985" url="https://pl.wikipedia.org/wiki?curid=1997985" title="Racimierz (gmina)">
Racimierz (gmina)

Racimierz (uprzednio i następnie "Żarnowo") – dawna gmina wiejska istniejąca ok. 1947–48 w woj. szczecińskim (dzisiejsze woj. zachodniopomorskie). Siedzibą władz gminy był Racimierz.
Gmina Racimierz w powiecie kamieńskim w woj. szczecińskim pojawia się w wykazie gmin z grudnia 1947 roku w miejsce dotychczasowej gminy Żarnowo, lecz publikacja z maja 1948 wymienia ponownie gminę Żarnowo, a także późniejsze publikacje.

</doc>
<doc id="1997988" url="https://pl.wikipedia.org/wiki?curid=1997988" title="Muruga">
Muruga



</doc>
<doc id="1997990" url="https://pl.wikipedia.org/wiki?curid=1997990" title="Skanda (bóstwo)">
Skanda (bóstwo)



</doc>
<doc id="1997993" url="https://pl.wikipedia.org/wiki?curid=1997993" title="Nobliści">
Nobliści



</doc>
<doc id="1997994" url="https://pl.wikipedia.org/wiki?curid=1997994" title="Laureaci Nagrody Nobla">
Laureaci Nagrody Nobla



</doc>
<doc id="1997997" url="https://pl.wikipedia.org/wiki?curid=1997997" title="Red Bull RB4">
Red Bull RB4

Red Bull RB4 – bolid teamu Red Bull Racing na sezon 2008. Za kierownicą bolidu Red Bull RB4 zasiedli Szkot David Coulthard oraz Australijczyk Mark Webber.

</doc>
<doc id="1997999" url="https://pl.wikipedia.org/wiki?curid=1997999" title="Red Bull RB3">
Red Bull RB3

Red Bull RB3 – bolid teamu Red Bull Racing na sezon 2007. Za kierownicą bolidu Red Bull RB3 zasiedli Szkot David Coulthard oraz Australijczyk Mark Webber.

</doc>
<doc id="1998001" url="https://pl.wikipedia.org/wiki?curid=1998001" title="Red Bull RB2">
Red Bull RB2

Red Bull RB2 – bolid teamu Red Bull Racing na sezon 2006. Za kierownicą bolidu Red Bull RB2 zasiedli Szkot David Coulthard oraz Austriak Christian Klien, który pod koniec sezonu został zastąpiony przez Roberta Doornbosa.

</doc>
<doc id="1998002" url="https://pl.wikipedia.org/wiki?curid=1998002" title="Albert A. Michelson">
Albert A. Michelson



</doc>
<doc id="1998004" url="https://pl.wikipedia.org/wiki?curid=1998004" title="Red Bull RB1">
Red Bull RB1

Red Bull RB1 – bolid teamu Red Bull Racing na sezon 2005. Za kierownicą bolidu Red Bull RB1 zasiedli Szkot David Coulthard oraz Austriak Christian Klien, który na część sezonu został zastąpiony przez Vitantonio Liuzziego.

</doc>
<doc id="1998005" url="https://pl.wikipedia.org/wiki?curid=1998005" title="Rudolf Christoph Eucken">
Rudolf Christoph Eucken



</doc>
<doc id="1998006" url="https://pl.wikipedia.org/wiki?curid=1998006" title="Ilya Ilyich Mechnikov">
Ilya Ilyich Mechnikov



</doc>
<doc id="1998008" url="https://pl.wikipedia.org/wiki?curid=1998008" title="Paul-Henri-Benjamin d'Estournelles de Constant">
Paul-Henri-Benjamin d'Estournelles de Constant



</doc>
<doc id="1998009" url="https://pl.wikipedia.org/wiki?curid=1998009" title="Auguste Marie François Beernaert">
Auguste Marie François Beernaert



</doc>
<doc id="1998010" url="https://pl.wikipedia.org/wiki?curid=1998010" title="Auguste-Marie-François Beernaert">
Auguste-Marie-François Beernaert



</doc>
<doc id="1998011" url="https://pl.wikipedia.org/wiki?curid=1998011" title="Petyr Petrow (lekkoatleta)">
Petyr Petrow (lekkoatleta)

Petyr Nikołow Petrow (bułg. Петър Николов Петров, ur. 17 lutego 1955 w Swisztowie) – bułgarski lekkoatleta sprinter, medalista olimpijski z Moskwy z 1980.
Na mistrzostwach Europy juniorów w 1973 w Duisburgu Petrow zdobył srebrne medale w biegu na 100 metrów i w biegu na 200 metrów. Wystąpił na mistrzostwach Europy seniorów w 1974 w Rzymie, gdzie odpadł w eliminacjach biegu na 200 metrów i zajął wraz z kolegami 7. miejsce w sztafecie 4 × 100 metrów. Zdobył brązowy medal w biegu na 60 metrów na halowych mistrzostwach Europy w 1976 w Monachium.
Na igrzyskach olimpijskich w 1976 w Montrealuu zajął 8. miejsce w finale biegu na 100 metrów. Wywalczył srebrny medal w biegu na 100 metrów na uniwersjadzie w 1977 w Sofii. Na halowych mistrzostwach Europy w 1978 w Mediolanie zajął 2. miejsce w biegu na 60 metrów. Podczas mistrzostw Europy w 1978 w Pradze zajął 4. miejsce w biegu na 100 metrów, a sztafeta 4 × 100 metrów z jego udziałem nie ukończyła biegu eliminacyjnego. Petrow zdobył brązowy medal w biegu na 60 m na halowych mistrzostwach Europy w 1979 Wiedniu.
Na igrzyskach olimpijskich w 1980 w Moskwie zdobył brązowy medal w biegu na 100 metrów (wyprzedzili go Allan Wells i Silvio Leonard), w biegu na 200 metrów odpadł w ćwierćfinale, a w sztafecie 4 × 100 metrów zajął 6. miejsce. Wynik Petrowa z ćwierćfinału biegu na 100 metrów, 10,13 s, jest aktualnym (wrzesień 2020) rekordem Bułgarii. Na mistrzostwach Europy w 1982 w Atenach odpadł w eliminacjach biegu na 100 metrów i zajął wraz z kolegami 8. miejsce w sztafecie 4 × 100 metrów. 
Siedmiokrotnie zwyciężał w mistrzostwach krajów bałkańskich: na 100 metrów w 1976, 1977, 1979 i 1980 oraz na 200 metrów w 1974, 1976 i 1977. Był mistrzem Bułgarii na 100 m w latach 1974 i 1976-1980 oraz na 200 m w 1974, 1976 i 1977, a także halowym mistrzem Bułgarii na 60 m w 1975, 1976 i 1978-1980.
Petrow piętnastokrotnie ustanawiał rekordy kraju na otwartym stadionie (w sztafecie 4 × 100 metrów oraz w biegach na 100 i 200 metrów). Jest on aktualnym (wrzesień 2020) rekordzistą Bułgarii w biegu na 100 metrów (10,13 s w 1980), sztafecie 4 × 100 metrów (38,99 s w 1980 oraz 1982), a także w biegu na 60 metrów w hali (6,58 s w 1978).

</doc>
<doc id="1998013" url="https://pl.wikipedia.org/wiki?curid=1998013" title="Toro Rosso STR1">
Toro Rosso STR1

Toro Rosso STR1 – bolid teamu Scuderia Toro Rosso na sezon 2006. Za kierownicą bolidu Toro Rosso STR1 zasiedli Włoch Vitantonio Liuzzi oraz Amerykanin Scott Speed.

</doc>
<doc id="1998014" url="https://pl.wikipedia.org/wiki?curid=1998014" title="Flaga Krynicy-Zdroju">
Flaga Krynicy-Zdroju



</doc>
<doc id="1998018" url="https://pl.wikipedia.org/wiki?curid=1998018" title="Matthew Lloyd">
Matthew Lloyd

Matthew Lloyd (ur. 24 maja 1983 w Melbourne) – australijski kolarz szosowy, zawodnik profesjonalnej grupy Lampre-Merida. 

</doc>
<doc id="1998019" url="https://pl.wikipedia.org/wiki?curid=1998019" title="92 Pułk Piechoty (austro-węgierski)">
92 Pułk Piechoty (austro-węgierski)

Czeski Pułk Piechoty Nr 92 (IR. 92) – pułk piechoty cesarskiej i królewskiej Armii. 
Historia pułku.
Pułk został utworzony 1 stycznia 1883 roku w Josephstadt (obecnie dzielnica Jaroměř) z połączenia czterech batalionów wchodzących dotąd w skład pułków piechoty nr: 12, 36, 42 i 74.
Okręg uzupełnień Chomutov () na terytorium 9 Korpusu.
Kolejnymi szefami pułku byli generałowie piechoty: Gustav von König (1883 – †17 VII 1909), Mansuet Versbach von Hadamar (1910 – †9 XII 1912) i Lothar von Hortstein (1912-1918).
Swoje święto pułk obchodził 28 czerwca w rocznicę bitwy pod Czeską Skalicą stoczonej w 1866 roku.
Kolory pułkowe: biały, guziki srebrne. Skład narodowościowy w 1914 roku 80% – Niemcy.
W latach 1903-1909 komenda pułku razem z 2. i 4. batalionami stacjonowała w Terezinie (niem. "Theresienstadt"), 1. batalion przebywał w Chomutovie, a 3. batalion w okręgu uzupełnień w Kadniu.
W latach 1910-1914 komenda pułku razem z 3. i 4. batalionami stacjonowała w Terezinie, 1. batalion w Chomutovie, a 2. batalion był detaszowany w Sarajewie. W 1914 roku 2. batalion został przeniesiony do Hercegowiny do miasta Kalinovik.
W 1914 roku pułk (bez 2. batalionu) wchodził w skład 57 Brygady Piechoty w Terezinie należącej do 29 Dywizji Piechoty, natomiast 2. batalion wchodził w skład 10 Brygady Górskiej należącej do 48 Dywizji Piechoty.
W czasie I wojny światowej wszystkie bataliony walczyły na froncie bałkańskim w składzie 2 Armii i 6 Armii (2. batalion).

</doc>
<doc id="1998020" url="https://pl.wikipedia.org/wiki?curid=1998020" title="Konwencja przeciw torturom">
Konwencja przeciw torturom



</doc>
<doc id="1998021" url="https://pl.wikipedia.org/wiki?curid=1998021" title="Toro Rosso STR2">
Toro Rosso STR2

Toro Rosso STR2 – bolid teamu Scuderia Toro Rosso na sezon 2007. Za kierownicą bolidu Toro Rosso STR2 zasiedli Włoch Vitantonio Liuzzi oraz Amerykanin Scott Speed, który pod koniec sezonu został zastąpiony przez Sebastiana Vettela. Powstała także wersja STR2B, która była używana w sezonie 2008 do Grand Prix Turcji. Wersję B prowadzili Sebastian Vettel i Francuz Sébastien Bourdais.

</doc>
<doc id="1998022" url="https://pl.wikipedia.org/wiki?curid=1998022" title="93 Pułk Piechoty (austro-węgierski)">
93 Pułk Piechoty (austro-węgierski)

Morawski Pułk Piechoty Nr 93 (niem. "Mährisches Infanterieregiment Nr. 93") - pułk piechoty cesarskiej i królewskiej Armii.
Historia pułku.
Pułk został utworzony 1 stycznia 1883 roku z batalionów liniowych (niem. "Linieninfanterieregiment") 13, 20, 56 i 57 Pułku Piechoty.
Okręg uzupełnień nr 93 Šumperk (niem. "Mährisch Schönberg").
W latach 1883-1913 szefem pułku był FML Alfred Franz Philipp von Joëlson (1831–1913).
Kolory pułkowe: brązowy ciemny (niem. "dunkelbraun"), guziki złote.
Skład narodowościowy w 1914 roku 60% - Niemcy, 30% - Czesi.
W latach 1903-1909 pułk stacjonował w Ołomuńcu (niem. "Olmütz") z wyjątkiem 2. batalionu, który pozostawał w Šumperku. W 1906 roku 4. batalion został przeniesiony do Karniowa (niem. "Jägerndorf").
W latach 1910-1914 komenda pułku razem z 3. i 4. batalionem stacjonowała w Krakowie, 2. batalion stacjonował w Šumperku, natomiast 1. batalion w latach 1910-1912 w Sanskim Moście, a od 1913 roku w Bihaciu.
W 1914 pułk (bez 1. batalionu) wchodził w skład 9 Brygady Piechoty należącej do 5 Dywizji Piechoty, natomiast 1. batalion był podporządkowany komendantowi 12 Brygady Górskiej należącej do 48 Dywizji Piechoty.

</doc>
<doc id="1998027" url="https://pl.wikipedia.org/wiki?curid=1998027" title="Tobias Michael Carel Asser">
Tobias Michael Carel Asser



</doc>
<doc id="1998031" url="https://pl.wikipedia.org/wiki?curid=1998031" title="Kleofas Fakund Pasternak">
Kleofas Fakund Pasternak



</doc>
<doc id="1998032" url="https://pl.wikipedia.org/wiki?curid=1998032" title="Saleh Youssef">
Saleh Youssef

Saleh Youssef (, ur. 25 lipca 1982 roku w Gizie) – egipski siatkarz grający na pozycji przyjmującego; reprezentant Egiptu.
Od początku swojej zawodowej kariery występuje w egipskim klubie – Zamalek Sporting Club. Wygrał z nim dwukrotnie (w 2008 i 2009 roku) Puchar Mistrzów Klubowych.
W reprezentacji zadebiutował w meczu przeciwko Japonii.

</doc>
<doc id="1998034" url="https://pl.wikipedia.org/wiki?curid=1998034" title="Wencheng">
Wencheng

Wencheng (; tyb. མུན་ཆང་ཀུང་ཅོ, Wylie "Mun chang kung co"; ur. 625, zm. 680) – chińska księżniczka, żona króla Tybetu Songcena Gampo, której przypisuje się sprowadzenie buddyzmu do tego kraju i która stała się symbolem relacji chińsko-tybetańskich.
System "heqin".
Od czasów dynastii Han małżeństwa chińskich księżniczek z władcami państw ościennych, zwane "heqin" („małżeństwo dla pokoju”), były, obok systemu trybutarnego istotnym elementem chińskiej polityki granicznej. Ich uzasadnienie było dwojakie: po pierwsze, na obcym tronie miał zasiąść władca chińskiego pochodzenia, potencjalnie mniej chętny do atakowania ojczyzny matki; po drugie – księżniczce towarzyszyła liczna świta, rzemieślników i uczonych, zaznajamiających „barbarzyńców” z chińskimi osiągnięciami i tym samym ich „cywilizując”. Polityka ta bywa interpretowana jako objaw chwilowej słabości Chin (które nie będąc w stanie militarnie zmusić sąsiadów do uznania formalnego zwierzchnictwa w ramach systemu trybutarnego, musiały ich w ten sposób „obłaskawiać”) lub jako przeniesienie chińskiej polityki rodzinno-klanowej na poziom międzynarodowy.
Tło historyczne.
Po swoim wstąpieniu na tron Songcen Gampo dokonał zjednoczenia Tybetu i przeniósł stolicę do Lhasy. W 634 Tangowie sprzymierzeni z plemionami tureckimi pobili zagrażające ich północno-zachodniej flance ludy Tuyuhun. W tym samym roku Tybetańczycy wysłali do Chin misję dyplomatyczną (według chińskich kronik: „trybutarną”), domagając się małżeństwa z księżniczką chińską, podobnie jak Turcy i Tuyuhun. Chińczycy odpowiedzieli wysyłając ambasadora, odmawiając wszakże przymierza i małżeństwa. W odwecie w latach 637–638 Tybetańczycy pobili Tuyuhun i plemiona qiangowskie wokół jeziora Kuku-nor (Qinghai), uważając, że chińska odmowa jest wynikiem ich intryg; następnie oblegli pograniczne miasto Songzhou i ponowili żądania, popierając je groźbami. Odparci, wycofali się ze stratami, ale Tangowie, mając do czynienia z nowym, silnym przeciwnikiem w 641 r. zgodzili się na małżeństwo. Pierwotna odmowa chińska mogła mieć związek ze zmianą rządów w państwie Tuyuhun na pro-chińskie; późniejsza zgoda była prawdopodobnie związana z tybetańskim pokazem siły.
Wcześniej Songcen Gampo zawarł małżeństwo z nepalską księżniczką Bhrikuti Dewi. Za sprawą jej i Wencheng, do Tybetu zaczął przenikać buddyzm. Wencheng przeżyła swego męża o kilkanaście lat, do końca prowadząc korespondencję i utrzymując kontakty z dworem tangowskim, mimo że pod koniec jej życia Tybet bezpośrednio konkurował z Chinami w Azji Środkowej.
Znaczenie.
Dowody na to, że jej działalność (mająca, jak wszystkie "heqin", charakter „misji kulturalnej”) miała wielką wagę religijną są ograniczone. W 648 r. Tybetańczycy interweniowali zbrojnie na rzecz chińskiego wysłannika do Indii (który tam także odwiedził kilka miejsc kultu buddyjskiego), ale nie wiadomo, czy akcja ta miała jakikolwiek związek z religią, lub osobą księżniczki. Prawdopodobnie większy wpływ na rozprzestrzenienie się buddyzmu miała tybetańska ekspansja w Gansu i południowej części Kotliny Tarymskiej, gdzie religia ta była już silnie zakorzeniona. Ostatecznie w buddyzmie i kulturze tybetańskiej wpływy indyjskie przeważyły nad chińskimi, ale postać księżniczki obrosła legendami, a jej życie i działalność są obiektem bardzo różnych są interpretacji, a także narzędziem propagandy politycznej.
Interpretacje tybetańskie.
Dla autorów tybetańskich najważniejszy jest religijny aspekt jej działalności. W tybetańskich legendach Songcen Gampo jest reinkarnacją Awalokiteśwary, a jego obie żony – bogini Tary.
Autorzy zgadzają się, że obie księżniczki przywiodły ze sobą znaczne orszaki, oraz przywiozły posągi Buddy. Wywodząca się z religijnie inspirowanych kronik tybetańskich interpretacja twierdzi, że pozyskanie tych posągów było głównym celem zagranicznych małżeństw króla. Z księżniczkami wiąże się budowę dwóch ważnych świątyń, Dżokhang i Ramocze, w celu pomieszczenia owych figur. Wraz z dwunastoma innymi świątyniami miały one stworzyć „sieć”, która spętała demonicę, reprezentującą pierwotne siły ziemi tybetańskiej. Wencheng miała wykorzystać swoją znajomość feng shui w planowaniu tych i innych świątyń w Tybecie. Ma być przede wszystkim związana ze świątynią Ramoche, podczas gdy Bhrikuti – z Dżokhang.
Autorzy zachodni o orientacji pro-tybetańskiej nie poświęcają postaci Wencheng zbyt wielkiej wagi, traktując ją jako jedno z pięciu politycznych małżeństw Songcena Gampo. Zaznaczają oni natomiast równorzędność stosunków Tuba-Tang i potęgę militarną państwa tybetańskiego (jak Smith, który zaznacza obecność nad chińską granicą 200 tysięcznej armii Songcena).
Interpretacje chińskie.
Zupełnie inne jest podejście autorów chińskich i pro-chińskich. Tu Wencheng urasta do symbolu cywilizacyjnej, dobroczynnej misji Chin i sięgających daleko w przeszłość związków krwi w obrębie „narodu chińskiego” ("zhonghua minzu", którego Tybetańczycy i ludy Azji Centralnej także są częścią).
Chińskie kroniki dynastyczne opisywały świat w kategoriach sinocentrycznych, określając np. wszystkie misje mianem trybutarnych. Według "Kroniki Dynastii Tang", po odparciu ich pierwszego natarcia, pobici Tybetańczycy mieli odczekać kilka lat, i ponownie zwrócić się do Chin, przepraszając i prosząc o sojusz. Misję tybetańskiego ministra Gar Tongcana, który przybył by eskortować księżniczkę do Tybetu, traktują jako trybutarną, a bogate dary – jako daninę, uznając, że zawierając związek z chińską księżniczką, król Tybetu przyjął chińskie zwierzchnictwo.
Współczesne interpretacje chińskie pomijają militarny aspekt kampanii, a w szczególności groźby tybetańskie (lub zaprzeczają im wprost). Chwalą Songcena Gampo, „że choć pochodził z klasy posiadaczy niewolników, miał otwarty umysł; pociągała go doświadczona, zaawansowana kultura chińska; w odróżnieniu od sobie współczesnych, nie chciał opierać się na starych metodach produkcji, lecz użył swych możliwości, by wprowadzić bardziej zaawansowaną kulturę, głównie i przede wszystkim – hanowską”. Także niektórzy zachodni autorzy przyjmują ten punkt widzenia twierdząc, że „księżniczka Wencheng przywiozła ze sobą przedmioty kultu religijnego i przypisuje się jej wprowadzenie do Tybetu masła, herbaty, sera, jęczmienia, piwa, wiedzy medycznej i astrologicznej. Mówi się, że to pod jej wpływem minister Thonmi Sambhota zastał wysłany do Kaszmiru i przywiózł alfabet do zapisu języka tybetańskiego”. Miała też przekonać króla o wyższości chińskiego jedwabiu nad barbarzyńskimi skórami i do zaniechania, obrzydliwego jej zdaniem, zwyczaju malowania twarzy czerwoną ochrą.
Księżniczka odegrała też rolę polityczną podczas wielkiego skoku naprzód i sprowokowanego przezeń powstania tybetańskiego w 1959 r. Premier Zhou Enlai zlecił Tian Hanowi napisanie o niej sztuki, promującej jedność narodową na przykładzie „małżeństw dla pokoju”. W pierwszej wersji księżniczka bierze udział w walce klasowej tybetańskich chłopów pańszczyźnianych i obszarników, i choć nie udaje się jej ustrzec chłopki przed wyłupieniem oczu, oburzona takim okrucieństwem, skłania króla do zarzucenia takich obyczajów i uczenia się od wyższej kultury chińskiej. Premier Zhou uznał tak zdecydowany triumf kultury chińskiej za nazbyt „antagonizujący” i Tian Han przepisał sztukę: w ostatecznej wersji, Songcen Gampo zwalcza „niektórych nacjonalistów tybetańskich” i zawiera szczęśliwe małżeństwo, wzmacniające jedność między narodami chińskim i tybetańskim.
Funkcję symbolu jedności chińsko-tybetańskiej pełni Wencheng po dziś dzień, np. sztukę o jej małżeństwie wystawiano z okazji czterdziestolecia Tybetańskiego Regionu Autonomicznego.

</doc>
<doc id="1998035" url="https://pl.wikipedia.org/wiki?curid=1998035" title="Saleh Fathy">
Saleh Fathy



</doc>
<doc id="1998036" url="https://pl.wikipedia.org/wiki?curid=1998036" title="Archibald Hill">
Archibald Hill



</doc>
<doc id="1998037" url="https://pl.wikipedia.org/wiki?curid=1998037" title="Józef Słonimski">
Józef Słonimski

Józef Słonimski (ur. 1860 w Warszawie, zm. 21 marca 1934 w Paryżu) – polski literat i lingwista żydowskiego pochodzenia. Wydawca podręczników do nauki języków, przeznaczonych dla czytelników posługujących się językami polskim i jidysz.
Syn Chaima Zeliga Słonimskiego (1810–1904) i Sary z domu Sztern (1824–1897). Brat Abrama Jakuba (1845–1849), Leonida (Ludwika) (1850–1918) i Stanisława (1853–1916). Jako jedyny z braci pozostał przy wierze mojżeszowej. Stryj Antoniego (1895–1976), Piotra (1893-1944), Michaiła (1897–1972), Aleksandra (1881–1964) i Nicolasa (1894–1995) Słonimskich.
Antoni Słonimski w "Alfabecie Wspomnień" wspomina go:
Pochowany jest na cmentarzu żydowskim przy ulicy Okopowej w Warszawie (kwatera 65, rząd 3).

</doc>
<doc id="1998039" url="https://pl.wikipedia.org/wiki?curid=1998039" title="Mount Union (Iowa)">
Mount Union (Iowa)

Mount Union – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 132 mieszkańców.

</doc>
<doc id="1998040" url="https://pl.wikipedia.org/wiki?curid=1998040" title="Robert A. Millikan">
Robert A. Millikan



</doc>
<doc id="1998041" url="https://pl.wikipedia.org/wiki?curid=1998041" title="Robbie Findley">
Robbie Findley

Robbie Findley (ur. 4 sierpnia 1985 w Phoenix, Arizona) – amerykański piłkarz grający na pozycji środkowego napastnika.
Kariera klubowa.
Karierę zaczynał w młodzieżowych drużynach Oregon State Beavers. W 2005 roku podpisał kontrakt z drużyną Boulder Rapids. Tam grał do 2006 roku, zagrał w 18 występach swojej drużyny, strzelając 16 bramek. W 2007 roku przeniósł się do Los Angeles Galaxy, lecz tam zagrał tylko w 9 występach zdobywając 2 bramki. W tym samym roku podpisał więc kontrakt z Real Salt Lake, gdzie grał do końca 2010 roku, kiedy podpisał dwuipółletni kontrakt z angielskim Nottingham Forest. W 2012 roku był wypożyczony do Gillingham F.C. W 2013 roku wrócił do Real Salt Lake. W 2015 grał w Toronto FC, a w 2016 przeszedł do Rayo OKC.
Kariera reprezentacyjna.
Robbie Findley wystąpił dotychczas w 11 spotkaniach reprezentacji USA. Na razie nie zdobył żadnej bramki, i gra bez większych osiągnięć. W 2009 roku Bob Bradley powołał go na Puchar Konfederacji. Nie zagrał na nich jednak ani minuty. Pojechał także na MŚ 2010 w RPA, tam wystąpił w 2 meczach grupowych i 1/8.

</doc>
<doc id="1998043" url="https://pl.wikipedia.org/wiki?curid=1998043" title="New London (Iowa)">
New London (Iowa)

New London – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 1937 mieszkańców.

</doc>
<doc id="1998044" url="https://pl.wikipedia.org/wiki?curid=1998044" title="Olds (Iowa)">
Olds (Iowa)

Olds – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 249 mieszkańców.

</doc>
<doc id="1998045" url="https://pl.wikipedia.org/wiki?curid=1998045" title="II/2 Dywizjon Liniowy">
II/2 Dywizjon Liniowy

II dywizjon liniowy 2 pułku lotniczego (II/2 dlin) – pododdział lotnictwa Wojska Polskiego w II Rzeczypospolitej.
Formowanie i zmiany organizacyjne.
Dywizjon sformowany został w IV kwartale 1934, w garnizonie Kraków, na lotnisku Rakowice, w składzie 2 pułku lotniczego. Dowódcą pododdziału został mjr dypl. obs. Felicjan Sterba. Dywizjon posiadał organizację mieszaną (jedna eskadra liniowa i jedna eskadra towarzysząca).
Organizacja jednostki w latach 1934-1937:
Jesienią 1937 jednostka przemianowana została na II dywizjon towarzyszący pod dowództwem kpt. obs. Stanisława Hermanowskiego. 24 eskadra liniowa wcielona została do I/2 dywizjonu, a jej miejsce zajęły dwie nowo powstałe eskadry towarzyszące.
Organizacja jednostki w latach 1937-1939:
W sierpniu 1939, w czasie mobilizacji alarmowej, dowództwo dywizjonu i 29 eskadra towarzysząca zostały rozformowane, a dwie pozostały eskadry podporządkowane dowódcy Lotnictwa i OPL Armii „Kraków", w składzie której wzięły udział w kampanii wrześniowej.

</doc>
<doc id="1998048" url="https://pl.wikipedia.org/wiki?curid=1998048" title="Rome (Iowa)">
Rome (Iowa)

Rome – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 113 mieszkańców.

</doc>
<doc id="1998049" url="https://pl.wikipedia.org/wiki?curid=1998049" title="II/2 Dywizjon Towarzyszący">
II/2 Dywizjon Towarzyszący



</doc>
<doc id="1998050" url="https://pl.wikipedia.org/wiki?curid=1998050" title="Salem (Iowa)">
Salem (Iowa)

Salem – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 464 mieszkańców.

</doc>
<doc id="1998052" url="https://pl.wikipedia.org/wiki?curid=1998052" title="Wayland (Iowa)">
Wayland (Iowa)

Wayland – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 945 mieszkańców.

</doc>
<doc id="1998053" url="https://pl.wikipedia.org/wiki?curid=1998053" title="Westwood (Iowa)">
Westwood (Iowa)

Westwood – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 127 mieszkańców.

</doc>
<doc id="1998056" url="https://pl.wikipedia.org/wiki?curid=1998056" title="Venkata Raman">
Venkata Raman



</doc>
<doc id="1998058" url="https://pl.wikipedia.org/wiki?curid=1998058" title="Arthur H. Compton">
Arthur H. Compton



</doc>
<doc id="1998059" url="https://pl.wikipedia.org/wiki?curid=1998059" title="Winfield (Iowa)">
Winfield (Iowa)

Winfield – miasto w Stanach Zjednoczonych, w stanie Iowa, w hrabstwie Henry. Zgodnie ze spisem statystycznym z 2000 roku, miasto liczyło 1131 mieszkańców.

</doc>
<doc id="1998061" url="https://pl.wikipedia.org/wiki?curid=1998061" title="Ahmad Abd al-Hajj">
Ahmad Abd al-Hajj

Ahmad Abd al-Hajj, Ahmed Abdelhay (arab. أحمد عبد الحي, "Aḥmad ʿAbd al-Ḥayy", znany także jako Ahmed Salah lub Ahmed Abdel Naeim; ur. 19 sierpnia 1984 w Kairze) – egipski siatkarz, grający na pozycji atakującego; reprezentant Egiptu. 
Kariera klubowa.
Od początku swojej zawodowej kariery występował w kairskim klubie Al-Ahly. Wygrał z nim Klubowe Mistrzostwa Krajów Arabskich w 2002 roku i trzykrotnie (w 2003, 2004 i 2010 roku) afrykański Puchar Mistrzów Klubowych. W 2013 roku grając w Halkbanku Ankara zwyciężył w Pucharze CEV i Pucharze Turcji.
Kariera reprezentacyjna.
Ahmad Abd al-Hajj powołany został do kadry kadetów (U-19) w 2001 roku na mistrzostwa świata kadetów, na których zajął 4. miejsce. W 2003 roku trafił do kadry juniorów (U-21), z którą grał na mistrzostwach świata juniorów rozgrywanych w Teheranie. Swój międzynarodowy debiut w seniorskiej reprezentacji zaliczył 11 października 2003 roku w igrzyskach afrykańskich, gdzie z reprezentacją zdobył złoty medal.
W latach 2006–2008 i w 2010 roku znalazł się w kadrze na Ligę Światową siatkarzy.
Grał w Mistrzostwa Świata 2006 i w turnieju olimpijskim w 2008 roku.
Sukcesy klubowe.
Puchar Egiptu:
Klubowe Mistrzostwa Krajów Arabskich:
Liga egipska:
Klubowe Mistrzostwa Afryki:
Puchar Turcji:
Puchar CEV:
Liga turecka:
Sukcesy reprezentacyjne.
Igrzyska Afrykańskie:
Igrzyska Śródziemnomorskie:
Mistrzostwa Afryki:
Igrzyska Panarabskie:
Letnia Uniwersjada:

</doc>
<doc id="1998062" url="https://pl.wikipedia.org/wiki?curid=1998062" title="Znachor (powieść)">
Znachor (powieść)

Znachor – powieść Tadeusza Dołęgi-Mostowicza z 1937 roku. Dzieło to powstało początkowo jako scenariusz filmowy. Kiedy jednak scenariusz odrzucono, autor przerobił go na powieść.
Treść.
Treścią jest historia renomowanego chirurga, profesora Rafała Wilczura, który pewnego dnia dowiaduje się, że jego ukochana żona Beata odeszła z kochankiem, zabierając ich córeczkę Marysię. Zrozpaczony włóczy się po mieście i pada ofiarą bandytów. Ciężko pobity doznaje amnezji. Nie wiedząc, kim jest, tuła się po wioskach, chwytając się dorywczych prac. W końcu przyjmuje go pod swój dach wiejski gospodarz i Wilczur, już jako Antoni Kosiba, rozpoczyna swoją znachorską działalność. Po udanej operacji kalekiego syna gospodarza zyskuje sławę wielkiego uzdrowiciela. Miejscowy lekarz, zazdrosny o sukces, grozi mu sądem za nielegalne wykonywanie praktyki lekarskiej... 
Sukces powieści zachęcił autora do napisania kontynuacji losów profesora Wilczura. W 1939 roku wydana została powieść "Profesor Wilczur" przedstawiająca jego dalsze losy.
Źródła.
Podczas wakacji 1936 roku pisarz przebywający w majątku Piwnickich w Sikorzu, odwiedził z gospodarzami w ramach wycieczki oddaloną o 10 km wieś Radotki, w której znajdował się młyn wodny. Przyjmował w nim pacjentów jeden z pracowników młyna, miejscowy zielarz i znachor nazwiskiem Różycki. Liczni pacjenci woleli leczyć się u znachora niż u drogich i mało skutecznych lekarzy.
Krótko wcześniej, w 1935 w dzienniku "ABC", z którym Dołęga-Mostowicz współpracował, ukazała się notatka o lekarzu, doktorze Ferdynandzie Dolanim, absolwencie uczelni medycznej w Brukseli, który w małopolskiej wsi Borek został aresztowany za znachorstwo. Dolani zataił posiadanie dyplomu doktora medycyny, ponieważ znachorom powodzi się lepiej niż lekarzom.
Historie te zainspirowały pisarza, a Radotki stały się pierwowzorem Radoliszek, które autor przeniósł jednak do północno-wschodniej Polski, na Wileńszczyznę i tereny białoruskie, skąd sam pochodził.
Wątek pobicia doktora Wilczura mógł nawiązywać do przeżyć pisarza, który za krytykę władz został pobity w 1927 roku.

</doc>
<doc id="1998064" url="https://pl.wikipedia.org/wiki?curid=1998064" title="Ahmen Salah Eddine">
Ahmen Salah Eddine



</doc>
<doc id="1998065" url="https://pl.wikipedia.org/wiki?curid=1998065" title="Ahmed Abd Elnaeim">
Ahmed Abd Elnaeim



</doc>
<doc id="1998066" url="https://pl.wikipedia.org/wiki?curid=1998066" title="Paul A.M. Dirac">
Paul A.M. Dirac



</doc>
<doc id="1998067" url="https://pl.wikipedia.org/wiki?curid=1998067" title="Władymir Markownikow">
Władymir Markownikow



</doc>
<doc id="1998068" url="https://pl.wikipedia.org/wiki?curid=1998068" title="Profesor Wilczur (powieść)">
Profesor Wilczur (powieść)

Profesor Wilczur – powieść Tadeusza Dołęgi-Mostowicza, będąca kontynuacją powieści "Znachor" (1937). Pierwsze wydanie książkowe miało miejsce w 1939 roku.
Treść.
Po odzyskaniu pamięci Rafał Wilczur powraca do swej dawnej pracy w klinice. Jednak intrygi jego dotychczasowego zastępcy Dobranieckiego doprowadzają Wilczura do zniechęcenia. W końcu postanawia opuścić stolicę i zamieszkać z powrotem na wsi, gdzie czuje się bardziej potrzebny.

</doc>
<doc id="1998069" url="https://pl.wikipedia.org/wiki?curid=1998069" title="Lime Springs (Iowa)">
Lime Springs (Iowa)

Lime Springs – miasto w Stanach Zjednoczonych, w stanie Iowa, w hrabstwie Howard. Zgodnie ze spisem statystycznym z 2000 roku, miasto liczyło 496 mieszkańców.

</doc>
<doc id="1998070" url="https://pl.wikipedia.org/wiki?curid=1998070" title="Ivan Bunin">
Ivan Bunin



</doc>
<doc id="1998071" url="https://pl.wikipedia.org/wiki?curid=1998071" title="Profesor Wilczur">
Profesor Wilczur



</doc>
<doc id="1998073" url="https://pl.wikipedia.org/wiki?curid=1998073" title="Riceville (Iowa)">
Riceville (Iowa)

Riceville – miasto w Stanach Zjednoczonych, w stanie Iowa, w hrabstwach Howard i Mitchell. Zgodnie ze spisem statystycznym z 2000 roku, miasto liczyło 840 mieszkańców.

</doc>
<doc id="1998074" url="https://pl.wikipedia.org/wiki?curid=1998074" title="William P. Murphy">
William P. Murphy



</doc>
<doc id="1998076" url="https://pl.wikipedia.org/wiki?curid=1998076" title="Victor F. Hess">
Victor F. Hess



</doc>
<doc id="1998078" url="https://pl.wikipedia.org/wiki?curid=1998078" title="Pearl Sydenstricker Buck">
Pearl Sydenstricker Buck



</doc>
<doc id="1998079" url="https://pl.wikipedia.org/wiki?curid=1998079" title="Toro Rosso STR3">
Toro Rosso STR3

Toro Rosso STR3 – bolid teamu Scuderia Toro Rosso na sezon 2008 od wyścigu o Grand Prix Monako. Za kierownicą bolidu Toro Rosso STR3 zasiadali Francuz Sébastien Bourdais oraz Niemiec Sebastian Vettel.

</doc>
<doc id="1998080" url="https://pl.wikipedia.org/wiki?curid=1998080" title="Office international Nansen pour les réfugiés">
Office international Nansen pour les réfugiés



</doc>
<doc id="1998085" url="https://pl.wikipedia.org/wiki?curid=1998085" title="Toro Rosso STR4">
Toro Rosso STR4

Toro Rosso STR4 – bolid teamu Scuderia Toro Rosso na sezon 2009. Za kierownicą bolidu Toro Rosso STR4 zasiedli Francuz Sébastien Bourdais oraz Szwajcar Sébastien Buemi. Jaime Alguersuari w połowie sezonu zastąpił Sébastiena Bourdais.

</doc>
<doc id="1998086" url="https://pl.wikipedia.org/wiki?curid=1998086" title="Anika Noni Rose">
Anika Noni Rose

Anika Noni Rose (ur. 6 września 1972) – amerykańska aktorka i wokalistka. Znana jest przede wszystkim z ról w broadwayowskiej produkcji "Caroline, or Change" oraz w filmach "Dreamgirls" i "Księżniczka i żaba".
Wczesne życie.
Rose urodziła się w Bloomfield, w stanie Connecticut. Podczas nauki w liceum wystąpiła w szkolnym przedstawieniu i od tego czasu zainteresowało ją aktorstwo. Ukończyła Florida A&amp;M University i kontynuowała studia w American Conservatory Theatre w San Francisco.
Kariera.
Rose, po ukończeniu studiów, przeniosła się do Nowego Jorku. Przez trzy miesiące starała się o rolę Rusty w broadwayowskim musicalu "Footloose", którą ostatecznie zdobyła. Później wystąpiła w kolejnych musicalach, w tym w "Eli's Comin"' oraz "Me and Mrs. Jones". Przełom w karierze aktorki nastąpił z rolą w "Caroline, or Change". Za występ w tej sztuce Rose otrzymała Theatre World Award, Lucille Lortel Award oraz Tony Award.
Debiutancki występ Rose w filmie miał miejsce w 1999 roku za pośrednictwem "King of the Bingo Game". W 2003 roku zagrała w obrazie "Justin i Kelly", a rok później w "Temptation" oraz "Przetrwać święta". W 2006 roku Rose wystąpiła w "Dreamgirls", gdzie partnerowała m.in.: Beyoncé Knowles, Jennifer Hudson, Jamiemu Foxxowi i Eddiemu Murphy'emu. Od tego czasu pojawiła się w kolejnych produkcjach: "Just Add Water", "Razor" i animacji "Księżniczka i żaba" jako głos głównej bohaterki, Tiany. Postać ta była pierwszą czarnoskórą księżniczką Disneya. 
22 listopada 2009 roku Rose zaśpiewała Hymn Stanów Zjednoczonych Ameryki podczas zakończenia sezonu NASCAR Sprint Cup Series.

</doc>
<doc id="1998090" url="https://pl.wikipedia.org/wiki?curid=1998090" title="System Integracji Środkowoamerykańskiej">
System Integracji Środkowoamerykańskiej

System Integracji Środkowoamerykańskiej (SICA, hiszp. "Sistema de la Integración Centroamericana") – organizacja międzynarodowa powołana w 1991 roku, której celem jest wspieranie integracji politycznej, gospodarczej i społecznej krajów Ameryki Środkowej. SICA rozpoczęła funkcjonowanie 1 lutego 1993 roku, a jej siedziba znajduje się w San Salvador w Salwadorze.
Do Systemu Integracji Środkowoamerykańskiej należy osiem państw członkowskich. Osiem państw posiada status obserwatora.
Instytucje.
Wśród instytucji organizacji znajdują się między innymi:

</doc>
<doc id="1998091" url="https://pl.wikipedia.org/wiki?curid=1998091" title="Sistema de la Integración Centroamericana">
Sistema de la Integración Centroamericana



</doc>
<doc id="1998095" url="https://pl.wikipedia.org/wiki?curid=1998095" title="Zdzisław Horodecki">
Zdzisław Horodecki



</doc>
<doc id="1998096" url="https://pl.wikipedia.org/wiki?curid=1998096" title="DAF MB200">
DAF MB200

DAF MB200 – autobus miejski wysokopodłogowy produkowany przez firmę DAF w latach 1967-1988.
Ogólnie.
DAF MB200 to dwunastometrowy autobus wyprodukowany w Holandii. Podwozie wykonał DAF (van Doorne's Automobiel Fabriek) a karoserię z tworzywa sztucznego dostarczyła firma Den Oudsten und Zonen. Autobus wyposażony jest w sześciocylindrowy, dieslowski silnik DAF DKDL1160 umieszczony pomiędzy osiami, skrzynię biegów półautomatyczną 4-biegową przekładniową Wilson Leyland lub automatyczną Alisson, połączoną z silnikiem poprzez hydrokinetyczne sprzęgło olejowe i posiada dwie pary drzwi odskokowo-uchylnych. W latach 1967-1988 zbudowano ponad 3000 autobusów dla holenderskiej komunikacji.
W Polsce eksploatowane były m.in. w MPK Poznań ze skrzynią półautomatyczną oraz w MPK Gniezno ze skrzynią automatyczną.
Historia modelu.
W latach 60. XX w. tabor holenderskich autobusów był mieszanką różnych typów. Nie pozwalało to na sprawne zarządzenie komunikacją. Dlatego holenderska unia przewoźników, w celu ujednolicenia taboru komunikacyjnego, opracowała projekt autobusu standardowego (stardaardstreekbus). Produkcję zgodną z wytycznymi rozpoczęła m.in. firma DAF, która we współpracy z dwoma rodzimymi firmami nadwoziowymi - Den Oudsten i Hainje zbudowała na podwoziu DAF MB200 autobus, który stał się na wiele lat znakiem rozpoznawczym holenderskiego transportu.

</doc>
<doc id="1998100" url="https://pl.wikipedia.org/wiki?curid=1998100" title="Mistrzostwa Świata w Łyżwiarstwie Szybkim na Dystansach 1997">
Mistrzostwa Świata w Łyżwiarstwie Szybkim na Dystansach 1997

2. Mistrzostwa świata w łyżwiarstwie szybkim na dystansach 1997 odbyły się w dniach 7–9 marca 1997 w Warszawie. Zawody rozegrano na torze Stegny. Do rozdania było 10 kompletów medali, po 5 w konkurencjach męskich, jak i żeńskich. Najlepsi byli Niemka Gunda Niemann-Kleemann oraz Holender Rintje Ritsma. W klasyfikacji medalowej najlepsza była Holandia.
Uczestnicy.
W zawodach wzięło udział 107 łyżwiarzy z 19 krajów.

</doc>
<doc id="1998102" url="https://pl.wikipedia.org/wiki?curid=1998102" title="Jeździectwo na Letnich Igrzyskach Olimpijskich 1900 – skok w dal">
Jeździectwo na Letnich Igrzyskach Olimpijskich 1900 – skok w dal

Skok w dal był jedną z trzech konkurencji w jeździectwie na Letnich Igrzyskach Olimpijskich 1900 w Paryżu uznawanych przez Międzynarodowy Komitet Olimpijski. Rozegrany został 31 maja na Placu Breteuil.
Do zawodów zostało zgłoszonych 17 zawodników. Znanych jest 8 startujących. Wiadomo natomiast, że wśród pozostałych było 7 Francuzów i 2 Belgów.
Złoty medal zdobył Belg Constant van Langendonck, srebro Włoch Giovanni Giorgio Trissino, natomiast brąz Francuz Camille de La Forgue de Bellegarde.

</doc>
<doc id="1998103" url="https://pl.wikipedia.org/wiki?curid=1998103" title="Guangdong shi hu xing yi wu xi">
Guangdong shi hu xing yi wu xi

Guangdong shi hu xing yi wu xi (angielski Ten Tigers of Kwangtung) – film akcji wydany w 1979 roku przez Shaw Brothers i wyreżyserowany przez Cheh Changa.
Obsada.
Opracowano na podstawie źródła
Film w kulturze.
Holenderski producent Moongod Allah powiązany z Wu-Tang Clanem swój debiutancki album nazwał "Ten Tigers of Kwantung".

</doc>
<doc id="1998104" url="https://pl.wikipedia.org/wiki?curid=1998104" title="Zgromadzenie Narodowe (Republika Zielonego Przylądka)">
Zgromadzenie Narodowe (Republika Zielonego Przylądka)

Zgromadzenie Narodowe (por. "Assembleia Nacional") - jednoizbowy parlament Republiki Zielonego Przylądka, główny organ władzy ustawodawczej w tym kraju. Składa się z 72 deputowanych wybieranych na pięcioletnią kadencję. W wyborach stosuje się ordynację proporcjonalną. 
Zarówno czynne, jak bierne prawo wyborcze przysługuje obywatelom Zielonego Przylądka mającym ukończone 18 lat.

</doc>
<doc id="1998107" url="https://pl.wikipedia.org/wiki?curid=1998107" title="Johannes Vilhelm Jensen">
Johannes Vilhelm Jensen



</doc>
<doc id="1998109" url="https://pl.wikipedia.org/wiki?curid=1998109" title="Banque du Canada">
Banque du Canada



</doc>
<doc id="1998110" url="https://pl.wikipedia.org/wiki?curid=1998110" title="Baron Florey">
Baron Florey



</doc>
<doc id="1998112" url="https://pl.wikipedia.org/wiki?curid=1998112" title="Marcin Ćwikła">
Marcin Ćwikła

Marcin Ćwikła (ur. 17 lipca 1973 w Sanoku) – polski hokeista, reprezentant Polski. Trener i działacz hokejowy.
Syn Mieczysława (zm. 1991), wychowanka Cracovii, od 1970 zawodnika Stali Sanok, grającego na pozycji obrońcy. Ojciec Konrada (ur. 1995) także hokeisty.
Kariera klubowa.
Karierę hokejową rozpoczął jako uczeń Szkoły Podstawowej nr 4 w Sanoku. Od trzeciej klasy trenował w szkółce hokejowej Stali Sanok, której został wychowankiem. Jego trenerami-wychowawcami byli Jerzy Rożdżyński i Tadeusz Garb. W sezonie 1988/1989 występował w kategorii juniora młodszego w drużynie spartakiadowej klubu Cracovia, po czym przed sezonem II ligi 1989/1990 został zawodnikiem seniorskiego zespołu Stali Sanok, mając wówczas 16 lat. W tej edycji zdobył pierwsze dwa gole ligowe w spotkaniu przeciwko Borucie Zgierz w Sanoku 22 października 1989, a tydzień później 29 października znów dwie bramki w wyjazdowym meczu z Legią KTH Krynica.
Przed sezonem 1991/1992 w wieku 18 lat został zawodnikiem Podhala Nowy Targ (w rozliczeniu za jego transfer STS otrzymał od Podhala 700 kijów hokejowych wyprodukowanych w ZSRR oraz możliwość pozyskiwania zawodników Podhala). W pierwszym sezonie 1992/1993 zdobył brązowy medal mistrzostw Polski, a w drugim 1992/1993 złoty medal. Następnie na zaproszenie Krzysztofa Oliwy wyjechał do Ameryki Północnej i w sezonie 1993/1994 występował w drużynie Falcons z miasta St. Catharines w kanadyjskiej lidze juniorskiej Greater Ontario Junior Hockey League (GOJHL) i zdobył mistrzostwo tych rozgrywek, aczkolwiek w trakcie rozgrywek doznał kontuzji, wykluczającej z gry na trzy miesiące (w tym czasie zamieszkania i pomocy udzielała mu rodzina późniejszego hokeisty Zenona Konopki. Wskutek problemów zdrowotnych oraz w związku z tragiczną śmiercią Zenona Konopki seniora powrócił do Polski. W kolejnych sezonach grał w drużynie sanockiej oraz od 1996 ponownie w nowotarskiej. W sezonie 1998/1999 grał w amerykańskim zespole Chesapeake Icebreakers z Upper Marlboro w stanie Maryland w rozgrywkach ECHL. Od 1999 ponownie był zawodnikiem klubu z Sanoka pod nazwą SKH. Po sezonie 2000/2001 przeszedł do GKS Tychy.
W latach 1992-2010 Marcin Ćwikła rozegrał 18 sezonów w polskiej lidze hokejowej, w sumie 589 meczów, strzelając w nich 174 gole i uzyskując 132 asysty. Na ławce kar spędził 706 minut.
Po zakończeniu sezonu 2009/2010 w barwach sanockiego klubu przerwał karierę. 8 września 2010 poinformował o zakończeniu kariery zawodniczej. Po zakończeniu profesjonalnej kariery zawodniczej podjął występy w półamatorskich rozgrywkach II ligi edycji 2013/2014, 2014/2015 w barwach drużyny LHT Lublin.
Kariera reprezentacyjna.
W wieku juniorskim występował w reprezentacjach Polski do lat 16, do lat 17 (1989), do lat 18 (1989), do lat 20 (1991). Uczestniczył w turniejach mistrzostw Europy juniorów do lat 18 w 1991 oraz mistrzostw świata juniorów do lat 20 grupy B w 1992. Został kadrowiczem seniorskiej kadry Polski. Łącznie w dorosłej kadrze kraju rozegrał 14 spotkań, w których zdobył jednego gola.
Wykształcenie, działalność szkoleniowa i inna.
Ukończył liceum ogólnokształcące i Szkołę Medyczną w Sanoku na kierunku ratownik medyczny. Podjął studia na Uniwersytecie Rzeszowskim.
W wyborach samorządowych 2010 startował do powiatu sanockiego z listy Towarzystwa Przyjaciół Sanoka i Ziemi Sanockiej. Uzyskał 79 głosów i nie zdobył mandatu rady powiatu.
Od 2011 był trenerem młodzików w klubie Ciarko PBS Bank KH Sanok. Od tego czasu niekiedy współkomentował ze Stanisławem Snopkiem mecze klubowe i reprezentacyjnej w hokeju na lodzie, rozgrywane w Sanoku w hali Arena Sanok i transmitowane w TVP Sport. Występuje także w drużynie oldbojów Sanoka (w 2011 zdobył złoty medal na XIX Mistrzostwach Polski Old Boys w hokeju na lodzie, a indywidualnie został uznany Najbardziej Wartościowym Zawodnikiem turnieju).
W kwietniu 2012 został asystentem trenera w klubie Ciarko PBS Bank Sanok. Pełnił tę funkcję przy głównych trenerach, którymi zostali mianowani kolejno Milan Staš, Štefan Mikeš, Tomasz Demkowicz (stanowisko asystenta utrzymał w maju 2013), Miroslav Fryčer (od 11 stycznia 2014), ponownie Demkowicz (połowa 2014) i ponownie Fryčer (od września 2014) do 2015. Został trenerem w założonym w 2007 klubie UKS Niedźwiadki MOSiR Sanok, a 2 czerwca 2016 został wybrany jego prezesem. W 2019 zrezygnował ze stanowiska prezesa.
W połowie 2017 został trenerem reaktywowanego sanockiego zespołu seniorskiego, zgłoszonego do sezonu 2. ligi słowackiej 2017/2018. W 2020 został asystentem głównego trenera, Marka Ziętary, odrodzonego zespołu STS Sanok, zgłoszonego do rozgrywek PHL edycji 2020/2021.

</doc>
<doc id="1998113" url="https://pl.wikipedia.org/wiki?curid=1998113" title=".rf">
.rf



</doc>
<doc id="1998115" url="https://pl.wikipedia.org/wiki?curid=1998115" title="Percy W. Bridgman">
Percy W. Bridgman



</doc>
<doc id="1998116" url="https://pl.wikipedia.org/wiki?curid=1998116" title="Haemadipsidae">
Haemadipsidae

Haemadipsidae – silnie zróżnicowana rodzina krwiopijnych pijawek szczękowych (Hirudiniformes) występujących w strefie tropikalnej i subtropikalnej. Są to w większości gatunki lądowe zasiedlające wilgotne środowiska. Pierwsi przedstawiciele tej rodziny pojawili się prawdopodobnie w triasie.
Wybrane rodzaje:
Rodzajem typowym rodziny jest "Haemadipsa".

</doc>
<doc id="1998119" url="https://pl.wikipedia.org/wiki?curid=1998119" title="Edward V. Appleton">
Edward V. Appleton



</doc>
<doc id="1998120" url="https://pl.wikipedia.org/wiki?curid=1998120" title="Gerty Theresa Cori">
Gerty Theresa Cori



</doc>
<doc id="1998122" url="https://pl.wikipedia.org/wiki?curid=1998122" title="António Egas Moniz">
António Egas Moniz



</doc>
<doc id="1998123" url="https://pl.wikipedia.org/wiki?curid=1998123" title="Robin Hood (film 2010)">
Robin Hood (film 2010)

Robin Hood – amerykańsko-brytyjski kostiumowy dramat przygodowy z 2010 roku w reżyserii Ridleya Scotta.
Opis fabuły.
Film o przygodach legendarnego, średniowiecznego bohatera Robin Hooda z lasu Sherwood. Scenariusz filmu przedstawia wydarzenia poprzedzające okres opisywany w powszechnie znanej legendzie i wyjaśnia zarówno pochodzenie Robina, jak i przyczyny banicji.
Twórcy przesunęli nieco czasowo postać Robin Hooda w stosunku do standardowej legendy – w filmie Ryszard Lwie Serce zostaje zabity na samym początku filmu.
Robin Hood jest przedstawiony jako człowiek już niemłody, zgorzkniały, dosyć rzadko posługujący się łukiem, a najczęściej toporem. Akcja rozgrywa się w całej Anglii i Walii, a Nottingham nie jest ważniejszym miejscem niż inne rejony królestwa. Szeryf Nottingham to nic nie znacząca postać o bardzo krótkim występie. Jan bez Ziemi jest porywczym, pomysłowym, odważnym, okrutnym, zdecydowanym, skutecznym w dążeniu do realizacji swoich celów tyranem. Głównym wrogiem są wojska francuskie.

</doc>
<doc id="1998125" url="https://pl.wikipedia.org/wiki?curid=1998125" title="Zgromadzenie Narodowe (Seszele)">
Zgromadzenie Narodowe (Seszele)

Zgromadzenie Narodowe (ang. "National Assembly") – jednoizbowy parlament Seszeli, główny organ władzy ustawodawczej w tym kraju. Składa się z 34 członków powoływanych na pięcioletnią kadencję. Ustalanie składu parlamentu jest dwuetapowe. Najpierw przeprowadza się w wybory bezpośrednio w 25 jednomandatowych okręgach wyborczych, stosując ordynację większościową. Następnie sumuje się głosy oddane we wszystkich okręgach i oblicza się, jak duże poparcie uzyskało każde z ugrupowań. W oparciu o to kryterium rozdziela się między partie pozostałe dziewięć mandatów, opierając się na zasadzie, iż za każde 10% poparcia partia powinna otrzymać jeden dodatkowy mandat. Partie mogą swobodnie wskazać osoby, które obejmą tak uzyskane mandaty. 
Zarówno czynne, jak i bierne prawo wyborcze przysługuje obywatelom Seszeli mającym ukończone 18 lat. 

</doc>
<doc id="1998126" url="https://pl.wikipedia.org/wiki?curid=1998126" title="Ikedaya Jiken">
Ikedaya Jiken



</doc>
<doc id="1998127" url="https://pl.wikipedia.org/wiki?curid=1998127" title="Ernest T.S. Walton">
Ernest T.S. Walton



</doc>
<doc id="1998128" url="https://pl.wikipedia.org/wiki?curid=1998128" title="Edwin McMillan">
Edwin McMillan



</doc>
<doc id="1998129" url="https://pl.wikipedia.org/wiki?curid=1998129" title="Edward M. Purcell">
Edward M. Purcell



</doc>
<doc id="1998130" url="https://pl.wikipedia.org/wiki?curid=1998130" title="Wkrętarka">
Wkrętarka

Wkrętarka – urządzenia mechaniczne służące do wkręcania i wykręcania śrub, wkrętów itp. Dzięki łatwo wymiennym końcówkom z chwytem sześciokątnym narzędzie łatwo można dostosować do różnych zakończeń wkrętów. Po wymianie narzędzia może być także używane doraźnie np. przy pracach stolarskich do nawiercania, rozwiercenia, itp.
Wyróżnia się wkrętarki:
Obecnie większość wiertarek posiada możliwość regulowania prędkości, kierunku obrotu i momentu wysprzęglania, dzięki czemu mogą one być również wykorzystywane w pracy jako urządzenie do wkręcania, wykręcania, a po wyposażeniu w uchwyt do mocowania narzędzi z chwytem cylindrycznym – również jako wiertarka. 

</doc>
<doc id="1998132" url="https://pl.wikipedia.org/wiki?curid=1998132" title="Timothy B. Spahr">
Timothy B. Spahr



</doc>
<doc id="1998133" url="https://pl.wikipedia.org/wiki?curid=1998133" title="Andriej Dołgow">
Andriej Dołgow

Andriej Siergiejewicz Dołgow (ros. Андреи Сергеевич Долгов; ur. 2 stycznia 1975 w Nowokuźniecku) – rosyjski hokeista.
Kariera.
W sezonie 1999/2000 grał w polskim zespole SKH Sanok (wraz z nim występował wówczas jego rodacy Michaił Biełobragin i Wadim Popow). Kolejny sezon 2000/2001 rozpoczął w Sanoku, po czym w połowie października 2000 odszedł do GKS Katowice (wraz z nim Juryj Czuch).
W 2009 został trenerem zespołu młodzików Sieriebnaja Zwiezda 2002 w Moskwie.

</doc>
<doc id="1998134" url="https://pl.wikipedia.org/wiki?curid=1998134" title="Bank Państw Afryki Środkowej">
Bank Państw Afryki Środkowej

Bank Państw Afryki Środkowej (BEAC, fr. "Banque des Etats de l'Afrique Centrale") – bank centralny odpowiedzialny za emisję pieniądza i politykę pieniężną w sześciu państwach Afryki Środkowej, z których większość była dawniej koloniami francuskimi. Wspólną walutą używaną na terenie państw członkowskich jest środkowoafrykański frank CFA. Bank rozpoczął działalność w 1972 roku, a jego siedziba mieści się w Jaunde w Kamerunie.

</doc>
<doc id="1998135" url="https://pl.wikipedia.org/wiki?curid=1998135" title="Robert S. McMillan">
Robert S. McMillan



</doc>
<doc id="1998137" url="https://pl.wikipedia.org/wiki?curid=1998137" title="Siegmund Breitbart">
Siegmund Breitbart



</doc>
<doc id="1998138" url="https://pl.wikipedia.org/wiki?curid=1998138" title="Banque des Etats de l'Afrique Centrale">
Banque des Etats de l'Afrique Centrale



</doc>
<doc id="1998139" url="https://pl.wikipedia.org/wiki?curid=1998139" title="SICA">
SICA



</doc>
<doc id="1998141" url="https://pl.wikipedia.org/wiki?curid=1998141" title="BEAC">
BEAC



</doc>
<doc id="1998143" url="https://pl.wikipedia.org/wiki?curid=1998143" title="Bala (Buddyzm)">
Bala (Buddyzm)

Pięć mocy (pali "bala") w buddyzmie oznacza pięć duchowych mocy, które należą to 37 warunków wyzwolenia (pali bodhipakkhiya-dhammā) i odpowiadają pięciu indriya, czyli duchowym zdolnościom. Gdy duchowe zdolności rozwinięte zostają do stopnia, który wykazuje cechę niezłomności, nazywane są one duchowymi mocami:

</doc>
<doc id="1998147" url="https://pl.wikipedia.org/wiki?curid=1998147" title="Centralny Bank Państw Afryki Zachodniej">
Centralny Bank Państw Afryki Zachodniej

Centralny Bank Państw Afryki Zachodniej (BCEAO, fr. "Banque Centrale des États de l'Afrique de l'Ouest") – bank centralny odpowiedzialny za emisję pieniądza i politykę pieniężną w ośmiu państwach Afryki Zachodniej, z których większość była dawniej koloniami francuskimi. Wspólną walutą używaną na terenie państw członkowskich jest zachodnioafrykański frank CFA. Bank rozpoczął działalność w 1961 roku, a jego siedziba mieści się w Dakarze, w Senegalu.

</doc>
<doc id="1998149" url="https://pl.wikipedia.org/wiki?curid=1998149" title="Banque Centrale des États de l'Afrique de l'Ouest">
Banque Centrale des États de l'Afrique de l'Ouest



</doc>
<doc id="1998150" url="https://pl.wikipedia.org/wiki?curid=1998150" title="Liga Światowa 2010 (składy)">
Liga Światowa 2010 (składy)



</doc>
<doc id="1998151" url="https://pl.wikipedia.org/wiki?curid=1998151" title="BCEAO">
BCEAO



</doc>
<doc id="1998152" url="https://pl.wikipedia.org/wiki?curid=1998152" title="Nikolay Nikolaevich Semenov">
Nikolay Nikolaevich Semenov



</doc>
<doc id="1998153" url="https://pl.wikipedia.org/wiki?curid=1998153" title="William B. Shockley">
William B. Shockley



</doc>
<doc id="1998154" url="https://pl.wikipedia.org/wiki?curid=1998154" title="Walter H. Brattain">
Walter H. Brattain



</doc>
<doc id="1998155" url="https://pl.wikipedia.org/wiki?curid=1998155" title="Willis E. Lamb">
Willis E. Lamb



</doc>
<doc id="1998156" url="https://pl.wikipedia.org/wiki?curid=1998156" title="Fidel kolanowa">
Fidel kolanowa

Fidele kolanowe – instrumenty należące do grupy chordofonów smyczkowych. Trzymane są w pozycji pionowej podczas gry. W pozycji kolanowej ręka smyczkująca znajduje się z lewej strony pudła, a grzbiet łuku, po jakim porusza się smyczek, kieruje się ku dolnej części instrumentu. Według uwag niemieckiego teoretyka, Martina Agricoli, zamieszczonych w traktacie "Musica instrumentalis deudsch" (1545), pozycja kolanowa instrumentu w czasie gry na polskich skrzypcach (niem. "Polische Geigen") była w Polsce szeroko rozpowszechniona w XVI wieku. Fidele kolanowe są bogato reprezentowane przez kultury muzyczne południowo-wschodniej Europy oraz Azji.
Technika gry.
Wydobycie różnych wysokości dźwięków, a co za tym idzie granie melodii, wiąże się z techniką lewej ręki – techniką skracania strun.
Istnieją dwie podstawowe techniki skracania strun – technika przyciskowa oraz technika paznokciowa. Ze względu na zastosowaną technikę można wyróżnić następujący podział fideli kolanowych:
Zastosowanie.
Najbardziej powszechnie używane fidele kolanowe to wiolonczela i kontrabas, jednak historycznie instrumenty te pochodzą od chordofonów ramieniowych, a nie kolanowych. Rdzennie kolanowymi instrumentami, które nadal są powszechnie wykorzystywane, są m.in. sarangi, używane przez klasycznych muzyków indyjskich, morin-huur używany przez mongolskie zespoły muzyczne czy też er-hu, wykorzystywany przez wiele chińskich orkiestr.
W roku akademickim 2010/2011 Akademia Muzyczna w Krakowie uruchomiła w ramach Wydziału Instrumentalistyki kierunek "Fidel kolanowa", będąc pierwszą uczelnią w Polsce nauczającą gry na instrumentach posługujących się techniką paznokciową lub mieszaną.
Polskimi historycznymi fidelami kolanowymi posługują się różne zespoły folkowe w Polsce, m.in. Zespół Polski, Village Kolektiv czy Kapela ze Wsi Warszawa.

</doc>
<doc id="1998158" url="https://pl.wikipedia.org/wiki?curid=1998158" title="Bank Centralny Państw Afryki Zachodniej">
Bank Centralny Państw Afryki Zachodniej



</doc>
<doc id="1998159" url="https://pl.wikipedia.org/wiki?curid=1998159" title="Stadion Miejski im. Janusza Kusocińskiego w Gostyninie">
Stadion Miejski im. Janusza Kusocińskiego w Gostyninie

Stadion Miejski im. Janusza Kusocińskiego w Gostyninie – stadion piłkarsko-lekkoatletyczny znajdujący się przy ulicy Sportowej 1 w Gostyninie. Na tym obiekcie rozgrywają mecze piłkarze IV-ligowego klubu Mazur Gostynin.
Na tym obiekcie swoje mecze rozgrywały m.in. Wisła Płock, Pelikan Łowicz, Reprezentacja Polski U-16 w piłce nożnej, Reprezentacja Polski U-17 w piłce nożnej i Reprezentacja Polski U-18 w piłce nożnej
Historia.
W 1974 roku rozporządzono remont obiektu – budowa pawilonu z trybunami, adaptacja pomieszczeń na pokoje sypialne (obecny hotel) - który zakończono w roku 1978.
28.04.1979 r. podczas uroczystości obchodów Dni Olimpijczyka w Gostyninie, stadion zostaje nazwany imieniem Janusza Kusocińskiego. Odsłonięto tablicę pamiątkowa biegaczowi, zamordowanemu w 1940 r. przez hitlerowców. Odsłonięcia dokonał gość honorowy imprezy - Mistrz Olimpijski z Rzymu w biegu na 3000 m z przeszkodami Zdzisław Krzyszkowiak. Sztandar Olimpijski niósł uczestnik Igrzysk w Monachium Sławomir Maciejowski. W towarzystwie Sekretarza Generalnego Polskiego Komitetu Olimpijskiego były mistrz wręczył kółka olimpijskie gostynińskiej młodzieży.
W roku 1986 miał miejsce remont kapitalny stadionu, który trwał rok. W międzyczasie oddano do użytku nową pełno wymiarową płytę piłkarską.
W drugiej połowie 2010 r. na bocznym (dotychczas piaskowym) zostało zbudowane trzecie sztuczne boisko Orlik 2012 w Gostyninie.
Ważniejsze mecze.
Puchar Syrenki.
Puchar Syrenki 2010.
W dniach 24 i 25 sierpnia 2010 r. odbył się XXV Międzynarodowy Turnieju Juniorów o Puchar Syrenki. Na stadionie w Gostyninie zostały rozegrane dwa mecze:

</doc>
<doc id="1998160" url="https://pl.wikipedia.org/wiki?curid=1998160" title="Pavel A. Cherenkov">
Pavel A. Cherenkov



</doc>
<doc id="1998162" url="https://pl.wikipedia.org/wiki?curid=1998162" title="Igor Y. Tamm">
Igor Y. Tamm



</doc>
<doc id="1998164" url="https://pl.wikipedia.org/wiki?curid=1998164" title="Stadion Miejski w Gostyninie">
Stadion Miejski w Gostyninie



</doc>
<doc id="1998166" url="https://pl.wikipedia.org/wiki?curid=1998166" title="Jacek Tede Graniecki">
Jacek Tede Graniecki



</doc>
<doc id="1998169" url="https://pl.wikipedia.org/wiki?curid=1998169" title="Adam Halamski">
Adam Halamski

Adam Antoni Halamski (ur. 5 lutego 1949 w Będzinie, zm. 16 sierpnia 2021 w Warszawie) – polski socjolog i dyplomata; od 2006 do 2010 pełnił funkcję Ambasadora RP w Danii, zaś od 2000 do 2004 w Portugalii.
Życiorys.
W 1971 ukończył studia socjologiczne na Wydziale Filozoficzno-Historycznym Uniwersytetu Jagiellońskiego. W latach 1978–1979 studiował zarządzanie personelem w Międzynarodowym Instytucie Administracji Publicznej w Paryżu. W 1980 uzyskał stopień doktora nauk humanistycznych w Instytucie Filozofii i Socjologii Polskiej Akademii Nauk, a w 1990 w tej samej jednostce uzyskał stopień doktora habilitowanego, przedstawiwszy dzieło "Postawy kadry kierowniczej i jej społeczne uwarunkowania".
Do 1989 był pracownikiem naukowym Instytutu Administracji i Zarządzania. W 1990 związał się zawodowo z polską służbą dyplomatyczną. Początkowo pełnił funkcję doradcy ministra spraw zagranicznych. W latach 1991–1996 pracował w Ambasadzie RP w Paryżu jako zastępca kierownika placówki. Po powrocie do kraju był zastępcą dyrektora i dyrektorem Departamentu Europy Zachodniej MSZ. Od 2000 do 2004 pełnił misję Ambasadora RP w Portugalii.
W latach 2004–2006 ponownie zatrudniony w centrali MSZ, najpierw jako dyrektor Departamentu Europy, a następnie szef resortowego archiwum.
W 2006 objął stanowisko Ambasadora RP w Królestwie Danii. Funkcję pełnił do 2010.
Syn Edmunda i Barbary. Był mężem socjolożki Marii Halamskiej. Ojciec paleobiologia Adama Tadeusza Halamskiego. Pochowany w Marcyporębie.

</doc>
<doc id="1998173" url="https://pl.wikipedia.org/wiki?curid=1998173" title="Albert Lutuli">
Albert Lutuli



</doc>
<doc id="1998174" url="https://pl.wikipedia.org/wiki?curid=1998174" title="Lev Landau">
Lev Landau



</doc>
<doc id="1998175" url="https://pl.wikipedia.org/wiki?curid=1998175" title="Giorgos Seferis">
Giorgos Seferis



</doc>
<doc id="1998176" url="https://pl.wikipedia.org/wiki?curid=1998176" title="Abdel Latif Ahmed">
Abdel Latif Ahmed

Abdel Latif Ahmed (, ur. 13 sierpnia 1983 w Kairze) – egipski siatkarz grający na pozycji środkowego; reprezentant Egiptu.
Kariera klubowa.
Karierę klubową Abdel Latif Ahmed rozpoczął w egipskim klubie El Nasr. Później przeszedł do Al-Ahly Kair, z którym trzykrotnie wygrał afrykański Puchar Mistrzów Klubowych (w 2003, 2004 i 2010 roku).

</doc>
<doc id="1998178" url="https://pl.wikipedia.org/wiki?curid=1998178" title="Ołtuszewski">
Ołtuszewski



</doc>
<doc id="1998181" url="https://pl.wikipedia.org/wiki?curid=1998181" title="Cheryl Gillan">
Cheryl Gillan

Cheryl Elise Kendall Gillan (ur. 21 kwietnia 1952 w Cardiff, zm. 4 kwietnia 2021 w Epsom) – brytyjska polityk związana z Partią Konserwatywną, w latach 2010–2012 minister ds. Walii w pierwszym gabinecie Davida Camerona
Życiorys.
Wczesne lata życia.
Urodziła w Cardiff w dzielnicy Llandaff. Jej ojciec był oficerem British Army i dyrektorem kompanii stalowej, matka służyła w Women's Royal Naval Service. Dorastała w Usk w południowej Walii. Wykształcenie odebrała w szkołach podstawowych Elm Tree House i Norfolk House w Cardiff. Kiedy miała 11 lat jej rodzina opuściła Walię. Gillan uczęszczała następnie do Cheltenham Ladies' College.
W 1977 r. rozpoczęła pracę w International Managemtn Group. W 1984 r. została dyrektorem British Film Year. W 1986 r. została doradcą Ernest &amp; Young. W latach 1991–1993 pracowała dla Kidsons Impey. W 1985 r. poślubiła Johna Coatesa Leeminga.
Początki kariery politycznej.
W latach 1987–1988 była przewodniczącą prawicowej Bow Group. W 1989 r. bez powodzenia startowała w wyborach do Parlamentu Europejskiego w okręgu Greater Manchester Central. W 1992 r. została wybrana do Izby Gmin z okręgu Chesham and Amersham. Swoją pierwszą mowę na forum parlamentu wygłosiła 25 czerwca 1992 r..
Podczas swojej pierwszej kadencji w parlamencie Gillan zasiadała w komisjach nauki i technologii (1992–1995) i procedury (1994–1995). W 1994 r. została parlamentarnym prywatnym sekretarzem przewodniczącego Izby Lordów i Lorda Tajnej Pieczęci lorda Cranborne'a. W 1994 r. została sekretarzem międzypartyjnej grupy parlamentarnej ds. kosmosu, a w 1995 r. została członkiem parlamentarnego urzędu ds. nauki i technologii.
Działalność w opozycji.
W lipcu 1995 r. Gillan została parlamentarnym podsekretarzem stanu w Ministerstwie Edukacji i Zatrudnienia. Po wyborach 1997 r. Partia Konserwatywna przeszła do opozycji, a Gillan została referentką partii ds. przemysłu i handlu. Od 1998 r. była „cieniem” ministra stanu w Ministerstwie Spraw Zagranicznych. W latach 2001–2003 pracowała w urzędzie partyjnego whipa. W 2003 r. została "cieniem" ministra stanu ds. konstytucyjnych.
Dodatkowo Gillan reprezentowała Wyspy Brytyjskie i obszar Morza Śródziemnego w Komitecie Wykonawczym Parlamentarnego Stowarzyszenia Wspólnoty Narodów w latach 2000–2003. W latach 2003–2006 była skarbnikiem Stowarzyszenia.
Minister ds. Walii.
W 2005 r. została członkiem gabinetu cieni jako minister ds. Walii. Po zwycięstwie konserwatystów w wyborach 2010 r. i koalicji z Liberalnymi Demokratami została ministrem ds. Walii w rządzie Camerona, jako pierwsza kobieta na tym stanowisku. 4 września 2012 została odwołana z tego stanowiska, co było częścią szerszej rekonstrukcji rządu.
Późniejsza kariera parlamentarna.
Po odejściu z rządu Gillan powróciła do grona backbenchers Partii Konserwatywnej. W wyborach w 2015 uzyskała reelekcję na kolejną kadencję, otrzymując w swoim okręgu wyborczym 59,1% głosów.

</doc>
<doc id="1998184" url="https://pl.wikipedia.org/wiki?curid=1998184" title="Keith Robinson">
Keith Robinson

Keith Robinson (ur. 17 stycznia 1976) – amerykański aktor i wokalista.
Wczesne życie.
Robinson urodził się w Kentucky, dorastał w Auguście w Georgii, a później przeprowadził się do Atlanty. Podczas studiów na University of Georgia Robinson podpisał kontrakt z Motown Records, jednak wytwórnia nigdy nie wydała jego materiału.
Kariera.
Robinson przeprowadził się do Los Angeles po ukończeniu studiów i zajął się aktorstwem. Zaczął rolą w serialu "Power Rangers Lightspeed Rescue", a po tym pojawił się w filmach "Gruby Albert", "This Christmas" oraz "Mimic: Sentinel". Robinson wystąpił również w serialach: "American Dreams", "Detektyw Monk", a także "Odległy front".
Przełom w karierze Robinsona nastąpił z rolą C.C. White'a w musicalu "Dreamgirls". Wraz z kilkoma członkami obsady wykonał utwór „Patience” podczas 79. ceremonii wręczenia Oscarów. 
Robinson i Obba Babatundé (który zagrał C.C. White'a w broadwayowskim oryginale "Dreamgirls") występowali wspólnie w serialu "Half &amp; Half".
W 2008 roku Keith wcielił się w rolę Chestera Fieldsa w serialu "Na granicy prawa".

</doc>
<doc id="1998186" url="https://pl.wikipedia.org/wiki?curid=1998186" title="Zębiełek okopcony">
Zębiełek okopcony

Zębiełek okopcony ("Crocidura fumosa") – gatunek owadożernego ssaka z rodziny ryjówkowatych (Soricidae). Występuje endemicznie w Kenii na górze Kenia i w górach Aberdare, w trzech odizolowanych populacjach. Zamieszkuje wilgotne górskie lasy na wysokości 2600-3200 m n.p.m. Nic nie wiadomo na temat ekologii i stanu populacji tego gatunku. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU (narażony). Największym zagrożeniem dla tego ssaka jest niszczenie lasów na potrzeby rolnictwa, pomimo faktu że ich siedliska znajdują się głównie w granicach parku narodowego.

</doc>
<doc id="1998187" url="https://pl.wikipedia.org/wiki?curid=1998187" title="Crocidura alchemillae">
Crocidura alchemillae



</doc>
<doc id="1998190" url="https://pl.wikipedia.org/wiki?curid=1998190" title="Philip J. Noel-Baker">
Philip J. Noel-Baker



</doc>
<doc id="1998192" url="https://pl.wikipedia.org/wiki?curid=1998192" title="Philip John Noel-Baker">
Philip John Noel-Baker



</doc>
<doc id="1998194" url="https://pl.wikipedia.org/wiki?curid=1998194" title="Adolf Malinowski">
Adolf Malinowski

Adolf Malinowski (ur. 29 grudnia 1891 w Valka, zm. 12 października 1962 w Gdańsku) – polski lekarz psychiatra, podpułkownik lekarz Wojska Polskiego.
Życiorys.
Syn stolarza Marcina Malinowskiego i Adeli z domu Zakrzewskiej. W Petersburgu uczęszczał do szkoły przy kościele św. Stanisława, następnie do progimnazjum św. Katarzyny i Państwowego Gimnazjum nr VI, które ukończył w 1910 roku ze Złotym Medalem. W 1914 roku, po ukończeniu Wojskowej Akademii Medycznej w Petersburgu, otrzymał dyplom lekarski i został lekarzem wojskowym. Podczas I wojny światowej służył w Armii Imperium Rosyjskiego jako lekarz pułkowy. W 1917 służył w I Korpusie Polskim w Bobrujsku w stopniu kapitana, od 1918 pracował w Polskim Czerwonym Krzyżu. W 1920 został ordynatorem Szpitala Wojskowego w Poznaniu, następnie ordynatorem Szpitala Wojskowego w Grodnie, gdzie pełnił również funkcję referenta higieny w Szefostwie Sanitarnym II Armii w Grodnie. W 1922 roku został zweryfikowany w Wojsku Polskim w stopniu kapitana ze starszeństwem z 1 czerwca 1919 roku i 616. lokatą w korpusie oficerów sanitarnych rezerwy. Jako oficer rezerwy został zatrzymany w służbie czynnej. Praktykował w 3. Szpitalu Okręgowym w Wilnie, a później w Szpitalu Obszaru Warownego „Wilno” i w Klinice Psychiatrii Uniwersytetu Wileńskiego, jako asystent (1932–1934). Jednocześnie pozostawał oficerem nadetatowym 3 Batalionu Sanitarnego. 3 maja 1926 roku awansował na majora ze starszeństwem z 1 lipca 1925 roku i 1. lokatą w korpusie oficerów sanitarnych, grupa lekarzy. 12 marca 1933 roku awansował na podpułkownika ze starszeństwem z 1 stycznia 1933 roku i 7. lokatą w korpusie oficerów sanitarnych, grupa lekarzy. W 1934 roku został przeniesiony do Centrum Wyszkolenia Sanitarnego w Warszawie i wyznaczony na stanowisko kierownika naukowego Oddziału Psychiatrycznego Szpitala Szkolnego. 
Od roku 1947 do przejścia na emeryturę piastował funkcję adiunkta Kliniki Psychiatrii w Gdańsku. Jest autorem wielu prac naukowych, m.in. "Podstawowych zagadnień w orzecznictwie sądowo-psychiatrycznym" (1959).
Od 1926 był żonaty z Wacławą z Tyszkiewiczów, z którą miał syna Adolfa Władysława.
Zmarł w Gdańsku. Pochowany został na cmentarzu w Sopocie.

</doc>
<doc id="1998195" url="https://pl.wikipedia.org/wiki?curid=1998195" title="Jenny Morris">
Jenny Morris

Jennifer Lynn "Jenny" Morris (ur. 20 września 1972 w Maryborough) – australijska hokeistka na trawie, dwukrotna złota medalistka olimpijska.
Z reprezentacją Australii brała udział w dwóch igrzyskach (IO 96, IO 00), na obu zdobywała złote medale. Z kadrą brała udział m.in. w mistrzostwach świata w 1994 (tytuł mistrzowski) oraz kilku turniejach Champions Trophy (zwycięstwa w 1993, 1995, 1997).

</doc>
<doc id="1998198" url="https://pl.wikipedia.org/wiki?curid=1998198" title="Nicolay G. Basov">
Nicolay G. Basov



</doc>
<doc id="1998199" url="https://pl.wikipedia.org/wiki?curid=1998199" title="Nikołaj Giennadijewicz Basow">
Nikołaj Giennadijewicz Basow



</doc>
<doc id="1998201" url="https://pl.wikipedia.org/wiki?curid=1998201" title="Figuracja (muzyka)">
Figuracja (muzyka)

Figuracja (łac. "figuratio" – kształtowanie) – szybki przebieg pasażowy lub skalowy, wiążący się często z powtarzaniem łatwo identyfikowanej figury lub motywu; typowy szczególnie dla wariacji oraz rozwijania chorału czy melodii hymnicznej (zob. organowy chorał figurowany). Figuracja może być efektem stosowania dyminucji lub kolorowania, czyli zdobienia podstawowych wysokości (np. poprzez wypełnienie krokami melodycznymi przestrzeni między różnymi wysokościami). Stosuje się terminy figuracji harmonicznej (zob. bas Albertiego) i melodycznej.

</doc>
<doc id="1998202" url="https://pl.wikipedia.org/wiki?curid=1998202" title="Michail Aleksandrovich Sholokhov">
Michail Aleksandrovich Sholokhov



</doc>
<doc id="1998203" url="https://pl.wikipedia.org/wiki?curid=1998203" title="Nikola Rosić">
Nikola Rosić

Nikola Rosić (cyr. Никола Росић, ur. 5 sierpnia 1984 roku w Belgradzie) – serbski siatkarz grający na pozycji libero; reprezentant Serbii. Karierę sportową rozpoczął w 1994 roku. Od sezonu 2017/2018 występuje w drużynie SCMU Krajowa.
Sukcesy klubowe.
Mistrzostwo Niemiec:
Puchar Niemiec:
Mistrzostwo Szwajcarii:
Mistrzostwo Rumunii:
Puchar Rumunii:
Sukcesy reprezentacyjne.
Liga Światowa:
Mistrzostwa Świata:
Mistrzostwa Europy:
Memoriał Huberta Jerzego Wagnera:

</doc>
<doc id="1998207" url="https://pl.wikipedia.org/wiki?curid=1998207" title="Shmuel Yosef Agnon">
Shmuel Yosef Agnon



</doc>
<doc id="1998208" url="https://pl.wikipedia.org/wiki?curid=1998208" title="Krowia Góra (Pogórze Wiśnickie)">
Krowia Góra (Pogórze Wiśnickie)

Krowia Góra (456 m) – wzniesienie na zachód od Myślenic, położone na zachodnim krańcu Pogórza Wiśnickiego. Tuż po południowo-zachodniej stronie Krowiej Góry znajduje się drugie, wyższe od niej wzniesienie Grodzisko (502 m). Wzniesienia te oddzielone są od siebie Przełęczą Niwka przez którą prowadzi lokalna droga z Trzemeśni.
Wierzchołek, grzbiet oraz północno-zachodnie stoki Krowiej Góry są zalesione, natomiast wschodnie i południowe w większości są bezleśne, pokryte polami uprawnymi i zabudowaniami. Zachodnią stronę Krowiej Góry opływa potok Bulinka uchodzący do Zbiornika Dobczyckiego, po wschodniej stronie płynie Trzemeśnianka.
Nazwa wzniesienia pochodzi od tego, że na jego wschodnich stokach wypasali bydło mieszkańcy Trzemeśni. Przez szczyt Krowiej Góry prowadzi szlak turystyczny. Rozciąga się z niego widok na Pasmo Glichowca i Kamiennik Północny.
W czasie I wojny światowej tereny na linii Osieczany – Krowia Góra – Grodzisko zajęły oddziały austriacko-węgierskie. Rankiem 30 listopada wojska rosyjskie szturmowały Krowią Górę, jednak wskutek dużej mgły zalegającej dolinę Trzemeśnianki ich oddziały pogubiły się i musiały zawrócić. Miejscowa ludność nazwała to „cudem nad Rabą”. U podnóży Krowiej Góry zachowały się jeszcze pozostałości austriackich okopów z 1914 r.

</doc>
<doc id="1998210" url="https://pl.wikipedia.org/wiki?curid=1998210" title="Ragnar Anton Kittil Frisch">
Ragnar Anton Kittil Frisch



</doc>
<doc id="1998212" url="https://pl.wikipedia.org/wiki?curid=1998212" title="PlusLiga (2010/2011)">
PlusLiga (2010/2011)

PlusLiga 2010/2011 – 11. sezon mistrzostw Polski organizowany przez Profesjonalną Ligę Piłki Siatkowej.
System rozgrywek.
W fazie zasadniczej 10 zespołów rozegrało mecze system każdy z każdym (mecz i rewanż). Następnie liga została podzielona na dwie grupy z zaliczeniem dotychczasowego dorobku punktowego.
Pierwszą grupę utworzyły drużyny z miejsc 1-6 i rywalizowały o mistrzostwo Polski. 6 zespołów rozegrało ponownie mecze systemem każdy z każdym (mecz i rewanż). Następnie drużyny z miejsc 1-4 przystąpiły do fazy play-off (półfinały, mecz o 3. miejsce i finał), natomiast drużyny z 5. i 6. miejsca zmierzyły się ze sobą o prawo gry w europejskich pucharach. Pojedynki toczyć się miały do trzech zwycięstw.
Równocześnie w drugiej grupie rywalizowały będą drużyny z miejsc 7-10 po fazie zasadniczej. Drużyny te również rozegrały ze sobą mecze systemem każdy z każdym (mecz i rewanż). Następnie rozegrana została faza play-off do dwóch zwycięstw. Drużyna z 7. miejsca zmierzła się z drużyną z 10. miejsca, a drużyna z 8. miejsca z drużyną z 9. miejsca. Zwycięzcy tych pojedynków gwarantowali sobie utrzymanie w PlusLidze na kolejny sezon. Przegrani natomiast walczyli dalej o 9. miejsce. Zwycięzca tego ostatniego pojedynku rozegrał baraż z drugim zespołem z I ligi o utrzymanie w PlusLidze, natomiast pokonany spadł bezpośrednio do niższej klasy rozgrywek.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Grupa 1-6.
Tabela wyników.
 
 
 
 
 
 
 
 
 
 
 
 
 
 
 
 
 
 
Grupa 7-10.
Tabela wyników.
 
 
 
 
 
 
 
 
Play-off.
Mecze o miejsca 1-4.
Drabinka
Półfinały
"(do trzech zwycięstw)"
Mecz o 3. miejsce
"(do trzech zwycięstw)"
Finał
"(do trzech zwycięstw)"
Mecze o 5. miejsce.
"(do trzech zwycięstw)"
Mecze o miejsca 7-10.
Drabinka
Półfinały
"(do trzech zwycięstw)"
Mecze o 9. miejsce
"(do czterech zwycięstw)"
Baraż z 2. zespołem I ligi.
"(do trzech zwycięstw)"
Statystyki.
Rankingi zawodników i drużynowe.
"po zakończeniu fazy zasadniczej"
Transfery.
PGE Skra Bełchatów
Jastrzębski Węgiel
Asseco Resovia
ZAKSA Kędzierzyn Koźle
Tytan AZS Częstochowa
Delecta Bydgoszcz
Indykpol AZS UWM Olsztyn
Pamapol Wielton Wieluń
AZS Politechnika Warszawska
Fart Kielce

</doc>
<doc id="1998214" url="https://pl.wikipedia.org/wiki?curid=1998214" title="Fashawn">
Fashawn

Fashawn właściwie Santiago Leyva (ur. 27 października 1988 w Los Angeles) - amerykański raper. Najbardziej znany za sprawą swego debiutanckiego albumu pt. "Boy Meets World", wyprodukowanego w całości przez Exile'a, który został bardzo ciepło przyjęty przez recenzentów na portalach Smoking Section, XXL i HipHopDX.
Współpracował z takimi wykonawcami jak Blu, Evidence, U-N-I, Brother Ali, Talib Kweli, Aloe Blacc, Planet Asia, 20syl, Mistah F.A.B. i The Alchemist.

</doc>
<doc id="1998215" url="https://pl.wikipedia.org/wiki?curid=1998215" title="Gatunki literackie">
Gatunki literackie



</doc>
<doc id="1998217" url="https://pl.wikipedia.org/wiki?curid=1998217" title="Aleksandr Solzhenitsyn">
Aleksandr Solzhenitsyn



</doc>
<doc id="1998218" url="https://pl.wikipedia.org/wiki?curid=1998218" title="Aleksander Isajewicz Sołżenicyn">
Aleksander Isajewicz Sołżenicyn



</doc>
<doc id="1998219" url="https://pl.wikipedia.org/wiki?curid=1998219" title="Earl Wilbur Sutherland, Jr.">
Earl Wilbur Sutherland, Jr.



</doc>
<doc id="1998221" url="https://pl.wikipedia.org/wiki?curid=1998221" title="Robert Schrieffer">
Robert Schrieffer



</doc>
<doc id="1998222" url="https://pl.wikipedia.org/wiki?curid=1998222" title="Andrei Sakharov">
Andrei Sakharov



</doc>
<doc id="1998223" url="https://pl.wikipedia.org/wiki?curid=1998223" title="Andriej Dmitrijewicz Sacharow">
Andriej Dmitrijewicz Sacharow



</doc>
<doc id="1998224" url="https://pl.wikipedia.org/wiki?curid=1998224" title="VI Liceum Ogólnokształcące im. Adama Mickiewicza w Krakowie">
VI Liceum Ogólnokształcące im. Adama Mickiewicza w Krakowie

VI Liceum Ogólnokształcące im. Adama Mickiewicza w Krakowie – liceum ogólnokształcące z tradycjami od 1902.
Od 1992 Liceum mieści się na Kazimierzu przy ul. Wąskiej 7 w Krakowie.
Historia.
VI Liceum Ogólnokształcące im. Adama Mickiewicza jest jednym z najstarszych liceów w Krakowie. Powstało w 1902 jako Filia c. k. Gimnazjum św. Jacka.
W 1919 szkołę przekształcono w samodzielny zakład nadając jej nazwę – VII Państwowe Gimnazjum Realne. Sześć lat później nadano jej imię Adama Mickiewicza, jednego z największych polskich poetów. Zarządzeniem Ministra Wyznań Religijnych i Oświecenia Publicznego z 1937 zostało utworzone „VII Państwowe Liceum i Gimnazjum im. Adama Mickiewicza w Krakowie” (państwowa szkoła średnią ogólnokształcąca, złożoną z czteroletniego gimnazjum i dwuletniego liceum), po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym i przyrodniczym. Pod koniec lat 30. szkoła funkcjonowała pod adresem ulicy Starowiślnej 48.
W dziejach liceum wielokrotnie zmieniano nazwę szkoły, aż do roku 1967, kiedy to przyjęto nazwę VI Liceum Ogólnokształcące im. A. Mickiewicza. Szkoła wielokrotnie zmieniała swoją siedzibę. W 1975 r. przeniosła się do budynku przy ul. Skałecznej (gdzie obecnie znajduje się seminarium ojców Paulinów). W tym samym roku do liceum dołączono klasy pierwsze i drugie XIII Liceum Ogólnokształcącego, które uległo reorganizacji. W 1992 r. „szóstkę” przeniesiono na ulicę Wąską 7 (gdzie podczas okupacji był obóz, o czym wspomina tablica na murze szkoły). 
„Szóstka” zawsze uważała się za szkołę mickiewiczowską i używała imienia Wieszcza, mimo że działo się to niezupełnie zgodnie z zarządzeniami o nazwach szkół z lat 1952 i 1960. W 1965 roku szkoła została stowarzyszona w UNESCO, a w 1966 roku otrzymała tytuł „szkoły wiodącej”.
16 listopada 1969 roku odbyła się w sali Filharmonii Krakowskiej uroczystość przekazania szkole sztandaru z wizerunkiem Adama Mickiewicza. Na początku roku 1972 odbył się pierwszy „Dzień Bohatera Szkoły” (nazwana później Świętem Szkoły).
Początki zainteresowania szkoły nauczaniem języków obcych pojawiły się w roku 1962, kiedy to utworzono klasę o profilu francuskim. Siedem lat później powstała pierwsza klasa z rozszerzoną nauką języka obcego (angielskiego). W latach siedemdziesiątych oferta języków uczonych według programu rozszerzonego powiększyła się o języki: francuski, niemiecki i rosyjski.
We wrześniu 1993 roku rozpoczęła naukę „klasa wstępna” dwujęzyczna z językiem angielskim, a 7 maja 1997 roku została podpisana umowa między Ministerstwami Edukacji Polski i Hiszpanii, na mocy której została utworzona klasa dwujęzyczna z językiem hiszpańskim.
Klasy w szkole.
"Źródło": oficjalna strona szkoły
W liceum działa osiem klas o profilach nauczania:

</doc>
<doc id="1998225" url="https://pl.wikipedia.org/wiki?curid=1998225" title="Katastrofa lotu Avianca 52">
Katastrofa lotu Avianca 52

Katastrofa lotu Avianca 52 – katastrofa lotnicza, która wydarzyła się 25 stycznia 1990 roku, kiedy to Boeing 707 należący do kolumbijskich linii lotniczych Avianca, lecący z Medellin do Nowego Jorku, rozbił się podczas podchodzenia do lądowania w wyniku braku paliwa. W rezultacie katastrofy śmierć poniosły 73 osoby, a 85 osób zostało rannych.
Przebieg lotu.
Boeing 707 (nr rej. HK-2016) odbywał lot na linii Bogota - Medellín - Nowy Jork. O godzinie 15:08 czasu lokalnego samolot wystartował ze 158 osobami na pokładzie z Medellin do Nowego Jorku. Po przybyciu w okolice portu docelowego, samolot musiał krążyć 3 razy w okolicach lotniska w Nowym Jorku przez ponad 77 minut (19 minut w okolicach Norfolk, 29 minut u wybrzeży New Jersey i kolejne 29 minut), ze względu na duży ruch w przestrzeni powietrznej i niekorzystne warunki atmosferyczne. Ok. godz. 20:44 kontrola ruchu lotniczego kazała krążyć pilotom nad Nowym Jorkiem aż do 21:05. Załoga samolotu poinformowała kontrolę, że może czekać tylko 5 minut, a do zapasowego lotniska w Bostonie ma ok. 298 kilometrów. O 21:15 piloci skontaktowali się ponownie i poprosili o zgodę na podejście do lądowania. Z powodu słabej widoczności (widzialność 400 m) spróbowali ponownie 8 minut później. Nagle dwie minuty przed wypadkiem wyłączyły się (zgasły) dwa silniki 3 i 4. Samolot o godz. 21:34 uderzył w drzewa w bogatej dzielnicy mieszkaniowej Cove Neck blisko ulicy Tennis Court Rd. W katastrofie zginęły 73 osoby (65 pasażerów i 8 osobowa załoga), przeżyło 85 osób (84 pasażerów i 1 starsza stewardesa).
Przyczyny.
Przyczyną wypadku było wyczerpanie paliwa w zbiornikach. W momencie lądowania zapas paliwa w samolocie był zbyt mały, w wyniku czego zgasły dwa silniki. Piloci nie przypuszczali, że będą musieli krążyć w okolicach lotniska przez ponad 77 minut. Załoga poinformowała stanowczo kontrolę ruchu o krytycznie niskim poziomie paliwa. Nie użyła jednak słowa "niebezpieczeństwo" co w późniejszym dochodzeniu było jedyną linią obrony kontroli ruchu. Gdyby kontrola ruchu wzięła pod uwagę informacje o kończącym się paliwie, lot 52 miałby pierwszeństwo na lądowanie. Błędy wynikały przede wszystkim po stronie kontrolerów lotów, gdyż przez 77 minut samolot był obsługiwany przez kilku różnych kontrolerów nie przekazujących sobie precyzyjnie informacji o samolotach krążących w oczekiwaniu na lądowanie.

</doc>
<doc id="1998227" url="https://pl.wikipedia.org/wiki?curid=1998227" title="Bas Albertiego">
Bas Albertiego

Bas Albertiego – w muzyce klawiszowej figura akompaniamentu zwłaszcza partii lewej ręki, składająca się z rozłożonych trójdźwięków granych w równych wartościach rytmicznych w specyficznej kolejności: najniższy, najwyższy, środkowy, najwyższy. Nie należy rozszerzać użycia terminu na figury o odmiennym kształcie. Nazwa tej figury pochodzi od nazwiska Domenico Albertiego (1710-1740), będącego pierwszym kompozytorem, który regularnie stosował ją w swoich sonatach klawesynowych. Bas Albertiego zastępował akordy, które szybko wybrzmiewały na takich instrumentach, jak klawesyn czy szpinet.
Ten rodzaj akompaniamentu stał się charakterystyczny dla faktury klawesynowej stylu galant, a następnie dla faktury fortepianowej klasycyzmu. Stosowali go jeszcze m.in. J. Haydn, L. van Beethoven i W.A. Mozart.

</doc>
<doc id="1998228" url="https://pl.wikipedia.org/wiki?curid=1998228" title="Leonid Kantorovich">
Leonid Kantorovich



</doc>
<doc id="1998231" url="https://pl.wikipedia.org/wiki?curid=1998231" title="Yoshirō Nakamatsu">
Yoshirō Nakamatsu

 – japoński naukowiec i wynalazca.
Jest w posiadaniu 395 (według informacji portalu onet.pl w japońskim biurze patentowym zarejestrował ich do tej pory 3368) patentów m.in.: na latające buty, fotel relaksacyjno-masujący poprawiający pracę mózgu, samochód na wodę, podwodny notes, elektroniczny zegarek z wyświetlaczem, bilet z paskiem magnetycznym, syntezator muzyczny, silnik na światło i silnik na ciepło. Nakamatsu nie wynalazł ani dyskietki komputerowej ani taksometru. Twierdzi on, że posiada najwięcej patentów na świecie, jednak większą liczbę opatentowanych wynalazków posiada wielu ludzi; Shunpei Yamazaki ma ich najwięcej, bo 12 561.
Nakamatsu swój pierwszy wynalazek – pompę do sosu sojowego – zaprojektował już w wieku 14 lat, dla swojej mamy, która miała kłopoty z wyciąganiem go z dużych butelek.
W 2005 otrzymał nagrodę Ig Nobla za 34-letnią fotograficzną dokumentację wszystkich swoich posiłków.
Nakamatsu zajmuje się badaniami nad długowiecznością człowieka, od kilkudziesięciu lat eksperymentuje na swoim ciele, co ma spowodować, że dożyje 144 lat.
Nakamatsu uważa, że mózg człowieka pracuje najintensywniej, gdy jest niedotleniony, tuż (na 1-2 minuty) przed śmiercią. Najlepsze pomysły przychodzą mu do głowy, gdy pływa pod wodą w basenie i próbuje jak najdłużej nie zaczerpywać powietrza. Ponieważ przebłyski pomysłów są bardzo ulotne, opracował specjalny notes i pisak do notowania ich bezpośrednio pod wodą.
Wedle informacji podanych w filmie duńskiego artysty Kaspara Astrupa Schrödera "Wynalazki doktora Nakamats", organizacja pod nazwą U.S. Science Academic Society miała go nazwać jednym z największych naukowców w dziejach świata, plasując go na 4. miejscu po Archimedesie, Marii Skłodowskiej-Curie i Nikoli Tesli. Nie jest jasne, czy taka organizacja istnieje.
Życie prywatne.
Nakamatsu jest synem Hajime Nakamatsu, bankiera, i Yoshino Nakamatsu, nauczycielki, która pomagała synowi zrozumieć naukowe podstawy szczególnie w dziedzinie matematyki i nakłoniła go do zainteresowania się konstruowaniem wynalazków. Studiował inżynierię na Uniwersytecie Tokijskim. Ma trójkę dzieci.
W grudniu 2013 zdiagnozowano u niego zaawansowanego raka prostaty, a o walce z tą chorobą Nakamatsu poinformował po raz pierwszy w czerwcu 2014. Stwierdził wtedy, że lekarze dawali mu jeszcze rok życia. We wrześniu 2015 Nakamatsu pojawił się na ceremonii Ig Nobel, gdzie wykonał piosenkę o stanie swojego zdrowia.

</doc>
<doc id="1998234" url="https://pl.wikipedia.org/wiki?curid=1998234" title="Anwar El Sadat">
Anwar El Sadat



</doc>
<doc id="1998235" url="https://pl.wikipedia.org/wiki?curid=1998235" title="Dragan Stanković">
Dragan Stanković

Dragan Stanković (cyr. Драган Станковић, ur. 18 października 1985 w Zaječarze) – serbski siatkarz grający na pozycji środkowego; reprezentant Serbii. Karierę sportową rozpoczął w 2001 roku. 
Na Mistrzostwach Świata w 2010 r. we Włoszech zdobył brązowy medal. W 2011 r. w Austrii i Czechach zdobył mistrzostwo Europy.
Od sezonu 2020/2021 występuje we włoskiej Serie A jako Włoch.
Ma żonę Mirjane i troje dzieci: Luka, Sara i Andrea.
Sukcesy klubowe.
Mistrzostwo Serbii:
Mistrzostwo Czarnogóry:
Puchar Challenge:
Mistrzostwo Włoch:
Superpuchar Włoch:
Liga Mistrzów:
Puchar Włoch:
Klubowe Mistrzostwa Świata:
Sukcesy reprezentacyjne.
Liga Światowa:
Mistrzostwa Europy:
Mistrzostwa Świata:
Memoriał Huberta Jerzego Wagnera:

</doc>
<doc id="1998236" url="https://pl.wikipedia.org/wiki?curid=1998236" title="Odysseas Elytis">
Odysseas Elytis



</doc>
<doc id="1998237" url="https://pl.wikipedia.org/wiki?curid=1998237" title="Odiseas Alepudelis">
Odiseas Alepudelis



</doc>
<doc id="1998240" url="https://pl.wikipedia.org/wiki?curid=1998240" title="Hala Konieczna">
Hala Konieczna

Hala Konieczna (też Polana Konieczna) – rozległa polana położona na wysokości 990-1090 m n.p.m. w Paśmie Radziejowej w Beskidzie Sądeckim. Znajduje się na grzbiecie odchodzącym od północnego wierzchołka Złomistego Wierchu (1189 m) w północno-wschodnim kierunku. Grzbiet ten kończy się kulminacją Koniecznej Góry (990 m) opadającej w widły potoku Borsudzyny i Potoku Średniego. Z hali roztaczają się widoki na zbocza doliny Wielkiej Roztoki, Radziejową i pasmo Jaworzyny Krynickiej.
Źródłosłów polany związany jest bądź z nazwiskiem właściciela lub wskazuje na jej końcowe położenie.
Za czasów hrabiego Stadnickiego na polanie tej było aż 5 gospodarstw rolnych, które prowadziły tutaj gospodarkę pasterską. Na zasadzie wymiany gruntów przeniesiono je do miejscowości Przysietnica. Polana obecnie jest nieużytkowana, część polany jest koszona, co zapobiega jej zarośnięciu. Na skraju polany znajduje się bacówka użytkowana obecnie rekreacyjnie. Po jej południowej stronie jest źródełko z wodą.
Pośrodku hali we wrześniu 1971 został odsłonięty monumentalny pomnik w miejscu, gdzie 24 czerwca 1944 roku zginęli trzej partyzanci z radzieckiego oddziału lejtnanta Aleksieja Botiana „Aloszy” oraz polski komunista Józef Wroński. W uroczystości uczestniczyli wówczas pułkownicy Iwan Zołotar, Sawielij Lesnikowski oraz Stanisław Wroński (brat Józefa), Józef Łoś. W górnej części polany, obecnie zarastającej lasem świerkowym, znajdują się ruiny wielkiego pomnika o wysokiej konstrukcji metalowej w kształcie skrzydeł powstałego w 1971 roku.
W pobliżu hali znajduje się jedna z większych jaskiń Beskidu Sądeckiego – Jaskinia Roztoczańska.

</doc>
<doc id="1998241" url="https://pl.wikipedia.org/wiki?curid=1998241" title="Grodzisko (Pogórze Wiśnickie)">
Grodzisko (Pogórze Wiśnickie)

Grodzisko (502 m) – wzniesienie na południowy wschód od Myślenic, położone na zachodnim krańcu Pogórza Wiśnickiego. Ma 2 wierzchołki, obydwa o wysokości 502 m. Znajduje się w bocznym odchodzącym od Uklejnej grzbiecie. Po północno-wschodniej stronie Grodziska znajduje się drugie, niższe wzniesienie zwane Krowią Górą (456 m). Wzniesienia te oddzielone są od siebie Przełęczą Niwka przez którą prowadzi lokalna droga z Trzemeśni.
U północno-zachodnich podnóży Grodziska i pod przełęczą Niwka znajduje się niewielka miejscowość Bulina, po wschodniej i południowej stronie miejscowości Trzemeśnia i Poręba. Wierzchołek i większa część stoków Grodziska jest zalesiona, bezleśna jest jedynie dolna ich część od strony Trzemeśni i Poręby. Dawniej na północno-zachodnich stokach Grodziska wytapiano buły szklane i od tego pochodzi nazwa miejscowości Bulina.
W czasie I wojny światowej Grodzisko było areną walk. Tereny na linii Osieczany – Krowia Góra – Grodzisko zajęły oddziały austriacko-węgierskie. Rankiem 30 listopada wojska rosyjskie szturmowały Krowią Górę, jednak wskutek dużej mgły zalegającej dolinę Trzemeśnianki ich oddziały pogubiły się i musiały zawrócić. Miejscowa ludność nazwała to „cudem nad Rabą”.

</doc>
<doc id="1998244" url="https://pl.wikipedia.org/wiki?curid=1998244" title="Alfonso Garcia Robles">
Alfonso Garcia Robles



</doc>
<doc id="1998246" url="https://pl.wikipedia.org/wiki?curid=1998246" title="Krowia Góra">
Krowia Góra



</doc>
<doc id="1998247" url="https://pl.wikipedia.org/wiki?curid=1998247" title="Krążowniki lekkie typu Condottieri A">
Krążowniki lekkie typu Condottieri A



</doc>
<doc id="1998249" url="https://pl.wikipedia.org/wiki?curid=1998249" title="Lekarze Świata Przeciw Wojnie Nuklearnej">
Lekarze Świata Przeciw Wojnie Nuklearnej



</doc>
<doc id="1998250" url="https://pl.wikipedia.org/wiki?curid=1998250" title="Kawwali">
Kawwali



</doc>
<doc id="1998251" url="https://pl.wikipedia.org/wiki?curid=1998251" title="Lekarze Świata Przeciwko Wojnie Nuklearnej">
Lekarze Świata Przeciwko Wojnie Nuklearnej



</doc>
<doc id="1998252" url="https://pl.wikipedia.org/wiki?curid=1998252" title="Lekarze Przeciwko Wojnie Nuklearnej">
Lekarze Przeciwko Wojnie Nuklearnej



</doc>
<doc id="1998253" url="https://pl.wikipedia.org/wiki?curid=1998253" title="Josif Aleksandrowicz Brodski">
Josif Aleksandrowicz Brodski



</doc>
<doc id="1998254" url="https://pl.wikipedia.org/wiki?curid=1998254" title="Óscar Arias">
Óscar Arias



</doc>
<doc id="1998258" url="https://pl.wikipedia.org/wiki?curid=1998258" title="Marfa Apraksina">
Marfa Apraksina

Marfa Matwiejewna Apraksina, ros. "Марфа Матвеевна Апраксина" (ur. 1664 w Moskwie, zm. w Petersburgu) – caryca Rosji, druga żona cara Fiodora III Romanowa.
Urodziła się jako córka bojara Matwieja Wasiljewicza Apraksina i jego żony Domny Bogdanownej Łowczikowej. Jej braćmi byli generał Piotr Apraksin i admirał Fiodor Apraksin, który w latach 1712-1723 pełnił funkcję gubernatora Estonii i Karelii, od 1718 przewodniczył rosyjskiej Admiralicji, a od 1723 był dowódcą Floty Bałtyckiej.
 w Moskwie poślubiła owdowiałego po śmierci carycy Agafii Gruszeckiej cara Rosji Fiodora III, zostając jego drugą żoną. Para nie miała dzieci. W niecałe trzy miesiące po ich ślubie car zmarł.
Caryca Marfa została pochowana w Soborze Pietropawłowskim.

</doc>
<doc id="1998260" url="https://pl.wikipedia.org/wiki?curid=1998260" title="Naguib Mahfouz">
Naguib Mahfouz



</doc>
<doc id="1998261" url="https://pl.wikipedia.org/wiki?curid=1998261" title="Williams FW31">
Williams FW31

Williams FW31 – bolid teamu Williams na sezon 2009. Został zaprezentowany 19 stycznia 2009 w portugalskim Algarve. Za kierownicą bolidu Williams FW31 zasiedli Niemiec Nico Rosberg oraz Japończyk Kazuki Nakajima.

</doc>
<doc id="1998262" url="https://pl.wikipedia.org/wiki?curid=1998262" title="Michaił Siergiejewicz Gorbaczow">
Michaił Siergiejewicz Gorbaczow



</doc>
<doc id="1998263" url="https://pl.wikipedia.org/wiki?curid=1998263" title="Gambit środkowy">
Gambit środkowy



</doc>
<doc id="1998266" url="https://pl.wikipedia.org/wiki?curid=1998266" title="William Forsyth Sharpe">
William Forsyth Sharpe



</doc>
<doc id="1998269" url="https://pl.wikipedia.org/wiki?curid=1998269" title="Rigoberta Menchú">
Rigoberta Menchú



</doc>
<doc id="1998273" url="https://pl.wikipedia.org/wiki?curid=1998273" title="Robert Lucas, Jr.">
Robert Lucas, Jr.



</doc>
<doc id="1998274" url="https://pl.wikipedia.org/wiki?curid=1998274" title="Robert Emerson Lucas">
Robert Emerson Lucas



</doc>
<doc id="1998275" url="https://pl.wikipedia.org/wiki?curid=1998275" title="Zepter International">
Zepter International

Zepter International – spółka działająca przede wszystkim w Środkowej i Wschodniej Europie z siedzibą w Szwajcarii. 
Opis.
Przedsiębiorstwo zostało założone w 1986 roku w Linz, w Austrii, przez Serba Philipa Zeptera. Spółka produkuje głównie naczynia, sztućce, odkurzacze, filtry do wody oraz kosmetyki. Zepter zakupił również w 1996 szwajcarską spółkę Bioptron AG i jest wyłącznym dystrybutorem lamp Bioptron na cały świat. 
Spółka posiada również niewielką liczbę sklepów detalicznych.

</doc>
<doc id="1998280" url="https://pl.wikipedia.org/wiki?curid=1998280" title="Luis Vera">
Luis Vera

Luis Enrique Vera Martineau (ur. 9 marca 1973 w Ciudad Bolívar) – wenezuelski piłkarz występujący najczęściej na pozycji pomocnika. Od 2004 roku zawodnik Caracas FC, grającego w Primera División de Venezuela.
Kariera klubowa.
Vera w młodości grał w juniorskich zespołach Zulii, jednak swoją seniorską karierę rozpoczynał w 1996 roku w Minervén. Po roku wrócił do Zulii, która w 1998 roku zmieniła nazwę na Universidad de Los Andes. W latach 2003–2004 ponownie występował w Minervén, a w 2004 roku podpisał kontrakt z najpopularniejszym z wenezuelskich klubów, Caracas FC.
Kariera reprezentacyjna.
Luis Vera był powoływany do dorosłej reprezentacji Wenezueli już od 1996 roku, a zadebiutował w niej 22 czerwca tegoż roku w spotkaniu z Hondurasem (0:1). Brał udział w Copa América 2001 oraz w Copa América 2007.

</doc>
<doc id="1998281" url="https://pl.wikipedia.org/wiki?curid=1998281" title="Patrik Sandell">
Patrik Sandell

Patrik Sandell (ur. 21 kwietnia 1982) – szwedzki kierowca rajdowy. W 2006 roku zwyciężył w serii Junior WRC.
Swoją przygodę z motosportem Sandell w Szwecji, gdzie jako nastolatek startował w zawodach rallycrossowych. Debiut rajdowy zaliczył w 1999 roku. W 2005 roku zadebiutował w Rajdowych Mistrzostwach Świata. Pilotowany przez Emila Axelssona i jadący Renaultem Clio RS nie ukończył wówczas Rajdu Szwecji z powodu awarii skrzyni biegów. W 2006 roku wystartował Renaultem Clio S1600 w serii Junior World Rally Championship. Dzięki wygranej w Rajdzie Sardynii i zajęciu 2. miejsca w Rajdzie Szwecji oraz Rajdzie Argentyny wywalczył mistrzostwo JWRC. W 2007 roku zajął 6. pozycję w JWRC, a w 2008 roku - 5. pozycję ex aequo z Michałem Kościuszko i Alessandro Bettegą. Z kolei w 2009 roku jadąc Škodą Fabią S2000 był 4. w klasyfikacji Production Car WRC (wygrał Rajd Norwegii i Rajd Cypru).
W 2005 roku Sandell osiągnął sukces na rodzimych trasach. Zwyciężył w klasie N3 w mistrzostwach Szwecji.
W 2013 dołączył do zespołu Olsbergs MSE startującego w Global RallyCross Championship. Podczas pierwszej rundy rozgrywanej w Foz de Iguazu zajął trzecie miejsce. Kolejny raz na podium stanął podczas czwartej rundy na torze New Hampshire Motor Speedway, gdzie był drugi. Podczas wchodzących w skład X-Games zawodów w Los Angeles był ósmy. Dzień wcześniej udało mu się wywalczyć srebrny medal w zawodach Gymkhana Grid po przegranej w finale z Tannerem Foustem. W trakcie sezonu sześciokrotnie awansował do finału. Udało mu się uzbierać 89 punktów, dzięki czemu został sklasyfikowany na szóstej pozycji w klasyfikacji generalnej. 
W kolejnym sezonie tylko raz nie znalazł się w finale. Podczas zawodów rozgrywanych na parkingu przed RFK Stadium odniósł swoje pierwsze zwycięstwo w GRC, a zarazem jedyne podium w sezonie. Na X Games awansował do finału, w którym zajął szóste miejsce. Sezon zakończył na szóstym miejscu. 
Bibliografia.
http://www.patriksandell.com/#!patrik---the-story/cjg9

</doc>
<doc id="1998282" url="https://pl.wikipedia.org/wiki?curid=1998282" title="Iwan Kriwoziercew">
Iwan Kriwoziercew

Iwan Kriwoziercew (ros. Иван Кривозерцев, ur. 1915 w Nowych Batiokach k. Smoleńska, zm. 30 października 1947 w Wielkiej Brytanii) – rosyjski chłop mieszkający niedaleko Katynia, jeden z najważniejszych świadków zbrodni katyńskiej.
Życiorys.
Pochodzenie.
Urodził się w rodzinie chłopskiej od pokoleń mieszkającej w Nowych Batiokach (pod nr. 119), niedaleko od stacji Gniezdowo, 12 km od Smoleńska. Jego rodzina ucierpiała w trakcie kolektywizacji, przez co był przeciwnikiem bolszewizmu. Ojciec był w końcu lat 20. i 30. kilkukrotnie aresztowany i więziony jako kułak. W 1934 roku został ponownie aresztowany i w 1937 roku zwolniony.
Iwan Kriwoziercew pracował dorywczo jako kowal, ślusarz oraz robotnik leśny. Nie został powołany do wojska ze względu na wadę wzroku. W 1940 roku wstąpił do kołchozu „Czerwona Zorza”, gdzie pracował przy inspektach, nieopodal stacji kolejowej Gniezdowo.
Świadek zbrodni katyńskiej.
W marcu–kwietniu 1940 roku był świadkiem przewożenia przez NKWD ciężarówek z polskimi oficerami. Sam jednak nie widział rozstrzeliwań, ale słyszał od miejscowych o kopaniu wielkich dołów. Zeznał, że kojarzył strażników i kierowców trzech lub czterech pojazdów służących do przewożenia jeńców i twierdził, że pochodzili z NKWD w Smoleńsku i Mińsku. Znał również osobiście Jakima Razuwajewa, kierowcę jednej z ciężarówek ("czarnych woron"), który opowiadał mu o przewożeniu polskich oficerów. Sam widział ciężarówki wracające z Katynia, wypełnione rzeczami żołnierzy (kufry, plecaki, płaszcze, futra, kożuchy). Latem 1942 roku usłyszał, że pracujący w okolicy jeńcy polscy dokonali odkrycia części grobów z pomordowanymi oficerami.
Zeznania złożone Niemcom.
Na początku 1943 roku jako pierwszy powiadomił stacjonujących w okolicy żołnierzy niemieckich o masowych, polskich grobach. Został przesłuchany przez niemiecką policję polową, najpierw 17 lub 18 lutego, następnie 27 lutego. Później jego zeznania zostały zapisane również na płycie. Wspólnie z innymi świadkami, okolicznymi chłopami (Parfienem Kisielewem, Iwanem Andriejewem, Grigorijem Wasilkowem) był z Niemcami na miejscu rozstrzeliwań i złożył obszerne zeznania. Był obecny przy ekshumacji, uczestniczył w najmowaniu do prac miejscowych robotników. Występował również jako świadek wobec przyjeżdżających do tego miejsca osób i komisji zapraszanych przez Niemców. Jako tłumacz służył mu Eugeniusz Siemianienko, syn mieszkającej w Nowych Batiokach Polki, Emilii Siemianienko, z domu Kozłowskiej.
Ucieczka na Zachód.
W 1944 roku Iwan Kriwoziercew, wspólnie z matką i sześcioletnią siostrzenicą, z pomocą niemieckiej kolumny samochodowej uciekł przed zbliżającymi się wojskami radzieckimi do Mińska, gdzie spotkał Iwana Andriejewa i Eugeniusza Siemianienko, następnie udał się na Zachód. Zdawał sobie sprawę, że za ujawnienie Niemcom zbrodni katyńskiej może mu grozić kara. Jego matka i siostrzenica zaginęły w drodze, na terenie Niemiec. On sam zgłosił się do amerykańskiej administracji okupacyjnej w Bremie. Amerykanie nie byli jednak w stanie zrozumieć jego zeznań i chcieli przekazać go jednostkom Armii Czerwonej. Kriwoziercewowi udało się jednak przedostać do II Korpusu Polskiego stacjonującego we Włoszech, gdzie złożył obszerne zeznania Ferdynandowi Goetlowi i Józefowi Mackiewiczowi (ogółem pięć zeznań dla polskich władz emigracyjnych).
Azyl w Wielkiej Brytanii i śmierć.
Wspólnie z jednostkami polskimi trafił do obozu dla uchodźców w Wielkiej Brytanii, gdzie jako Michał Łoboda uzyskał azyl polityczny. Zamieszkał w hrabstwie Somerset. 30 października 1947 roku został znaleziony powieszony na drzewie (według innej wersji w stodole; miał też zostać zamordowany podczas bójki w barze). Angielska policja uznała, że było to samobójstwo, choć budzi to bardzo wiele wątpliwości. Józef Mackiewicz napisał na temat jego tajemniczej śmierci kilka artykułów. Władze brytyjskie ogłosiły, że śmierć Kriwoziercowa była wynikiem samobójstwa. W niewyjaśnionych okolicznościach zniknął w tym czasie jego przyjaciel.
Ferdynand Goetel napisał o Iwanie Kriwoziercewie: „Przywrócił mi zachwianą już wiarę w poczucie humanitaryzmu, zawarte w duszy rosyjskiego ludu”.

</doc>
<doc id="1998283" url="https://pl.wikipedia.org/wiki?curid=1998283" title="Médecins Sans Frontières">
Médecins Sans Frontières



</doc>
<doc id="1998284" url="https://pl.wikipedia.org/wiki?curid=1998284" title="Karl Barry Sharpless">
Karl Barry Sharpless



</doc>
<doc id="1998285" url="https://pl.wikipedia.org/wiki?curid=1998285" title="Raymond Davis, Jr.">
Raymond Davis, Jr.



</doc>
<doc id="1998286" url="https://pl.wikipedia.org/wiki?curid=1998286" title="John Bennett Fenn">
John Bennett Fenn



</doc>
<doc id="1998287" url="https://pl.wikipedia.org/wiki?curid=1998287" title="Sharon Leal">
Sharon Leal

Sharon Ann Leal (ur. 17 października 1972 w Tucson) – amerykańska aktorka.
Życie osobiste.
Leal urodziła się w Tucson, w Arizonie. Jej matka była Filipinką, a ojciec Afroamerykaninem. Sharon została adoptowana przez Jesse'ego Leala, starszego sierżanta United States Air Force i oficera policyjnego Clark Air Base na Filipinach; w 1972 roku ożenił się z matką Leal, po czym legalnie ją adoptował. Matka aktorki wyszła później ponownie za mąż, za Elmera Manankila, ojca młodszej siostry Leal, Kristiny.
Ze swoim byłym mężem, Bevem Landem, Leal ma syna, Kaia Milesa, urodzonego w 2001 roku. O rozwodzie aktorka poinformowała w wywiadzie dla magazynu "Essence".
Kariera.
Kariera Leal rozpoczęła się rolą Dahlii Crede w serialu CBS "Guiding Light" w latach 1996-1999. W 1998 roku dołączyła ona do obsady "Rent". Krótko po tym została wybrana do roli Mimi, aby wziąć udział w pokazach musicalu w San Francisco, które trwały aż do września 1999 roku. W tym samym roku wystąpiła w innym musicalu, "Bright Lights, Big City". W latach 2000-2004 Leal grała w serialu "Boston Public". Poza tym wcielała się w jedną z drugoplanowych ról w kolejnym serialu, "LAX".
Leal zagrała w filmowej adaptacji broadwayowskiego musicalu "Dreamgirls" jako Michelle Morris. W 2007 roku aktorka wystąpiła w "This Christmas", a w 2010 roku w komedii "Why Did I Get Married Too?".

</doc>
<doc id="1998290" url="https://pl.wikipedia.org/wiki?curid=1998290" title="Anthony J. Leggett">
Anthony J. Leggett



</doc>
<doc id="1998291" url="https://pl.wikipedia.org/wiki?curid=1998291" title="Honorowi Obywatele Miasta Rybnika">
Honorowi Obywatele Miasta Rybnika

Honorowi Obywatele Miasta Rybnika – tytuł przyznawany przez Radę Miasta Rybnika za szczególne osiągnięcia dla miasta. Do tej pory został przyznany ośmiu osobom.

</doc>
<doc id="1998293" url="https://pl.wikipedia.org/wiki?curid=1998293" title="John Lewis Hall">
John Lewis Hall



</doc>
<doc id="1998294" url="https://pl.wikipedia.org/wiki?curid=1998294" title="Roy Jay Glauber">
Roy Jay Glauber



</doc>
<doc id="1998296" url="https://pl.wikipedia.org/wiki?curid=1998296" title="Theodor Wolfgang Hänsch">
Theodor Wolfgang Hänsch



</doc>
<doc id="1998297" url="https://pl.wikipedia.org/wiki?curid=1998297" title="Theodor W. Hänsch">
Theodor W. Hänsch



</doc>
<doc id="1998302" url="https://pl.wikipedia.org/wiki?curid=1998302" title="Yoshiro Nakamatsu">
Yoshiro Nakamatsu



</doc>
<doc id="1998307" url="https://pl.wikipedia.org/wiki?curid=1998307" title="Jaguar Mark X">
Jaguar Mark X

Jaguar Mark X – luksusowy samochód osobowy produkowany przez brytyjską firmę Jaguar Cars w latach 1961–1970. Dostępny jako 4-drzwiowy sedan. Następca modelu Mark IX. Do napędu używano silników R6. Moc przenoszona była na oś tylną poprzez 4-biegową manualną skrzynię biegów. W październiku 1966 roku nazwę modelu zmieniono na 420G. Samochód został zastąpiony przez model XJ6.

</doc>
<doc id="1998310" url="https://pl.wikipedia.org/wiki?curid=1998310" title="Jessica Watson">
Jessica Watson

Jessica Watson (ur. 18 maja 1993 r. w Gold Coast, Queensland) – australijska żeglarka, najmłodsza osoba na świecie, która (na 3 dni przed swoimi 17. urodzinami) samotnie opłynęła świat tradycyjnym szlakiem kliprów (drogą wokół trzech wielkich przylądków w ryczących czterdziestkach).
Watson 15 maja 2010 r. zawinęła do portu w Sydney, po przepłynięciu 38 tys. kilometrów w ciągu 210 dni na 10-metrowym jachcie o nazwie "Ella's Pink Lady".
W lutym 2023 na Netfiksie miała miejsce premiera filmu „Siła ducha” opartego na historii samotnego rejsu Jessiki Watson.

</doc>
<doc id="1998311" url="https://pl.wikipedia.org/wiki?curid=1998311" title="Lista zwycięzców Konkursu Piosenki Eurowizji">
Lista zwycięzców Konkursu Piosenki Eurowizji

Zwycięzcy Konkursu Piosenki Eurowizji – zdobywcy pierwszego miejsca podczas corocznego Konkursu Piosenki Eurowizji, paneuropejskiego widowiska muzycznego organizowanego od 1956 przez Europejską Unię Nadawców (EBU). Laureatem konkursu zostaje reprezentacja kraju, który zdobywa największą liczbę punktów od innych państw. Na przestrzeni lat zwycięzcy wybierani byli za pomocą różnych metod głosowania.
Konkurs wygrały łącznie 66 piosenki. Inauguracyjny, 1. Konkurs Piosenki Eurowizji wygrała Lys Assia, reprezentantka Szwajcarii z piosenką „Refrain”.
Od 1956 zorganizowano 63 konkursy, a każdy koncert finałowy wygrywał jeden reprezentant, z wyjątkiem finału w 1969, kiedy to pierwsze miejsce z taką samą liczbą punktów zajęły cztery reprezentacje: Francji, Holandii, Hiszpanii i Wielkiej Brytanii.
Krajem z największą liczbą siedmiu zwycięstw jest Irlandia. Jedynym artystą, który wygrał konkurs więcej niż raz, jest Johnny Logan, który jako wykonawca zwyciężył w 1980 (z piosenką „What's Another Year”) i 1987 (z „Hold Me Now”), a w 1992 wygrał jako kompozytor piosenki „Why Me?” Lindy Martin. Został tym samym jedynym trzykrotnym zwycięzcą konkursu w historii. Oprócz Logana, czterech innych kompozytorów napisało więcej niż jedną zwycięską piosenkę konkursową: Willy van Hemert (utwory „Net als toen” i „Een beetje” reprezentujące Holandię podczas konkursów w 1957 i 1959 roku) (monakijska propozycja „Un banc, un arbre, une rue” z 1971 i luksemburska – „Après toi” z 1972 roku), Rolf Løvland (norweskie piosenki z 1985 i 1995 roku) – „La det swinge” i „Nocturne”) i Brendan Graham (irlandzkie utwory z 1994 i 1996 roku – „Rock ’n’ Roll Kids” i „The Voice”).
Wygranie Konkursu Piosenki Eurowizji zapewniło międzynarodową karierę i rozgłos wielu wykonawcom. W 1974 w finale konkursu wygrał szwedzki zespół ABBA z piosenką „Waterloo”, która trafiła na szczyt list przebojów w wielu krajach, m.in. w Wielkiej Brytanii, Niemczech, Australii oraz Stanach Zjednoczonych, gdzie grupa wyruszyła w swoją pierwszą światową trasę koncertową. W 1988 konkurs wygrała Céline Dion z piosenką „Ne pas partez sans moi”, która dzięki zwycięstwu otrzymała możliwość nagrywania kolejnych utworów, a kilka lat później rozpoczęła międzynarodową karierę muzyczną. W najnowszej historii konkursu odnotować można zwycięstwa także wykonawców, takich jak m.in.: Alexander Rybak, Lena Meyer-Landrut, Loreen, Conchita Wurst oraz Duncan Laurence.
Kraje zwycięskie.
W całej historii Konkursu Piosenki Eurowizji wygrało łącznie 27 krajów. Największą liczbę zwycięstw odniosła Irlandia, której reprezentanci siedmiokrotnie zajmowali pierwsze miejsce w finałowej klasyfikacji: w 1970, 1980, 1987, 1992, 1993, 1994, 1996 roku. W 1969 roku finał konkursu wygrały cztery kraje: Francja, Hiszpania, Holandia i Wielka Brytania.
Klasyfikacja wszech czasów.
Klasyfikacja wszech czasów zawiera listę wszystkich państw biorących kiedykolwiek udział w Konkursie Piosenki Eurowizji. Spośród 52 krajów startujących Andora jako jedyna nigdy nie zakwalifikowała się do finału. 14 z 51 krajów uczestniczących w finałach nigdy nie zajęło miejsca w pierwszej trójce konkursu. Pozycję na liście ustalono na podstawie ilości najwyższych uzyskanych lokat.
Języki zwycięskich piosenek.
W latach 1966–1973 i 1977–1998 utwory reprezentujące wszystkie uczestniczące w konkursie kraje musiały być zaprezentowane w języku ojczystym danego państwa. Na 68 zwycięskich piosenek 33 zostało napisanych w języku angielskim. W 2007 konkurs wygrał serbskojęzyczny utwór „Molitva” Mariji Šerifović, stając się tym samym pierwszą (od 1998 roku) zwycięską kompozycją w całości wykonaną w innym języku, niż angielski.
Numery startowe zwycięskich piosenek.
Uczestnicy Konkursu Piosenki Eurowizji, którym przyporządkowano 17 numer w kolejności występów w finale zwyciężali aż 7-krotnie. Dotąd nigdy nie zdarzyło się, aby wygrał kraj z numerem startowym: 2, 16, 25, 26 i 27.&lt;graph&gt;{
 "version": 2,
 "width": 800,
 "height": 200,
 "data": [
 "name": "table",
 "values": [
 "x": 1,
 "y": 3
 {
 "x": 2,
 "y": 0
 {
 "x": 3,
 "y": 4
 {
 "x": 4,
 "y": 1
 {
 "x": 5,
 "y": 2
 {
 "x": 6,
 "y": 1
 {
 "x": 7,
 "y": 1
 {
 "x": 8,
 "y": 5
 {
 "x": 9,
 "y": 4
 {
 "x": 10,
 "y": 3
 {
 "x": 11,
 "y": 4
 {
 "x": 12,
 "y": 4
 {
 "x": 13,
 "y": 3
 {
 "x": 14,
 "y": 5
 {
 "x": 15,
 "y": 3
 {
 "x": 16,
 "y": 0
 {
 "x": 17,
 "y": 7
 {
 "x": 18,
 "y": 4
 {
 "x": 19,
 "y": 3
 {
 "x": 20,
 "y": 3
 {
 "x": 21,
 "y": 1
 {
 "x": 22,
 "y": 3
 {
 "x": 23,
 "y": 1
 {
 "x": 24,
 "y": 3
 {
 "x": 25,
 "y": 0
 {
 "x": 26,
 "y": 0
 {
 "x": 27,
 "y": 0
 ]
 ],
 "scales": [
 "name": "x",
 "type": "ordinal",
 "range": "width",
 "zero": false,
 "domain": {
 "data": "table",
 "field": "x"
 },
 "name": "y",
 "type": "linear",
 "range": "height",
 "nice": true,
 "domain": {
 "data": "table",
 "field": "y"
 "axes": [
 "type": "x",
 "scale": "x"
 {
 "type": "y",
 "scale": "y"
 ],
 "marks": [
 "type": "rect",
 "from": {
 "data": "table"
 "properties": {
 "enter": {
 "x": {
 "scale": "x",
 "field": "x"
 "y": {
 "scale": "y",
 "field": "y"
 "y2": {
 "scale": "y",
 "value": 0
 "fill": {
 "value": "steelblue"
 "width": {
 "scale": "x",
 "band": "true",
 "offset": -1
}&lt;/graph&gt;

</doc>
<doc id="1998313" url="https://pl.wikipedia.org/wiki?curid=1998313" title="Chopin na 5 kontynentach">
Chopin na 5 kontynentach

Chopin na 5 kontynentach – studyjny album muzyczny wydany w marcu 2010 roku. Zawiera autorskie aranżacje utworów Fryderyka Chopina na instrumenty etniczne z całego świata. Autorką projektu, w tym wszystkich aranżacji jest Maria Pomianowska. Gra ona także we wszystkich utworach, łącznie na 10 różnych instrumentach smyczkowych. Oprócz tego w nagraniach wzięło udział wielu innych muzyków folkowych i etnicznych, m.in. członkowie "Zespołu Polskiego", "Mosaic" czy "Gadającej Tykwy".
Album został wydany z okazji obchodzonego w 2010 r. "Roku Fryderyka Chopina". Projekt został zrealizowany dzięki znaczącemu wsparciu Biura Obchodów Roku Chopinowskiego "Chopin 2010". Oprócz tego wśród sponsorów płyty znalazło się także Województwo mazowieckie oraz Stołeczna Estrada.
W czerwcu 2010 roku płyta osiągnęła 5. pozycję na europejskiej liście światowej muzyki etnicznej i folkowej – World Music Charts Europe, organizowanej przez Europejską Unię Nadawców (EBU) oraz na 15. miejscu rocznego zestawienia tejże listy za rok 2010. Jest to najwyżej oceniona polska produkcja.

</doc>
<doc id="1998319" url="https://pl.wikipedia.org/wiki?curid=1998319" title="Polska Liga Siatkówki 2010/2011">
Polska Liga Siatkówki 2010/2011



</doc>
<doc id="1998320" url="https://pl.wikipedia.org/wiki?curid=1998320" title="MultiAir">
MultiAir

Technologia MultiAir (UniAir) – technologia elektro-hydrauliczna, która umożliwia otwieranie i zamykanie zaworów przy dowolnej zmianie faz otwarcia. MultiAir jest kompatybilny z silnikami wolnossącymi oraz turbodoładowanymi. MultiAir został opatentowany przez firmę Fiat w 2002 r. i wprowadzony na rynek w 2009 r., podczas międzynarodowego salonu w Genewie. Obecnie jest dostępny jedynie w autach koncernu Fiat, między innymi w modelu Fiat Panda, Fiat Bravo oraz Alfa Romeo MiTo. Silniki wyposażone w tę technologię są produkowane w fabryce w Termolii we Włoszech.
Technologia.
MultiAir opiera się na mechanizmie wstawionym pomiędzy krzywką wału rozrządu a trzonem zaworu. Mechanizm składa się z tulejki z zaworem elektrycznie otwieranym, wypełnioną olejem hydraulicznym, z tłokami po obu stronach. Przy zamkniętym zaworze elektrycznym, tłok (górny) napychany przez wał krzywkowy powoduje odpowiednie wypychanie dolnego tłoku za pośrednictwem oleju, popychając również trzon zaworu, otwierając zawór w cylindrze. Natomiast otwarty zawór (elektryczny) wypuszcza olej z tulejki, przy czym dolny tłok się nie rusza a zawór w cylindrze się nie otwiera. Zamykanie i otwieranie tego zaworu razem z odpowiednim wałkiem krzywkowym umożliwia więc tworzenie dowolnego profilu otwierania i zamykania zaworów silnikowych oraz ich optymalnego szeregowania.
Przy tym rozwiązaniu, przepustnica już nie jest potrzebna, gdyż opóźnienie otwierania lub wczesne zamykanie zaworów ssących, reguluje ilość powietrza wpuszczonego do silnika. Dzięki tej technologii ciśnienie powietrza w komorze wlotowej jest zawsze jednakowe, co powoduje uzyskanie lepszego momentu obrotowego. 
Wymiana ładunku silnika.
Maksymalna moc silnika jest uzależniona od ilości ładunku dostarczonego do silnika. Aby zwiększyć moc, należy dostarczyć do silnika większą ilość powietrza. Turbodoładowanie zwiększa ciśnienie powietrza w układzie dolotowym i z w trakcie cyklu pracy rośnie masa powietrza dostarczanego do silnika. Umożliwia to podanie większej dawki paliwa i uzyskanie większej mocy. Większa ilość spalin oddaje swą energię w turbinie turbosprężarki, co poprawia napełnianie silnika świeżym ładunkiem. Przy silniku wolnossącym w kolektorze dolotowym jest podciśnienie, co ogranicza ilość powietrza dostarczanego do silnika - a tym samym i jego moc.
Zmiana faz rozrządu.
Aby zwiększyć wysilenie silnika poza turbodoładowaniem stosuje się zmienne fazy rozrządu. Przy niskich prędkościach obrotowych silnika zawory ssące otwierają się w pobliżu GMP i zamykają w pobliżu DMP. W miarę wzrostu obrotów wykorzystuje się inercję słupa zasysanego powietrza. Zawory otwierają się wyraźnie przed GMP, a zamykają wyraźnie później po DMP. Zmiana fazy rozrządu i zwiększenie kątów otwarcia zaworów dolotowych powoduje poprawę napełniania cylindrów powietrzem i daje możliwość spalenia dodatkowej dawki paliwa - skutkuje to większą mocą silnika i bardziej płaską biegunową momentu obrotowego silnika. 
Zalety.
Silniki MultiAir skutkują zwiększeniem mocy (do 10%), momentu obrotowego (do 15%) przy mniejszym zużyciu paliwa (do 10%) oraz zmniejszeniem ilości emisji spalin (do 10%) w porównaniu z tradycyjnym silnikiem spalinowym. Silnik uporządkowany w system MultiAir płynniej pracuje w niskich temperaturach, ma bardziej płaski profil momentu obrotowego co zapobiega trzęsieniu silnika podczas gaszenia.
Wszystkie te zalety można zaobserwować w obecnym modelu Alfa Romeo MiTo: 
Historia.
MultiAir swój początek bierze z wynalazku oddziału Fiata, Centro Richerche Fiat w 2001 r. Pierwszy funkcjonujący prototyp silnika z technologią MultiAir został zrealizowany w 2003 r. Produkcja seryjna była możliwa dzięki współpracy z niemiecką firmą Schaeffler Group.

</doc>
<doc id="1998321" url="https://pl.wikipedia.org/wiki?curid=1998321" title="PlusLiga 2010/2011">
PlusLiga 2010/2011



</doc>
<doc id="1998322" url="https://pl.wikipedia.org/wiki?curid=1998322" title="Polska Liga Siatkówki (2010/2011)">
Polska Liga Siatkówki (2010/2011)



</doc>
<doc id="1998328" url="https://pl.wikipedia.org/wiki?curid=1998328" title="Piotr Puchta">
Piotr Puchta

Piotr Puchta (ur. 19 maja 1957 w Warszawie) – polski inżynier-elektronik i dyplomata, od 2009 do 2014 pełnił funkcję Ambasadora RP w Egipcie.
Życiorys.
Ukończył studia na Wydziale Elektroniki Politechniki Warszawskiej. Jest również absolwentem studiów podyplomowych w Polskim Instytucie Spraw Międzynarodowych.
W latach 1983–1984 pracował jako ekspert w Centrum Informacji Naukowej, Technicznej i Ekonomicznej w Warszawie. W 1985 rozpoczął karierę w Ministerstwie Spraw Zagranicznych. W latach 1986–1991 pracował w polskiej sekcji interesów, a następnie w Ambasadzie RP w Tel Awiwie. Po powrocie do kraju był radcą w Departamencie Afryki, Azji, Australii i Oceanii MSZ. Od 1996 do 2001 pełnił funkcję zastępcy Ambasadora RP w Izraelu. W latach 2001–2005 pracował w Departamencie Afryki i Bliskiego Wschodu MSZ, a następnie kierował przedstawicielstwem RP przy Palestyńskich Władzach Narodowych w Ramallah. 15 września 2009 otrzymał nominację na stanowisko Ambasadora RP w Egipcie, akredytowanym w Erytrei i Sudanie. Funkcję pełnił do 2014. W okresie styczeń 2014 – marzec 2016 przewodniczył polskiej delegacji biorącej udział w pracach Międzynarodowego Sojuszu na rzecz Pamięci o Holokauście (IHRA/).
Od kwietnia 2019 jest dyrektorem Fundacji Ochrony Dziedzictwa Żydowskiego.
Specjalizuje się w problematyce bliskowschodniej oraz stosunków polsko-izraelskich. Jest autorem publikacji poświęconych tej tematyce.

</doc>
<doc id="1998331" url="https://pl.wikipedia.org/wiki?curid=1998331" title="Ken Page">
Ken Page

Kenneth „Ken” Page (ur. 20 stycznia 1954 w St. Louis) – amerykański aktor musicalowy (teatralny), filmowy i wokalista kabaretowy. Znany jest przede wszystkim z roli w filmie "Miasteczka Halloween", serii "Kingdom Hearts" oraz występu w musicalu "Cats".
Ken Page rozpoczął karierę w teatrze pod gołym niebem w St. Louis. Jego broadwayowski debiut w "The Wiz" pociągnął za sobą role w kolejnych musicalach, "Guys and Dolls" (Theatre World Award) oraz "Ain't Misbehavin"' (Drama Desk Award). Rolę z tego drugiego powtórzył w 1982 roku w serialu telewizyjnym. W tym samym roku zagrał w brodwayowskiej premierze musicalu "Cats" odtwarzając rolę "Old Deutronomy". Page dwukrotnie wcielał się w rolę Boga: w "Randy Newman's Faust" i "Children of Eden". Page regularnie występuje w teatrze The Muny, a wśród sztuk, w których zagrał są m.in.: "Jesus Christ Superstar", "Aida", "Czarnoksiężnik z Krainy Oz", "Les Misérables" i "My One and Only".
Wśród produkcji filmowych, w których wystąpił Page są: "Miasteczko Halloween", "Wszystkie psy idą do nieba", "Torch Song Trilogy" oraz "Dreamgirls". Poza tym pojawił się w wielu serialach, a w tym m.in.: "Czarodziejki" oraz "Dotyk anioła".
Page od kilku lat daje samodzielne występy, "Page to Page". Poza tym reżyseruje różne regionalne produkcje.

</doc>
<doc id="1998332" url="https://pl.wikipedia.org/wiki?curid=1998332" title="37 mm armata przeciwpancerna M3">
37 mm armata przeciwpancerna M3

Armata przeciwpancerna 37 mm M3 – amerykańska armata przeciwpancerna kalibru 37 mm z okresu II wojny światowej.
Pierwsza armata przeciwpancerna US Army. W 1940 roku została standardową armatą przeciwpancerną amerykańskiej piechoty. Jej rozmiary pozwalały na holowanie przez samochód terenowy Willys Jeep. Wzrost grubości pancerzy niemieckich czołgów spowodował, że od 1943 roku w jednostkach walczących w Europie działo to było zastępowane brytyjską armatą 6-funtową. Na Pacyfiku, gdzie pancerze japońskich czołgów były znacznie cieńsze, armata służyła aż do zakończenia wojny w 1945 roku.
Tak jak wiele lekkich armat przeciwpancernych, M3 była używana także jako działo piechoty, strzelające pociskami odłamkowymi i kartaczami. W wariantach czołgowych montowano ją w M2 Light Tank, M3 Lee, M5 Stuart i M6 Heavy Tank oraz samochodzie pancernym M8 Greyhound, a także na różnego typu konstrukcjach samobieżnych.
Historia.
W połowie lat 30. XX wieku w US Army istniały kompanie i pułki przeciwpancerne, uzbrojone w wielkokalibrowe, półcalowe karabiny maszynowe. Pomimo że istniał pomysł zastąpienia ich działami przeciwpancernymi, sytuacja zmieniła się dopiero po wybuchu wojny domowej w Hiszpanii. Doświadczenia bojowe z Hiszpanii wskazywały, że lekkie działa przeciwpancerne, takie jak niemiecki 3,7 cm PaK 36, pozwalają na zneutralizowanie zagrożenia płynącego z rozwoju broni pancernej.
W styczniu 1937 roku Służba Uzbrojenia US Army zaleciła rozwój tego typu broni. Do testów zakupiono dwa działa PaK 36. Prace nad nową bronią nadzorowała piechota, przyszły główny użytkownik armaty, oczekująca lekkiego działa, które mogłaby poruszać sama obsługa. Nie widzieli konieczności używania kalibru większego niż w działach niemieckich, miało więc otrzymać taki sam kaliber jak popularne wtedy działa przeciwpancerne: Bofors 37 mm, czechosłowacka 3.7 cm kanon PÚV vz. 34 czy japońska Typ 94.
Rozwój i testowanie kontynuowano po 1938 roku. Kilka wariantów działa i łoża zaproponowano do 15 grudnia, a połączenie działa T10 i lawety T5 otrzymało oficjalną desygnatę „37mm Gun M3 on Carriage M4”. Mimo że broń wzorowano na niemieckiej PaK 36 i często jest uznawana za jej kopię, armata M3 różniła się znacząco konstrukcją i używała innej amunicji.
Armaty produkowano w Watervliet Arsenal a lawety w Rock Island Arsenal. Pierwsze działa tego typu były gotowe na początku 1940 roku, a produkcję kontynuowano do 1943 roku.
W trakcie produkcji wprowadzono kilka modyfikacji. Zmodyfikowano osłonę działa, zwiększono także kąt ostrzału w poziomie (zmodyfikowana laweta miała oznaczenie M4A1, standaryzowano ją 29 stycznia 1942 roku). Sztab próbował zmodernizować wszystkie lawety M4 do modelu M4A1, jednakże procesu tego nie ukończono. Kolejną zmianą było dodanie na lufie gwintu, służącego do montażu nowego hamulca wylotowego (lufa M3A1, wprowadzona 5 marca 1942).
Planowano zwiększyć przebijalność pocisku poprzez zamontowanie stożkowej nasadki na lufę (np. brytyjskiej Littlejohn adaptor), która miałaby zwiększyć prędkość początkową pocisku. Rozwiązanie to testowano, ale nie weszło do użycia. Również eksperymenty z wyrzutniami rakietowymi na łożu typu M4 nie dały żadnych praktycznych rozwiązań.
Konstrukcja.
Lufa monolityczna, kuta, z gwintem o dwunastu bruzdach, gwint prawoskrętny o skoku 925 mm. Zamek klinowy, o pionowym ruchu klina. Lufę wyposażono w oporopowrotnik hydrauliczno-sprężynowy.
Laweta z dwoma ogonami, na kołach wyposażonych w opony.
Celownik teleskopowy M6, mechanizm podniesieniowy, oraz kierunkowy umieszczone po lewej stronie armaty. W razie potrzeby możliwe było odłączenie mechanizmu kierunkowego i szybka zmiana położenia lufy w poziomie bez jego użycia.
Organizacja.
US Army.
Według organizacji z kwietnia 1942 roku każdy batalion piechoty powinien posiadać pluton przeciwpancerny z czterema działami 37 mm (holowanymi przez Jeepy), a każdy pułk – pluton z dwunastoma działami (holowanymi przez 3/4-tonowe ciężarówki). Każdy z czterech dywizyjnych dywizjonów artylerii posiadał sześć dział przeciwpancernych, frontowy batalion inżynieryjny dziewięć (holowanych przez M2 Half Track), na dodatek sztab dywizji miał cztery działa, a kompania naprawcza dwa.
Pomimo że wczesna organizacja zawierała dywizyjny batalion przeciwpancerny (dwie kompanie dział 37 mm i jedna kompania dział 75 mm, w grudniu 1941 roku bataliony ppanc wycofano ze struktur dywizji i zreorganizowano w bataliony niszczycieli czołgów.
W 1942 roku sformowano pierwszą amerykańską dywizję powietrznodesantową. Zgodnie z jej strukturą organizacyjną powinna mieć 44 działa przeciwpancerne M3: cztery w artylerii dywizyjnej, 24 w batalionie przeciwlotniczo-przeciwpancernym i osiem w dwóch pułkach oddziałów szybowcowych. Oddziały spadochronowe nie miały żadnych dział ppanc. W praktyce dywizje powietrznodesantowe często miały tylko jeden pułk szybowcowy, dlatego posiadały 36 dział M3. Armaty przeciwpancerne 37 mm znajdowały się także w pułkach jedynej sformowanej w USA dywizji górskiej – 10 Dywizji.
Ostatecznie amerykańska dywizja pancerna przed reorganizacją w marcu 1942 posiadała 68 dział tego typu – 37 w pułku piechoty (cztery w każdej kompanii i jedna w sztabie pułku), 27 w batalionie inżynieryjnym, trzy w kolumnie dywizyjnej i jedną w sztabie dywizji.
Piechota Morska.
Przed reorganizacją z 1 czerwca 1942 roku funkcję broni przeciwpancernej w oddziałach piechoty morskiej Stanów Zjednoczonych pełniły działka automatyczne kalibru 20 mm w pułkowej kompanii ogniowej (trójplutonowej) i w batalionowej kompanii ogniowej (jednoplutonowej). W praktyce jednostki używały działa z I wojny światowej Canon d'Infanterie de 37 modèle 1916 TRP do treningu. Zostały uzbrojone w armaty przeciwpancerne M3 przed wysłaniem na front. Dodatkowo dywizyjny batalion specjalny był uzbrojony w samobieżne M6 Fargo.
Po reorganizacji z 15 kwietnia 1943 roku działa samobieżne w dywizyjnym batalionie specjalnym zastąpiono 18 holowanymi działami 37 mm w trzech bateriach po sześć dział. Kompania ogniowa pułku piechoty otrzymała 12 dział w trzech plutonach po cztery armaty. Działa przeciwpancerne usunięto ze szczebla batalionu. Podsumowując, dywizja piechoty morskiej posiadała 54 armaty tego typu.
Reorganizacja z dnia 5 maja 1944 roku przyniosła kolejne zmiany. Usunięto dywizyjny batalion specjalny, pozostawiając w dywizji 36 dział 37 mm. Kolejne reorganizacje przyniosły następujące zmiany: pułkowe kompanie ogniowe zredukowano do dwóch plutonów, zostawiając 24 działa tego typu w dywizji.
Pozostali użytkownicy.
Największym odbiorcą dział M3 w ramach programu Lend-Lease Act były Chiny (1669 dział). Z pozostałych krajów: Chile (198), Francja (130), Wielka Brytania (78), Związek Radziecki (63), Salwador (9), Kolumbia (4), Boliwia (4), Kuba (1), oraz inne kraje (100). Niektóre kraje używały ich aż do lat 70.
Służba bojowa.
Pierwsze użycie bojowe dział M3 miało miejsce w kampanii filipińskiej. Dowiodły swojej wartości podczas walk o Guadalcanal, gdzie z sukcesem zwalczały japońskie czołgi i piechotę. Były szczególnie efektywne przeciw słabo opancerzonym, rzadko operującym w dużych grupach czołgom japońskim. Lekkość działa pozwalała na łatwe przemieszczanie go w trudnym terenie. Na przykład podczas ataku japońskich czołgów na Betio w ramach walk o Wyspy Gilberta amerykańscy marines byli w stanie przeciągnąć działa przez wysoki na pięć stóp (1,5 m) wał nadmorski. Amunicji burzącej (HE) i kartaczy używano do zatrzymywania zmasowanych ataków japońskiej piechoty. Działa M3 były średnio efektywne przeciw fortyfikacjom przeciwnika ze względu na zbyt mały ładunek pocisku burzącego. Ogólna efektywność i łatwość używania spowodowała, że piechota morska i niektóre oddziały armii stosowały te działa aż do końca wojny na Pacyfiku. Część jednostek marines, niezadowolona z małej powierzchni osłony, powiększała ją samodzielnie. Te przeróbki miały często falistą krawędź górną dla poprawy kamuflażu. Standardowy zestaw był testowany w 1945, ale nie doczekał się wdrożenia.
Doświadczenia z użycia dział M3 w kampanii afrykańskiej były zupełnie inne. Działo nie miało wystarczającej siły ognia do zwalczania późnych wersji niemieckich czołgów PzKpfw III i PzKpfw IV. Po amerykańskiej porażce na przełęczy Kasserine w lutym 1943 roku raporty jednostek używających dział 37 mm mówiły o pociskach „odbijających się jak szklane kulki” od wież i pancerzy czołowych niemieckich czołgów oraz uznały działo za „bezużyteczne, chyba że obsługa wytrzyma nerwowo i będzie strzelać ze 100 jardów (91 m)”. Dowództwo początkowo nie było pewne, czy winić należy przestarzałą konstrukcję dział M3, czy kiepską taktykę i brak doświadczenia załóg. Jednak już 26 maja 1943 roku reorganizacja zakładała zastąpienie dział M3 brytyjskimi armatami 6-funtowymi produkowanymi w USA, ciągniętymi przez ciężarówki Dodge 1/2 tony. Dopiero wiosną 1944 roku brytyjskie działa 6-funtowe pojawiły się na polach bitew w znacznej liczbie.
10 lipca alianci wylądowali na Sycylii, dając początek kampanii włoskiej. Tego dnia działa 37 mm zademonstrowały skuteczność przeciw czołgom starych modeli. Były w stanie odeprzeć ataki należących do Włochów Renault R-35, lecz gdy na polu bitwy pojawiły się niemieckie PzKpfw VI Tiger z Dywizji Hermann Göring, działa M3 nie były w stanie im się przeciwstawić. Front włoski miał niższy priorytet od frontu zachodniego i działa M3 wykorzystywano tam jeszcze pod koniec 1944 roku.
W połowie 1944 roku nawet wojska powietrznodesantowe, preferujące broń jak najlżejszą i najprostszą, zarzuciły używanie armat M3. Wcześniej, w 1943 roku, dowództwo sił powietrznodesantowych odrzuciło brytyjskie działa 6-funtowe, argumentując decyzję niemożnością ich transportowania drogą powietrzną i jeszcze w lutym 1944 roku w tabeli sprzętu i organizacji dywizji powietrznodesantowej figurowały działa 37 mm. Jednakże 82. i 101 Dywizja Powietrznodesantowa były uzbrojone podczas lądowania w Normandii w działa 6-funtowe z łożem Mk III zaprojektowanym do transportu w szybowcu Airspeed Horsa. Tę zmianę oficjalnie wprowadzono w grudniu 1944 roku.
Działa M3 wycofano ze służby w US Army wkrótce po zakończeniu wojny.
Warianty.
5 Armia podczas kampanii włoskiej wyposażała działa eksperymentalnie w 15 rakiet lotniczych kalibru 114 mm w pięciu rzędach po trzy, montując je ponad tarczą działa.
Wersje samobieżne.
Dwa warianty dział czołgowych bazowały na dziale M3. Pierwsze zaprojektowane jako M3A1 zostało standaryzowane jako M5 13 października 1939 roku. Było krótsze o 129 milimetrów (5,1 cala) od pierwowzoru, co miało na celu uniknięcie uszkodzeń podczas działania w terenie zadrzewionym. Później powstał wariant z zamkiem półautomatycznym (otwierającym się automatycznie po strzale). Ten wariant początkowo oznaczony M5E1, został przyjęty jako M6 w listopadzie 1940 roku – posiadał lufę pełnej długości. Lufy M5 i M6 były montowane na identycznych łożach, ale zamiana M5 na M6 i odwrotnie powodowała nieprawidłowe wyważenie armaty, przez co takie zamiany były zabronione.
Te warianty były montowane w następujących modelach czołgów i dział samobieżnych:
Działo było również użyte w czołgu M2 Medium Tank (lufa T3). oraz w 37mm Gun Motor Carriage T42.
Dodatkowo działo było montowane w różnych pojazdach. Tylko M6 Fargo był spośród nich masowo produkowany;
Działo było też czasem montowane na M2 Half Track, na M29 Weasel oraz na Willys Jeepie.
W kilku wypadkach działa te były montowane także na kutrach typu PT dla zwiększenia ich siły ognia. Jedną z takich jednostek był PT-109, którym dowodził John F. Kennedy. Armaty pozbawione kół były instalowane na desce przymocowanej bezpośrednio do pokładu.
Amunicja.
Armata M3 używała różnej amunicji. Dostępne były pociski przeciwpancerne, odłamkowo-burzące, oraz kartacze.

</doc>
<doc id="1998333" url="https://pl.wikipedia.org/wiki?curid=1998333" title="Port Łódź">
Port Łódź

Port Łódź – centrum handlowo-usługowo-rozrywkowe w Łodzi.
Port Łódź znajduje się w południowo-zachodniej części w miasta, na terenie dawnej dzielnicy Górna, przy ulicach Pabianickiej 245 i Chocianowickiej, obok nowo wybudowanej krańcówki tramwajowej „IKEA”. Jest jednym z największych centrów handlowo-usługowo-rozrywkowych w Europie i trzecim co do wielkości w Polsce (większe są Bielany we Wrocławiu i łódzka Manufaktura).
Otwarcie nastąpiło 25 marca 2010, po niespełna 15 miesiącach budowy. Powierzchnia Portu wynosi 127 tys. m².
Sklepy i inne obiekty.
W Porcie Łódź znajduje się drugi co do wielkości (po wrocławskim) sklep „IKEA” w Polsce, mieszczący się na 33 tys. m² powierzchni. Dla odwiedzających przygotowano 7500 m² i obiektów rekreacyjnych i 5100 miejsc parkingowych w tym 3000 miejsc na parkingu podziemnym.

</doc>
<doc id="1998335" url="https://pl.wikipedia.org/wiki?curid=1998335" title="Warsaw Open 2010">
Warsaw Open 2010



</doc>
<doc id="1998342" url="https://pl.wikipedia.org/wiki?curid=1998342" title="Jezioro Kornatowskie">
Jezioro Kornatowskie

Jezioro Kornatowskie – jezioro w woj. kujawsko-pomorskim, w powiecie chełmińskim, w gminie Lisewo w pobliżu miejscowości Kornatowo, leżące na terenie Pojezierza Chełmińskiego. Jezioro jest jednym z popularnych miejsc spędzania czasu na obszarze powiatu chełmińskiego.
Dane morfometryczne.
Powierzchnia zwierciadła wody według różnych źródeł wynosi od 48,6 ha do 60,0 ha.
Zwierciadło wody położone jest na wysokości 91,7 m n.p.m. lub 92,0 m n.p.m. Średnia głębokość jeziora wynosi 1,3 m, natomiast głębokość maksymalna 3,2 m.
W oparciu o badania przeprowadzone w 1998 roku wody jeziora zaliczono do wód pozaklasowych i poza kategorią podatności na degradację.
W roku 1998 wody jeziora również zaliczono do wód pozaklasowych.
Powierzchnia zlewni całkowitej wynosi 24,2 km².
Zlewnia: Struga Żaki-Kanał Główny-Wisła.

</doc>
<doc id="1998343" url="https://pl.wikipedia.org/wiki?curid=1998343" title="Marian Papis">
Marian Papis

Marian Papis (ur. 4 lutego 1933 w Nieznamierowicach) – polski samorządowiec, dziennikarz i polityk, prezes Zjednoczenia Chrześcijańsko-Narodowego (2009–2010).
Życiorys.
Ukończył historię na Katolickim Uniwersytecie Lubelskim. Był dziennikarzem w „Odgłosach” i „Słowie Powszechnym”. Pełnił funkcję przewodniczącego Zarządu Wojewódzkiego Stowarzyszenia PAX w Skierniewicach. Na początku lat 80. zaangażował się w działalność opozycyjną, w okresie stanu wojennego został internowany. Po przemianach politycznych pełnił funkcję zastępcy redaktora naczelnego dziennika „Głos Poranny”. W 2002 opublikował książkę "Internowani z regionu łódzkiego".
W wyborach w 1991 bez powodzenia ubiegał się o mandat poselski z ramienia Chrześcijańskiej Demokracji w województwie łódzkim. W 1994 i 1998 wybierany w skład rady miejskiej w Łodzi. Mandat obejmował także w kolejnych dwóch kadencjach po rezygnacji innego z radnych. W wyborach w 2001 bezskutecznie kandydował do Sejmu z listy AWSP.
Członek Stowarzyszenia Dziennikarzy Polskich, Łódzkiego Porozumienia Obywatelskiego oraz Chrześcijańskiego Ruchu Samorządowego (gdzie objął funkcję skarbnika). W marcu 2009 został prezesem reaktywowanego w grudniu 2008 Zjednoczenia Chrześcijańsko-Narodowego, w styczniu 2010 stronnictwo zostało jednak ponownie wykreślone z ewidencji partii politycznych.
Odznaczenia.
W 2007, "za wybitne zasługi w działalności na rzecz przemian demokratycznych w Polsce", został odznaczony przez prezydenta Lecha Kaczyńskiego Krzyżem Kawalerskim Orderu Odrodzenia Polski. W 2021 odznaczony Krzyżem Wolności i Solidarności. W 2001 uhonorowany Odznaką „Za Zasługi dla Miasta Łodzi”.

</doc>
<doc id="1998344" url="https://pl.wikipedia.org/wiki?curid=1998344" title="Hejnał Rybnika">
Hejnał Rybnika

Hejnał Rybnika – hejnał miejski Rybnika został skomponowany przez Mirosława Jacka Błaszczyka z okazji jubileuszu VIII wieków Rybnika. Po raz pierwszy został odegrany 1 stycznia 2003. Od tego czasu rozbrzmiewa codziennie z wieży ratuszowej o każdej pełnej godzinie między 6.00 a 21.00. Jest jednym z symboli miasta.

</doc>
<doc id="1998345" url="https://pl.wikipedia.org/wiki?curid=1998345" title="Biedermann i podpalacze">
Biedermann i podpalacze

Biedermann i podpalacze (oryg. niem. "Biedermann und die Brandstifter") – dramat Maxa Frischa napisany w 1953 roku dla radia, w 1958 autorsko zaadaptowany dla teatru i telewizji jako sztuka w 6 scenach (w 1960 dodano epilog).
Treść.
"Do willi pana Biedermanna przychodzą podpalacze. Wyglądają bardzo niewinnie, jeden jest bezrobotnym zapaśnikiem, drugi byłym kelnerem. Pan Biedermann daje im jeść, nawet pozwala im spać na własnym strychu. Chce wierzyć, że to nie są podpalacze. Ale dwaj młodzi ludzie wcale się nie krępują. Nawet nie udają. Na strychu Biedermanna magazynują beczki z benzyną. Biedermann nie dzwoni na policję, nie alarmuje strażaków. Podpalacze są na jego własnym strychu, są swoi i można ich oswoić. Wtedy nie zrobią nic złego. Najwyżej spalą parę kamienic obok. Ale Biedermann nie oswoił podpalaczy, raczej podpalacze oswoili pana Biedermanna. Jadł im niemal z ręki. Nawet im pożyczył zapałki. Potem wybuchł pożar. Spalił się w nim pan Biedermann i jego żona, i jego pokojówka, i stołowe srebra, i willa [...]". (Teatr Wybrzeże, 1999)
"Bohaterem jest Biedermann, biznesmen z ambicjami politycznymi. Wraz z żoną wiodą dostatnie życie, chcąc być postrzegani jako wzór cnót moralnych i obywatelskich. Miasto jest terroryzowane przez podpalaczy. Chaos i strach nie udzielają się Biedermannowi, przekonanemu, że zło może wydarzyć się tylko u sąsiada. Na strychu biznesmena pojawiają się tajemniczy goście. Biedermann przyjmuje ich jak przyjaciół. Czy zapaśnik i były więzień istnieją naprawdę? Spektakl z zaskakującym, kryminalnym i metafizycznym finałem, dawką czarnego humoru, ze świetnie napisanymi rolami. To zresztą komentarz do obecnej epoki różnego rodzaju terrorystów, którzy przenikają społeczeństwo i powodują ludźmi bez ich wiedzy. Konfrontuje widza z tymi, którzy nie potrafią spojrzeć prawdzie w oczy. Mówi o świecie, w którym osiągnięcie stabilizacji wyklucza prawdę i moralność. Gdzie zgoda na mniejsze lub większe zło to jak podpisanie cyrografu z diabłem". (Teatr Nowy im. Kazimierza Dejmka w Łodzi, 2010)
Wymowa nazwiska.
"Biedermann" to po polsku poczciwiec, lecz jest też określeniem mieszczucha, który osiągnąwszy minimum dobrobytu uważa, że najważniejsze jest jego zachowanie. Wierzy, że dro­bne ustępstwa pozwolą mu zachować odro­binę komfortu i pozy­cję społeczną. Taka postawa doprowadza do katastrofy. Sztukę Maxa Frischa interpretowano jako parabolę groteskowo-historyczną, ukazującą socjolo­giczne i psychologiczne podło­że przemocy istniejącej na świecie, co odczyty­wano jako symboliczne ukazanie źródeł faszyzmu. 

</doc>
<doc id="1998348" url="https://pl.wikipedia.org/wiki?curid=1998348" title="Kert Toobal">
Kert Toobal

Kert Toobal (wym. ; ur. 3 czerwca 1979 roku w Türi) – estoński siatkarz, grający na pozycji rozgrywającego, reprezentant kraju. Grał w dwóch polskich klubach: w sezonie 2010/2011 w AZS-ie Olsztyn oraz w sezonie 2018/2019 w Cuprum Lubin. 
Sukcesy klubowe.
Puchar Estonii:
Liga estońska:
Liga fińska:
Liga bałtycka:
Sukcesy reprezentacyjne.
Liga Europejska:

</doc>
<doc id="1998350" url="https://pl.wikipedia.org/wiki?curid=1998350" title="Zgromadzenie Narodowe (Senegal)">
Zgromadzenie Narodowe (Senegal)

Zgromadzenie Narodowe (fr. "Assemblée nationale") – izba niższa parlamentu Senegalu. Składa się ze 150 członków wybieranych na pięcioletnią kadencję. W wyborach stosuje się ordynację mieszaną. Czynne prawo wyborcze przysługuje obywatelom Senegalu mającym ukończone 18 lat. Kandydaci muszą mieć co najmniej 25 lat i uregulowany stosunek do służby wojskowej. Obywatele naturalizowani mogą startować w wyborach po upływie 10 lat od swojej naturalizacji. 

</doc>
<doc id="1998352" url="https://pl.wikipedia.org/wiki?curid=1998352" title="Walther H. Nernst">
Walther H. Nernst



</doc>
<doc id="1998354" url="https://pl.wikipedia.org/wiki?curid=1998354" title="Menachem Wolfowicz Begin">
Menachem Wolfowicz Begin



</doc>
<doc id="1998360" url="https://pl.wikipedia.org/wiki?curid=1998360" title="Σ-ciało zbiorów cylindrycznych">
Σ-ciało zbiorów cylindrycznych

σ-ciało zbiorów cylindrycznych – σ-ciało wykorzystywane często podczas studiów nad miarami probabilistycznymi i zmiennymi losowymi na przestrzeniach Banacha.
Dla przestrzeni liniowo-topologicznej formula_1 "σ-ciało zbiorów cylindrycznych" formula_2 definiuje się jako najuboższe σ-ciało (tzn. z najmniejszą liczbą zbiorów mierzalnych) o tej własności, że wszystkie elementy przestrzeni sprzężonej formula_3 są funkcjami mierzalnymi. W ogólności formula_2 nie jest tym samym co σ-algebra borelowska na formula_5 która jest najuboższą σ-algebrą zawierającą wszystkie podzbiory otwarte formula_6

</doc>
<doc id="1998362" url="https://pl.wikipedia.org/wiki?curid=1998362" title="Nu (narodowość)">
Nu (narodowość)

Nu () – oficjalnie uznana mniejszość narodowa w Chińskiej Republice Ludowej, z grupy ludów tybetańskich. Zamieszkuje północny Yunnan, głównie dolinę Saluinu (chiń. Nu Jiang). Dość zróżnicowana, podgrupy pokrewne językowo Yi i Dulong. Według spisu z 1990 r. ok. 27 tys. członków. Inne nazwy: A Long, A Nu, A Yia, Anu, Lutzu, Noutzu, Nutsu, Nutzu, Nusus, Rourou.
W VIII–IX w. podporządkowani byli Królestwu Nanzhao, w XI–XIII w. – Dali, następnie polityczną kontrolę nad ich terenami przejęli Naxi. Ostatecznie zostali wcieleni do Cesarstwa Chińskiego, co wiązało się z napływem chińskich osadników; wywoływało to napięcia, będące powodem częstych (zawsze tłumionych) rebelii (ostatnia miała miejsce w 1935 r.). W latach 1950. utworzoną Autonomiczną Prefekturę Lisu Nujiang, a następnie Autonomiczne Powiaty Gongshan, Bijiang i Fugong, w których mieszka większość Nu.
Nu są głównie rolnikami, częściowo wciąż posługującymi się prymitywnymi technikami żarowymi; uprawiają tatarkę, żyto, owies, jęczmień, kukurydzę oraz konopie na włókno; hodują krowy, owce, świnie i konie. Ziemia orna była prywatną własnością gospodarstwa domowego, podczas gdy pastwiska, lasy i nieużytki były wspólnotowe (wioski lub lineażu). Znaczną część prac wykonywano wspólnie, pod kierownictwem głowy klanu. Po ustanowieniu ChRL tereny nieuprawne zostały upaństwowione, a ziemia przeszła przez proces redystrybucji, komunalizacji i ponownej redystrybucji.
Wioski Nu, składające się z drewnianych, parterowych domów, były na ogół tworzone przez patrylinearne klany. Małżeństwa dawniej często zawierano między lineażami, np. w postaci związków kuzynów (co jest obecnie zakazane); miało to wzmacniać więzy między rodami. Pary nierzadko aranżowano w dzieciństwie – jednak młoda para musiała wyrazić ostateczną zgodę; młodzi ludzie mieli też możliwość samodzielnego doboru partnera (znane były też formy „małżeństwa przez porwanie”). Lewirat był pochwalany, choć nie przymusowy.
Tradycyjnie Nu byli animistami, wśród których dużą rolę religijną i w łagodzeniu problemów społecznych, pełnili szamani, często wielojęzyczni, by móc komunikować się i kontrolować duchy nasyłane przez sąsiednie grupy: Yi, Bai lub Lisu. Ceremonie bywały bardzo rozbudowane, co wymagało współpracy między klanami. Ze względu na bliskie sąsiedztwo, geograficzne i kulturowe, znaczne wpływy miał buddyzm tybetański. Misjonarze w latach 30. XX w. nawrócili część Nu na chrześcijaństwo.
Mówią językami tybeto-birmańskimi, ale bardzo zróżnicowanymi: ok. 2500 posługuje się językiem zauzou (raorou) z podgrupy yi (lolo); ok. 8000 – dzielącym się na trzy wyraźne dialekty językiem nu (z podgrupy yi lub jingpo); około 1000 – językiem anong (podgrupa jinuo). Dla wielu nu językiem ojczystym jest lisu lub dialekt języka dulong – nujiang dulong. Większość mówi też po chińsku.

</doc>
<doc id="1998364" url="https://pl.wikipedia.org/wiki?curid=1998364" title="Jan Mulder">
Jan Mulder

Jan Mulder (ur. 3 października 1943 w Diever) – holenderski polityk, inżynier, poseł do Parlamentu Europejskiego w latach IV, V, VI i VII kadencji.
Życiorys.
W 1970 ukończył studia z zakresu inżynierii rolnictwa. Do 1975 był asystentem z ramienia Organizacji Narodów Zjednoczonych do spraw Wyżywienia i Rolnictwa (FAO) w Kenii. Następnie pracował przez rok w holenderskim Ministerstwie Spraw Zagranicznych, a w latach 1976–1994 w Komisji Europejskiej.
Przystąpił do centroprawicowej i liberalnej Partii Ludowej na rzecz Wolności i Demokracji, w latach 1977–1988 stał na czele jej brukselskiej sekcji.
W 1994, 1999 i 2004 uzyskiwał mandat posła do Parlamentu Europejskiego z listy ugrupowania VVD. W VI kadencji PE przystąpił do grupy Porozumienia Liberałów i Demokratów na rzecz Europy. Przez trzy lata był wiceprzewodniczącym Komisji Budżetowej. W PE zasiadał przez trzy pełne kadencje do 2009. Bez powodzenia ubiegał się o reelekcję. W 2010 powrócił jednak do Europarlamentu, zastępując Jeanine Hennis-Plasschaert.

</doc>
<doc id="1998365" url="https://pl.wikipedia.org/wiki?curid=1998365" title="Bitexco Financial Tower">
Bitexco Financial Tower

Bitexco Financial Tower – wieżowiec w mieście Ho Chi Minh w Wietnamie. Budynek został ukończony 31 października 2010 roku. Wysokość wynosi 265,5 m. Całkowity koszt budowy osiągnął 220 mln USD. Był to najwyższy budynek w Wietnamie do 2011 roku, kiedy została zakończona budowa Keangnam Hanoi Landmark Tower – ten budynek z kolei był najwyższy do ukończenia Landmark 81 w 2018 roku.
Jeden z najwyższych budynków w Wietnamie.
Zgodnie z projektem wysokość od podłoża do szczytu wynosi 262,5 m. W trakcie budowy był drugim co do wysokości budowanym wieżowcem zaraz po Keangnam Hanoi Landmark Tower, którego wysokość całkowita w chwili ukończenia wynosić będzie 345 m. Bitexco Financial Tower jest 93 najwyższym wieżowcem świata.
Bitexco Financial Tower ma 68 pięter. Budynek ma także lądowisko dla śmigłowców. Pomysł na projekt Bitexco Financial Tower został zainspirowany przez uroczy obraz eleganckich pąków lotosu, które są symbolem kultury Wietnamu. Budynek jest uważany za symbol dynamicznego rozwoju miasta Ho Chi Minh. Duża powierzchnia budynku jest przeznaczona na biura dla wiodących finansowych firm w Wietnamie i na świecie. W górnej części budynku umieszczone są lampy nocne stwarzające efekt latarni morskiej. Jest to centrum handlowe i rozrywkowe.
Nie jest to tylko unikatowy projekt architektoniczny, w czasie jego budowy zastosowano najbardziej zaawansowane i nowoczesne materiały. Specjalny system szklanych ścian jest używany w celu zapewnienia wysokiej efektywności wykorzystania kryterium
„projektowanie przyjazne dla środowiska, oszczędność energii”. Do jego budowy użyto rodzaju szkła hartowanego o grubości 28 mm z dwóch warstw szkła na każdym bloku i grubości 8 mm warstwy akustycznej maszyn, o grubości 12 mm izolacji pomiędzy nimi. Wszystkie działania w budynku są całkowicie zamknięte, a system synchronizacji podłączony do infrastruktury zewnętrznej.
Zapotrzebowanie na biurowce w Wietnamie.
Wraz z szybkim wzrostem gospodarczym i integracją z WTO, zapotrzebowanie na tego typu budowle w miejscach kluczowych dla gospodarki Wietnamu rośnie. Budowa budynku w znacznym stopniu przyczyniła się do zmniejszenia gorączki na powierzchnię biurową w mieście Ho Chi Minh. Wynajem biura klasy A w mieście Ho Chi Minh to koszt między 50 a 60 USD za metr kwadratowy miesięcznie. Odpowiada to czynszom w Singapurze i jest wyższe niż czynsze w Kuala Lumpur i w Bangkoku. Zanim ukończono Bitexco Financial Tower miano najwyższego budynku w Wietnamie należało do Saigon Trade Center. W mieście Ho Chi Minh nadal realizuje się tego typu projekty jak np. Saigon Times Square czy Saigon Pearl.

</doc>
<doc id="1998366" url="https://pl.wikipedia.org/wiki?curid=1998366" title="Senat (Senegal)">
Senat (Senegal)

Senat (fr." Sénat") - izba wyższa parlamentu Senegalu. Składa się ze 100 członków powoływanych na pięcioletnią kadencję. Sześćdziesięciu pięciu członków jest nominowanych przez prezydenta Senegalu. Pozostałych 35 senatorów wybierają kolegia elektorskie (po jednym w każdym z 35 departamentów) złożone z członków władz lokalnych różnych szczebli oraz dodatkowo członków Zgromadzenia Narodowego wybranych na danym terenie. 
Senatorowie muszą mieć ukończone 35 lat i posiadać obywatelstwo Senegalu. Muszą być także członkami partii politycznych. 

</doc>
<doc id="1998370" url="https://pl.wikipedia.org/wiki?curid=1998370" title="Parfien Kisielew">
Parfien Kisielew

Parfien Gawriłowicz Kisielew (lub Parfemon Kisielow, niekiedy także Kozłow) (ros. Парфен Гаврилович Киселев, ur. 1870, zm. ?) – rosyjski chłop, jeden ze świadków zbrodni katyńskiej.
Świadek zbrodni katyńskiej.
Od 1907 roku mieszkał niedaleko Katynia. Był stróżem w daczy NKWD i mieszkał najbliżej miejsca egzekucji w Lesie Katyńskim (według danych Józefa Mackiewicza ok. 600 metrów od miejsca zakopania zwłok na uroczysku Kozie Góry). W marcu–kwietniu 1940 roku jako jedyny z rosyjskich świadków zbrodni słyszał odgłosy rozstrzeliwań polskich oficerów przez funkcjonariuszy radzieckich służb specjalnych. We wrześniu 1941 roku pracował jako palacz w niemieckim szpitalu wojskowym w Gniezdowie i opowiedział polskiemu robotnikowi przymusowemu, że latem 1940 roku NKWD woziło do Lasu Katyńskiego „polskich szpiegów”. W kwietniu 1942 roku poinformował o zbrodni na oficerach dziesięciu polskich robotników pracujących w okolicy w niemieckiej organizacji Todt. 17 lub 18 lutego 1943 roku wskazał Niemcom dokładne miejsce, gdzie znajdowały się masowe mogiły polskich oficerów, a 27 lutego 1943 roku złożył zeznanie, które zostało ujawnione przez radio niemieckie 13 kwietnia 1943 roku. Następnie występował jako świadek wobec przyjeżdżających na miejsce osób i komisji sprowadzonych przez Niemców. W czerwcu 1943 roku jego fotografia ukazała się na okładce francuskiej wersji czasopisma „Signal” (wraz z fotografią prof. François Naville’a). Obok Iwana Kriwoziercowa był jednym z głównych rosyjskich świadków zbrodni katyńskiej.
Wymuszone zeznania złożone przed Komisją Burdenki.
Po zajęciu okolic Katynia przez Armię Czerwoną we wrześniu 1943 roku został aresztowany przez NKWD wraz z synem i zmuszony do zmiany swoich wcześniejszych zeznań. W styczniu 1944 roku został jednym ze świadków radzieckiej tzw. Komisji Burdenki. Oświadczył wówczas, że Gestapo zmusiło go do złożenia zeznań, że to NKWD rozstrzelało polskich oficerów oraz że wskutek bicia stracił słuch i miał uszkodzone prawe ramię (obrażenia te mógł odnieść podczas wymuszania na nim zeznań przez NKWD). Kisielew złożył zeznania przed Komisją Burdenki, by uniknąć kary za współpracę z Niemcami; w efekcie sprawa karna przeciwko niemu i jego synowi została umorzona i obaj zostali zwolnieni z więzienia. Jego dalsze losy nie są znane (według niektórych źródeł „zaginął”).

</doc>
<doc id="1998372" url="https://pl.wikipedia.org/wiki?curid=1998372" title="Mohamed Seif Elnasr">
Mohamed Seif Elnasr

Mohamed Seif Elnasr (ur. 5 września 1983 w Kairze) – egipski siatkarz grający na pozycji środkowego; reprezentant Egiptu.
Kariera klubowa.
Od początku swojej kariery gra w egipskim klubie Zamalek Sporting Club. Wygrał z nim dwa razy afrykański Puchar Mistrzów Klubowych (w 2008 i 2009 roku). Jako klubowy mistrz Afryki wraz ze swoim klubem brał udział w Klubowych Mistrzostwach Świata.

</doc>
<doc id="1998373" url="https://pl.wikipedia.org/wiki?curid=1998373" title="Lud Polski w Emigracji">
Lud Polski w Emigracji



</doc>
<doc id="1998375" url="https://pl.wikipedia.org/wiki?curid=1998375" title="Piżamiaki">
Piżamiaki

Piżamiaki (ang. "Jim Henson's Pajanimals" lub "Pajanimals") – amerykański serial telewizyjny dla dzieci. Stworzony przez Jim Henson Company i 4KIDS Entertainment dla kanału PBS KIDS Sprout w bloku The Good Night Show.
Serial zadebiutował w Stanach Zjednoczonych na kanale PBS KIDS Sprout 2 listopada 2008 natomiast w Polsce był emitowany na kanale MiniMini+ od 1 czerwca 2010 roku oraz na stacji Disney Junior.
Wersja polska.
Wersja polska: SDI Media Polska
Reżyseria: Marek Robaczewski
Dialogi: Barbara Robaczewska
Koordynacja produkcji: Ewa Krawczyk
W wersji polskiej udział wzięli:
Lektor: Artur Kaczmarski

</doc>
<doc id="1998376" url="https://pl.wikipedia.org/wiki?curid=1998376" title="Nadieżda Mandelsztam">
Nadieżda Mandelsztam

Nadieżda Jakowlewna Mandelsztam (ros. "Надежда Яковлевна Мандельштам", z domu Chazina (ros. "Хазина"); ur. w Saratowie, Imperium Rosyjskie, zm. 29 grudnia 1980 w Moskwie, ZSRR) – rosyjska pisarka, filolog. Żona pisarza Osipa Mandelsztama.
Życiorys.
Urodziła się w rodzinie Żydów wyznania chrześcijańskiego. Jej ojciec był prawnikiem, matka lekarką. Miała dwóch braci: Aleksandra (1891-1920) i Eugeniusza (1893-1974) oraz siostrę Annę (zm. 1938). Uczęszczała do żeńskiego gimnazjum, w którym nauka była prowadzona według programu dla męskiego gimnazjum. W młodości wielokrotnie odwiedzała z rodzicami kraje Europy Zachodniej. Po maturze rozpoczęła studia na wydziale prawa Uniwersytetu Kijowskiego, lecz ich nie ukończyła. W okresie rewolucji październikowej studiowała w pracowni malarki Aleksandry Ekster.
1 maja 1919 poznała Osipa Mandelsztama. W 1921 została jego żoną. Małżonkowie wielokrotnie zmieniali miejsce zamieszkania: na Ukrainie, w Piotrogrodzie, Moskwie i w Gruzji.
W 1934 Osip Mandelsztam został uwięziony i zesłany do okolic Permu, potem do Woroneża.
Po powtórnym uwięzieniu męża 1 maja 1938 i jego śmierci w obozie we Władywostoku Nadieżda z obawy przed aresztowaniem wiodła życie koczownicze, zmieniając wielokrotnie miejsce zamieszkania i utrzymując się z dorywczych zajęć.
Celem jej życia stało się ocalenie spuścizny literackiej męża. Wielu utworów nauczyła się na pamięć.
W okresie wojny została ewakuowana wraz z matką do Azji Środkowej. W lecie 1942 dzięki pomocy Anny Achmatowej zamieszkała w Taszkencie, gdzie od 1944 mogła wykładać język angielski na miejscowym uniwersytecie.
Po śmierci Stalina ukończyła studia anglistyki w 1956, a w 1958 zezwolono jej na zamieszkanie w Moskwie, gdzie w 1965 otrzymała jednopokojowe mieszkanie.
W napisanej po 1960 trzytomowej autobiografii "Wspomnienia" ("Воспоминания") opisała strach i nędzę czasów stalinowskich. Pierwszy tom ukazał się w Nowym Jorku w 1970, drugi – w Paryżu w 1972, trzeci – również w Paryżu w 1978.
W 1979 przekazała swoje archiwa Uniwersytetowi Princeton, w dwa lata później zmarła w Moskwie w wieku 81 lat.
Bibliografia.
Źródła w języku polskim
Źródła w języku angielskim

</doc>
<doc id="1998381" url="https://pl.wikipedia.org/wiki?curid=1998381" title="Bitwa pod Adrianopolem (1254)">
Bitwa pod Adrianopolem (1254)

Bitwa pod Adrianopolem (1254) – starcie zbrojne, które miało miejsce pomiędzy Cesarstwem Nicejskim a Bułgarią w 1254 roku. Władca Bułgarii Michał I Asen chciał odbić tereny zabrane mu przez Cesarstwo Nicejskie jednak cesarz nicejski Teodor II Laskarys zaskoczył nieprzygotowanych Bułgarów i Bizantyjczycy odnieśli zwycięstwo.

</doc>
<doc id="1998385" url="https://pl.wikipedia.org/wiki?curid=1998385" title="Grand Prix Europy na Żużlu 2010">
Grand Prix Europy na Żużlu 2010

Grand Prix Europy na Żużlu 2010 – pierwsza eliminacja Grand Prix IMŚ na żużlu w roku 2010. Zawody zostały rozegrane na stadionie im. Alfreda Smolczyka.
Wyniki.
Bieg po biegu.
 1. Hampel, Harris, Bjerre, Hancock
 2. Pedersen, Holta, Kołodziej, Jonsson (d)
 3. Sayfutdinov, Gollob, Lindgren, Woffinden
 4. Crump, Holder, Zetterström, Andersen
 5. Harris, Pedersen, Lindgren, Zetterström
 6. Kołodziej, Holder, Hampel, Gollob
 7. Crump, Bjerre, Jonsson, Woffinden
 8. Holta, Andersen, Sayfutdinov, Hancock
 9. Kołodziej, Andersen, Woffinden, Harris
 10. Crump, Hampel, Sayfutdinov, Pedersen
 11. Lindgren, Bjerre, Holta, Holder
 12. Hancock, Gollob, Jonsson, Zetterström
 13. Sayfutdinov, Holder, Jonsson, Harris
 14. Zetterström, Hampel, Holta, Woffinden
 15. Andersen, Bjerre, Gollob, Pedersen
 16. Lindgren, Kołodziej, Crump, Hancock
 17. Harris, Holta, Gollob, Crump
 18. Hampel, Jonsson, Andersen, Lindgren
 19. Bjerre, Sayfutdinov, Kołodziej, Zetterström
 20. Pedersen, Holder, Hancock, Woffinden
 Półfinały:
 21. Hampel, Kołodziej, Holta, Harris
 22. Crump, Sayfutdinov, Pedersen, Bjerre
 Finał:
 23. Crump, Hampel, Sayfutdinov, Kołodziej (w)

</doc>
<doc id="1998391" url="https://pl.wikipedia.org/wiki?curid=1998391" title="Nocna randka">
Nocna randka

Nocna randka (ang.: "Date Night") – amerykańska komedia kryminalna z 2010 roku w reżyserii Shawna Levy’ego.
Fabuła.
Phil (Steve Carell) i Claire (Tina Fey) są małżeństwem z dwojgiem dzieci, Ollie i Charlotte. Pewnego razu postanawiają urozmaicić swoje życie i wybierają się we dwójkę do ekskluzywnej restauracji na Manhattanie. Okazuje się jednak, że wszystkie miejsca są zarezerwowane. Czekając na wolny stolik, zauważają, że para o nazwisku Tripplehorn nie przyszła i zajmują ich miejsca. Wzięci za nich, zostają wmieszani w aferę kryminalną. 

</doc>
<doc id="1998394" url="https://pl.wikipedia.org/wiki?curid=1998394" title="Stelian Moculescu">
Stelian Moculescu

Stelian Moculescu (ur. 6 maja 1950 w Braszowie) – rumuński trener siatkarski, od stycznia 2017 roku selekcjoner reprezentacji Austrii.
Kariera.
Jako zawodnik grał z reprezentacją Rumunii w turnieju olimpijskim w 1972 roku odbywającym się w Monachium, zajmując 5. miejsce. Karierę trenerską rozpoczął w 1977 roku jako wciąż aktywny zawodnik w niemieckim klubie TSV 1860 Monachium, z którym w latach 1978 i 1980 zdobył mistrzostwo Niemiec. W sezonie 1982/1983 pracował w VC Passau. Kolejne lata do 1986 roku spędził w Bawarii. Rok później powrócił do monachijskiego klubu. Następnie trenował TSV Milbertshofen. W latach 1992–1997 prowadził ASV Dachau, a od 1997 do 2016 roku był trenerem VfB Friedrichshafen, z którym zdobył 16 mistrzostw Niemiec, 15 Pucharów Niemiec, a w sezonie 2006/2007 wygrał Ligę Mistrzów.
W latach 1999–2008 prowadził męską reprezentację Niemiec. W Mistrzostwach Europy w 2007 roku zajął 5. miejsce, uzyskując bezpośredni awans do kolejnego turnieju. Doprowadził reprezentację po raz pierwszy od 1972 roku do Letnich Igrzysk Olimpijskich 2008.
Od 2008 do 2012 roku był pierwszym trenerem męskiej reprezentacji Rumunii.
Jest żonaty, ma troje dzieci. Posiada dwa obywatelstwa: rumuńskie i niemieckie.

</doc>
<doc id="1998396" url="https://pl.wikipedia.org/wiki?curid=1998396" title="Michael Gove">
Michael Gove

Michael Andrew Gove (ur. 26 sierpnia 1967 w Edynburgu) – brytyjski polityk, członek Partii Konserwatywnej, od 2005 poseł do Izby Gmin. W gabinecie Davida Camerona minister edukacji (2010–2014), główny whip Partii Konserwatywnej w Izbie Gmin (2014–2015), minister sprawiedliwości i Lord Kanclerz (2015–2016). W latach 2017-2019 minister środowiska, żywności i spraw wsi w drugim gabinecie Theresy May. Od 24 lipca 2019 kanclerz księstwa Lancaster w gabinecie Borisa Johnsona.
Życiorys.
Gove został adoptowany przez rodzinę z Aberdeen, gdy miał 4 miesiące. Jego ojciec pracuje w przemyśle rybnym. Matka była zatrudniona w laboratorium Uniwersytetu Aberdeen. Wykształcenie zdobywał w publicznych i prywatnych szkołach w Aberdeen, m.in. w Robert Gordon's College. W latach 1985–1988 studiował w Lady Margaret Hall na Uniwersytecie Oksfordzkim. Na studiach był prezesem Oxford Union.
Po studiach rozpoczął karierę dziennikarską. W 1996 został dziennikarzem "The Times". Opracowywał m.in. cotygodniową kolumnę poświęconą polityce i sprawom bieżącym. Jest autorem m.in. biografii Michaela Portillo oraz krytyczne studium północnoirlandzkiego procesu pokojowego "The Price of Peace", za którą to książkę uzyskał Charles Douglas-Home Prize. W 1995 zagrał szkolnego kapelana w filmie "A Feast at Midnight". Poślubił koleżankę z "Timesa" Sarah Vine i ma z nią dwoje dzieci.
Z Partią Konserwatywną jest związany od czasu studiów. W 2005 został wybrany do Izby Gmin jako reprezentant okręgu Surrey Heath. W 2007 został członkiem gabinetu cieni jako minister do spraw dzieci, szkół i rodzin. Po wyborczym zwycięstwie konserwatystów został w 2010 ministrem edukacji w gabinecie Davida Camerona. Zajmował ten urząd do rekonstrukcji rządu w lipcu 2014, kiedy to został przeniesiony na stanowisko głównego whipa konserwatystów. Po wyborach w 2015 roku powrócił na rok do gabinetu jako minister sprawiedliwości i Lord Kanclerz. W latach 2017–2019 był ministrem środowiska, żywności i spraw wsi w drugim gabinecie Theresy May. 24 lipca 2019 został przez nowego premiera Borisa Johnsona powołany na stanowisko kanclerza księstwa Lancaster.

</doc>
<doc id="1998399" url="https://pl.wikipedia.org/wiki?curid=1998399" title="Wspólnota Porvoo">
Wspólnota Porvoo

 
Wspólnota Porvoo – związek trzynastu europejskich Kościołów anglikańskich i luterańskich. 
Związek powstał dzięki ugodzie, nazwanej "Porvoo Common Statement", negocjowanej i podpisanej w miejscowości Järvenpää w Finlandii w 1992 r. Nazwę przyjęto jednak od miasta Porvoo, gdzie odprawiono później wspólne nabożeństwo z eucharystią i którego nazwa jest łatwiejsza do wymówienia.
Porozumienie to jest deklaracją jedności religijnej tych Kościołów oraz deklaracją jedności ze „Starym Kościołem” przed reformacją. 
Kościoły będące we wspólnocie uważają się za części jednego Kościoła powszechnego i apostolskiego, uznającego reformację protestancką, jednak, pomimo oddzielenia od papiestwa, oparte na sukcesji apostolskiej (urzędu) (w przeciwieństwie do Kościołów luterańskich w Niemczech, które tej sukcesji nie mają). 
Kościoły uczestniczące we Wspólnocie to Kościoły anglikańskie z Wysp Brytyjskich, Kościoły luterańskie ze Skandynawii i krajów nadbałtyckich. Później deklaracje podpisały również Kościoły anglikańskie z Półwyspu Iberyjskiego.
Sygnatariusze umowy z Porvoo.
Sygnatariuszami umowy i obserwatorami są 
Inne kościoły w charakterze obserwatorów: 

</doc>
<doc id="1998405" url="https://pl.wikipedia.org/wiki?curid=1998405" title="Ulryk Hozjusz">
Ulryk Hozjusz

Ulryk Hozjusz (także Ulryk Hose) (ok. 1455-1535) – polski szlachcic, urzędnik pochodzenia niemieckiego (urodzony w Pforzheim). Na początku XVI wieku został mianowany na wysokie stanowisko w mennicy w Krakowie; później - w nowo otwartej mennicy w Wilnie. W Wilnie otrzymał tytuł horodniczego. Był odpowiedzialny za budowę jednego z pierwszych mostów na Wili. Jest także pierwszym zapisanym w dokumentach właścicielem wsi Bezdany.
Ojciec Stanisława Hozjusza. 

</doc>
<doc id="1998406" url="https://pl.wikipedia.org/wiki?curid=1998406" title="Ulryk Hose">
Ulryk Hose



</doc>
<doc id="1998411" url="https://pl.wikipedia.org/wiki?curid=1998411" title="No. 1 Squadron RAF">
No. 1 Squadron RAF

No. 1 Squadron RAF – brytyjska jednostka lotnicza utworzona w kwietniu 1911 w Royal Arsenal w Woolwich jako Air Battalion Royal Engineers.
W momencie reorganizacji i utworzenia Royal Flying Corps 12 maja 1912 roku jednostka została przemianowana na No. 1 Squadron, Royal Flying Corps. Pierwszym dowódcą został kapitan Edward Maitland. Do sierpnia 1914 roku jednostka była wyposażona tylko w balony obserwacyjne, które zostały przekazane do Royal Navy. Od tego też momentu jednostka została wyposażona w samoloty Royal Aircraft Factory B.E.8 oraz Avro 504.
7 maja 1915 roku jednostka została przeniesiona na terytorium Francji. Piloci jednostki wykonywali zadania rozpoznawcze. 1 stycznia 1917 roku jednostka została przezbrojona w samoloty Nieuport 17, Nieuport 27 i z obserwacyjno-rozpoznawczej przemianowana na myśliwską.
W całym okresie I wojny światowej odniosła ponad 340 zwycięstw.
Łącznie w jednostce w okresie I wojny światowej służyło 32 asów myśliwskich m.in.:
Okres międzywojenny.
Z Francji do Anglii jednostka powróciła w marcu 1919 roku. Formalnie została rozwiązana 20 stycznia 1920 roku. Następnego dnia została ponownie powołana do życia w Risalpur w Północno-Zachodniej Prowincji Pogranicznej, wówczas w Indiach. Na koniec stycznia 1920 roku jednostka została przeniesiona do Bagdadu. Jednostka brała udział w walkach z plemieniami irackimi, operowała z Bagdadu, aż do momentu jej rozwiązania w listopadzie 1926 roku.
Na początku 1927 roku jednostka została ponownie sformowana i powołana do istnienia w RAF Tangmere – Royal Air Force Station w Sussex. Baza ta stanowiła bazę jednostki, aż do 1939 roku, kiedy ponownie dywizjon znalazł się na terytorium Francji.

</doc>
<doc id="1998413" url="https://pl.wikipedia.org/wiki?curid=1998413" title="I liga polska w piłce siatkowej mężczyzn (2010/2011)">
I liga polska w piłce siatkowej mężczyzn (2010/2011)

Do rozgrywek I ligi polskiej w piłce siatkowej mężczyzn sezonu 2010/2011 przez władze Polskiego Związku Piłki Siatkowej dopuszczonych zostało ostatecznie 13 drużyn.
System rozgrywek.
Zmagania toczą się dwuetapowo:
Etap I (dwurundowa faza zasadnicza).
Przeprowadzona w formule ligowej, systemem kołowym (tj. „każdy z każdym - mecz i rewanż”), rozpoczęta 25 września 2010 roku meczami 1 kolejki, a zakończona w maju spotkaniami 26 kolejki. Z uwagi na nieparzystą liczbę uczestników - spowodowaną dopuszczeniem SMS I PZPS Spała – podczas każdej z kolejek, jeden z zespołów zmuszony był do pauzy. Faza zasadnicza, klasyfikacja generalna – uwzględnia wyniki wszystkich rozegranych meczów, łącznie z meczami rozegranymi awansem. Punktacja: 3 pkt za wygraną 3:0 i 3:1, 2 pkt za wygraną 3:2, 1 pkt za porażkę 2:3, 0 pkt za przegraną 1:3 i 0:3.
Kolejność w tabeli po każdej kolejce rozgrywek (tabela) ustalana jest według liczby zdobytych punktów meczowych. W przypadku równej liczby punktów meczowych o wyższym miejscu w tabeli decyduje:
Jeżeli mimo zastosowania powyższych reguł nadal nie można ustalić kolejności, o wyższej pozycji w tabeli decydują wyniki meczów rozegranych pomiędzy zainteresowanymi drużynami w danym sezonie.
Etap II (faza play-off / play-out).
Przeprowadzona w systemem pucharowym, rozpoczęta w kwietniu 2011 pierwszymi meczami I rundy, a zakończona w maju 2011 ostatnimi spotkaniami finałowym. Do rundy play-off przystąpi 8 najlepszych drużyn po fazie zasadniczej. 9 drużyna po rundzie zasadniczej kończy sezon, a 4 najsłabsze drużyny rywalizować będą o utrzymanie (w rundzie play-out).
Runda play-off
Runda 1
(O miejsca 1-8) - O tytuł mistrza I ligi grają drużyny, które po zakończeniu fazy zasadniczej rozgrywek zajęły w tabeli miejsca od 1 do 8. Drużyny z miejsc 1-8; 2-7; 3-6; 4-5 utworzą pary meczowe, które zagrają o miejsca w 1/2 finału. Drużyny grają do trzech wygranych meczów ze zmianą gospodarza po dwóch meczach. Gospodarzami pierwszego terminu (terminy są dwudniowe - dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej).
Runda 2
(O miejsca 1-4) - Zwycięzcy rywalizacji z rundy 1 zagrają w 1/2 finału o miejsca 1-4. W pierwszym półfinale zagrają zwycięzca rywalizacji 1-8 ze zwycięzcą rywalizacji 4-5. W drugim półfinale zagrają zwycięzca rywalizacji 2-7 ze zwycięzcą rywalizacji 3-6. Drużyny grają do trzech wygranych meczów ze zmianą gospodarza po dwóch meczach. Gospodarzami pierwszego terminu (terminy są dwudniowe - dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej).
(O miejsca 5-8) - Turniej zorganizowany w jednej hali o miejsca 5-8 w końcowej klasyfikacji sezonu. Rozgrywany systemem "każdy z każdym", tj. każda drużyna gra po jednym meczu z każdym przeciwnikiem. Tworzy się tabela (punktacja - 2 pkt. za zwycięstwo, 1 pkt. za porażkę). Zwycięzca turnieju zajmie 5. miejsce w końcowej klasyfikacji, 2 drużyna turnieju - 6, 3 drużyna - 7, a 4 zespół - 8.
Runda 3
(O miejsca 1-2) - O tytuł mistrza I ligi. Zwycięzca 1. półfinału gra ze zwycięzcą 2. półfinału do trzech wygranych meczów ze zmianą gospodarza po dwóch meczach. Gospodarzami pierwszego terminu (terminy są dwudniowe - dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej).
Runda play-out
Zespoły, które po zakończeniu rundy zasadniczej zajęły miejsca 10-13 zagrają o utrzymanie w I lidze. Drużyny z miejsc 10-13; 11-12 utworzą pary meczowe. Rywalizacja toczyć się będzie do trzech wygranych meczów ze zmianą gospodarza po dwóch rozegranych meczach. Gospodarzami pierwszego terminu (terminy są dwudniowe - dwumeczowe) będą zespoły, które po fazie zasadniczej rozgrywek zajęły wyższe miejsce w tabeli (ewentualny piąty mecz zostaje rozegrany również na parkiecie drużyny, która zajęła wyższe miejsce po rundzie zasadniczej). Zwycięzcy utrzymują się w lidze, natomiast przegrani spadają do II ligi.
O kolejności końcowej w przypadku odpadnięcia drużyn w tej samej rundzie i nie rozgrywania meczów o poszczególne miejsca decyduje kolejność po rundzie zasadniczej.
Decyzją Zarządu Polskiego Związku Piłki Siatkowej z dnia 15 września 2010 r., SMS I PZPS Spała będzie występował w rozgrywkach na tych samych zasadach co pozostałe zespoły. Zniesione zostało automatyczne pozostanie w lidze bez względu na wynik sportowy, tj. zespoły te obowiązują ogólne zasady dotycząc spadku i awansu.
Rozgrywki.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza play-off.
Turniej o miejsca 5-8 w Wałczu.
Wyniki
 Tabela 

</doc>
<doc id="1998415" url="https://pl.wikipedia.org/wiki?curid=1998415" title="Instytut Benjamenta">
Instytut Benjamenta



</doc>
<doc id="1998416" url="https://pl.wikipedia.org/wiki?curid=1998416" title="Feliks Kupniewicz">
Feliks Kupniewicz

Feliks Kupniewicz (ur. 15 maja 1902 w Osicznie koło Żytomierza, zm. 1 listopada 1975 w Częstochowie) − polski działacz komunistyczny z Częstochowy.
Feliks Kupniewicz urodził się 15 maja 1902 roku w Osicznie k. Żytomierza jako syn hutnika szkła Stanisława i Teofili Bagińskiej. Od 1913 roku pracował w tamtejszej hucie szkła, następnie w Bykówce. W 1917 roku uczestnik rewolucji październikowej. W 1918 roku wstąpił ochotniczo do Armii Czerwonej, a w 1921 roku przyjechał do Polski i zaczął kolejno pracować w hutach szkła w Opalinie, Lublinie i Wierzbniku, a od 1927 w Hucie Szkła „Stradom” w Częstochowie.
W 1926 roku wstąpił do Komunistycznej Partii Polski. W latach 1928–1930 należał do Komitetu Dzielnicowego KPP–Dzielnica Podmiejska. Za działalność w KPP kilkakrotnie był karany więzieniem. W 1942 roku należał do Komitetu Organizacyjnego PPR, a następnie Komitetu Miejskiego PPR, współtworzył komórki partyjne w różnych dzielnicach. W okresie okupacji należał do konspiracyjnej Miejskiej Rady Narodowej.
Aresztowany w maju 1944 roku przez Niemców i uwięziony we Wrocławiu, w lipcu przeniesiony do KL Gross-Rosen, a następnie KL Mauthausen.
W czerwcu 1945 roku powrócił do Częstochowy, w latach 1950–1951 był I sekretarzem KM PZPR. Należał do Miejskiej Rady Narodowej. 12 lipca 1954 odznaczony Złotym Krzyżem Zasługi.
Zmarł 1 listopada 1975 roku, pochowano go na cmentarzu na Kulach w Częstochowie.
Żonaty z Marią Reszke, miał dwie córki.
W okresie 1976-1989 jego imię nosiła obecna ul. Sabinowska.

</doc>
<doc id="1998422" url="https://pl.wikipedia.org/wiki?curid=1998422" title="McLaren MP4-24">
McLaren MP4-24

McLaren MP4-24 – bolid teamu McLaren na sezon 2009 do wyścigu o Grand Prix Australii 2009. Za kierownicą bolidu McLarena MP4-24 zasiedli Brytyjczyk Lewis Hamilton i Fin Heikki Kovalainen. Bolid zaprezentowano 16 stycznia 2009 roku.
W bolidzie po raz pierwszy zastosowano system KERS.
Bolid wykonany jest z kompozytu włókna węglowego i aluminium o strukturze plastra miodu, zawiera przednią i boczne struktury uderzeniowe oraz zintegrowany zbiornik paliwa. Jednoczęściowa karoseria składa się z pokrywy na silnik i chłodnicę, oddzielną sekcję podłogową, strukturalny nos ze zintegrowanym przednim skrzydłem. Bolid wykorzystywał opony Bridgestone. W bolidzie zamontowano półautomatyczną sekwencyjną skrzynie biegów McLaren, siedem biegów plus wsteczny. W bolidzie zastosowano silnik Mercedesa FO108W 2.4 V8.
Bolid dwa razy dojechał do mety na pierwszym miejscu a na podium dojeżdżał pięciokrotnie. Bolid uczestniczył w 17 GP, 34 wystartował na torze, cztery razy startował z Pole position, osiem razy nie dojechał do mety. W klasyfikacji generalnej zespół zdobył 71. punktów i uplasował się na trzeciej pozycji.

</doc>
<doc id="1998424" url="https://pl.wikipedia.org/wiki?curid=1998424" title="Martin Elmiger">
Martin Elmiger

Martin Elmiger (ur. 23 września 1978 w Hagendorn) – szwajcarski kolarz szosowy, zawodnik profesjonalnej grupy BMC Racing Team, olimpijczyk. W 2017 roku zakończył sportową karierę.
Największym sukcesem zawodnika jest zwycięstwo w wyścigu wieloetapowym Tour Down Under w 2007 roku oraz dwukrotne mistrzostwo Szwajcarii w indywidualnym wyścigu ze startu wspólnego.

</doc>
<doc id="1998427" url="https://pl.wikipedia.org/wiki?curid=1998427" title="Zespół Polski">
Zespół Polski



</doc>
<doc id="1998431" url="https://pl.wikipedia.org/wiki?curid=1998431" title="Newest Zealand">
Newest Zealand

Newest Zealand – drugi album studyjny Borysa Dejnarowicza, wydany 19 października 2010 r. nakładem wytwórni Ampersand Records. W nagraniach gościnnie wzięli udział m.in. Ala Boratyn, Krzesimir Dębski oraz członkowie grup Afro Kolektyw, Muchy, Renton, Mitch &amp; Mitch, Furia Futrzaków i Kolorofon.
Wszystkie kompozycje są autorstwa Dejnarowicza. Powstały w 2007 i na początku 2008 roku, w tym dwie z nich jeszcze przed odejściem muzyka z The Car Is on Fire. 
Wśród swoich inspiracji artysta wymieniał takich wykonawców, jak Burt Bacharach, Stereolab, The Beach Boys, Jim O’Rourke, Neil Young, Sam Prekop, The Beatles, Phoenix, Electric Light Orchestra, The Flaming Lips, Robert Wyatt i Kings of Convenience.
Studyjne i koncertowe zaplecze projektu stanowi zespół o tej samej nazwie, w skład którego wchodzą muzycy Afro Kolektywu i Excessive Machine.

</doc>
<doc id="1998435" url="https://pl.wikipedia.org/wiki?curid=1998435" title="Pelegrino Adelmo Begliomini">
Pelegrino Adelmo Begliomini

Pelegrino Adelmo Begliomini (ur. 27 listopada 1914 w São Paulo - zm. 10 października 2001 w Santo André) - piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Begliomini zaczął w SE Palmeiras w 1934 roku i grał w nim przez dziewięć lat. Podczas tego okresu Begliomini wygrał z Palmeiras czterokrotnie mistrzostwo stanu São Paulo - Campeonato Paulista w: 1936, 1938, 1940 i 1942 roku.
W 1943 roku przeszedł do lokalnego rywala Corinthians Paulista, w którym grał do 1947 roku. Karierę piłkarską zakończył we Fluminense FC w 1947 roku.
Kariera reprezentacyjna.
W reprezentacji Brazylii Begliomini zadebiutował 31 stycznia 1942 w meczu z reprezentacją Ekwadoru podczas Copa América 1942, na którym Brazylia zajęła trzecie miejsce. Był to jedyny jego mecz na tym turnieju. W 1945 roku po raz drugi uczestniczył w turnieju Copa América, na którym Brazylia zajęła drugie miejsce. Na tym turnieju Begliomini wystąpił w trzech meczach z Boliwią, Urugwajem oraz Argentyną.
Mecz z reprezentacją Argentyny był ostatnim w reprezentacji. Ogółem w latach 1942–1945 Begliomini wystąpił w barwach "canarinhos" w sześciu meczach.

</doc>
<doc id="1998437" url="https://pl.wikipedia.org/wiki?curid=1998437" title="Zespół Polski Marii Pomianowskiej">
Zespół Polski Marii Pomianowskiej

Zespół Polski Marii Pomianowskiej (w skrócie Zespół Polski) – polska grupa folkowa założona w 1995 roku przez Marię Pomianowską. Zespół specjalizuje się w tradycyjnej polskiej muzyce folkowej z okresu XV-XIX wieku.
Zespół zyskał popularność dzięki programowi "U źródeł muzyki Chopina" (lub "Chopin na ludowo"), prezentującego tradycyjne polskie utwory, które mogły stanowić inspirację dla Fryderyka Chopina, a także aranżacje jego dzieł na instrumenty ludowe. Z tym programem zespół regularnie gra koncerty w wielu miejscach świata, m.in. w Japonii, na Tajwanie, na Syberii, w Izraelu i Palestynie, w wielu krajach Europy oraz w Polsce. Na festiwalu „Sajanskoje Kolco” (ros. "Саянское кольцо") na Syberii w 2008 roku zespół otrzymał pierwsze miejsce w kategorii „najlepszy zagraniczny projekt”. W 2010 roku brał udział w ogólnoświatowym festiwalu "La Folle Journée" w Nantes, gdzie zaprezentował program wzbogacony o tradycyjne polskie tańce ludowe i dworskie w wykonaniu tancerzy baletu Cracovia Danza.
Od 2007 roku zespół na stałe współpracuje z Agencją Artystyczną Musart.

</doc>
<doc id="1998441" url="https://pl.wikipedia.org/wiki?curid=1998441" title="Wireless Institute of Australia">
Wireless Institute of Australia

The Wireless Institute of Australia (WIA) – pierwsza i najstarsza na świecie organizacja zrzeszająca australijskich krótkofalowców, założona została w roku 1910. Jest członkiem IARU. Stowarzyszenie jest reprezentantem wszystkich krótkofalowców, pośrednicząc między nimi a kontrolującym i nadzorującym rynek mediów i telekomunikacji w Australii organem Australian Communications and Media Authority (ACMA).
WIA jest również wydawcą miesięcznika dla swoich członków "Amateur Radio".
WICEN.
The Wireless Institute Civil Emergency Network (WICEN) jest organizacją pozarządową, samofinansującą, skupiającą grupę krótkofalowców-wolontariuszy, którzy wykorzystując swoje urządzenia zapewniają łączność radiową analogową i cyfrową z różnymi urzędami i organizacjami w sytuacjach wyjątkowych i kryzysowych, przekazując informacje z polowych baz do centrum koordynacji.
WICEN jest niezależną organizacją, działającą pod patronatem zarządu Wireless Institute of Australia. Działa jako autonomiczne ciało w każdym australijskim stanie lub terytorium, według oddzielnego planu przeciwdziałania klęskom żywiołowym.
WICEN współpracuje z takimi organizacjami jak State Emergency Service, Armia Zbawienia, Czerwony Krzyż i innymi proszącymi o pomoc w przekazywaniu wiadomości radiowych w nagłych wypadkach.
Ostatnio WICEN wykorzystany był podczas pożarów buszu w roku 2009.

</doc>
<doc id="1998445" url="https://pl.wikipedia.org/wiki?curid=1998445" title="Philobdella floridana">
Philobdella floridana

Philobdella floridana – gatunek pijawki z rodziny pijawkowatych (Hirudinidae), występujący na południu Stanów Zjednoczonych.

</doc>
<doc id="1998446" url="https://pl.wikipedia.org/wiki?curid=1998446" title="Jaypee Group Circuit">
Jaypee Group Circuit



</doc>
<doc id="1998447" url="https://pl.wikipedia.org/wiki?curid=1998447" title="Bogomilcy">
Bogomilcy



</doc>
<doc id="1998448" url="https://pl.wikipedia.org/wiki?curid=1998448" title="Ricardo Canales">
Ricardo Canales

Ricardo Canales (ur. 30 maja 1982 w La Ceibie) – honduraski piłkarz występujący na pozycji bramkarza. Obecnie gra w Victorii La Ceiba.
Kariera klubowa.
Ricardo Canales zawodową karierę rozpoczął w 2001 w klubie Victoria ze swojego rodzinnego miasta La Ceiba. Grał w nim przez 5 lat, po czym latem 2006 odszedł do Motagui Tegucigalpa. W nowym klubie o miejsce w składzie przyszło mu rywalizować między innymi z Donaldo Moralesem. Razem z Motaguą Canales w debiutanckim sezonie zdobył podczas turnieju otwarcia mistrzostwo Hondurasu. W 2007 zwyciężył natomiast ze swoją drużyną w rozgrywkach Copa Interclubes UNCAF. W 2010 wrócił do Victorii.
Kariera reprezentacyjna.
W reprezentacji Hondurasu Canales zadebiutował w 2009. W tym samym roku razem z drużyną narodową dotarł do półfinału Złotego Pucharu CONCACAF. Na turnieju wspólnie z Johnym Boddenem pełnił rolę rezerwowego, bowiem podstawowym bramkarzem był Donis Escober. W maju 2010 Reinaldo Rueda powołał Canalesa do kadry na Mistrzostwa Świata w RPA.

</doc>
<doc id="1998450" url="https://pl.wikipedia.org/wiki?curid=1998450" title="Bogomolcy">
Bogomolcy



</doc>
<doc id="1998452" url="https://pl.wikipedia.org/wiki?curid=1998452" title="Bogomołowie">
Bogomołowie



</doc>
<doc id="1998455" url="https://pl.wikipedia.org/wiki?curid=1998455" title="Puchar Anglii w piłce nożnej (1875/1876)">
Puchar Anglii w piłce nożnej (1875/1876)

Puchar Anglii w piłce nożnej 1875-1876 – piąta edycja najstarszych w historii rozgrywek piłkarskich. W turnieju wzięły udział 32 drużyny, rozegrano 26 spotkań (7 z zaplanowanych się nie odbyło). Najlepsza okazała się po raz trzeci drużyna Wanderers F.C., która w finale pokonała Old Etonians.

</doc>
<doc id="1998457" url="https://pl.wikipedia.org/wiki?curid=1998457" title="Jana Unuk">
Jana Unuk

Jana Unuk (ur. 1959 roku w Mariborze) – tłumaczka literatury, redaktor. Autorka przekładów współczesnej polskiej prozy i poezji na język słoweński.
Życiorys.
Ukończyła szkołę średnią w Mariborze, uczyła się języka angielskiego, rosyjskiego i francuskiego. W 1984 roku ukończyła studia z zakresu języka i literatury angielskiej oraz słoweńskiej na Wydziale Humanistycznym Uniwersytetu w Lublanie. W trakcie studiów zainteresowała się literaturą polską, zwłaszcza dziełami Czesława Miłosza. W sierpniu 1983 po raz pierwszy przyjechała do Warszawy. Wykonywała zawód nauczycielki, korektorki, lektorki języka słoweńskiego dla obcokrajowców na kursach letnich w Lublanie. W latach 1993–1995 była lektorką języka słoweńskiego na Uniwersytecie Śląskim. W latach 1996–2005 pracowała jako redaktorka w wydawnictwie Nova Revija. Od 1996 roku posiada status niezależnego tłumacza literatury. Mieszka w Lublanie.
Oprócz przekładów książek opublikowała ponad dwieście przekładów w czasopismach literackich i w radiu. Wśród autorów przez nią tłumaczonych znaleźli się: Virginia Woolf, Adam Zagajewski, Stanisław Ignacy Witkiewicz, Witold Gombrowicz, Anna Świrszczyńska, Jan Kott, Hanna Krall, Magdalena Tulli, Stefan Chwin, Natasza Goerke, Manuela Gretkowska, Jerzy Pilch, Ewa Sonnenberg, Eugeniusz Tkaczyszyn-Dycki, Ferida Duraković, Momčilo Nastasijević, Vlado Gotovac, Zdenko Lešić, Sead Fetahagić.
Przekład "Domu dziennego, domu nocnego" Olgi Tokarczuk został w 2006 roku wyróżniony nagrodą Sovretova nagrada przyznawaną przez Stowarzyszenie Tłumaczy Słoweńskich.
Publikacje.
Oprócz przekładów książek, opublikowała ponad 400 przekładów w czasopismach literackich i w radiu. Wśród autorów przez nią tłumaczonych znaleźli się: Bruno Schulz, Magdalena Tulli, Paweł Huelle, Andrzej Stasiuk, Ignacy Karpowicz, Joanna Bator, Stefan Chwin, Mikołaj Łoziński, Mariusz Szczygieł, Jacek Dehnel, Radka Franczak, Adam Zagajewski, Stanisław Ignacy Witkiewicz, Witold Gombrowicz, Gustaw Herling-Grudziński, Jan Kott, Hanna Krall, Ida Fink, Tadeusz Różewicz, Anna Świrszczyńska, Marzanna Bogumiła Kielar, Aleksander Wat, Julia Hartwig, Halina Poświatowska, Zuzanna Ginczanka, Debora Vogel, Ewa Sonnenberg, Krystyna Dąbrowska, Mariusz Sieniewicz, Kaja Malanowska; z angielskiego Virginia Woolf, Isaac Bashevis Singer, Bruno Bettelheim; z serbochorwackiego Dževad Karahasan, Filip David, Vidosav Stevanović, Ferida Duraković, Dejan Ilić, Dubravka Ugrešić, Zdenko Lešić, Sead Fetahagić i inni.

</doc>
<doc id="1998459" url="https://pl.wikipedia.org/wiki?curid=1998459" title="Fundakci">
Fundakci



</doc>
<doc id="1998460" url="https://pl.wikipedia.org/wiki?curid=1998460" title="Fundaici">
Fundaici



</doc>
<doc id="1998461" url="https://pl.wikipedia.org/wiki?curid=1998461" title="Babuni">
Babuni



</doc>
<doc id="1998462" url="https://pl.wikipedia.org/wiki?curid=1998462" title="Runcari">
Runcari



</doc>
<doc id="1998463" url="https://pl.wikipedia.org/wiki?curid=1998463" title="Kudugerzy">
Kudugerzy



</doc>
<doc id="1998464" url="https://pl.wikipedia.org/wiki?curid=1998464" title="Poplicaini">
Poplicaini



</doc>
<doc id="1998465" url="https://pl.wikipedia.org/wiki?curid=1998465" title="Port lotniczy Treasure Cay">
Port lotniczy Treasure Cay

Port lotniczy Treasure Cay – port lotniczy na wyspie Wielkie Abaco, w miejscowości Treausure Cay (Bahamy).

</doc>
<doc id="1998466" url="https://pl.wikipedia.org/wiki?curid=1998466" title="Bougresowie">
Bougresowie



</doc>
<doc id="1998467" url="https://pl.wikipedia.org/wiki?curid=1998467" title="Memorial Marco Pantani">
Memorial Marco Pantani

Memorial Marco Pantani – jednoetapowy wyścig kolarski rozgrywany we Włoszech, w regionie Emilia-Romania z początkiem czerwca, dla uczczenia pamięci tragicznie zmarłego, wybitnego kolarza włoskiego Marco Pantaniego. Od 2006 roku należy do cyklu UCI Europe Tour i jest zaliczany do kategorii 1.1.
Wyścig odbył się po raz pierwszy w roku 2004 i organizowany jest co rok. W dotychczasowych jedenastu edycjach zwyciężali tylko Włosi, jednak żaden z kolarzy nie wygrał klasyfikacji generalnej więcej niż jeden raz. W 2019 roku po raz pierwszy wyścig wygrał zawodnik niepochodzący z Włoch - Aleksiej Łucenko.

</doc>
<doc id="1998469" url="https://pl.wikipedia.org/wiki?curid=1998469" title="Textoresowie">
Textoresowie



</doc>
<doc id="1998472" url="https://pl.wikipedia.org/wiki?curid=1998472" title="Tisserandsowie">
Tisserandsowie



</doc>
<doc id="1998473" url="https://pl.wikipedia.org/wiki?curid=1998473" title="Albigenesiansowie">
Albigenesiansowie



</doc>
<doc id="1998474" url="https://pl.wikipedia.org/wiki?curid=1998474" title="César Eduardo González">
César Eduardo González

César Eduardo González Amais (ur. 1 października 1982 w Maturín) – wenezuelski piłkarz występujący najczęściej na pozycji ofensywnego pomocnika, obecnie zawodnik Gimnasii La Plata.

</doc>
<doc id="1998475" url="https://pl.wikipedia.org/wiki?curid=1998475" title="Concha Buika">
Concha Buika

Concha Buika (ur. w 1972 w Palma de Mallorca) – hiszpańska śpiewaczka i kompozytorka, występująca jako Buika. Jej rodzina pochodzi z Gwinei Równikowej. Dorastała w społeczności cygańskiej na wyspie Majorka. Jej muzyka jest mieszaniną flamenco z soulem i jazzem. Ponadto śpiewa copla andaluza.

</doc>
<doc id="1998477" url="https://pl.wikipedia.org/wiki?curid=1998477" title="Hełm Brodie">
Hełm Brodie

Hełm Brodiego (ang. "Brodie helmet Mk. I") – brytyjski stalowy hełm, opracowany i opatentowany w 1915. Jego twórcą był londyńczyk, John Leopold Brodie.
Powstanie hełmu.
W chwili rozpoczęcia I wojny światowej okazało się, że stosowane dotychczas (wykonane ze skóry lub tkaniny) nakrycia głowy nie zapewniają żołnierzom dostatecznej ochrony. Po wprowadzeniu przez Francuzów bardzo udanego (pierwszego nowoczesnego) hełmu Adrian M1915, Brytyjczycy postanowili zapewnić podobną ochronę również swoim żołnierzom. Konstrukcja hełmu była wzorowana na średniowiecznym kapalinie. Wykonywany był z jednego płatu blachy stalowej metodą wytłaczania, dzięki czemu hełm uzyskiwał dużą wytrzymałość. Drugą ważną zaletą był niski koszt nieskomplikowanej produkcji. Zadaniem hełmu była osłona głowy oraz ramion przed odłamkami. Hełm to zadanie spełniał dobrze, jeśli żołnierze przebywali w okopach. Po wyjściu z nich objawiała się olbrzymia wada – hełm praktycznie nie chronił boków głowy. Hełm początkowo posiadał skórzany wkład – fasunek oraz skórzany pasek pod brodę. W roku 1936 wprowadzono nowszą wersję z wygodniejszym wkładem oraz paskiem materiałowym (wersja Mk. I H2).
Waga hełmu, według producenta, wynosiła około 1,2 funta (0,5 kg).
Użytkownicy.
Wielka Brytania.
Pierwsze hełmy Brodiego dotarły na front we wrześniu 1915, a już na początku 1916 armia posiadała ich ćwierć miliona. Hełm Mk. I pozostawał na wyposażeniu armii brytyjskiej przez 25 lat, od roku 1915 do roku 1940 (z niewielkimi zmianami konstrukcyjnymi).
Stany Zjednoczone.
Stany Zjednoczone przystępując w roku 1917 do Wielkiej Wojny nie miały na swoim wyposażeniu żadnych hełmów. Powołano specjalną komisję, która w czerwcu 1917 wybrała wzór Mk. I (jako M1917). Było to spowodowane kilkoma czynnikami (m.in. możliwość niemal natychmiastowego dostarczenia 400 000 hełmów z Wielkiej Brytanii). Nowy hełm przyjęto na wyposażenie United States Army pod nazwą M1917.
Zasadnicza różnica pomiędzy hełmami brytyjskimi i amerykańskimi leżała w materiale, z którego zostały wykonane. Hełm amerykański był wykonany ze stopu składającego się w 12% z manganu. Powodowało to wzrost osiągów balistycznych o około 10% w stosunku do hełmu brytyjskiego. Hełm amerykański był w stanie wytrzymać ostrzał z pistoletu Colt M1911 kal. 11,43 mm.
Hełm w wersji M1917A1 był standardowym hełmem armii amerykańskiej jeszcze na początku II wojny światowej. Został zastąpiony w roku 1942 przez hełm M1.
Wojsko Polskie.
W odrodzonej po I wojnie światowej Polsce, znalazło się wiele rodzajów obcego oporządzenia i uzbrojenia. W tym także hełmy brytyjskie Mk. 1, a także amerykańskie M1917. Ich pochodzenie było różne. Były w nie wyposażone polskie oddziały formowane w okolicach Murmańska, a także częściowo Armia Hallera. Hełmy te znalazły się w magazynach, stanowiąc rezerwę sprzętową (w spisie z 1928 występują w liczbie 2086 sztuk).
Brodie Mk. II.
W roku 1937 zaprojektowano zmodyfikowaną wersję Mk. I, czyli Mk. II. Nowy hełm do szerszego użytku wszedł dopiero w roku 1940. Po operacji „Overlord” w jednostkach frontowych powoli był zastępowany przez hełm Mk. 3.

</doc>
<doc id="1998478" url="https://pl.wikipedia.org/wiki?curid=1998478" title="Donis Escober">
Donis Escober

Donis Escober (ur. 3 lutego 1981 w San Ignacio) – honduraski piłkarz występujący na pozycji bramkarza. Obecnie gra w Olimpii Tegucigalpa.
Kariera klubowa.
Donis Escober zawodową karierę rozpoczął w 2001 w grającej w pierwszej lidze honduraskiej Olimpii Tegucigalpa. W debiutanckim sezonie wygrał rywalizację o miejsce w podstawowym składzie z Panamczykiem Donaldo Gonzálezem i rozegrał 22 ligowe spotkania. Razem ze swoją drużyną Escober zdobywał mistrzostwo Hondurasu w rozgrywkach Apertura 2002/2003, Clausura 2003/2004, Clausura 2004/2005, Apertura 2005/2006, Clausura 2005/2006, Clausura 2007/2008, Clausura 2008/2009, Clausura 2009/2010. Będąc zawodnikiem Olimpii Escober o miejsce w wyjściowej jedenastce walczył z takimi graczami jak jego rodacy Hugo Caballero i Noel Valladares oraz Panamczycy Donaldo González i Ricardo James.
Kariera reprezentacyjna.
W reprezentacji Hondurasu Escober zadebiutował w 2002. W 2009 razem z drużyną narodową dotarł do półfinału Złotego Pucharu CONCACAF. Na turnieju był podstawowym bramkarzem swojego zespołu wygrywając rywalizację z Johnym Boddenem i Ricardo Canalesem. W maju 2010 Reinaldo Rueda powołał Escobera do kadry na Mistrzostwa Świata w RPA.

</doc>
<doc id="1998480" url="https://pl.wikipedia.org/wiki?curid=1998480" title="Port lotniczy Ceiba Doblada">
Port lotniczy Ceiba Doblada

Port lotniczy Ceiba Doblada (hiszp.: "Aeropuerto Ceiba Doblada") – jeden z salwadorskich portów lotniczych, znajdujący się w miejscowości Ceiba Doblada.

</doc>
<doc id="1998482" url="https://pl.wikipedia.org/wiki?curid=1998482" title="Andrzej Jasionowski">
Andrzej Jasionowski

Andrzej Edward Jasionowski (ur. 29 listopada 1964 w Łodzi) – polski prawnik, działacz studencki i dyplomata w stopniu ambasadora tytularnego, od 2018 ambasador w Chorwacji. Wcześniej m.in. ambasador RP w Serbii (2009–2014) oraz dyrektor generalny służby zagranicznej (2016–2017).
Życiorys.
Od połowy lat 80. studiował prawo i kulturoznawstwo na Uniwersytecie Łódzkim. Następnie przeniósł się na Wydział Prawa i Administracji Uniwersytetu Warszawskiego, gdzie w 1991 ukończył studia w zakresie prawa międzynarodowego publicznego.
W okresie studiów w Łodzi działał w nielegalnym Niezależnym Zrzeszeniu Studentów. W latach 1986–1989 pełnił funkcje przewodniczącego organizacji uczelnianej, przewodniczącego Porozumienia Łódzkich Szkół Wyższych oraz zasiadał w Krajowej Komisji Koordynacyjnej NZS.
Od 1990 był kierownikiem studenckiego klubu Proxima, a następnie kierownikiem programowym w klubie Hybrydy. W latach 1991–1992 przez krótki czas był pracownikiem Ministerstwa Transportu i Gospodarki Morskiej oraz Urzędu Ochrony Państwa. Od 1992 do 1994 był zastępcą "attaché" handlowego w biurze radcy handlowego w Lagos. W latach 1994–1997 pracował jako konsul w Ambasadzie RP w Ałmaty. W 1996 został wyróżniony tytułem najlepszego konsula spośród wszystkich polskich konsulów na świecie. Od 1997 był konsulem w Konsulacie Generalnym RP w Sztokholmie. W 2000 został zatrudniony w Departamencie Polonii MSZ.
Od 2002 do 2006 pełnił funkcję radcy, następnie I radcy w Ambasadzie RP w Finlandii. W latach 2006–2008 kierował Departamentem Konsularnym i Polonii MSZ. Od 2008 pełnił funkcję przewodniczącego komisji dyscyplinarnej MSZ.
W latach 2009–2014 zajmował stanowisko ambasadora RP w Serbii. Od 2014 był zastępcą dyrektora Departamentu Konsularnego Ministerstwa Spraw Zagranicznych. W latach 2016–2017 był dyrektorem generalnym służby zagranicznej, a 1 stycznia 2018 objął funkcję ambasadora RP w Chorwacji.
Odznaczenia.
W 2017 został odznaczony Krzyżem Wolności i Solidarności.

</doc>
<doc id="1998483" url="https://pl.wikipedia.org/wiki?curid=1998483" title="Chloris">
Chloris



</doc>
<doc id="1998484" url="https://pl.wikipedia.org/wiki?curid=1998484" title="Sebastiano Sanzarello">
Sebastiano Sanzarello

Sebastiano Sanzarello (ur. 6 lipca 1952 w Mistretcie) – włoski polityk, lekarz, były senator i poseł do Parlamentu Europejskiego.
Życiorys.
Z wykształcenia lekarz, specjalista w zakresie chirurgii i urologii. Był doradcą w administracji prowincji do spraw społecznych. W latach 90. wykonywał mandat posła do Sycylijskiego Zgromadzenia Regionalnego, pełnił też funkcję regionalnego asesora odpowiedzialnego za sprawy zdrowotne. Działał w Chrześcijańskiej Demokracji, a po jej rozwiązaniu w Forza Italia. Z listy tego ugrupowania uzyskał mandat do włoskiego Senatu XIV kadencji (2001–2006).
W trakcie kadencji przeszedł do Unii Chrześcijańskich Demokratów i Centrum, został wiceprezesem tego ugrupowania. Z listy UDC kandydował bez powodzenia w wyborach europejskich w 2004. W 2006 wszedł ponownie do parlamentu sycylijskiego. Mandat europosła objął w 2008 w miejsce Raffaele Lombardo. Był członkiem grupy chadeckiej, Komisji Wolności Obywatelskich, Sprawiedliwości i Spraw Wewnętrznych oraz Komisji Rolnictwa i Rozwoju Wsi. Wkrótce odszedł z UDC, popierając współpracę z formacją Silvia Berlusconiego. W 2009 bez powodzenia ubiegał się o reelekcję z ramienia Ludu Wolności.

</doc>
<doc id="1998485" url="https://pl.wikipedia.org/wiki?curid=1998485" title="Suwerenny Zakon Kawalerów Maltańskich">
Suwerenny Zakon Kawalerów Maltańskich



</doc>
<doc id="1998486" url="https://pl.wikipedia.org/wiki?curid=1998486" title="Port lotniczy Capitan Anibal Arab">
Port lotniczy Capitan Anibal Arab

Port lotniczy Capitan Anibal Arab – port lotniczy zlokalizowany w boliwijskim mieście Cobija.

</doc>
<doc id="1998490" url="https://pl.wikipedia.org/wiki?curid=1998490" title="George Cheung">
George Cheung

George Kee Cheung (ur. 8 lutego 1949, Hongkong) − pochodzący z Hongkongu chiński aktor, kaskader i wokalista, znany ze swojej działalności aktorskiej (głównie telewizyjnej) na terenie Stanów Zjednoczonych.
Karierę w branży filmowej kontynuuje od połowy lat 70. XX wieku. Najbardziej kojarzony jest jako kapitan Tay, bezlitosny wietnamski wojskowy, torturujący amerykańskiego żołnierza Johna Rambo, w kultowym filmie akcji "Rambo II" ("Rambo: First Blood Part II", 1985). Wystąpił w blisko stu produkcjach z gatunku akcji.
W 2014 ukazał się film akcji "The Interrogation of Muscular P.O.W." Cheung wcielił się w nim w rolę bliską tej, którą odegrał w "Rambo II"; zagrał sadystycznego generała, który poddaje torturom schwytanego w trakcie misji komandosa (w tej roli kulturysta Witalij Rudakowski).

</doc>
<doc id="1998492" url="https://pl.wikipedia.org/wiki?curid=1998492" title="Johnny Palacios">
Johnny Palacios

Johnny Palacios (ur. 20 grudnia 1986 w La Ceibie) – honduraski piłkarz występujący na pozycji obrońcy. Obecnie gra w Olimpii Tegucigalpa. Jego starsi bracia: Wilson, Jerry i Milton również są zawodowymi piłkarzami.
Kariera klubowa.
Johnny Palacios zawodową karierę rozpoczął w 2006 w grającej w pierwszej lidze honduraskiej Olimpii Tegucigalpa. Razem ze swoją drużyną zdobywał mistrzostwo Hondurasu w rozgrywkach Clausura 2007/2008, Clausura 2008/2009 oraz Clausura 2009/2010. Będąc zawodnikiem Olimpii Palacios w linii obrony grał u boku takich graczy jak Oscar Boniek García, Sergio Mendoza, Maynor Figueroa, Wilfredo Barahona i Rony Morales.
Kariera reprezentacyjna.
W reprezentacji Hondurasu Palacios zadebiutował w 2009. W tym samym roku razem z drużyną narodową dotarł do półfinału Złotego Pucharu CONCACAF. Na turnieju był rezerwowym i wystąpił tylko w zwycięskim 4:0 meczu rundy grupowej z Grenadą, kiedy to w 70. minucie zmienił Osmana Cháveza. W maju 2010 Reinaldo Rueda powołał Palaciosa do kadry na Mistrzostwa Świata w RPA.

</doc>
<doc id="1998493" url="https://pl.wikipedia.org/wiki?curid=1998493" title="KRiO">
KRiO



</doc>
<doc id="1998494" url="https://pl.wikipedia.org/wiki?curid=1998494" title="Port lotniczy Chamonate">
Port lotniczy Chamonate

Port lotniczy Chamonate (hiszp. Aeropuerto Chamonate) – port lotniczy zlokalizowany w chilijskim mieście Copiapó.

</doc>
<doc id="1998495" url="https://pl.wikipedia.org/wiki?curid=1998495" title="Ungmennafélag Grindavíkur">
Ungmennafélag Grindavíkur

Ungmennafélag Grindavíkur – islandzki klub piłkarski z siedzibą w Grindavíku. Został założony w 1935 roku. Stadion, na którym klub rozgrywa swoje mecze, może pomieścić 1500 osób.

</doc>
<doc id="1998496" url="https://pl.wikipedia.org/wiki?curid=1998496" title="Paweł Świeboda">
Paweł Świeboda

Paweł Piotr Świeboda (ur. 7 kwietnia 1972 w Rzeszowie) – polski politolog, urzędnik państwowy i europejski, prezes zarządu fundacji DemosEuropa – Centrum Strategii Europejskiej.
Życiorys.
Ukończył ekonomię w London School of Economics (BSc, 1994) oraz stosunki międzynarodowe na Uniwersytecie Londyńskim (MA, 1995). W latach 1996–2000 był doradcą prezydenta RP ds. Unii Europejskiej, a od 2000 do 2001 kierował Biurem Integracji Europejskiej w Kancelarii Prezydenta RP. Od 2001 do 2006 pełnił funkcję dyrektora Departamentu Unii Europejskiej Ministerstwa Spraw Zagranicznych, odpowiedzialnego za negocjacje akcesyjne Polski z Unią Europejską.
Po zakończeniu pracy w MSZ został prezesem fundacji DemosEuropa – Centrum Strategii Europejskiej, którą kierował do 2015. Powoływany w skład rad doradczych europejskich i międzynarodowych instytucji badawczych oraz organizacji (m.in. European Policy Centre, Baltic Development Forum). Zasiadał w zespole ekspertów do spraw polskiej prezydencji w UE w 2011. Publikował poświęcone tematyce europejskiej felietony w „Gazecie Wyborczej”.
W 2015 przeszedł do pracy w strukturze Komisji Europejskiej, obejmując stanowisko wicedyrektora Europejskiego Ośrodka Strategii Politycznej (EPSC).
W 2020 wygrał międzynarodowy konkurs, obejmując stanowiska dyrektora generalnego projektu KE Human Brain Project oraz dyrektora wykonawczego związanego z tym projektem zrzeszenia EBRAINS.
Odznaczenia.
W 2014 odznaczony Krzyżem Kawalerskim Orderu Odrodzenia Polski. W 2005 otrzymał Złoty Krzyż Zasługi, a w 2012 Odznakę Honorową „Bene Merito”.

</doc>
<doc id="1998498" url="https://pl.wikipedia.org/wiki?curid=1998498" title="Karboksylazy">
Karboksylazy

Karboksylazy – enzymy należące do klasy ligaz, katalizują powstawanie wiązań chemicznych węgiel-węgiel (C-C) pomiędzy cząsteczkami przy użyciu energii w postaci ATP. Karboksylaza pirogronianowa katalizuje przyłączenie dwutlenku węgla do pirogronianu – tworzenie szczawiooctanu.

</doc>
<doc id="1998505" url="https://pl.wikipedia.org/wiki?curid=1998505" title="Ricardo Páez">
Ricardo Páez

Ricardo David Páez Gómez (ur. 9 lutego 1979 w Acarígui) – wenezuelski piłkarz występujący najczęściej na pozycji ofensywnego pomocnika, obecnie zawodnik Mineros.
Jest synem innego wenezuelskiego piłkarza, Richarda Páeza.

</doc>
<doc id="1998509" url="https://pl.wikipedia.org/wiki?curid=1998509" title="56 Hope Road">
56 Hope Road



</doc>
<doc id="1998513" url="https://pl.wikipedia.org/wiki?curid=1998513" title="Herb Lubowli">
Herb Lubowli

Herb Starej Lubowli przedstawia na tarczy w polu czerwonym postać świętego Mikołaja.
W obecnej wersji herb przyjęty został 20 czerwca 1991 roku. Postać św. Mikołaja występowała w herbie miasta od połowy XIV wieku. W latach 1976 - 1991 używano herbu przedstawiającego w polu czerwonym tarczy białą wieżę zamkową (nawiązanie do zamku lubowelskiego).

</doc>
<doc id="1998515" url="https://pl.wikipedia.org/wiki?curid=1998515" title="Dolina Szwabego">
Dolina Szwabego

Dolina Szwabego (dawniej: niem. "Schwabental") – położona w Gdańsku, w dzielnicy Oliwa nad Potokiem Oliwskim na obszarze Trójmiejskiego Parku Krajobrazowego, otoczona kompleksem Lasów Oliwskich. W dolinie znajduje się zabytkowy Dwór Szwabego, w którym obecnie mieści się pięciogwiazdkowy hotel Dwór Oliwski.
Teren nad Potokiem Oliwskim, tuż powyżej Doliny Powagi, należał dawniej do oliwskich cystersów, którzy oddawali go w dzierżawę, z prawem dziedziczenia i sprzedaży za zgodą opata. Pierwsza wiadomość o tutejszym dworze pochodzi z roku 1597.
W 1947 dla znajdującej się tu zabudowy próbowano wprowadzić nazwę "Słowinka".

</doc>
<doc id="1998516" url="https://pl.wikipedia.org/wiki?curid=1998516" title="Kazimierz Fonfara">
Kazimierz Fonfara

Kazimierz Fonfara (ur. 4 marca 1938) – polski duchowny polskokatolicki, infułat, administrator diecezji krakowsko-częstochowskiej Kościoła Polskokatolickiego w RP w latach 2004-2005, duszpasterz wspomagający w parafii polskokatolickiej Matki Bożej Bolesnej w Sosnowcu.
Życiorys.
Kazimierz Fonfara otrzymał święcenia kapłańskie w 1961 z rąk biskupa katowickiego, Herberta Bednorza. W latach 1961-1964 pracował jako duszpasterz w rzymskokatolickiej parafii św. Józefa w Katowicach - Załężu. W latach 1968-1969 pełnił obowiązki prefekta w Wyższym Śląskim Seminarium Duchownym w Katowicach (z siedzibą w Krakowie). 
W związku z romansem, a następnie zawarciem związku małżeńskiego, został suspendowany. W 1975 przeszedł do Kościoła Polskokatolickiego. Niemal od początku swojej posługi w tym Kościele związany był z parafią Bożego Ciała w Bolesławiu. 
20 czerwca 2003 decyzją Ogólnopolskiego Synodu Kościoła Polskokatolickiego został mianowany administratorem diecezji krakowsko-częstochowskiej. Urząd pełnił faktycznie od czerwca 2004. W tym czasie stał się krytyczny wobec polityki władz Kościoła Polskokatolickiego i biskupa Wiktora Wysoczańskiego.
W 2005 Kazimierz Fonfara przeszedł na emeryturę. Obecnie jest księdzem wspomagającym w parafii polskokatolickiej Matki Bożej Bolesnej w Sosnowcu.
W 2010 prowadził rekolekcje parafialne w parafii polskokatolickiej Świętego Ducha w Warszawie. 

</doc>
<doc id="1998517" url="https://pl.wikipedia.org/wiki?curid=1998517" title="Life Unexpected">
Life Unexpected



</doc>
<doc id="1998520" url="https://pl.wikipedia.org/wiki?curid=1998520" title="Armindo Araújo">
Armindo Araújo

Armindo Salgado da Silva Araújo (ur. 1 września 1977 w Porto) – portugalski kierowca rajdowy. W 2006 roku zwyciężył w serii Production Car WRC.
W 2001 roku Araújo zadebiutował w Rajdowych Mistrzostwach Świata. Pilotowany przez Miguela Ramalho i jadący Citroënem Saxo nie ukończył wówczas Rajdu Portugalii z powodu awarii. W 2007 roku startował Mitsubishi Lancerem Evo 9 w serii Production Car World Rally Championship i zajął w niej 14. miejsce. W 2008 roku był 8 w serii PCWRC. Z kolei w 2009 roku, dzięki wygranej w Rajdzie Portugalii i zajęciu drugiego miejsca w Rajdzie Cypru i w Rajdzie Grecji, wywalczył mistrzostwo Production Car.
Swój debiut rajdowy na rodzimych trasach Araújo zaliczył w 2000 roku, gdy jadąc Renault Clio 16V wystartował w Rajdzie Montelongo. W 2002 roku startując Citroënem Saxo Kit Car wywalczył mistrzostwo Portugalii w klasie S1600. W 2003 roku ponownie jechał Citroënem Saxo Kit Car i został zarówno mistrzem kraju w klasie S1600, jak i wygrał klasyfikację generalną mistrzostw. W latach 2004-2006 także był mistrzem Portugalii. W swojej karierze wywalczył też kolejne mistrzostwo S1600 w 2004 roku i mistrzostwo Portugalii w grupie N w 2006 roku.

</doc>
<doc id="1998522" url="https://pl.wikipedia.org/wiki?curid=1998522" title="Oświadczyny po irlandzku">
Oświadczyny po irlandzku

Oświadczyny po irlandzku (ang.: "Leap Year") – amerykańsko-irlandzka komedia romantyczna z 2010 roku w reżyserii Ananda Tuckera.
Fabuła.
Amerykanka Anna (Amy Adams) wyrusza do Irlandii, do Dublina, gdzie przebywa jej chłopak Jeremy (Adam Scott), aby 29 lutego, wykorzystując tamtejszą tradycję, oświadczyć się swojemu wybrańcowi. 

</doc>
<doc id="1998524" url="https://pl.wikipedia.org/wiki?curid=1998524" title="Reprezentacja Łotwy na Mistrzostwach Europy w Wioślarstwie 2008">
Reprezentacja Łotwy na Mistrzostwach Europy w Wioślarstwie 2008

Reprezentacja Łotwy na Mistrzostwach Europy w Wioślarstwie 2008 liczyła 1 sportowca. Najlepszym wynikiem było 13. miejsce w jedynce kobiet.

</doc>
<doc id="1998526" url="https://pl.wikipedia.org/wiki?curid=1998526" title="Ungmennafélagið Stjarnan">
Ungmennafélagið Stjarnan

Ungmennafélagið Stjarnan – islandzki klub sportowy z siedzibą w mieście Garðabær. Został założony w 1960 roku.
Stadion, na którym sekcja piłkarska rozgrywa swoje mecze, może pomieścić 1000 osób.
Piłkarze Stjarnan znani są w świecie z dostępnych w Internecie swoich nietypowych, zabawnych celebracji po strzeleniu gola.
Mistrz Islandii z 2014 roku oraz zdobywca Pucharu Islandii z 2018 roku.

</doc>
<doc id="1998527" url="https://pl.wikipedia.org/wiki?curid=1998527" title="Karakoro">
Karakoro

Karakoro – dopływ rzeki Senegal, którzy tworzy granicę między Mauretanią i Mali. Liczy 310 kilometrów, a jej dorzecze zajmuje obszar o powierzchni 20 000 km². Jej źródła znajdują się niedaleko miasta Kiffa w Mauretanii.

</doc>
<doc id="1998529" url="https://pl.wikipedia.org/wiki?curid=1998529" title="Reprezentacja Estonii na Mistrzostwach Europy w Wioślarstwie 2008">
Reprezentacja Estonii na Mistrzostwach Europy w Wioślarstwie 2008

Reprezentacja Estonii na Mistrzostwach Europy w Wioślarstwie 2008 liczyła 7 sportowców. Najlepszym wynikiem było 1. miejsce w czwórce podwójnej mężczyzn.

</doc>
<doc id="1998533" url="https://pl.wikipedia.org/wiki?curid=1998533" title="Reprezentacja Finlandii na Mistrzostwach Europy w Wioślarstwie 2008">
Reprezentacja Finlandii na Mistrzostwach Europy w Wioślarstwie 2008

Reprezentacja Finlandii na Mistrzostwach Europy w Wioślarstwie 2008 liczyła 3 sportowców. Najlepszym wynikiem było 14. miejsce w dwójce podwójnej wagi lekkiej mężczyzn.

</doc>
<doc id="1998534" url="https://pl.wikipedia.org/wiki?curid=1998534" title="Zbrodnie w Moosbergu">
Zbrodnie w Moosbergu

Zbrodnie w Moosbergu – zbrodnie dokonane przez Ukraińską Powstańczą Armię na polskich mieszkańcach wsi Moosberg (Mosberg, Mossberg), położonej w powiecie jaworowskim województwa lwowskiego. 
W nocy z 6 na 7 kwietnia 1944 roku nastąpił atak oddziałów UPA na wieś. Według raportów polskiego podziemia zginęło 31 osób. Zdaniem Szczepana Siekierki, Henryka Komańskiego i Krzysztofa Bulzackiego, opierających się na relacjach świadków, ofiar było 160 bądź ponad 200.
21 kwietnia 1944 roku wieś ponownie zaatakowano. Banderowcy zabili 20 osób.
Ofiarom cywilnym i obrońcom wsi Stanisławówka dedykowany jest pomnik w Warszowicach. 

</doc>
<doc id="1998535" url="https://pl.wikipedia.org/wiki?curid=1998535" title="Hushallsost">
Hushallsost



</doc>
<doc id="1998536" url="https://pl.wikipedia.org/wiki?curid=1998536" title="Reprezentacja Francji na Mistrzostwach Europy w Wioślarstwie 2008">
Reprezentacja Francji na Mistrzostwach Europy w Wioślarstwie 2008

Reprezentacja Francji na Mistrzostwach Europy w Wioślarstwie 2008 liczyła 24 sportowców. Najlepszymi wynikami było 1. miejsce w dwójce podwójnej i ósemce mężczyzn.

</doc>
<doc id="1998539" url="https://pl.wikipedia.org/wiki?curid=1998539" title="Armindo Araujo">
Armindo Araujo



</doc>
<doc id="1998541" url="https://pl.wikipedia.org/wiki?curid=1998541" title="Strażackie opowieści">
Strażackie opowieści

Strażackie opowieści (ang. "Firehouse Tales", 2005-2007) – amerykański serial animowany wyprodukowany przez Warner Bros. W Wielkiej Brytanii emitowany był na kanale Cartoon Network Too, a obecnie przez Cartoonito. W Polsce premiera serialu odbyła się 1 czerwca 2010 roku na kanale MiniMini. Od 9 grudnia 2013 roku serial był nadawany na kanale Boomerang w bloku "Cartoonito".
Fabuła.
Serial opowiada o przygodach Rudego, który wyjechał z fabryki, aby rozpocząć swoją strażacką karierę i zdobyć doświadczenie w szkole pożarniczej. Rudy może liczyć na nauczycieli, którzy uczą bohatera oraz jego przyjaciół, jak radzić sobie z wyzwaniami.
Wersja polska.
Opracowanie wersji polskiej: na zlecenie MiniMini – Start International Polska
Reżyseria: Marek Klimczuk
Dialogi polskie: Andrzej Wójcik
Teksty piosenek: Jakub Osiński
Dźwięk i montaż: Hanna Makowska
Kierownictwo produkcji: Anna Krajewska
Śpiewali: Adam Krylik, Marcin Mroziński
Wystąpili:
i inni
Odcinki.
Premiery w Polsce:

</doc>
<doc id="1998544" url="https://pl.wikipedia.org/wiki?curid=1998544" title="Reprezentacja Danii na Mistrzostwach Europy w Wioślarstwie 2008">
Reprezentacja Danii na Mistrzostwach Europy w Wioślarstwie 2008

Reprezentacja Danii na Mistrzostwach Europy w Wioślarstwie 2008 liczyła 15 sportowców. Najlepszym wynikiem było 7. miejsce w czwórce bez sternika wagi lekkiej mężczyzn.

</doc>
<doc id="1998548" url="https://pl.wikipedia.org/wiki?curid=1998548" title="Wojna październikowa">
Wojna październikowa



</doc>
<doc id="1998551" url="https://pl.wikipedia.org/wiki?curid=1998551" title="Reprezentacja Węgier na Mistrzostwach Europy w Wioślarstwie 2008">
Reprezentacja Węgier na Mistrzostwach Europy w Wioślarstwie 2008

Reprezentacja Węgier na Mistrzostwach Europy w Wioślarstwie 2008 liczyła 13 sportowców. Najlepszymi wynikami było 3. miejsce w dwójce podwójnej wagi lekkiej kobiet i mężczyzn.

</doc>
<doc id="1998554" url="https://pl.wikipedia.org/wiki?curid=1998554" title="Karboksylaza">
Karboksylaza



</doc>
<doc id="1998555" url="https://pl.wikipedia.org/wiki?curid=1998555" title="Dirk van der Aa">
Dirk van der Aa

Dirk van der Aa (ur. 1731 w Hadze, zm. 23 lutego 1809 tamże) – holenderski malarz rokokowy.
Artysta związany z Hagą, jego nauczycielami byli mało znani malarze Johann Heinrich Keller i Gerrit Mes. Aa uprawiał malarstwo alegoryczne i dekoracyjne, później jego specjalnością stały się monochromatyczne grisaille. Wykształcił kilku uczniów, m.in. Everta Morela, Cornelisa Kuipersa, Louisa Moritza i bratanka Jakuba Dirk van der Aa.

</doc>
<doc id="1998558" url="https://pl.wikipedia.org/wiki?curid=1998558" title="Sam Michael">
Sam Michael

Samuel David „Sam” Michael (ur. 29 kwietnia 1971 w Australii Zachodniej) – australijski inżynier, dyrektor sportowy w McLarenie.
Życiorys.
Wychowywał się w Canberze. Po ukończeniu inżynierii mechanicznej na University of New South Wales.
Dzięki kontaktom Siddle’a w 1993 został zatrudniony w Lotusie startującym w Formule 1. Po bankructwie zespołu w 1994 roku, Gary Anderson, główny projektant w Jordan Grand Prix, zatrudnił Michaela w swoim zespole. Spędził dwa lata pracując w fabryce Jordana zajmując się akwizycją danych.
W 1997 roku dołączył do zespołu testowego Jordana. W 1998 roku został awansowany na inżyniera wyścigowego Ralfa Schumachera. Niemiec opuścił zespół, aby przejść do Williamsa w 1999 roku, Michael został inżynierem wyścigowym Heinza-Haralda Frentzena. Ich współpraca dała im dwa zwycięstwa w sezonie 1999, najlepszym w historii Jordana.
W 2001 roku Frank Williams zatrudnił Sama Michaela na stanowisku starszego inżyniera operacji. Przejął odpowiedzialność za zarządzanie inżynierami w wyścigach i testach.
W maju 2004 Michael został awansowany na dyrektora technicznego Williamsa, kiedy Patrick Head przeniósł się na główne stanowisko zespołu działu badań i rozwoju.
W maju 2011 Sam Michael ogłosił, iż w związku ze słabymi wynikami zespołu, odchodzi z Williamsa wraz z końcem sezonu. Funkcję dyrektora technicznego będzie pełnił do GP Korei Południowej, które zostanie rozegrane 16 października 2011. Jego kontrakt z Williamsem obowiązuję do 1 marca 2012. Od sezonu 2012 obejmie funkcję dyrektora sportowego w zespole McLaren, wbrew wcześniejszym zapowiedziom funkcję dyrektora technicznego w zespole Williams będzie pełnił do GP Singapuru, które zostanie rozegrane 25 września 2011 roku. Pomimo obowiązywania umowy z Williamsem pracę w McLarenie rozpoczął 1 listopada 2011 roku.

</doc>
<doc id="1998559" url="https://pl.wikipedia.org/wiki?curid=1998559" title="Mieczysław Janikowski (malarz)">
Mieczysław Janikowski (malarz)

Mieczysław Tadeusz Janikowski (ur. 13 lutego 1912 w Zaleszczykach, zm. 14 grudnia 1968 w Krakowie) – polski malarz abstrakcjonista i konstruktywista, oficer kawalerii Wojska Polskiego i Polskich Sił Zbrojnych na Zachodzie.
Życiorys.
Urodził się 13 lutego 1912 w Zaleszczykach, jednak dzieciństwo spędził w Olkuszu, gdzie ukończył Gimnazjum Humanistyczne im. Kazimierza Wielkiego. Od 15 sierpnia 1932 do 30 czerwca 1933 odbył jednoroczną ochotniczą służbę wojskową w Szkole Podchorążych Rezerwy Kawalerii w Grudziądzu, zakończoną praktyką w 3 Pułku Ułanów Śląskich w Tarnowskich Górach. Na stopień podporucznika został mianowany ze starszeństwem z 1 stycznia 1936 i 154. lokatą w korpusie oficerów rezerwy kawalerii.
Po zwolnieniu do rezerwy rozpoczął studia na Wydziale Prawa Uniwersytetu Jagiellońskiego, jednak po roku wstąpił na krakowską Akademię Sztuk Pięknych im J. Matejki, którą ukończył w 1939, tuż przed wybuchem II wojny światowej. 
Brał udział w kampanii wrześniowej w szeregach 22. Pułku Ułanów Podkarpackich, walcząc do 1 października. Po kapitulacji przedostał się na Węgry i dalej na zachód. Walczył tam w 1 Dywizji Pancernej, biorąc udział w wyzwalaniu Francji, Belgii i Holandii i będąc ciężko rannym.
Po wojnie zamieszkał w Szkocji, gdzie skończył College of Art w Edynburgu i otrzymał stypendium, po czym we wrześniu 1947 wyjechał do Paryża, a następnie Londynu; osiadł w Paryżu w roku 1952. Od końca lat 40. zajął się malarstwem abstrakcyjnym i konstruktywistycznym, tworzył także pejzaże.
Od 1962 kilkakrotnie odwiedzał Kraków, gdzie zmarł 14 grudnia 1968.
Przed śmiercią miał trzy indywidualne wystawy, później kilkadziesiąt. Jego prace należą do zbiorów Muzeum Narodowego w Krakowie, Warszawie, Gdańsku i Poznaniu, Muzeum Sztuki w Łodzi, Muzeum Pomorza Środkowego w Słupsku, Muzeum Architektury we Wrocławiu, Muzeum Historycznego w Sanoku oraz muzeów w Bydgoszczy, Bytomiu, Radomiu, Chełmie oraz muzeów zagranicznych.

</doc>
<doc id="1998561" url="https://pl.wikipedia.org/wiki?curid=1998561" title="Antoni Zaręba">
Antoni Zaręba

Antoni Zaręba (ur. 1854, zm. 1914), polski lekarz i działacz samorządowy, związany z Dąbrową Tarnowską.
Życiorys.
W Dąbrowie mieszkał i praktykował od 1878. Od 1891 był lekarzem powiatowym. Zasiadał w radzie miejskiej, a w 1900 wybrany został burmistrzem Dąbrowy. Był również współzałożycielem (9 marca 1900) i pierwszym przewodniczącym Stowarzyszenia Katolicko-Narodowego w Dąbrowie; współpracował w ramach tej organizacji ze znanymi postaciami miasta – Ludwikiem Zakrzewskim, dawnym powstańcem styczniowym Adolfem Kukielem (ojcem Mariana), ks. Ludwikiem Kozikiem, a także z miesięcznikiem "Kurier Dąbrowski".
W 1914 zorganizował w Dąbrowie izbę chorych na dyzenterię, niebawem sam padł ofiarą tej choroby. W 1919 jego imię nadano jednej z ulic Dąbrowy Tarnowskiej.

</doc>
<doc id="1998562" url="https://pl.wikipedia.org/wiki?curid=1998562" title="Tadeusz Romanowski">
Tadeusz Romanowski

Tadeusz Romanowski (ur. 13 stycznia 1899 w Częstochowie, zm. 31 maja 1984 w Łodzi) – nauczyciel geografii, krajoznawca, regionalista łódzki, przewodnik, działacz PTTK.
Ukończył studia geograficzne na Uniwersytecie Warszawskim i był nauczycielem w szkołach średnich Łodzi, Lwowa, Kowla, Lublina i od 1945 znów Łodzi.
Do Polskiego Towarzystwa Krajoznawczego PTK wstąpił w 1925. W okresie międzywojennym prowadził wycieczki i obozy szkolne, ale był także krajoznawcą, autorem opracowań krajoznawczych (monografia powiatu Kowel w 1936, mapa turystyczna powiatu Kowel w 1939 i inne).
Po II wojnie światowej był animatorem szkolnego ruchu krajoznawczo-turystycznego, społecznym instruktorem Szkolnego Wojewódzkiego Ośrodka Krajoznawczo-Turystycznego w Łodzi, przewodnikiem. 
W 1969 był współzałożycielem i do 1981 członkiem zarządu Oddziału Nauczycielskiego PTTK w Łodzi (pierwszego takiego oddziału PTTK w kraju).
Był autorem publikacji w Biuletynie Okręgu PTTK w Łodzi (istnieje do dziś, nosi nazwę "Wędrownik" i ukazał się już 400. numer tego kwartalnika PTTK w Łodzi).
Był wykładowcą na kursach szkoleniowych dla kadry turystycznej i krajoznawczej.
Odznaczony był Złotą Odznaką "Zasłużony Działacz Turystyki", Złotą Honorową Odznaką PTTK, Honorową Odznaką Miasta Łodzi i innymi.
Zmarł 31 maja 1984 w Łodzi, pochowany został na cmentarzu w Częstochowie.

</doc>
<doc id="1998563" url="https://pl.wikipedia.org/wiki?curid=1998563" title="Janikowski">
Janikowski



</doc>
<doc id="1998565" url="https://pl.wikipedia.org/wiki?curid=1998565" title="Reprezentacja Polski na Mistrzostwach Europy w Wioślarstwie 2008">
Reprezentacja Polski na Mistrzostwach Europy w Wioślarstwie 2008

Reprezentacja Polski na Mistrzostwach Europy w Wioślarstwie 2008 liczyła 41 sportowców. Najlepszymi wynikami było 2. miejsce w dwójce podwójnej i dwójce podwójnej wagi lekkiej kobiet.

</doc>
<doc id="1998568" url="https://pl.wikipedia.org/wiki?curid=1998568" title="Christian Horner">
Christian Horner

Christian Horner (ur. 16 listopada 1973 w Royal Leamington Spa) – kierowca wyścigowy, od 2005 roku dyrektor zespołu Red Bull Racing w Formule 1.
Życiorys.
Horner karierę w sportach motorowych rozpoczął w 1994 w Brytyjskiej Formule 3 w zespole Fortec. W 1995 przeniósł się do zespołu ADR, a w 1996 – do zespołu TOM'S. W 1996 ścigał się również w Brytyjskiej Formule 2.
W latach 1997–1998 przeniósł się do Formuły 3000, zakładając zespół Arden.
W 1999 postanowił kontynuować pracę w Formule 3000 jako właściciel, podpisując kontrakty z Wiktorem Masłowem i Marcem Goossensem.
W 2005 został zatrudniony przez zespół Formuły 1, Red Bull Racing, na stanowisku dyrektora. Był wtedy najmłodszym dyrektorem zespołu w Formule 1
Jest członkiem British Racing Drivers’ Club.

</doc>
<doc id="1998569" url="https://pl.wikipedia.org/wiki?curid=1998569" title="Reprezentacja Hiszpanii na Mistrzostwach Europy w Wioślarstwie 2008">
Reprezentacja Hiszpanii na Mistrzostwach Europy w Wioślarstwie 2008

Reprezentacja Hiszpanii na Mistrzostwach Europy w Wioślarstwie 2008 liczyła 7 sportowców. Najlepszym wynikiem było 4. miejsce w czwórce bez sternika mężczyzn.

</doc>
<doc id="1998570" url="https://pl.wikipedia.org/wiki?curid=1998570" title="Mosarz">
Mosarz

Mosarz (biał. "Мосар") – wieś na Białorusi, położona w obwodzie witebskim, w rejonie głębockim, w sielsowiecie udzialskim nad rzeką Marchwą. Miejscowość zamieszkuje 348 mieszkańców (2009). Dawne miasteczko.
Miasto magnackie położone było w końcu XVIII wieku w powiecie oszmiańskim województwa wileńskiego.
Historia.
Wieś Mosarz wzmiankowana w 1514 roku. We wsi znajduje się kościół pw św. Anny ufundowany w 1792 roku przez kasztelana połockiego hrabiego Roberta Brzostowskiego i jego małżonkę Annę z Platerów. W kościele znajdują się relikwie św. Justyna, a kościół otwarty jest nieprzerwanie od czasu budowy. Wokół kościoła park w stylu japońskim.
W dwudziestoleciu międzywojennym majątek i wieś leżały w Polsce, w województwie wileńskim, w powiecie duniłowickim (od 1926 postawskim), w gminie Łuck (od 1927 gmina Kozłowszczyzna).
Według Powszechnego Spisu Ludności z 1921 roku zamieszkiwało:
Miejscowość należała do miejscowej parafii rzymskokatolickiej i prawosławnej. Podlegała pod Sąd Grodzki w Duniłowiczach i Okręgowy w Wilnie; mieścił się tu urząd pocztowy, który obsługiwał znaczną część gminy Kozłowszczyzna.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
W 1739 urodził się tutaj Paweł Ksawery Brzostowski – polski ksiądz rzymskokatolicki, pisarz wielki litewski, duchowny referendarz wielki litewski, kanonik wileński, publicysta i tłumacz.
W Mosarzu znajduje się szkoła wybudowana w dwudziestoleciu międzywojennym w stylu zakopiańskim.
Pałac Brzostowskich.
We wsi znajduje się także folwark Piłsudskich. Pałac Brzostowskich, zbudowany w XVIII wieku w miejscu wcześniejszego, nie zachował się do naszych czasów.

</doc>
<doc id="1998571" url="https://pl.wikipedia.org/wiki?curid=1998571" title="Ni Hao Kai Lan">
Ni Hao Kai Lan

Ni Hao Kai-Lan (tytuł oryg. "Ni Hao, Kai-Lan", 2007-2011) – amerykański serial animowany, który swoją premierę w Polsce miał 22 maja 2010 roku przez stację telewizyjną Nickelodeon Polska.
Opis fabuły.
Serial opowiada o przygodach dziewczynki imieniem Kai-Lan i jej przyjaciół, którzy przeżywają niesamowite przygody. Dzieci mogą nauczyć się przy tym paru słów po chińsku.
Wersja polska.
Wersja polska: na zlecenie Nickelodeon Polska – Master Film
Reżyseria: Ilona Kuśmierska
Dialogi polskie: Magdalena Dwojak
Dźwięk i montaż: 
Teksty piosenek: Andrzej Brzeski
Kierownictwo muzyczne: Piotr Gogol
Kierownictwo produkcji: Romuald Cieślak
Nadzór merytoryczny: Aleksandra Dobrowolska i Katarzyna Dryńska 
Konsultacja językowa: Qian Li-Piszczek
Wystąpili:
i inni
Piosenki śpiewała: Anna Gajewska
Lektor: Jacek Kopczyński

</doc>
<doc id="1998575" url="https://pl.wikipedia.org/wiki?curid=1998575" title="Reprezentacja Serbii na Mistrzostwach Europy w Wioślarstwie 2008">
Reprezentacja Serbii na Mistrzostwach Europy w Wioślarstwie 2008

Reprezentacja Serbii na Mistrzostwach Europy w Wioślarstwie 2008 liczyła 11 sportowców. Najlepszymi wynikami było 2. miejsce w dwójce i czwórce bez sternika mężczyzn.

</doc>
<doc id="1998578" url="https://pl.wikipedia.org/wiki?curid=1998578" title="Tadek Marek">
Tadek Marek

Tadeusz Marek, poza Polską znany jako Tadek Marek (ur. 1908, zm. 1982) – polski inżynier, konstruktor silników samochodowych.
Pochodził z Krakowa. Był synem polskiej lekarki Ady Markowej i działacza socjalistycznego Zygmunta Marka. Przed wojną pracował jako konstruktor w Państwowych Zakładach Inżynierii w Warszawie, gdzie uczestniczył w pracach nad – tworzonym głównie na potrzeby wojska – motocyklem CWS M111 (zwanym Sokołem 1000). Był również czołowym polskim kierowcą rajdowym. W 1939 roku wygrał XII Rajd Polski w samochodzie Chevrolet Master Sedan.
Po wybuchu II wojny światowej inżynier Marek wyemigrował z Polski do Wielkiej Brytanii, gdzie pracował nad rozwojem silnika czołgu Centurion. Po wojnie pracował dla Aston Martin, gdzie zaprojektował dwa silniki. Pierwszy z nich, 6-cylindrowy, rzędowy, o pojemności 3,7 litra i mocy 240 KM, stosowany w wyścigowym modelu DBR2 oraz w cywilnych modelach: DB4, DB5, DB6 i DBS; był w produkcji aż do roku 1973. Drugim silnikiem Tadeusza Marka był V8 o pojemności 5,3 litra, który został zaprojektowany w 1968 i napędzał model V8 Vantage. Silnik V8 pozostawał w produkcji aż do roku 2000, czyli przez 32 lata.

</doc>
<doc id="1998580" url="https://pl.wikipedia.org/wiki?curid=1998580" title="Reprezentacja Szwajcarii na Mistrzostwach Europy w Wioślarstwie 2008">
Reprezentacja Szwajcarii na Mistrzostwach Europy w Wioślarstwie 2008

Reprezentacja Szwajcarii na Mistrzostwach Europy w Wioślarstwie 2008 liczyła 8 sportowców. Najlepszym wynikiem było 3. miejsce w jedynce kobiet.

</doc>
<doc id="1998582" url="https://pl.wikipedia.org/wiki?curid=1998582" title="Beltsville">
Beltsville



</doc>
<doc id="1998583" url="https://pl.wikipedia.org/wiki?curid=1998583" title="Gruzja na Letnich Igrzyskach Olimpijskich 2000">
Gruzja na Letnich Igrzyskach Olimpijskich 2000

Gruzję na Letnich Igrzyskach Olimpijskich 2000 reprezentowało 36 zawodników, 27 mężczyzn i 9 kobiet.

</doc>
<doc id="1998585" url="https://pl.wikipedia.org/wiki?curid=1998585" title="Reprezentacja Belgii na Mistrzostwach Europy w Wioślarstwie 2008">
Reprezentacja Belgii na Mistrzostwach Europy w Wioślarstwie 2008

Reprezentacja Belgii na Mistrzostwach Europy w Wioślarstwie 2008 liczyła 3 sportowców. Najlepszym wynikiem było 2. miejsce w jedynce kobiet.

</doc>
<doc id="1998588" url="https://pl.wikipedia.org/wiki?curid=1998588" title="Beltsville (indyk)">
Beltsville (indyk)

Beltsville − rasa indyków wyhodowana w Beltsville, w amerykańskim stanie Maryland, w 1934 roku uznana za nową, odrębną rasę. W budowie indyki beltsville są podobne do tych należących do rasy bronz szerokopierśny, ale charakteryzują się białym upierzeniem i mniejszą masą ciała; samiec osiąga 8-12 kg, a samica 4-6 kg. Do Polski rasę sprowadzono w 1960 roku.

</doc>
<doc id="1998590" url="https://pl.wikipedia.org/wiki?curid=1998590" title="Reprezentacja Czech na Mistrzostwach Europy w Wioślarstwie 2008">
Reprezentacja Czech na Mistrzostwach Europy w Wioślarstwie 2008

Reprezentacja Czech na Mistrzostwach Europy w Wioślarstwie 2008 liczyła 11 sportowców. Najlepszym wynikiem było 1. miejsce w jedynce kobiet.

</doc>
<doc id="1998594" url="https://pl.wikipedia.org/wiki?curid=1998594" title="Firma JP">
Firma JP



</doc>
<doc id="1998603" url="https://pl.wikipedia.org/wiki?curid=1998603" title="Giant Killing">
Giant Killing

 – manga autorstwa Masayi Tsunamoto i wyprodukowany przez Studio Deen dwudziestosześcioodcinkowy serial anime na jej podstawie. Tytuł wywodzi się z terminologii sportowej i oznacza on pokonanie potężnego rywala przez znacznie słabszy zespół. Seria zdobyła nagrodę w kategorii general 34 edycji Kodansha Manga Awards.
Opis fabuły.
Bohaterami serii są piłkarze klubu East Tokyo United i ich trener Takeshi Tatsumi, szkoleniowiec, który zadziwił całą Anglię prowadząc mały amatorski zespół, grający na równi z zawodowcami z Premiership w rozgrywkach FA Cup. Sukcesy Tatsumiego skłaniają władze ETU do powierzenia stanowiska trenera zespołu właśnie Tatsumiemu, który jako piłkarz był ikoną klubu.

</doc>
<doc id="1998604" url="https://pl.wikipedia.org/wiki?curid=1998604" title="Metoda węgierska">
Metoda węgierska

Metoda węgierska – algorytm pozwalający rozwiązać problem przypisania w czasie wielomianowym. Została ona dopracowana oraz opublikowana przez Harolda Kuhna w roku 1955. Została ona nazwana „metodą węgierską” z uwagi na fakt, że została ona wyprowadzona na podstawie wcześniejszych prac dwóch węgierskich matematyków: Dénesa Kőniga i Jenő Egerváry'ego.
W roku 1957 profesor matematyki James Raymond Munkres zauważył, że algorytm węgierski jest silnie wielomianowy. Od tamtej pory metoda węgierska jest również znana jako "algorytm Kuhna-Munkersa".
Opis algorytmu.
Założenie: mamy 'N' zadań do wykonania oraz 'N' maszyn, które mogą wykonywać zadania
Dane przedstawiamy w postaci macierzy NxN takiej, że indeksami wierszy będą np. maszyny a kolumn zadania.
Każda maszyna będzie posiadała swój indywidualny koszt wykonania danego zadania.
Posiadając tak zdefiniowaną macierz możemy przystąpić do wykonywania algorytmu
UWAGA! Nie ma jednej jasno zdefiniowanej metody zakreślania, można przykładowo stosować:
Ważne natomiast jest, aby po wybraniu określonej metody wybierania, stosować ją do samego końca. 
Załóżmy, że udało się nam zakreślić wszystkie 'zera' przy użyciu "k" linii.
Przypisanie może być jednoznaczne tylko wtedy, jeżeli w danym wierszu występuje dokładnie jedno zero. Pozycja tego zera definiuje nam przypisanie np.: jeżeli jakieś 'zero' ma współrzędne (2,3) i jest jedynym zerem w wierszu drugim to znaczy, że do 3 zadania została przypisana 2 maszyna. Jeżeli po przejściu wszystkich wierszy nie byliśmy w stanie dokonać wszystkich "N" przypisań to przechodzimy na kolumny. Startujemy z kolumny pierwszej i idziemy w prawo.
Może wystąpić taka sytuacja, że będziemy mieli więcej zer w danym wierszu. Wtedy należy arbitralnie wybrać przypisanie.

</doc>
<doc id="1998606" url="https://pl.wikipedia.org/wiki?curid=1998606" title="Reprezentacja Białorusi na Mistrzostwach Europy w Wioślarstwie 2008">
Reprezentacja Białorusi na Mistrzostwach Europy w Wioślarstwie 2008

Reprezentacja Białorusi na Mistrzostwach Europy w Wioślarstwie 2008 liczyła 23 sportowców. Najlepszymi wynikami było 3. miejsce w dwójce bez sternika i ósemce kobiet oraz czwórce bez sternika mężczyzn.

</doc>
<doc id="1998607" url="https://pl.wikipedia.org/wiki?curid=1998607" title="City Park (Poznań)">
City Park (Poznań)



</doc>
<doc id="1998608" url="https://pl.wikipedia.org/wiki?curid=1998608" title="Searchlight Pictures">
Searchlight Pictures

Searchlight Pictures (dawniej Fox Searchlight Pictures) – amerykańska wytwórnia filmowa, należącą do grupy medialnej News Corporation i wchodząca w skład jej pionu kinowego, którego najbardziej znaną częścią jest 20th Century Studios. Została założona w 1994 roku przez Thomasa Rothmana. Specjalizuje się w produkcji filmów uważanych w USA za kino artystyczne ("art house films") oraz dystrybucji filmów niezależnych i zagranicznych. Tym samym pełni w swoim koncernie rolę analogiczną do Focus Features w NBC Universal czy niegdyś Miramaxu w The Walt Disney Company.
Największym sukcesem firmy w jej dotychczasowej historii był film "Slumdog. Milioner z ulicy", który otrzymał osiem Oscarów, w tym dla najlepszego filmu. W tej najważniejszej oscarowej kategorii nominowane były również takie sygnowane logo Fox Searchlight obrazy jak "Goło i wesoło", "Bezdroża", "Mała miss" czy "Juno."

</doc>
<doc id="1998610" url="https://pl.wikipedia.org/wiki?curid=1998610" title="Operanoïa">
Operanoïa

Operanoïa – album muzyczny jazzowej grupy Pork Pie, nagrany w 1992 w I.C.P. Studio, w Brukseli (Belgia). CD wydany 11 października 1996 przez niemiecką wytwórnię Intuition. Pork Pie, który powstał w 1973 jako grupa jazz-rockowa, rozwiązany został w 1976. W 1992 zespół został reaktywowany przez trzech głównych (dawnych) muzyków oraz perkusistę Dona Aliasa.
Muzycy.
oraz

</doc>
<doc id="1998611" url="https://pl.wikipedia.org/wiki?curid=1998611" title="Ortographia polska">
Ortographia polska

Ortographia polska (lub Ortografija polska) – prozatorski traktat filologiczny Jana Kochanowskiego, opublikowany po raz pierwszy w 1592 (a więc już po śmierci autora) we Lwowie, jako część podręcznika do gramatyki "Methodicae grammaticae libri quatuor" Jana Ursinusa. Kolejne, pełniejsze, wydanie utworu ukazało się dwa lata później w Krakowie w zbiorze "Nowy karakter polski" z podobnymi traktatami innych autorów.
Powstanie utworu inspirowane było prawdopodobnie dyskusjami na temat pisowni w języku polskim, które odbywały się na dworze króla Zygmunta Augusta. 
"Ortographię polską" chwalili m.in. Szymon Szymonowic i Jan Zamoyski.

</doc>
<doc id="1998612" url="https://pl.wikipedia.org/wiki?curid=1998612" title="Reprezentacja Rumunii na Mistrzostwach Europy w Wioślarstwie 2008">
Reprezentacja Rumunii na Mistrzostwach Europy w Wioślarstwie 2008

Reprezentacja Rumunii na Mistrzostwach Europy w Wioślarstwie 2008 liczyła 28 sportowców. Najlepszymi wynikami było 1. miejsce w dwójce bez sternika kobiet i ósemce kobiet.

</doc>
<doc id="1998613" url="https://pl.wikipedia.org/wiki?curid=1998613" title="Pakt Praw Obywatelskich i Politycznych">
Pakt Praw Obywatelskich i Politycznych



</doc>
<doc id="1998614" url="https://pl.wikipedia.org/wiki?curid=1998614" title="Pakt Praw Gospodarczych, Społecznych i Kulturalnych">
Pakt Praw Gospodarczych, Społecznych i Kulturalnych



</doc>
<doc id="1998618" url="https://pl.wikipedia.org/wiki?curid=1998618" title="Reprezentacja Austrii na Mistrzostwach Europy w Wioślarstwie 2008">
Reprezentacja Austrii na Mistrzostwach Europy w Wioślarstwie 2008

Reprezentacja Austrii na Mistrzostwach Europy w Wioślarstwie 2008 liczyła 12 sportowców. Najlepszymi wynikami było 5. miejsce w dwójce podwójnej wagi lekkiej i czwórce podwójnej kobiet.

</doc>
<doc id="1998619" url="https://pl.wikipedia.org/wiki?curid=1998619" title="Zalasna">
Zalasna

 Zalasna (Mójecka) (321 m n.p.m.) – częściowo zalesione wzniesienie w Paśmie Dymińskim Gór Świętokrzyskich. Po wschodniej stronie góry wzdłuż niebieskiego szlaku turystycznego z Chęcin do Łagowa rozmieszczono stacje drogi krzyżowej kończącej się na szczycie, który jest dobrym punktem widokowym.
Przy zachodnich podnóżach góry leży wieś Mójcza.

</doc>
<doc id="1998623" url="https://pl.wikipedia.org/wiki?curid=1998623" title="Meliboja (córka Amfiona)">
Meliboja (córka Amfiona)



</doc>
<doc id="1998629" url="https://pl.wikipedia.org/wiki?curid=1998629" title="Lethe">
Lethe



</doc>
<doc id="1998639" url="https://pl.wikipedia.org/wiki?curid=1998639" title="Ungmennafélag Selfoss">
Ungmennafélag Selfoss

Ungmennafélag Selfoss – islandzki klub piłkarski z siedzibą w Selfoss. Został założony w 1955 roku.

</doc>
<doc id="1998643" url="https://pl.wikipedia.org/wiki?curid=1998643" title="Metropolia Poitiers">
Metropolia Poitiers

Metropolia Poitiers - metropolia Kościoła rzymskokatolickiego we Francji. Powstała w 2002 roku. Obejmuje jedną archidiecezję i cztery diecezje. Najważniejszą świątynią jest Archikatedra w Poitiers. 
W skład metropolii wchodzą:

</doc>
<doc id="1998645" url="https://pl.wikipedia.org/wiki?curid=1998645" title="Zbigniew Klejment">
Zbigniew Klejment

Zbigniew Tadeusz Klejment (ur. 21 sierpnia 1959 w Jabłonnie) – polski prawnik i samorządowiec, notariusz, były prezes Krajowej Rady Notarialnej.
Życiorys.
Ukończył studia prawnicze na Uniwersytecie Warszawskim, następnie odbył aplikację notarialną. W latach 1989–1990 pracował jako wizytator w Ministerstwie Sprawiedliwości. Od 1990 pracował w Państwowych Biurach Notarialnych w Ciechanowie i Legionowie, w 1992 otworzył prywatną kancelarię notarialną. W 1990 został radnym Legionowa z ramienia Komitetu Obywatelskiego, następnie wszedł w skład zarządu miasta. W radzie miejskiej zasiadał do 2003. W wyborach w 1997 bez powodzenia kandydował do parlamentu z listy AWS.
Od 1991 do 2003 był prezesem Izby Notarialnej w Warszawie. Następnie do 2006 zajmował stanowisko prezesa Krajowej Rady Notarialnej. Od powstania zaangażowany w działalność Instytutu Lecha Wałęsy, dołączył do jego pierwszych władz, pełnił potem funkcję przewodniczącego rady nadzorczej tej fundacji. Został też prezesem zarządu Fundacji na rzecz Bezpiecznego Obrotu Prawnego, poprzednio działającej pod nazwą Centrum Naukowe Notariatu – jednostki organizacyjnej powołanej w ramach samorządu notarialnego, wspierającej i prowadzącej prace na­ukowo-badawcze w zakresie określonych gałęzi prawa, a także zajmującej się problematyką samorządową i działalnością szkoleniową.
Inicjator ukazującego się od 1999 czasopisma Izby Notarialnej w Warszawie „Nowy Przegląd Notarialny”.
Odznaczenia.
W 2011 został przez prezydenta Bronisława Komorowskiego odznaczony Srebrnym Krzyżem Zasługi.

</doc>
<doc id="1998651" url="https://pl.wikipedia.org/wiki?curid=1998651" title="Meliboea">
Meliboea



</doc>
<doc id="1998653" url="https://pl.wikipedia.org/wiki?curid=1998653" title="Knattspyrnufélagið Haukar">
Knattspyrnufélagið Haukar

Knattspyrnufélagið Haukar − klub piłkarski pochodzący z miasta Hafnarfjörður. Został założony w 1931 roku. Swoje mecze rozgrywa na stadionie Asvellir o pojemności 1400 osób.
Oprócz sekcji piłkarskiej klub posiada także sekcję narciarską, szachową, koszykarską, piłki ręcznej i karate.

</doc>
<doc id="1998657" url="https://pl.wikipedia.org/wiki?curid=1998657" title="Władysław Wolski (1923–1991)">
Władysław Wolski (1923–1991)

Władysław Wolski (ur. 28 lipca 1923 w Perzanowie w powiecie kępińskim, zm. 6 lipca 1991) – polski urzędnik, działacz rad narodowych, przewodniczący prezydium Miejskiej Rady Narodowej Szczecina (1953–1954).
Życiorys.
Urodził się w rodzinie chłopskiej. Po zakończeniu II wojny światowej uzyskał zatrudnienie w administracji powiatu sycowskiego. W 1950 został sekretarzem prezydium Powiatowej Rady Narodowej w Sycowie, następnie zaś przewodniczącym prezydium rady tegoż stopnia w Głogowie. Od 1952 kierował Wydziałem Organizacji prezydium Wojewódzkiej Rady Narodowej w Szczecinie (odpowiednik obecnego Urzędu Wojewódzkiego). 5 marca 1953 objął przewodnictwo nad prezydium Miejskiej Rady Narodowej w Szczecinie, które sprawował do 30 listopada 1954. Po odwołaniu z funkcji spowodowanym negatywną oceną pracy został skierowany do pracy w prezydium Wojewódzkiej Rady Narodowej w Krakowie. 
Od 1946 należał do PPS, następnie był działaczem PZPR.

</doc>
