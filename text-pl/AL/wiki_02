<doc id="1998664" url="https://pl.wikipedia.org/wiki?curid=1998664" title="Klasyfikacja piw">
Klasyfikacja piw

Klasyfikacja piw – podział piw ze względu na składniki, profil aromatyczno-smakowy, technologię produkcji i wygląd.
W całej historii piwa, liczącej sobie ponad 6 tys. lat, różnicowano piwo według jego barwy, smaku, zawartości alkoholu czy użytych surowców. Jednakże do XIX wieku technologia warzenia piwa nie zmieniała się znacząco. Dopiero rozwój nauki i techniki doprowadziły do znacznego rozwoju receptur i metod warzenia piwa, które coraz bardziej zaczęły się różnić. Z czasem państwa (np. Belgia), regiony (np. Bawaria), miasta (np. Pilzno) lub miejsca (np. klasztory) wykreowały charakterystyczne dla siebie rodzaje piw.
Nowoczesne podejście do typologii zaproponował pisarz i krytyk piwny Michael Jackson, który w swojej książce "The World Guide to Beer" z 1977 r. dokonał próby opisu i klasyfikacji piw z całego świata. Jego pracę kontynuował Fred Eckhardt, który w 1989 r. opublikował książkę "Essentials of Beer Style".
Podział podstawowy.
Obecnie ze względu na rodzaj użytych drożdży, a co za tym idzie inną technologię produkcji, piwa dzielą się na dwie duże rodziny:
Do piw typu "ale" należą również belgijskie piwa fermentacji spontanicznej korzystające z tzw. dzikich drożdży. W ramach obu grup wyróżnia się poszczególne odmiany charakteryzujące się różnymi elementami.
Główne czynniki różnicujące piwa.
O przynależności piwa do danego rodzaju decyduje kilka czynników:
Piwa dolnej fermentacji.
Pilzner.
Pilzner (pils) – piwo dolnej fermentacji, którego nazwa wywodzi się od czeskiego miasta Pilzna. Popularność tego gatunku rozpoczęła się w 1842 r., kiedy pilzneński Browar Mieszczański zatrudnił bawarskiego mistrza piwowarskiego Josefa Grolla, znanego z dużego doświadczenia w produkcji piw leżakowanych w niskich temperaturach. Groll wykorzystał bardzo miękką pilzneńską wodę oraz charakterystyczny chmiel czeski i 5 października 1842 rozpoczął warzenie nowej warki. Po raz pierwszy została ona rozlana 11 listopada 1842 r.. Handlowo dostępna jest jako Pilsner Urquell. Odpowiednio przygotowany jasny słód (dzisiaj nazywany pilzneńskim), miękka woda, żatecki, niezwykle aromatyczny i wysokiej jakości chmiel oraz dolna fermentacja przyczyniły się do powstania bardzo jasnego (jednego z najjaśniejszych lagerów) piwa o wysokiej klarowności, wysokiej zawartości aromatycznego chmielu, gładkim i czystym kwiatowym aromacie i wytrawnym posmaku. Tradycyjnie pilznery warzone są metodą dekokcyjną. Z czasem wykształciły się dwie główne odmiany tego gatunku, wynikające z uwarunkowań geograficznych, tradycji i kierunków rozwoju. Są to pilzner czeski oraz niemiecki.
Pilzner czeski.
Pilzner czeski charakteryzuje się obfitym bukietem i wyraźnymi nutami słodowymi, chmielowo-korzennymi i ziołowymi. Posiada czysty, gładki smak bez estrów owocowych. W drugorzędowych cechach aromatyczno-smakowych wyczuwalne mogą być nuty zboża, herbatników, kwiatów, miodu, karmelu. Finisz jest co najmniej półwytrawny i długi, a goryczka cierpka i ziołowa. W przeciwieństwie do pilznera niemieckiego dopuszczalna jest nieznaczna zawartość diacetylu. Jest to piwo o barwie od słomkowej do ciemnozłotej, klarowne i posiadające obfitą i trwałą pianę zostawiającą ślady na szkle. Pilzner czeski posiada średnią, ale większą niż pilzner niemiecki treściwość i warzony jest na bardzo miękkiej wodzie o niewielkim zmineralizowaniu. W przeciwieństwie do lagerów posiada większy stopień goryczki i mniejszą zawartość alkoholu.
Pilzner niemiecki.
W przeciwieństwie do pilznera czeskiego odmiana niemiecka może być trochę jaśniejsza, jednakże ani w zapachu, ani w smaku nie powinien występować diacetyl, ani estry owocowe. Pilzner niemiecki cechuje bardzo wyraźna, ale szlachetna goryczka chmielowa z domieszką nut kwiatowych i korzennych. Ze względu na głębokie odfermentowanie oraz zawartość siarczanów w wodzie posmak goryczkowy jest wyczuwalny stosunkowo długo. W smaku chmiel powinien ujawniać cechy charakterystyczne dla niemieckich odmian chmielu. Treściwość pilznera niemieckiego kształtuje się na poziomie średnim do niskiego. Zarówno w zapachu, jak i w smaku mogą być wyczuwalne cukry resztkowe oraz minimalne stężenie siarki i DMS-u. Nasycenie może być nieznacznie wyższe niż w pilznerach czeskich.
Lager.
Lager to ogólne pojęcie oznaczające grupę piw dolnej fermentacji, zarówno jasnych jak i ciemnych, o zrównoważonej budowie słodowo-chmielowej. Od pilznerów wyróżnia je większa zawartość ekstraktu oraz alkoholu, ciemniejszy kolor, mniejsza goryczka kosztem większej treściwości i słodowości. Pilznery są smukłe, lagery są krągłe. Z kolei w odróżnieniu od koźlaków lagery są mniej ekstraktywne, mniej alkoholizowane i nieco jaśniejsze. Jasny lager (pale lager) to podgrupa piw typu lager obejmująca wyłącznie jasne piwa.
Mild Lager.
Mild lager czyli lager łagodny ma identyczne parametry jak klasyczny lager, jednak wykazuje mniejszy udział chmielu goryczkowego i poziomu goryczy.
Premium/Export Lager.
Export Lager, w Polsce najczęściej występujący jako Premium odróżnia się od klasycznego lagera nieco większym poziomem ekstraktu, alkoholu i goryczy.
Marcowe.
Piwo marcowe – nazwa piwa wywodzi się od okresu, w którym warzono to piwo. Ze względu na brak urządzeń chłodniczych niezbędnych do leżakowania i dojrzewania piwa, sezon warzelniczy trwał do końca XIX wieku od października do kwietnia. Marzec był ostatnim miesiącem, w którym można było zebrać świeży lód i wyłożyć nim piwnice, by zapewnić odpowiedni chłód. Piwo marcowe musiało nie tylko się dobrze ułożyć, ale również nadawać się do spożycia w gorących miesiącach letnich. Z tego powodu ostatnia warka w sezonie warzelniczym była zacierana na uzyskanie większej ilości alkoholu dobrze konserwującego trunek. Zasyp brzeczki tworzą słody wiedeńskie, monachijskie, pilzneńskie oraz słody prażone, które nadają piwu barwę miedziano-bursztynową. Słodowość piwa wyraźnie zauważalna jest w smaku, gdzie zdecydowanie tonuje gorycz szlachetnych i aromatycznych odmian chmielu. Wadą jest diacetyl, wyraźna karmelowość lub prażone nuty charakterystyczne dla piw ciemnych. Od pilznera marcowe różni większa treściwość, mniejsza goryczka, użycie ciemniejszych słodów i większa moc alkoholu. Mocniejsze piwa marcowe znane są od czasów średniowiecza i warzone były również w Polsce. Krakowskie statuty cechowe z 1593 roku wymieniają m.in. „piwo, które zowią marzec pospolicie”&lt;ref name="Draja/Sław"&gt;&lt;/ref&gt;. Tym niemniej za prekursora współczesnych piw marcowych uchodzi Austriak Anton Dreher senior, który jako pierwszy opracował nowoczesną technologię warzenia piw dolnej fermentacji (das Schwechater Lagerbier, 1840 r.) oraz jako pierwszy w monarchii austro-węgierskiej użył maszyny parowej w procesie warzenia piwa. Na obszarze anglojęzycznym piwa marcowe są synonimem piw typu Oktoberfestbier, a więc mocniejszej wersji piw marcowych warzonych specjalnie na jesienny festyn w Monachium.
Oktoberfestbier.
Oktoberfestbier to piwa wywodzące się bezpośrednio z tradycji piw marcowych. Nowy sezon warzelniczy rozpoczynał się w październiku (w miesiącach letnich nie warzono piwa), natomiast ostatnim dostępnym piwem były piwa warzone w marcu. Przed rozpoczęciem nowego sezonu organizowano festyny, na których serwowano ostatnie, mocno już odleżakowane i najmocniejsze (alkohol konserwuje piwo na długie miesiące) piwo z marca. Również na Oktoberfest serwowano to piwo, gdyż początkowo nie sposób było uwarzyć nowego, świeżego piwa. Rozwój techniki (kotły warzelne na parę, maszyny chłodnicze itp.) zmienił tę sytuację, jednakże zachowała się tradycja mocnych piw marcowych. Piwa typu Oktoberfestbier to najmocniejsi przedstawiciele piw marcowych. Warzone są z ekstraktu 13,5-14% i zawierają ok. 5,8-6,3% alkoholu. Na festynie Oktoberfest dopuszczonych do sprzedaży jest jedynie 6 piw z tradycyjnych monachijskich browarów: Augustiner Bräu Oktoberfest Bier (6,0% vol.), Hacker-Pschorr Oktoberfest Märzen (5,8% vol.), Hofbräu Oktoberfestbier (6,3% vol.), Löwenbräu Oktoberfestbier (6,1% vol.), Paulaner Oktoberfest Bier (6,0% vol.) oraz Spaten Oktoberfestbier (5,8% vol.). Siłą rzeczy to one wyznaczają współczesne trendy dla piw typu Oktoberfestbier. Jednym z nich jest barwa, która inaczej niż w piwach marcowych jest bardziej ciemnozłota niż miedziana. Piwa te początkowo nazywano Wiener Export (eksport = mocniejsza wersja) lub Vienna Lager, jednakże ze względu na marketingowy rozwój festynu w Monachium funkcjonuje dziś nazwa Oktoberfestbier. Podstawowym składnikiem tych piw jest podobnie jak w piwach marcowych tzw. słód wiedeński.
Kellerbier.
Kellerbier oznacza piwo piwniczne. Dawniej był to synonim piwa prosto z piwnicy, piwa niefiltrowanego, a więc nieklarownego, świeżego, choć nisko nagazowanego, gdyż czasami trzymane było w beczkach niezaszpuntowanych. W zasypie brzeczki dominuje słód pilzneński z niewielkim dodatkiem słodu monachijskiego i karmelowego. Kellerbier tradycyjnie zacierany jest dekokcyjnie. Posiada barwę od złotej do bursztynowej. Aromat zbudowany jest z zapachów świeżego chleba, słodu, nut kwiatowych, ziołowych i skojarzeń przywodzących na myśl naturalną, drewnianą beczkę piwną. Smak początkowo jest zbożowy, słodowy, chlebowy, następnie wyczuwalne są nuty ziołowe i żywiczno-chmielowe, końcówka jest natomiast wytrawna, chmielowa. Piwo jest świeże i orzeźwiające, ma czysty, lagerowy charakter i wytrawną chmielowość zbalansowaną świeżym słodem.
Koźlak.
Koźlak znany jest od XVI w. Swój rodowód wywodzi z dolnosaksońskiego miasta Einbeck, gdzie warzono mocne piwo "Starkbier". Było ono wówczas piwem górnej fermentacji eksportowanym do wielu państw. Rozsmakowali się w nim również książęta bawarscy, którzy w XVI w. postanowili piwo to nie tylko importować, ale warzyć u siebie. Ze względu na duże zaawansowanie piwowarów bawarskich w produkcji piw dolnej fermentacji, sukcesywnie odchodzono od fermentacji górnej, tak więc dziś piwo to warzone jest najczęściej przy użyciu drożdży dolnej fermentacji. Tradycyjna górna fermentacja kultywowana jest głównie w Holandii, a piwo to znane jest jako koźlak jesienny. W Niemczech natomiast koźlak warzony jest jedynie przy pomocy dolnej fermentacji, dotyczy to również piw typu "Urbock". Koźlak jest piwem o dużej zawartości alkoholu i ekstraktu, którego nie może być mniej niż 16% e.w. lub 18% w przypadku koźlaków dubeltowych. Z tego powodu koźlaki są piwami treściwymi z umiarkowanym nasyceniem. Ich barwa charakteryzuje się jaśniejszą lub ciemniejszą tonacją bursztynową. Koźlak zawiera wyraźne nuty słodowe oraz niski do średniego poziom chmielu.
Koźlak tradycyjny.
Koźlak tradycyjny należy do piw ciemnych o barwie od jasnobursztynowej poprzez miedzianą do brązowej ze skrzącymi odblaskami świadczącymi o bardzo dobrej klarowności osiągniętej dzięki długiemu leżakowaniu piwa. Piana jest obfita, trwała i kremowa o nieco ciemniejszym zabarwieniu. Koźlak tradycyjny zawiera od 16-18% ekstraktu brzeczki oraz ok. 6-8% alkoholu, który nie powinien być zanadto wyczuwalny w smaku, lecz posiadać właściwości rozgrzewające. Estry owocowe wyczuwalne są w koźlaku w niewielkim stopniu, podobnie jak chmiel, który ma właściwości tonujące i harmonizujące słodycz słodu. Wiodącą rolę odgrywa właśnie słód w delikatnie przypalonej tonacji karmelowej nie wpadając jednakże w mocno prażone nuty. Na wyraźnie słodowy charakter piwa wpływa użycie słodów monachijskich oraz wiedeńskich. Obecna w smaku nuta karmelowa wynika z zacierania dekokcyjnego i przedłużonego okresu warzenia. Na podniebieniu pozostaje delikatna słodowo-karmelowa słodycz stonowana goryczą alkoholowo-chmielową o zróżnicowanej intensywności. Jeżeli w piwie obecne są nuty owocowe to nie mają one charakteru drożdżowego lecz wynikają z użycia specjalnych słodów. Ze względu na dużą zawartość ekstraktu oraz alkoholu jak również umiarkowane nasycenie koźlaki charakteryzują się dość wysoką treściwością i nie należą do piw o charakterze orzeźwiającym.
Koźlak dymiony (Rauchbock).
Koźlak dymiony (Rauchbock/Urbock) to tradycyjna odmiana piw typu koźlak. W czasach, kiedy suszenie słodu mogło odbywać się wyłącznie przy pomocy ognia i dymu, niemal każdy koźlak miał aromat i smak dymiony lub wędzony. Obecnie uwarzenie Rauchbocka wymaga użycia specjalnych słodów (20-100% zasypu) z charakterystycznymi nutami dymnymi. Koźlak dymiony zachowuje w pełni charakter klasycznego koźlaka, jednakże jego aromat i smak wyraźnie zdradza użycie słodów dymionych. W aromacie wyczuwalny jest aromat palonego drzewa, liści lub podwędzanych wędlin. Jego intensywność może być różna, od subtelnie zaznaczonej, po wyraźną i dominującą, ale zawsze dobrze jest wkomponowany w aromat dojrzałego melona i lekkiej prażoności – czyli klasycznej nuty koźlakowej. Diacetyl uznawany jest za wadę, podobnie jak silne aromaty alkoholowe (fuzle) lub estry owocowe. Aromat chmielu jest drugoplanowy o niewielkim natężeniu lub niemal niewyczuwalny. Smak odzwierciedla wrażenia aromatyczne: dominuje słodowość z nutami melanoidynowymi od słodów wiedeńskich i monachijskich, dobrze wyczuwalne nuty dymno-wędzone, bez oznak kwasowości. Goryczka jest średniointensywna, niedominująca i szlachetna mimo wysokiego poziomu alkoholu, nie ściągająca choć długa. 
Koźlak lodowy (Eisbock).
Koźlak lodowy (Eisbock) to tradycyjna odmiana piwa pochodząca z regionu Kulmbach w Niemczech. Powstaje poprzez częściowe zamrożenie dubeltowego koźlaka. Tworzące się kryształy lodu są usuwane, co powoduje zmniejszenie ilości wody, zwiększenie zawartości alkoholu i wzmocnienie aromatu. Koncentracja brzeczki w wyniku zabiegu zamrażania może się wahać od 7% do 33% obj. Koźlak lodowy ma wygląd przejrzysty, kolor od głębokiej miedzi do ciemnobrązowego, często z rubinowymi przebłyskami, a konsystencja nie ma charakteru syropu i lepkości. Choć tworzy grubą pianę przy nalewaniu, jej trwałość obniża wysoka zawartość alkoholu. Piwo to ma intensywny, bogaty aromat powstały ze słodów monachijskich i specjalnych. Nadają one piwu słodką nutę owocową, zwłaszcza suszonych śliwek i rodzynek. Wyczuwalny jest też alkohol, ale niemal nieobecny jest zapach i smak chmielowy. Smak pełny i łagodny, czuć wyraźnie zawartość alkoholu, choć nie powinna ona nadawać wrażenia palenia czy ostrości. Wyczuwalna jest również słodowa słodycz, owoce, nuta czekolady, alkohol. Koźlak lodowy wykazuje klasyczny charakter piwa dolnej fermentacji, zacierany jest metodą dekokcyjną.
Porter bałtycki.
Porter bałtycki powstał z połączenia koźlaka dubeltowego i angielskiego "Imperial Stout" na przełomie XIX i XX wieku. Ze względu jednak na wówczas powszechną już dostępność technologii, porter bałtycki wytwarzany był przy użyciu drożdży dolnej fermentacji.
W smaku i aromacie wyczuwalna jest słodowa słodycz z nutami karmelu, toffi, orzecha, ale w cechach drugorzędowych możliwe są również estry takich owoców jak suszone śliwki, rodzynki, wiśnie, czarna porzeczka. Dodatek słodów ciemnych nadaje piwu również aromatu i smaku kawy, czekolady, melasy – nigdy jednak nie powinny być wyczuwalne nuty bardzo palone i kwaśne. Duża moc alkoholu powinna pełnić rolę rozgrzewającą, wyraźnie wyczuwalny ostry alkohol lub nieprzyjemna alkoholowa lub palona goryczka są wadą. Porter bałtycki powinien być gładki i łagodny w smaku z dobrze zbalansowanym słodko-wytrawnym finiszem z domieszką wiodącej nuty zapachowo-smakowej. Dobre portery bałtyckie cechuje złożony, wielowarstwowy, ale dobrze zharmonizowany smak. Są treściwe i słodowe z nieznaczną ilością wyczuwalnego chmielu. Warzone są z użyciem słodu pilzneńskiego, monachijskiego, barwiącego i karmelowego.
W kolorze porter bałtycki jest niemal czarny z brązową, bardzo obfitą i trwałą pianą.
Polskie portery bałtyckie należą nie tylko do najlepszych przedstawicieli gatunku, ale również do najtęższych i najmocniejszych. Tradycyjnie zawierają one w Polsce 22% e.w. i do 9,5% alk.
Piwa górnej fermentacji.
Pszeniczne.
Piwo pszeniczne znane jest od początków piwowarstwa, od czasów Sumeru i Babilonu, gdzie wyrabiano piwo z orkiszu – odmiany pszenicy. Również w Europie doby średniowiecza było ono bardzo popularne. O polskim piwie pszenicznym pisał Gall Anonim, Długosz, Kadłubek. Kiedy w Bawarii wprowadzono prawo czystości składu (Reinheitsgebot) i zabroniono korzystania z pszenicy, w Polsce piwo to było niezwykle popularne i cenione. Kres piwu pszenicznemu przyniósł rozwój dolnej fermentacji w XIX w. i popularność piw typu lager. Renesans nastąpił w Niemczech w latach 70. XX wieku, gdzie browary coraz częściej warzyły piwa białe (Weissbier), pszeniczne (Weizen) i drożdżowo-pszeniczne (Hefe-Weizen). Różne odmiany piw pszenicznych łączy kilka wspólnych cech: warzone są one przy użyciu drożdży górnej fermentacji, ze słodów pszenicznych oraz jęczmiennych. Dla zachowania wyraźnego profilu pszenicznego piwa słody z pszenicy powinny wynosić ok. 50% i więcej całego zasypu. Cechą charakterystyczną podczas zacierania piw pszenicznych jest zastosowanie tzw. przerwy ferulikowej w temperaturze 44 st. C. Wstrzymanie podnoszenia temperatury zacieru na kilkanaście minut powoduje wytworzenie ze słodu pszenicznego kwasu ferulowego, który następnie w trakcie fermentacji dekarboksylowany jest przez drożdże. Wynikiem tego jest powstanie związku 4-winylogwajakol, którego aromat przypomina goździki. 
W zapachu wyraźnie wyczuwalne są goździki, dojrzałe banany i pszenica. Profil aromatyczno-smakowy uzupełniają nuty cytrusowo-kwaskowe, waniliowe i korzenno-owocowe. Aromat chmielu jest na niskim lub zerowym poziomie. Występowanie diacetylu i DMS-u jest wadą. Barwa piw pszenicznych waha się od jasnożółtej do pomarańczowej. Piana powinna być długotrwała, mocna i stabilna. Z wyjątkiem Kristallweizen piwa pszeniczne są niefiltrowane dlatego obecne są osady drożdżowe i białkowe nadające piwu mętności. Piwa pszeniczne zawierają dużą ilość dwutlenku węgla, dlatego są orzeźwiające i nie mogą być zbyt treściwe, pełne, słodkie.
Hefeweizen.
Piwa drożdżowo-pszeniczne znane powszechnie jako Hefe-Weizen (niem. Hefe – drożdże, Weizen – pszenica) charakteryzują się nutami bananowymi, gruszkowymi, goździkowymi pochodzącymi od drożdży, które dodatkowo nadają piwu specyficznej goryczki i posmaku drożdżowego. Intensywność fenoli i estrów owocowych może być zróżnicowana, jednakże powinna być zawsze dobrze zrównoważona i dobrze wyczuwalna. Aromat chmielu jest na poziomie niskim lub niemal nieobecny. Ze względu na 50-70% udział słodu pszenicznego w zasypie powinien być on dobrze wyczuwalny w postaci smaków i aromatów chlebowych lub świeżego ziarna. W drugo- i trzeciorzędowych cechach aromatyczno-smakowych mogą występować nuty cytrusów, wanilii i gumy balonowej tonujące garbnikowe i cierpkie wrażenie drożdży. Finisz powinien być cierpko-słodowy, długi i gładki. Barwa piw drożdżowo-pszenicznych waha się od bladosłomkowych do ciemnozłotych. Nie są one filtrowane, więc pozostałość białka powoduje naturalną mętność, przyczynia się jednak do gęstej i trwałej piany tworzącej na koronie szklanki obszerną czapę. Ze względu na osad białkowo-drożdżowy zbierający się na dnie butelki istotny jest sposób nalewania piwa. Powinno być ono nalewane do szklanki delikatnie i za jednym razem, lecz przed nalaniem ostatnich 20% należy zamieszać butelką i wlać resztę piwa z osadem. Piwa drożdżowo-pszeniczne to jasne, korzenne, owocowe i dobrze odświeżające piwa o średniej treściwości.
Dunkelweizen.
Piwa ciemne pszeniczne czyli Dunkelweizen to ciemniejsza odmiana klasycznych piw pszenicznych typu Hefeweizen. Barwa tego piwa waha się od bursztynowej przez miedzianą, jasnobrązową do brązowej. Za ciemniejszą barwę tych piw odpowiadają ciemne słody jęczmienne lub pszeniczne, słody monachijskie lub wiedeńskie. Czasami używa się również słodów karmelowych lub palonych pszenicznych lub jęczmiennych. Użycie takich słodów wpływa również na nieco ciemniejszą pianę oraz przede wszystkim na aromat, w którym uwypuklone są nuty orzechowe, karmelowe, korzenne, cynamonowe, czekoladowe i waniliowe stanowiące wzbogacenie klasycznie pszenicznych aromatów cytrusowych, bananowych i goździkowych. Odczucia smakowe również odzwierciedlają wpływ aromatu, który dodatkowo może dawać wrażenie słodkości większej niż w rzeczywistości. Tradycyjnie obfite nagazowanie przydaje piwu rześkości i walorów orzeźwiających.
Witbier.
Witbier – pszeniczne piwo o kilkusetletniej tradycji wywodzące się z Belgii. Odznacza się wyraźnym charakterem korzenno-zbożowym ze słodko-wytrawnym cytrusowym posmakiem. Warzone z dodatkiem ozimej pszenicy niesłodowanej – może wynosić nawet 50% zasypu, słodu jęczmiennego typu pilzneńskiego, owsa oraz świeżo zmielonych skórek cytrusowych curacao, których jednak naturalna goryczka nie powinna być nadmiernie wyczuwalna. Czasami aromat i smak wzbogaca dodatek kolendry, imbiru, cynamonu lub niektórych odmian pieprzu. Witbier fermentowany jest z użyciem specjalnych szczepów drożdży podkreślających cytrusowy charakter piwa. Jest to piwo lekkie, niefiltrowane, niezwykle orzeźwiające. Barwa witbiera waha się od jasnosłomkowego do jasnozłotego. Ze względu na brak filtracji i dodatek niesłodowanej pszenicy sprawia wrażenie mleczno-waniliowego, lekko kremowego shake'a. Finisz jest wytrawny, ale nie gorzki, z nutą cytrusowości i słodu pszenicznego. Zarówno chmiel jak i goryczka pochodząca od chmielu są niemal niewyczuwalne i nie burzą owocowo-korzennego charakteru piwa. Pełnia smakowa witbiera nie powinna być ani zbyt wątła ani zbyt obfita, ciężka, esencjonalna. Witbier jest piwem eleganckim, gładkim, rześkim i umiarkowanie treściwym. Nie nadaje się do długiego leżakowania, powinien być pity świeży i młody.
Koźlak pszeniczny.
Koźlak pszeniczny to połączenie cech charakterystycznych dla koźlaków z właściwościami piw pszenicznych ciemnych. Sama nazwa może być nieco myląca, gdyż jest to piwo pszeniczne górnej fermentacji o sile koźlaka, a nie dolnofermentacyjny koźlak z dodatkiem pszenicy. Bukiet oraz smak zdominowane są przez charakterystyczne dla koźlaków nuty melanoidynowe, słodowe i owocowe (śliwka, winogrono, rodzynki) uzupełnione wyraźnie wyczuwalnymi fenolami, w szczególności wanilią i goździkiem oraz estrami bananowymi. Możliwe są lekko kwaskowe oraz czekoladowe wtrącenia. Aromat lub smak chmielu są w zasadzie nieobecne, a niewielkie ilości chmielu dodawane są jedynie dla korekty goryczy w posmaku. Występowanie nut prażonych, diacetylu lub DMS-u zalicza się do wad. Użycie jęczmiennych słodów monachijskich ciemnych i jasnych słodów wiedeńskich oraz słodów karmelowych lub czekoladowych wzmacnia występowanie nut chlebowych i karmelowych i przyczynia się do krągłości piwa. Natomiast słody pszeniczne (50-70% zasypu) dodatkowo przydają piwu wrażenia kremowatości. Piwa tego gatunku mają zróżnicowaną barwę, od jasnobursztynowej do ciemnorubinowej. Są niefiltrowane i zawierają dużą zawartość białka, co powoduje mętność. Ich prekursorem jest niemieckie piwo Aventinus.
Koźlak pszeniczny może występować w mocniejszych odmianach jako: 
Pale Ale.
Belgian Pale Ale.
Blond ale.
Blond (golden) ale – piwo górnej fermentacji wywodzące się z Belgii, czasami klasyfikowane jako Belgian Strong Pale (Golden) Ale. Jest to jaśniejsza odmiana klasycznego "belgijskiego pale ale", warzona z dodatkiem przypraw korzennych i aromatycznych szyszek chmielowych przy użyciu słodów ciemnych oraz mieszanki jasnych słodów nadających aromatowi kwiatowy charakter i jasno- lub złotobursztynową barwę. Pełnię bukietu uzupełniają wyczuwalne estry owocowe brzoskwini, pomarańczy, jabłek i odrobina korzennej goryczki lub łagodnego, zielonego pieprzu. Mimo wysokiej zawartości alkoholu nie jest on zanadto wyczuwalny, gdyż umiejętnie skrywa go delikatna słodowa słodycz i owocowo-korzenne estrowe nuty. Alkohol ma charakter rozgrzewający, ale nie ściągający. Goryczka jest na poziomie co najmniej średnim i powstaje z kombinacji chmielu, fenoli drożdżowych i alkoholu. Uwidacznia się przede wszystkim w trzeciej fazie smakowej (posmaku), a dodatkowo wzmaga ją wysoka zawartość dwutlenku węgla. Mimo dużej zawartości ekstraktu osiągniętego m.in. dodatkiem cukru kandyzowanego (wpływa również na jasną barwę), treściwość "blond ale" jest na poziomie średnim ze względu na wysokie nasycenie.
Piana jest obfita i trwała i pozostawia charakterystyczną tzw. koronkę brabancką na szkle. "Blond ale" nawiązuje do cech charakterystycznych belgijskiego tripel, jest jednakże jaśniejszy w barwie, mniej treściwy, bardziej musujący, a co za tym idzie bardziej odświeżający i rześki. Prekursorem gatunku jest piwo Duvel z belgijskiego browaru Duvel Moortgat.
India Pale Ale.
Piwo z mocnym chmielowym aromatem i w związku z tym, również bardzo charakterystycznym posmakiem goryczki. To piwo powstało po to, żeby mieszkańcy brytyjskich kolonii mogli orzeźwić się w upalne dni. Tradycyjne brytyjskie piwa źle znosiły długie podróże statkami i nawet na najszybszych kliprach potrafiły się zepsuć zanim trafiły na stoły w Indiach. Na szczęście brytyjscy piwowarzy wiedzieli, że chmiel ma właściwości konserwujące i dlatego uwarzyli dla swoich rodaków mieszkających za oceanem piwo z odpowiednio większą dawką szyszek chmielowych. To był strzał w dziesiątkę. Takie piwo bez problemu znosiło dalekie podróże.
American India Pale Ale.
American IPA to amerykańska odmiana wersji angielskiej. Barwa piwa może wahać się od złotej do miedzianej, ale może być też w tonacji pomarańczowej. Klarowność winna być zachowana, jednakże piwa chmielone na zimno mogą wykazywać lekką mętność. Cechą charakterystyczną jest wyraźny aromat chmielowy o kompleksowych i złożonych nutach cytrusów, kwiatów, perfum, żywicy, trawy, roślin, owoców pochodzący od aromatycznych odmian chmielu, najczęściej amerykańskiego. Słód, choć lekko wyczuwalny, zdecydowanie ustępuje miejsca chmielowi. W mocniejszych wersjach może być wyczuwalny alkohol, ale powinien być dobrze zharmonizowany z ogólnym profilem. W ustach dominuje zdecydowany chmiel, osadzony na gładkiej podbudowie słodowej. A wiodącą nutą smakową jest charakterystyczna silna goryczka, która nie powinna być taninowa ani ściągająca, ale mimo to dominująca. Mogą być wyczuwalne nuty karmelowe lub prażone. Odczucia retronosowe to zboże i lekka słodycz. AIPA jest co najmniej lekkotreściwa, jednakże lżejsza niż wersja angielska. Nasycenie jest dość obfite i dodatkowo wpływa na wytrawność piwa. Możliwą wadą piwa jest obecność diacetylu, natomiast dopuszczalny jest dwutlenek siarki w minimalnym stężeniu. Pochodzi on od wody i drożdży.
Imperial India Pale Ale.
Zwane jest również Double (podwójne) IPA. Jest to mocniej chmielona i mocniej alkoholowa wersja India Pale Ale. Powstała dopiero w latach 90. XX wieku w Ameryce na fali warzenia kreatywnych piw rzemieślniczych. Barwa piwa waha się od głęboko złotej do miedzianej. W aromacie dominują intensywna chmielowość, cytrusy i kwiaty. Ze względu na częste zastosowanie chmielenia na zimno występują również aromaty żywicy, trawy i drewna. Wyczuwalne mogą być również nuty brzoskwini, marakui, rodzynków, orzecha, karmelu i ziół. Alkohol ze względu na wysoki poziom jest również wyczuwalny, jednak nigdy nie jest dominujący i ostry. Smak odzwierciedla również cechy aromatyczne: chmiel, cytrusowość, owocowość, żywicę, orzechy lub karmel. Goryczka stanowi ważny element tego piwa, osiągając niekiedy maksymalne pułapy IBU. Zawsze jest wyraźna i mocna, a nawet niezwykle mocna i dominująca. Mimo swojej mocy jest dobrze zbalansowana słodem, przyjemna i szlachetna. Ze względu na dość wysoką treściwość, IIPA często może sprawiać wrażenie piwa aksamitnego, lekko oleistego.
Strong Pale Ale.
Barley Wine.
Barley Wine to w tłumaczeniu na język polski wino jęczmienne. Nazwa ta oznacza połączenie klasycznego piwnego surowca z mocą alkoholu charakterystycznego dla win. Aromat Barley Wine jest ciekawy i złożony. Mogą w nim występować nuty chlebowe, karmelowe, tostowe. Obecność chmieli angielskich nadaje piwu dodatkowo aromatów ziemistych, korzennych i kwiatowych, natomiast użycie chmieli amerykańskich skutkuje bardziej cytrusowymi nutami. Występują również aromaty suszonych owoców powstałe podczas fermentacji. W przypadku długo leżakowanych piw ujawniają się aromaty porto i sherry. Smak Barley Wine to połączenie słodu, chleba, herbatników, orzechów, karmelu i toffi. Długi i złożony finisz jest najczęściej półwytrawny lub półsłodki, alkohol jest wyczuwalny, ma charakter rozgrzewający, ale nigdy nie jest gryzący, drażniący. Mimo dość znacznej treściwości i niskiego nasycenia, piwo nie jest syropowate. Wersje amerykańskie są zwykle mocniej nachmielone i goryczkowe, nawiązują do Imperial IPA, jednakże z wyższym poziomem słodowości. Dobrze i długo leżakowany, Barley Wine nie jest piwem orzeźwiającym, należy go pić wolno, z szacunkiem i w umiarkowanych ilościach.
Stout.
Historia tego piwa związana jest z porterem. Mocniejsze odmiany porteru nazywano Stout Porter, gdyż stout (wym. "staut") w jęz. staroangielskim oznacza „mocny”. Stout kojarzony jest głównie z Irlandią, gdzie browar Guinness uczynił z niego swoje sztandarowe piwo. Jako osobny gatunek, nie łączony już z porterem, stout zaistniał ok. 1820 roku, krótko po wynalezieniu przez Daniela Wheelera obrotowej, bębnowej palarki do ziarna zbóż i kawy. Wynalazek ten spowodował możliwość silnego palenia zarówno słodu jak i samego niesłodowanego jęczmienia. Te dwa surowce są właśnie podstawowym składnikiem zacieru brzeczki stoutowej, nadają jej charakterystyczny aromat, smak i niezwykle ciemną, wręcz czarną barwę. Stout popularny był nie tylko w Irlandii czy Anglii, ale również w całym imperium brytyjskim. Guinness swój stout wysyłany do odległych rejonów warzył poprzez zmieszanie części brzeczki osobno poddanej fermentacji mlekowej z brzeczką główną. Efektem był lekko kwaskowaty smak pochodzący z wytworzonego kwasu mlekowego, który w tropikalnych rejonach przydawał piwu lekkości i orzeźwienia. Obecnie ze względu na stężenie brzeczki nastawnej, alkoholu oraz wiodącej nuty smakowo-aromatycznej wyróżnia się kilka rodzajów stoutów.
Dry Stout.
Dry Stout zarówno w aromacie jak i w smaku charakteryzuje się wyczuwalnymi nutami kawy, kakao, czekolady, palonego jęczmienia, zboża. Ze względu na użycie palonych zbóż i palonego niesłodowanego jęczmienia kolor piwa jest co najmniej ciemnobrązowy, a nierzadko nieprzejrzyście czarny. Również piana, która jest gęsta, trwała, ale drobna nie jest biała lecz kremowo-beżowa. W smaku wyczuwalna jest także wyraźna, dość mocna goryczka, której źródło stanowi zarówno chmiel jak i palony jęczmień. Jako że Dry Stout jest piwem górnej fermentacji może on zawierać nieznaczne aromaty i smaki estrowe, jednakże wyczuwalny karmel lub dwuacetyl uznawane są za wady. Piwo to nie jest słodkie, dlatego nieznaczna kwasowość w smaku jest ze względu na użyte składniki cechą naturalną. Dry Stout jest piwem lekkim, maksymalnie średniej treściwości o wysokiej pijalności.
Sweet Stout.
Stout inaczej zwany jako Mleczny lub Kremowy Stout (ang. Milk Stout, Cream Stout). Nazwy te nadawano, dlatego że jednym z głównych składników tego piwa jest laktoza. Potocznie nazywa się te piwo sweet stout gdyż nazwy Milk oraz Cream zostały zabronione w Anglii. Jednym z powodów dodania laktozy do tego piwa jest fakt niefermentowalności laktozy przez drożdze. Użycie laktozy powoduje znaczny wzrost słodkości piwa.
Stout aromatyzowany.
Stout mleczny.
Jest to milk stout lecz nazwa ta została zabroniona w Anglii aby kobiety karmiące piersią nie były wprowadzane w błąd jako piwo poprawiające laktacje.
Stout kawowy.
Piwo z dodatkiem kawy, która na ogół jest dodawana na dwóch etapach. Pierwszy raz po wyłączeniu palnika kiedy piwo jest schładzane w wirniku.
Stout ostrygowy.
Stout ostrygowy () jest stosunkowo rzadką odmianą stoutu. Można ją podzielić na dwa typy: te, które w założeniu dobrze komponują się z ostrygami oraz te, które warzy się lub leżakuje przy użyciu ostryg (często wraz ze skorupkami, które mają dodawać gorzkości i wyjaśniać piwo) oraz soli morskiej. Klasyczny stout ostrygowy ma gorzki, palony, prawie słony smak z wytrawnym finiszem, w smaku ostrygi są prawie niewyczuwalne. Po raz pierwszy oyster stout uwarzono w Nowej Zelandii w 1929 roku, pomysł podchwyciły następnie angielskie browary, jednakże z perspektywy czasu nie zyskał on większej popularności.
Komercyjne przykłady:
Russian Imperial Stout.
Nie ma określonej historii nazwy. Jedna z wersji mówi, że piwo było dostarczane na dwór carski gdzie odniosło sukces, niemniej to sprawiło, że na bazie Imperial Stout powstał Bałtycki Porter. Jest to piwo górnej fermentacji, w przeciwieństwie do porteru który jest dolnej fermentacji. Ekstrakt tego piwa zaczyna się od 18 stopni Plato wzwyż do 30 stopni Plato. To piwo jest bardzo gęstym piwem o bogatym smaku. Im wyższy początkowy ekstrakt tym większa gęstość. Może posiadać od 8 do kilkunastu procent alkoholu. Zgodnie z założeniem powinno być słodkim piwem z wysoką goryczką, która będzie przeciwwagą.
Komercyjne przykłady:
Klasztorne.
Piwa trapistów.
Tripel.
Mocne, ale lekkie w odbiorze piwo wywodzące się z klasztornych browarów Belgii. Cechą charakterystyczną piwa jest użycie do warzenia niemal wyłącznie jasnych słodów, jasnego cukru kandyzowanego oraz specjalnych drożdży belgijskich, które nadają piwu nut przyprawowych (pieprz, goździk, cynamon, gałka muszkatołowa) i owocowych (gruszka, banan, cytrusy, brzoskwinia, morela). W triplu odczucia chmielowe (kwiatowe, ziołowe) nie wychodzą na pierwszy plan, lecz mają za zadanie dopełnienie bukietu przyprawowo-owocowego i nadanie finiszowi smakowemu krótkiej i delikatnej goryczki. Jasne słody (nie palone, prażone) nadają piwu złocistej barwy o odcieniu od słomkowego do lekko pomarańczowego. Mimo dość dużej zawartości alkoholu nie powinien być on gryzący, szczypiący, lecz dobrze schowany za bazą słodową. Dość silne nagazowanie, przyjemne, złożone i lekkie nuty aromatyczno-smakowe oraz głębokie odfermentowanie dzięki użyciu cukru, nadają piwu wysokiej pijalności i lekkości, nawet większej niż wynikałoby to ze składu.
Kölsch.
Kölsch – jedno z nielicznych piw niemieckich górnej fermentacji. Wywodzi się z Kolonii, której browary podpisały w 1986 r. tzw. Konwencję Kolońską. 11 lat później Unia Europejska ratyfikowała ten dokument przyznając Piwu Kolońskiemu Chronione Oznaczenie Geograficzne. Od tej pory nazwa Kölsch zarezerwowana jest wyłącznie dla browarów z Kolonii i okolic. Piwo Kolońskie charakteryzuje się wysokim stopniem odfermentowania i jasnozłotą barwą osiąganą poprzez użycie słodów pszenicznych. Tradycyjny Kölsch jest filtrowany aż do skrzącego połysku. Posiada średnią pełnię smakową i delikatny chmielowy aromat z nieznacznymi nutami jabłka, brzoskwini lub wiśni. Smak charakteryzuje dobrze zrównoważony tercet łagodnych nut słodowych, minimalnej owocowej słodyczy i przyjemnej, subtelnej, ale nie długiej goryczy chmielowej. Na drugim planie może być niekiedy wyczuwalne ziarno pszenicy. Dwuacetyl lub alkohole wyższe nie występują. Zawartość alkoholu może dochodzić do 5,2%. Podczas warzenia piwa kolońskiego stosuje się zacieranie infuzyjne, bardzo miękką wodę, fermentację w niskich jak na drożdże górnej fermentacji temperaturach (15-17 °C) i co najmniej 30-dniowe leżakowanie. Zgodnie z Konwencją Kolońską piwo winno być podawane w prostych, cylindrycznych szklankach o pojemności 0,2 l.
Altbier.
Altbier pochodzi z Düsseldorfu, stolicy Nadrenii Północnej-Westfalii. Nazwa Alt czyli „stare” pojawiła się w XIX. Wówczas zaczęły królować jasne piwa typu lager. Altbier natomiast chciał podkreślić tradycję, regionalność i nawiązać do dawnych piw. Dlatego Altbier jest piwem górnej fermentacji, o barwie w tonacji jasno- lub ciemnobrązowej. Profil smakowy piwa buduje tradycyjny słód monachijski i niemieckie odmiany chmieli. Karmelowość i słodycz piwa są wyczuwalne, jednak nie dominują, gdyż są dobrze zrównoważone chmielową goryczką. Wpływa ona również na posmak, który jest wytrawny i średnio długi. Niektóre browary stosują również słody palone, które zaznaczone są w smaku lekką nutą tostowo-prażoną. Mimo że jest to piwo górnej fermentacji, to jego leżakowanie przebiega w niskich temperaturach. Dlatego aromaty estrów nie występują, a piwo ma czysty lagerowy profil. Jednym z najbardziej popularnym Altów jest niemieckie piwo Diebels.
Piwa kwaśne górnej fermentacji.
Lambic.
Piwo fermentacji spontanicznej. Nie dodaje się drożdży do piwa tylko zostają one wyłapywane z powietrza. Przyjęło się, że to piwo może powstać z Brukseli gdzie w powietrzu występują szczepy drożdży. Po uwarzeniu piwa, które składa się ze słodu jęczmiennego, niesłodowanej pszenicy ze zwietrzałym chmielem. Zwietrzały chmiel ma nie dawać żadnych aromatów, a ma jedynie dać niską goryczką i właściwości bakteriostatyczne i zabezpieczyć przed rozwojem bakterii kwasu mlekowego. Po uwarzeniu brzeczki nie chłodzi się go szybko tylko przepompowuje się piwo do tacy chłodniczej. Piwo to można warzyć jedynie jesienią i zimą oraz wczesną wiosną. Następuje powolna fermentacja podczas której jest to przepompowywane do beczki na pewien czas. Młode piwo następnie jest przelewane do wielkich drewnianych beczek niezaszpuntowanych gdzie leży prawie około roku. Możliwe jest jego leżakowanie do trzech lat.
Lambic łamany.
Gueuze.
Gueuze (wym.: "hjyz" – flam./"gyze" – ang.) powstaje w wyniku zmieszania jednorocznego (młodego, świeżego, rześkiego), dwu- i trzyletniego (dojrzałego, pełnego) lambica. Profil aromatyczno-smakowy gueuze może się wahać od bardzo wytrawnych do lekko słodkawych, jednakże cechą charakterystyczną jest wyraźna, ale zrównoważona słodem cierpka kwasowość piwa i estry owocowe (grejpfrut, jabłko, cytryna, rabarbar). Gueuze zawiera niesłodowaną pszenicę (30-40%), słód jęczmienny pilzneński i odleżany (3 lata), dojrzały chmiel, mający dobrze utrwalić piwo, wyczuwalny w minimalnym stopniu w smaku, ale nie w aromacie. Zarówno w aromacie jak i w smaku mogą występować nuty pszeniczne, słodowe, ale również delikatne końskie, kozie, stajenne. Wadą są nuty dymione, papierosowe, cygarowe oraz diacetyl. Gueuze nie wykazują cukrów resztkowych, oryginalne, belgijskie nie zawierają substancji słodzących, jednakże niektóre nowoczesne wersje mogą być dosładzane. Piwo jest nisko lub średnio treściwe. Po rozlaniu do butelek w dalszym ciągu trwa proces refermentacji piwa, dlatego na dnie mogą występować osady drożdżowe, mimo że piwo jest klarowne.
Lambic owocowy.
Kriek.
Jest to roczne piwo Lambic z dodatkiem świeżo rozdrobnionych wiśni. Dzięki cukrom zawartym w owocach fermentacja przebiega intensywniej. Dzięki barwnikom zawartym w skórce owoców następuje barwienie piwa. Tradycyjnie fermentuje w beczkach obecnie już pojawiając się w nowoczesnych tankach fermentacyjnych ze stali nierdzewnej. Przed końcem fermentacji trafia do butelek, do których dodawany jest cukier w celu dogazowania. W smaku jest to piwo ciężkie i kwaśne.
Przykład:
Piwo specjalne.
Piwa specjalne () to kategoria piw, których nie można przyporządkować do żadnego klasycznego gatunku, dlatego cechują się dużą różnorodnością. Z tego względu nie sporządza się ich kompletnych opisów i widełek wartości parametrów; opisy w tej kategorii mają na celu raczej przedstawienie, w jaki sposób dany dodatkowy składnik lub proces wpływa na piwo. 
Nieklasyczność i unikatowość tych piw może polegać na:

</doc>
<doc id="1998674" url="https://pl.wikipedia.org/wiki?curid=1998674" title="WSPR">
WSPR



</doc>
<doc id="1998683" url="https://pl.wikipedia.org/wiki?curid=1998683" title="Stroiczka jeziorna">
Stroiczka jeziorna



</doc>
<doc id="1998684" url="https://pl.wikipedia.org/wiki?curid=1998684" title="Glichowiec">
Glichowiec

Glichowiec (523 m n.p.m.) – najwyższy szczyt w Paśmie Glichowca, które według Jerzego Kondrackiego należy do Pogórza Wiśnickiego. Na mapie Geoportalu nosi nazwę Żabiej Góry (526 m). Wznosi się nad miejscowościami Glichów i Kornatka. Jest najdalej na wschód wysuniętym szczytem tego pasma. W zachodnim kierunku sąsiaduje z Ostryszem (507 m), następnym szczytem Pasma Glichowca.
Mało wybitny wierzchołek Glichowca wznosi się zaraz na północny wschód od Zasańskiej Przełęczy. Od wierzchołka tego w północno-wschodnim kierunku ciągnie się długi grzbiet, opadający do doliny Krzyworzeki. Wierzchołek Glichowca, jego grzbiet i stoki są w większości zalesione. Jedynie w północno-wschodniej części grzbietu znajdują się duża polana zajęta przez pola uprawne kilkudomowego przysiółka Sarnulki. Grzbietem Glichowca prowadzi niebieski szlak turystyczny. Na przełęczy pomiędzy Glichowcem a Ostryszem krzyżuje się on ze szlakiem żółtym.
W czasie II wojny światowej na stokach Glichowca w należącym do miejscowości Kornatka przysiółku Sarnulki znajdował się sztab partyzanckiego oddziału AK „Murawa”, którego komendantem był Wincenty Horodyński. „Kościesza”.

</doc>
<doc id="1998686" url="https://pl.wikipedia.org/wiki?curid=1998686" title="Maffeo Barberini (książę Palestriny)">
Maffeo Barberini (książę Palestriny)

Maffeo Barberini (ur. 19 sierpnia 1631 w Rzymie – zm. 28 listopada 1685 w Villa Lante w Bagnai nieopodal Viterbo) – włoski szlachcic, książę Palestriny od 1653.
Życiorys.
Maffeo był młodszym synem Taddeo Barberiniego (1603-1647), bratanka papieża Urbana VIII i księcia Palestriny, oraz Anny Colonny. W 1646 wraz z ojcem udał się na wygnanie do Francji, gdyż papież Innocenty X, następca Urbana VIII, wszczął przeciwko jego ojcu oraz wujom Francesco i Antonio śledztwo o nielegalne wzbogacenie się kosztem majątku Stolicy Apostolskiej i dokonał sekwestracji ich olbrzymiego majątku. W 1647 w Paryżu zmarł jego ojciec Taddeo.
W 1653 jego wuj kardynał Antonio uzyskał przebaczenie od Innocentego X. W wyniku porozumienia zawartego wówczas między seniorami rodu Barberini a papieżem i jego bratową Olimpią Maidalchini synowie Taddeo również powrócili do Rzymu. Starszy Carlo otrzymał purpurę kardynalską, natomiast młodszy Maffeo odzyskał tytuł księcia Palestriny i ożenił się z Olimpią Giustiniani, wnuczką Olimpii Maidalchini. Ślub odbył się 15 czerwca 1653, a w posagu Maffeo otrzymał 100 tysięcy skudów. Poważne komplikacje wynikły jednak z faktu, że małżeństwo to zostało zawarte wbrew woli panny młodej. Zaledwie 12-letnia Olimpia Giustiniani długo opierała się skonsumowaniu związku i uczyniła to dopiero pod presją swojej babci Olimpii Maidalchini.
Wkrótce po triumfalnym powrocie do Rzymu i przypieczętowanym wspomnianym małżeństwem sojuszu rodziny Barberini z Innocentym X i Olimpią Maidalchini powstał plan podboju przez papiestwo w sojuszu z Francją królestwa Neapolu i oddania go księciu Maffeo. Plan ten był autorstwa kardynałów Barberini, zyskał jednak aprobatę starzejącego się papieża i jego potężnej bratowej, której bardzo spodobała się perspektywa tronu królewskiego dla wnuczki. Projekt spalił jednak na panewce, gdyż wskutek zdrady kardynała Camillo Astalli-Pamphili; informacje o nim wyciekły do władających Neapolem Hiszpanów.
Maffeo Barberini w 1668 otrzymał honorowy tytuł kawalera Orderu Złotego Runa. Zmarł 28 listopada 1685 w wieku 54 lat.
Rodzina.
Z małżeństwa z Olimpią Giustiniani urodziło się co najmniej pięcioro dzieci, a w każdym razie tyle dożyło pełnoletniości:
Z korespondencji Olimpii Giustiniani wiadomo, że około czerwca 1655 zaszła w ciążę, która jednak najprawdopodobniej zakończyła się poronieniem, albowiem brak jakichkolwiek wzmianek o urodzonym w jej wyniku dziecku.

</doc>
<doc id="1998707" url="https://pl.wikipedia.org/wiki?curid=1998707" title="Misja św. Wojciecha i św. Maksymiliana w Montrealu">
Misja św. Wojciecha i św. Maksymiliana w Montrealu

Misja św. Wojciecha i św. Maksymiliana w Montrealu – misja rzymskokatolicka położona w dzielnicy Lachine w Montrealu w prowincji Quebec w Kanadzie.
Misję prowadzą franciszkanie konwentualni z kustodii kanadyjskiej św. Maksymiliana Marii Kolbe.
Msze św. odbywają się w angielskojęzycznym "Resurrection of Our Lord Church" w Lachine.
Nabożeństwa.
Msze św. w j. polskim: sobota: 18.00, niedziela: 8.00, 11:45, środa: 19.00, piątek: 19.00.

</doc>
<doc id="1998711" url="https://pl.wikipedia.org/wiki?curid=1998711" title="Kristine Gosa">
Kristine Gosa



</doc>
<doc id="1998714" url="https://pl.wikipedia.org/wiki?curid=1998714" title="Żabia Góra">
Żabia Góra



</doc>
<doc id="1998717" url="https://pl.wikipedia.org/wiki?curid=1998717" title="Ostrysz (507 m)">
Ostrysz (507 m)

Ostrysz (507 m) – środkowy szczyt w Paśmie Glichowca (zwanym też pasmem Trupielca lub pasmem Ostrysza). Według podziału regionalnego Polski autorstwa Jerzego Kondrackiego pasmo to należy do Pogórza Wiśnickiego. Wznosi się nad miejscowościami Zasań i Kornatka. Spływające z niego potoki uchodzą do Zasanki (dopływ Trzemeśnianki) lub Olszanicy (dopływ Krzyworzeki).
Nazwa szczytu pochodzi od ostrego wierzchołka. Ostrysz jest całkowicie zalesiony. Jego grzbietem prowadzi niebieski szlak turystyczny. Po jego południowej stronie, na wierzchołku Ostrysza znajduje się wczesnosłowiański (VII-IX wiek) kurhan ciałopalny o szerokości 3,5 m i wysokości 0,4 m. Na przełęczy pomiędzy Ostryszem a Glichowcem niebieski szlak krzyżuje się ze szlakiem żółtym.

</doc>
<doc id="1998718" url="https://pl.wikipedia.org/wiki?curid=1998718" title="Jon Roberts">
Jon Roberts

Jon Roberts (ur. 21 czerwca 1948 jako John Riccobono w Nowym Jorku, zm. 28 grudnia 2011) – diler narkotykowy oraz przemytnik, który został okrzyknięty najważniejszym przedstawicielem kartelu z Medellín w USA. Działał w okolicach amerykańskiego miasta Miami w latach wzrostu handlu kokainą (1975-1986), a według rządu i FBI wraz ze swoim wspólnikiem Mickeyem Mundayem przemycili na terytorium USA kokainę wartości 2,3 mld dolarów (chociaż inne źródła federalne podają, że wartość przemyconej przez nich kokainy grubo przekraczała 15 mld dolarów). Faktem jest, że przemycili zdecydowaną większość kokainy jaką produkował kartel z Medellín.
Wczesne lata życia.
Roberts urodził się w Nowym Jorku. Po zatrzymaniu go przez policję za porwanie w 1965, otrzymał możliwość anulowania wyroku poprzez służbę wojskową. Roberts twierdzi, że przez cztery lata służył w 101. Dywizji Powietrznodesantowej podczas wojny wietnamskiej. W trakcie walk został ranny, wskutek czego do jego czaszki konieczne było przytwierdzenie metalowej płytki. W roku 1974 po zakończeniu pracy dla członków nowojorskiej mafii jako menedżer klubu i restaurator, Roberts przeniósł się do Miami pod presją Rodziny Gambino dla której pracował (w związku z morderstwem policjanta Jon skupiał na sobie uwagę policji i powinien usunąć się w cień) .
Wejście do kartelu z Medellín.
W związku z rosnącym zapotrzebowaniem na kokainę, Jon uznał swoich kubańskich dostawców za niezdolnych do spełnienia jego oczekiwań. Max Mermelstein zapoznał Jona z przedstawicielem kartelu z Medellin. Tym przedstawicielem był Rafael „Rafa” Cardona Salazar.
Poprzez swoją dziewczynę, Roberts poznał Mickeya Mundaya. Munday był genialnym mechanikiem, który przerabiał samochody i samoloty tak aby mogły transportować więcej kokainy. Poza tym był doskonałym pilotem, a w późniejszym okresie dzięki jego pomysłom przemyt kokainy do USA był tak skuteczny. Początkowo, Mickey obawiał się Jona, który podjechał czarnym mercedesem, „na którym było napisane, że należy do dilera narkotyków”. Stwierdził on również, że krzykliwy samochód Jona i jego ostentacyjny styl życia, złożyły się na obraz „kogoś, z kim nie chciałbym mieć do czynienia”.
Jednak Jon i Mickey rozpoczęli współpracę pod nadzorem Maxa Mermelsteina, który zawarł umowę z Rafaelem Cardoną na zarządzanie transportem z Kolumbii do Miami. Nadzorował więc przewóz ładunków do dziupli kartelu w okolicach Miami. Jon był w stanie zwiększyć swoje miesięczne dochody z biznesu kokainowego poprzez takie bezpośrednie połączenia. Max i Mickey utworzyli szlaki dla transportów do Kolumbii, używając łodzi, firm holowniczych, dziupli i pasów lotniczych, w ten sposób tworząc efektywny szlak transportowy dla kartelu. Wspólnie wprowadzili przemyt na nowy poziom. Używali policyjnych i federalnych częstotliwości radiowych aby monitorować bieżące działania Służby Celnej i Straży Wybrzeża i unikać wykrycia. Aby uniknąć wykrycia korzystali z nieużywanych wojskowych lotnisk oraz baz zamkniętych po upadku programu Nike Ajax. Bazy te miały świetnie utrzymane pasy startowe, natomiast po upadku programu były kompletnie puste. Kiedy lądowanie w Miami stawało się zbyt ryzykowne, Munday wpadł na pomysł aby zrzucać paczki z kokainą do oceanu kilkadziesiąt kilometrów od wybrzeży USA, a dzięki nadajnikom podczerwieni paczki można było spokojnie odnaleźć i wyłowić następnego dnia z pomocą kutrów rybackich. Roberts twierdzi, że zarobił około 300 milionów USD na handlu kokainą w tym okresie (ciężko jest ocenić realny zarobek z przemytu, ponieważ masa pieniędzy była lokowana w nieruchomościach, inwestycjach. Na podstawie relacji Robertsa można szacować, że jego dochód w tamtych latach grubo przekraczał 300 milionów USD, chociażby dlatego, że 150 mln USD w gotówce ulokował w Panamie u generała Noriegi. Jon, według prywatnych i przybliżonych wyliczeń, wydał ponad 50 milionów dolarów z tych pieniędzy na ekstrawagancki styl życia.
Upadek i śmierć.
Mermelstein grał rolę wysoko postawionego dilera narkotykowego i przemytnika, pracując dla członka kartelu, Rafaela Cardony Salazara oraz współpracując z grupą transportową Mundaya. Został zatrzymany w roku 1985 przez Miami Police Department za handel dużą ilością narkotyków. Mermelstein został zdradzony przez kalifornijskiego dilera, który przekazał informacje o nim do DEA w zamian za niższy wyrok. Ten diler został złapany razem z Johnem DeLoreanem podczas próby przemytu 25 kilogramów kokainy. Max został wtedy świadkiem koronnym, zeznającym przeciwko Kartelowi z Medellin i przekazał informacje, które doprowadziły do rozpadu Medellin w Miami. 20 września 1986 roku, w godzinach przedpołudniowych, w nieco ponad rok po aresztowaniu Mermelsteina, DEA (przy współpracy ze władzami lokalnymi i federalnymi) urządziła nalot na obszary Florydy, na których była przechowywana i transportowana kokaina Mundaya i Robertsa. Roberts został aresztowany, a później zbiegł i jako uciekinier przebywał na terytorium Kolumbii i w innych częściach świata. Ostatecznie w 1992 został złapany i osadzony w więzieniu, z którego w końcu wyszedł na wolność w 1996 (wyrok został skrócony w zamian za jego współpracę i zeznania). Jon spędził swoje ostatnie lata wraz z żoną Noemi wychowując syna Juliana, w Hollywood na Florydzie. W 2011 zmarł na raka w wieku 63 lat.

</doc>
<doc id="1998721" url="https://pl.wikipedia.org/wiki?curid=1998721" title="Besian Idrizaj">
Besian Idrizaj

Besian Idrizaj (ur. 12 października 1987 w Baden zm. 15 maja 2010 w Linzu) – austriacki piłkarz pochodzenia albańskiego grający na pozycji napastnika. Piłkarz m.in. Swansea City.
Kariera.
Besian Idrizaj rozpoczął karierę w klubie Admira Linz, skąd w 2003 przeszedł do zespołu LASK Linz.
W lecie 2005 przeszedł do zespołu Liverpool F.C. podpisując 2 letni kontrakt. Pierwszego sezonu gry na Anfield Road młody zawodnik nie mógł uznać za udany. Cały czas był nękany różnymi kontuzjami, które nie pozwoliły mu przebić się do pierwszego składu. Idrizaj zadebiutował w pierwszej drużynie w sparingu z ekipą Wrexham A.F.C. Zagrał pierwsze 45 minut, obok Craiga Bellamy'ego.
W 2007 został wypożyczony do zespołu Luton Town F.C.
22 sierpnia 2009 zawodnik podpisał kontrakt z zespołem Swansea City A.F.C. Zagrał tylko w 3 spotkaniach swojej nowej drużyny.
Śmierć.
Idrizaj zmarł 15 maja 2010 w Linzu, dwa tygodnie po zakończeniu rozgrywek angielskiej Championship. Doniesienia sugerują, iż 22 letni piłkarz zmarł na zawał serca podczas snu.

</doc>
<doc id="1998724" url="https://pl.wikipedia.org/wiki?curid=1998724" title="Le Le">
Le Le

Le Le to holenderski zespół muzyczny założony w roku 2007.

</doc>
<doc id="1998730" url="https://pl.wikipedia.org/wiki?curid=1998730" title="Tejresjas">
Tejresjas



</doc>
<doc id="1998732" url="https://pl.wikipedia.org/wiki?curid=1998732" title="Przełęcz Niwka">
Przełęcz Niwka

Przełęcz Niwka lub Niwa – położona na wysokości 389 m n.p.m. przełęcz pomiędzy dwoma wzniesieniami Pogórza Wiśnickiego: Grodziskiem (502 m) i Krowią Górą (456 m). Południowo-wschodnie stoki spod przełęczy opadają do doliny Trzemeśnianki. Są bezleśne, zajmują je pola uprawne i zabudowania miejscowości Trzemeśnia. Na północno-zachodnich stokach rozłożona jest nieduża miejscowość Bulina. 
Przełęcz Niwka znajduje się na bezleśnym, zabudowanym obszarze należącego do Trzemeśni przysiółka Działy. Prowadzi przez nią lokalna droga z Trzemeśni do Buliny oraz niebieski szlak turystyczny.

</doc>
<doc id="1998733" url="https://pl.wikipedia.org/wiki?curid=1998733" title="Przełęcz Niwa">
Przełęcz Niwa



</doc>
<doc id="1998734" url="https://pl.wikipedia.org/wiki?curid=1998734" title="Plessner">
Plessner

Plessner, Plesner:

</doc>
<doc id="1998735" url="https://pl.wikipedia.org/wiki?curid=1998735" title="Chloris (córka Amfiona)">
Chloris (córka Amfiona)

Chloris (także Meliboja, gr. Melíboia, Chlōris, z gr. Zielona, łac. Meliboea, Chloris) – w mitologii greckiej królowa Pylos.
Uchodziła za córkę króla Amfiona z Orchomenos i Niobe. Była najmłodszym dzieckiem pary królewskiej. Para ta doczekała się siedmiu synów i siedmiu córek. Potomstwo to zwano Niobidami. Ich matka była z nich bardzo dumna, wręcz pyszniła się tak licznym i urodziwym potomstwem. Doszło do tego, że zaczęła szydzić z Leto, matki dwojga dzieci: Apollona i Artemidy. W zemście bliźnięta zabiły dzieci Niobe, pozostawiwszy przy życiu jedynie Chloris i Amyklasa. Patrząc na śmierć swego rodzeństwa, ocalała dziewczynka zzieleniała ze strachu i stąd wzięło się jej imię, oznaczające po grecku "Zielona".
Chloris wyszła za Neleusa, króla Pylos. Urodziła mu dwunastu synów i jedną córkę, którą nazwano Pero. Synów Chloris spotkał w większości smutny los. Heros Herakles po zabójstwie Ifitosa zwrócił się do Neleusa o oczyszczenie go z tej zbrodni. Władca Pylos nie zgodził się. Rozgniewany syn Zeusa zabił wszystkich jego synów oprócz Nestora, który został po ojcu królem Pylos.

</doc>
<doc id="1998736" url="https://pl.wikipedia.org/wiki?curid=1998736" title="Synagoga Hechal Yehuda">
Synagoga Hechal Yehuda

Synagoga Hechal Yehuda (hebr. בית הכנסת היכל יהודה, "Beit haKnesset Hechal Yehuda") – czynna synagoga w Tel Awiwie, w Izraelu. Znajduje się przy ulicy Menachem Ben Saruq 13, w osiedlu Ha-Cafon ha-Chadasz, we wschodniej części miasta.
Nabożeństwa odbywają się w niej codziennie.
Nazwa.
Synagoga jest nazwana od nazwiska Leona Recanati Yehuda, który był członkiem rodziny fundatorów synagogi. Jest ona także nazywana Synagoga Recanati (hebr. בית הכנסת רקנטי, "Beit haKnesset Recanati").
Ze względu na swój nietypowy kształt przypominający muszlę, jest ona także nazywana Synagogą Muszli (hebr. בית הכנסת קונכית, "Beit haKnesset Konkit"; gr. θάλασσα περίβλημα συναγωγή).
Historia.
Synagoga została wybudowana przez ocalonych greckich Żydów z Salonik, którzy po Holocauście wyemigrowali do Izraela. W grupie tej wyróżniał się swoją aktywnością, dawny przewodniczący gminy w kraju i były zastępca burmistrza Salonik, biznesmen Shmuel Avraham Recanati. Rozpoczął on zbieranie funduszy pod budowę synagogi w Tel Awiwie.
Ceremonia rozpoczęcia budowy synagogi odbyła się w 1975 z udziałem burmistrza miasta Shlomo Lahata. Otwarcie synagogi nastąpiło w 1979.
Architektura.
Betonowy budynek wzniesiono w oryginalnym kształcie, na wzór muszli ostrygi. Nawiązuje to do wyglądu muszli, które były znajdywane na plażach w rejonie Salonik. Jednak w pierwotnym projekcie kształt synagogi miał przypominać siedem trąb (szofarów).
Gołe betonowe fasady północnej strony budynku zdobią płaskorzeźby z tradycyjnymi żydowskimi motywami i symbolami. Jest to praca artysty Ezechiela Kimchi. W okna wprawiono kolorowe witraże z motywami nawiązującymi do żydowskich świąt. Zostały one wykonane przez lokalnego artystę Josefa Szealtiela.
W synagodze znajdują się miejsca dla 400 mężczyzn i 200 kobiet, w oddzielnych galeriach.
Nabożeństwa.
W synagodze odbywają się regularne modlitwy, wykłady, ćwiczenia i różnorodne zajęcia edukacyjne. Modlitwy są odprawiane w języku hiszpańskim (ladino). Zgromadzenie obejmuje greckich imigrantów, będących w większości Żydami sefardyjskimi, ale przychodzą tu także Żydzi aszkenazyjscy.

</doc>
<doc id="1998737" url="https://pl.wikipedia.org/wiki?curid=1998737" title="Biełarus na warcie">
Biełarus na warcie

Biełarus na warcie () – białoruskie pismo wydawane na okupowanej Białorusi podczas II wojny światowej na terenie Białorusi.
Historia.
Pismo zaczęło wychodzić na początku listopada 1943 w Mińsku. Było przeznaczone dla Białorusinów służących w kolaboracyjnych jednostkach wojskowych i policyjnych. Pierwszy numer ukazał się w nakładzie 2,5 tys. egzemplarzy. Funkcję redaktora naczelnego pełnił Uładzimir Dudzicki, a następnie Uładzimir Hućka. W skład redakcji wchodzili m.in. Anton Ćwiaćkouski i kpt. Franciszak Kuszal. Ostatni numer wyszedł w maju 1944, na krótko przed zajęciem Mińska przez Armię Czerwoną. Ogółem ukazało się 10 numerów. W piśmie drukowano oświadczenia niemieckich władz okupacyjnych, odezwy, obwieszczenia, artykuły propagandowe dotyczące walki z reżimem stalinowskim i partyzantką sowiecką lub wychwalające III Rzeszę.

</doc>
<doc id="1998738" url="https://pl.wikipedia.org/wiki?curid=1998738" title="Arat">
Arat



</doc>
<doc id="1998739" url="https://pl.wikipedia.org/wiki?curid=1998739" title="Walter Felsenstein">
Walter Felsenstein

Walter Felsenstein (ur. 30 maja 1901 w Wiedniu, zm. 8 października 1975 w Berlinie) – reżyser niemiecki pochodzenia austriackiego, twórca i dyrektor Komische Oper (1947).
Urodził się w rodzinie wysokiego urzędnika Kolei Austriackich. W roku 1918 rodzina Felsensteinów przeniosła się do Villach. 
Po maturze Felsenstein miał studiować budowę maszyn na Politechnice w Grazu, jednak zrezygnował ze studiów na rzecz świata teatru.
Znalazł pracę w wiedeńskim Burgtheater, potem 1923-1932 występował jako aktor teatralny w Lubece, Mannheimie i Bytomiu, gdzie po raz pierwszy wyreżyserował przedstawienie. W Bazylei i Fryburgu Bryzgowijskim zdobył pierwsze doświadczenia w teatrze muzycznym.
Felsenstein reżyserował spektakle operowe w Kolonii (1932-1934) i Frankfurcie nad Menem (1934-1936.
W roku 1936 został wykluczony z Izby Teatralnej Rzeszy (Reichstheaterkammer) z powodu małżeństwa z „niearyjką”. W latach 1938-1940 reżyserował spektakle w Operze w Zurychu, w roku 1940 powrócił do Niemiec, gdzie reżyserował na wielu scenach niemieckich. 
W latach 1945-1947 reżyserował w berlińskim Hebbel-Theater, w roku 1947 stworzył na nowo zburzoną podczas wojny Operę Komiczną (Komische Oper) i był jej dyrektorem do końca życia.
Felsenstein uważany jest za jednego z najwybitniejszych reżyserów operowych. Po mistrzowsku posługiwał się techniką sceniczną. W roku 1966 zaangażował choreografa Toma Schillinga, któremu powierzył stworzenie zespołu baletowego Komische Oper. Do roku 1993 powstało ponad 75 przedstawień baletowych, które spotkały się z uznaniem w 30 krajach.
Operetka Offenbacha „Sinobrody” pozostawała w repertuarze w latach 1962-1993, podobny sukces odniosły „Przygody Liska Chytruska” Leoša Janáčka i „Sen nocy letniej” Benjamina Brittena. 
Synowie Waltera Felsensteina: Peter Brenner (z pierwszego małżeństwa) i Johannes Felsenstein zostali reżyserami, najmłodszy Christof został aktorem.
Felsenstein został pochowany na wyspie Hiddensee, gdzie posiadał domek letniskowy.

</doc>
<doc id="1998740" url="https://pl.wikipedia.org/wiki?curid=1998740" title="Apatia (psychologia)">
Apatia (psychologia)



</doc>
<doc id="1998742" url="https://pl.wikipedia.org/wiki?curid=1998742" title="Kerkidas">
Kerkidas

Kerkidas z Megalopolis (gr. , łac. "Cercidas"; ur. ok. 290 p.n.e., zm. ok. 220 p.n.e.) – poeta i filozof grecki. 
Polityk i prawodawca Związku Achajskiego. Był człowiekiem zamożnym, lecz w swej twórczości potępiał niesprawiedliwość podziału dóbr.

</doc>
<doc id="1998743" url="https://pl.wikipedia.org/wiki?curid=1998743" title="Cercidas">
Cercidas



</doc>
<doc id="1998747" url="https://pl.wikipedia.org/wiki?curid=1998747" title="Herb Kieżmarku">
Herb Kieżmarku

Herb Kieżmarku przedstawia na tarczy dwudzielnej w pas w polu górnym błękitnym dwa skrzyżowane srebrne miecze z czerwonymi rękojeściami. Nad nimi złota korona. Pod mieczami czerwona pięciopłatkowa róża. Pole dolne dzielone jest w poziome pasy czerwono-srebrne.
W wersji wielkiej tarczę herbową trzyma przed sobą oburącz anioł z rozpostartymi skrzydłami. Skrzyżowane miecze symbolizują prawo miecza nadane miastu przez króla węgierskiego Albrechta I. Korona - status wolnego miasta królewskiego (od 1404 roku). Róża symbolizuje św. Elżbietę patronkę miasta. Pasy czerwone i srebrne pochodzą z herbu królestwa Węgier.
Herb miastu nadał król Maciej Korwin w 1463 roku.

</doc>
<doc id="1998749" url="https://pl.wikipedia.org/wiki?curid=1998749" title="Jolanta Konty">
Jolanta Konty



</doc>
<doc id="1998751" url="https://pl.wikipedia.org/wiki?curid=1998751" title="Ołeksij Łewczenko">
Ołeksij Łewczenko

Ołeksij Wałerijowycz Łewczenko, ukr. Олексій Валерійович Левченко (ur. 16 maja 1976 w Dniepropetrowsku) – ukraiński piłkarz, grający na pozycji napastnika.
Kariera.
Wychowanek Szkoły Piłkarskiej Dnipro. W 1995 rozpoczął karierę piłkarską w Metałurhu Nowomoskowsk. Następnie reprezentował barwy jeszcze dwóch ukraińskich klubów: Nywy Winnica i Torpeda Zaporoże. Na początku 1998 roku powrócił do Dnipra Dniepropetrowsk, ale występował tylko w drugiej drużynie klubu. Potem bronił barw klubów Metałurh Nowomoskowsk, Metałurh Mariupol, FK Ołeksandrija, Stal Dnieprodzierżyńsk i Hirnyk Krzywy Róg. W rundzie jesiennej sezonu 2003/04 był zawodnikiem polskiej Pogoni Szczecin. Podczas przerwy zimowej opuścił Polskę i powrócił do Stali Dnieprodzierżyńsk. Po występach w Tytan Armiańsk, w 2005 zakończył karierę piłkarską w zespole Krymtepłycia Mołodiżne.

</doc>
<doc id="1998753" url="https://pl.wikipedia.org/wiki?curid=1998753" title="Wawierka">
Wawierka



</doc>
<doc id="1998755" url="https://pl.wikipedia.org/wiki?curid=1998755" title="Trachyspermum ammi">
Trachyspermum ammi



</doc>
<doc id="1998756" url="https://pl.wikipedia.org/wiki?curid=1998756" title="Ammi copticum">
Ammi copticum



</doc>
<doc id="1998758" url="https://pl.wikipedia.org/wiki?curid=1998758" title="Młody M">
Młody M

Młody M, właściwie Łukasz Pietrzak (ur. 3 maja 1985 w Warszawie) – polski raper. Członek zespołów ZMP, Blask Ulic i Mensentis. Współtworzy duety wraz z Bojarem i Radonisem. Prowadzi także solową działalność artystyczną. Młody M współpracował ponadto m.in. z takimi wykonawcami jak: HiFi Banda, Hukos, Onar, Proceente, Mikser, Vixen oraz WhiteHouse.
W 2012 roku raper, wraz z takimi wykonawcami jak Pjus, Tadek, PIH, Lukasyno czy Juras, znalazł się w honorowym komitecie poparcia Marszu Niepodległości.
Działalność artystyczna.
Działalność muzyczną zapoczątkował około roku 1999, wydając płyty nieoficjalne w tzw. podziemiu. Przełom nastąpił w 2004, kiedy to wygrywając konkurs zorganizowany przez UMC/My Music znalazł się na składance "Rap eskadra 3". W 2006 z powodzeniem wziął udział w następnym konkursie, co zaowocowało pojawieniem się na trzeciej części składanki "". Rok później jego utwór „To mój apel” został wybrany na singel producenckiego albumu grupy Beatowsky, wydanego przez Polskie Radio.
1 października 2008 ukazała się płyta Młodziak/Bojar – "Kronika". Album został wyprodukowany w limitowanym nakładzie 200 sztuk i udostępniony za darmo w Internecie. Jego debiut – "Kronika Remix" – ukazał się 19 września 2009 nakładem Step Records. W nagrywaniu płyty udział wzięli m.in. PIH, Onar (Płomień 81), Ero (JWP, Bez Cenzury), Pyskaty, Rudy MRW czy Fabuła.
Jesienią 2011 roku ukazał się drugi studyjny album Młodego pt. '. Pierwszym singlem promującym album był utwór „M znów idzie” z gościnnym udziałem piosenkarki Justyny Kuśmierczyk. Drugim singlem była piosenka „Ostatnie starcie” z gościnnym udziałem Onara i Temka do którego powstał teledysk. Za produkcję odpowiadał Radonis. Trzecim singlem został „Będzie dobrze” z udziałem Głowy i Inserta. Produkcją zajął się Świr. Kolejnym singlem promującym tenże album był utwór „Chcemy wygrać II” z udziałem Chady i Rastamanka, do którego powstał teledysk. Kolejnymi teledyskami promującymi album były „Nikt mi tego nie dał, nikt mi tego nie zabierze” z udziałem Słonia oraz „Na scenie”. 29 marca 2013 roku ukazał się album Młodego M i Radonisa zatytułowany '.

</doc>
<doc id="1998759" url="https://pl.wikipedia.org/wiki?curid=1998759" title="Arūnas Pukelevičius">
Arūnas Pukelevičius

Arūnas Pukelevičius (ur. 9 maja 1973) to były litewski piłkarz występujący na pozycji pomocnika. W trakcie swojej kariery występował głównie w klubach litewskich, lecz był dwa wyjątki. W rundzie wiosennej sezonu 1997/98 Litwin reprezentował barwy polskiej Wisły Kraków, zaś w 2004 roku występował w estońskiej TVMK Tallinn. W reprezentacji Litwy rozegrał 4 spotkania.

</doc>
<doc id="1998760" url="https://pl.wikipedia.org/wiki?curid=1998760" title="Pro Evolution Soccer 2010">
Pro Evolution Soccer 2010

Pro Evolution Soccer 2010 (oficjalny skrót: PES 2010 znany też jako World Soccer lub Winning Eleven 2010 w Japonii) jest grą z serii Pro Evolution Soccer. Gra została dostarczona i opublikowana przez KONAMI i wypuszczona na SONY PlayStation 2, SONY Playstation 3, SONY PlayStation Portable; Microsoft Xbox 360, Microsoft Windows, Nintendo Wii i telefony komórkowe.
PES 2010 została ogłoszona 8 kwietnia 2009 jako wersja demonstracyjna na PC, PS3 i XBOX 360, a wersje grywalne demo zostały opublikowane 17 września 2009. Gra została wydana 23 października 2009.
Lionel Messi i Fernando Torres są twarzami tej gry. Wykorzystuje się ich do promocji, są też na okładce Pro Evolution Soccer 2010.

</doc>
<doc id="1998763" url="https://pl.wikipedia.org/wiki?curid=1998763" title="Percy Jack Clayson">
Percy Jack Clayson

Percy Jack Clayson (ur. 7 czerwca 1896, zm. 1970) – angielski as myśliwski z czasów I wojny światowej. Odniósł 29 zwycięstwa powietrzne. 
Percy Jack Clayson urodził się na przedmieściach Londynu, w 1910 roku ukończył Royal Masonic School for Boys w Bushey, Hertfordshire.
Po wybuchu wojny zaciągnął się do Royal Naval Air Service. Służył we Francji od grudnia 1914 roku. Po przeniesieniu do RFC 31 października 1917 roku, został skierowany do jednostki liniowej No. 1 Squadron RAF.
Pierwsze zwycięstwo powietrzne odniósł 16 lutego 1918 roku nad samolotem Albatros D.V. Do końca kwietnia zestrzelił 7 samolotów niemieckich. W ciągu dwóch i pół miesiąca dalszej służby od końca kwietnia do początku lipca zestrzelił 20 samolotów niemieckich oraz balon obserwacyjnych. Ostatnie zwycięstwo powietrzne odniósł 14 lipca 1918 roku nad Fokkerem D.VII w okolicach Neuf Berquin-Estaires. W następnym tygodniu został odesłany do Wielkiej Brytanii. 24 lipca 1919 w pałacu Buckingham został odznaczony DFC osobiście przez króla Jerzego V.
W latach dwudziestych Percy Jack Clayson służył w No. 6 Squadron RAF, No. 70 Squadron RAF. Przeszedł na emeryturę 16 kwietnia 1929 roku ze względu na stan zdrowia. 13 listopada 1929 roku został wybrany na członka "The Royal Aero Club of the United Kongdom". 

</doc>
<doc id="1998768" url="https://pl.wikipedia.org/wiki?curid=1998768" title="Helmut Körnig">
Helmut Körnig

Helmut Körnig (ur. 12 września 1905 w Głogowie, wówczas "Glogau" w Niemczech, zm. 5 marca 1973 w Dortmundzie) – niemiecki lekkoatleta sprinter, trzykrotny medalista olimpijski.
Odniósł wiele sukcesów w 2. połowie lat 20. i na początku lat. 30. XX wieku. 29 sierpnia 1926 w Halle ustanowił rekord Europy w biegu na 100 metrów wynikiem 10,4 s. Na igrzyskach olimpijskich w 1928 w Amsterdamie Körnig wywalczył dwa medale: brązowy w biegu na 200 metrów i srebrny w sztafecie 4 × 100 metrów (razem z Körnigiem biegli w niej Georg Lammers, Richard Corts i Hubert Houben). Wcześniej w tym samym roku najpierw 20 maja w Düsseldorfie) dwukrotnie wyrównał rekord Europy w sztafecie 4 × 100 metrów czasem 41,0 s (sztafeta biegła w składzie: Lammers, Friedrich-Wilhelm Wichmann, Houben i Körnig), zaś 3 czerwca w Berlinie poprawił go na 40,8 s (w składzie Corts, Houben, Wichmann i Körnig).
14 czerwca 1932 w Kassel był w składzie sztafety 4 × 100 metrów, która ustanowiła rekord świata wynikiem 40,6 s (biegli w niej Körnig, Lammers, Erich Borchmeyer i Arthur Jonath). Na igrzyskach olimpijskich w 1932 w Los Angeles ponownie zdobył srebrny medal w sztafecie 4 × 100 metrów (w składzie: Körnig, Friedrich Hendrix, Borchmeyer i Jonath). Startował również w biegu na 100 metrów, ale odpadł w półfinale.
Dziesięć razy był mistrzem Niemiec: na 100 metrów w 1926, 1927 i 1930, na 200 metrów w 1926, 1927, 1928 i 1930 oraz w sztafecie 4 × 100 m w 1927, 1929 i 1930. Na Akademickich Mistrzostwach Świata w 1930 w Darmstadt zdobył złote medale na 100 metrów, 200 metrów i w sztafecie 4 × 100 metrów. Zdobył również mistrzostwo Wielkiej Brytanii (AAA) w biegu na 100 jardów w 1927.
Zakończył karierę sportową w 1934 po zachorowaniu na dur brzuszny. Prawnik z wykształcenia, pracował jako dziennikarz w "Berliner Tageblatt", a następnie jako asystent reżysera w wytwórni UFA. Po II wojnie światowej był referentem w rządzie krajowym w Westfalii, a od 1950 był zatrudniony w DGB. Od 1953 był dyrektorem Westfalenhallen w Dortmundzie. Zmarł krótko po przejściu na emeryturę.

</doc>
<doc id="1998771" url="https://pl.wikipedia.org/wiki?curid=1998771" title="Wciąż ją kocham">
Wciąż ją kocham

Wciąż ją kocham (ang.: "Dear John") – amerykański melodramat z 2010 roku w reżyserii Lasse Hallströma, scenariusz do filmu powstał na podstawie powieści Nicholasa Sparksa. Oryginalny tytuł filmu nawiązuje do "Dear John letter", wyrażenia oznaczającego list napisany przez kobietę do mężczyzny, w którym zostaje on poinformowany o zakończeniu łączącego ich związku.
Obsada.
i inni.
Soundtrack.
1. Joshua Radin i Schuyler Fisk – Paperweight
2. The Swell Season – The Moon
3. 311 – Amber
4. The Donkeys – Excelsior Lady
5. Wailing Souls – Things &amp; Time
6. Amanda Seyfried i Marshall Altman – Little House
7. Fink – This Is the Thing
8. Rosi Golan – Think of Me
9. Rachel Yamagata i Dan Wilson – You Take My Troubles Away
10. Deborah Lurie – Dear John Theme
11. Snow Patrol ft. Martha Wainwright – Set The Fire To The Third Bar (utwór dodatkowy)
Inne piosenki z filmu, które nie znajdują się na płycie CD.

</doc>
<doc id="1998772" url="https://pl.wikipedia.org/wiki?curid=1998772" title="Orthros">
Orthros



</doc>
<doc id="1998773" url="https://pl.wikipedia.org/wiki?curid=1998773" title="Spermophilus variegatus">
Spermophilus variegatus



</doc>
<doc id="1998778" url="https://pl.wikipedia.org/wiki?curid=1998778" title="Herb gminy Sieraków">
Herb gminy Sieraków



</doc>
<doc id="1998779" url="https://pl.wikipedia.org/wiki?curid=1998779" title="Geografia Wietnamu">
Geografia Wietnamu

Wietnam – państwo leżące w Azji Południowo-Wschodniej, na obszarze Półwyspu Indochińskiego. Leżąc w strefie klimatów gorących, pokryty jest wilgotnymi lasami równikowymi i gęstą siecią rzek. Obecnie obszary leśne zajmują znacznie mniejszą część kraju, niż jeszcze na początku XX wieku. W latach 1964–1975 był dotknięty krwawą wojną domową, w której brały udział Stany Zjednoczone.
Powierzchnia, położenie i granice.
Powierzchnia – 331 688 km², zbliżona do powierzchni Polski.
Położenie – Wietnam leży w Azji Południowo-Wschodniej, we wschodniej części Półwyspu Indochińskiego. Od wschodu i od południa kraj oblewają wody Morza Południowochińskiego, zaś w północnej części – wody Zatoki Tonkińskiej, którą od Morza Południowochińskiego oddziela chińska wyspa Hajnan.
Skrajne punkty: północny 23°50′N, południowy 8°50′N, zachodni 101°50′E, wschodni 109°00′E. Rozciągłość południkowa kraju wynosi 1750 km, a równoleżnikowa zaledwie 60 km w centralnej części, 600 km w północnej części i 370 km w południowej części.
Wietnam graniczy z następującymi państwami:
Linia brzegowa (bez wysp) – 3444 km
Rzeźba terenu.
Wietnam ma dość zróżnicowaną rzeźbę terenu. 30% powierzchni kraju stanowią góry, a 45% wyżyny. Resztę powierzchni kraju stanowią nizinne obszary nadbrzeżne. Obszary nisko położone zajmują 25% powierzchni kraju.
Na północnym zachodzie, w strefie przygranicznej z Laosem i Chinami, ciągną się łańcuchy górskie. Są to Sip Song Chau Thai i Hoàng Liên Sơn z najwyższym szczytem kraju Phan Xi Păng o wysokości 3143 m n.p.m. Góry te rozdzielone są doliną Rzeki Czarnej. Na północy kraju leży rozległa wyżyna Việt Bắc, która jest przedłużeniem chińskiej Wyżyny Junnan-Kuejczou. Việt Bắc otoczona jest niewysokimi pasmami górskimi i ograniczona od południa doliną Rzeki Czerwonej. W środkowej i południowej części kraju ciągną się na długości około 1200 km Góry Annamskie. Najwyższym szczytem tych gór jest Phu Xai Lai Leng o wysokości 2711 m n.p.m.
Niziny ciągną się wąskim pasem wzdłuż wybrzeża, zwłaszcza wzdłuż wybrzeży Zatoki Tonkińskiej. Największymi regionami nizinnymi w kraju są krainy: Bắc Bộ na północy, obejmująca głównie deltę Rzeki Czerwonej i Nam Bộ na południu, na obszarze delty Mekongu. Na terenach delt występują liczne izolowane wzniesienia – mogoty. Wybrzeże morskie Wietnamu jest niskie i na obszarach delt rzecznych zabagnione. Wzdłuż Gór Annamskich jest na ogół wąskie i często urwiste z niewielkimi zatokami.
Budowa geologiczna.
Pasma górskie występujące na północy kraju (Sip Song Chau Thai i Hoàng Liên Sơn) należą do tzw. "pasma mezozoicznego", okalającego "masyw indochiński" od północy i zachodu i ciągnącego się od Chin do Półwyspu Malajskiego. Zbudowane jest ono ze skał metamorficznych, magmowych i osadowych powstałych w okresie od prekambru do mezozoiku i sfałdowanych w czasie starokimeryjskich ruchów tektonicznych orogenezy alpejskiej. Na zmetamorfizowanych skałach prekambryjskich leży pokrywa skał paleozoicznych, które osadziły się w geosynklinie birmańsko-malajskiej i zostały częściowo zmetamorfizowane w młodszym paleozoiku. Najstarsze skały osadowe należą do kambru. Są to piaskowce i łupki oraz górnokambryjskie skały wulkaniczne – ryolity. Wyżej leżą ordowickie osady łupkowo-margliste z graptolitami oraz skały węglanowe ze skamieniałościami wykazującymi związki z fauną wschodniej Australii. Na przełomie ordowiku i syluru występują liczne przewarstwienia ryolitów, tufów i popiołów wulkanicznych. W sylurze i dewonie w dalszym ciągu trwała sedymentacja węglanowa i detrytyczna. W czasie ruchów waryscyjskich nastąpiło zafałdowanie oraz metamorfoza części osadów; miały też miejsce intruzje granitów. W permie i karbonie powstały gruboławicowe wapienie, w których rozwinęły się zjawiska krasowe. Ich miąższość dochodzi do 800 m. W triasie, niezgodnie na starszych utworach osadziły się głównie lądowe piaskowce i łupki z pokładami węgla kamiennego oraz wkładkami skał wulkanicznych.
Góry Annamskie zbudowane są ze skał masywu indochińskiego. Są to archaiczne, silnie zmetamorfizowane gnejsy i granitognejsy. Na północy i południu, w brzeżnych strefach masywu występują skały staropaleozoiczne, zmetamorfizowane w czasie orogenezy waryscyjskiej i intrudowane karbońskimi granitoidami. W zachodniej części masywu indochińskiego skały metamorficzne przykryte są poziomo leżącymi osadami lądowymi i morskimi oraz pokrywami skał wulkanicznych. Są to osady lądowe powstałe od karbonu do triasu, zawierające liczne szczątki roślinne oraz pokłady węgla, a także przewarstwienia skał wulkanicznych. Na nich leżą morskie osady jury i kredy, głównie wapienie. Góry uległy wydźwignięciu w erze kenozoicznej, w czasie orogenezy alpejskiej. W powstałych wtedy zapadliskach tektonicznych osadziły się warstwy trzeciorzędowe i czwartorzędowe oraz pokrywy skał wulkanicznych (czwartorzędowych), głównie bazaltów.
Wzdłuż wybrzeża ciągną się wąskim pasem niziny pochodzenia aluwialnego, m.in. delta Mekongu, wypełniająca czwartorzędowe zapadlisko tektoniczne.
Klimat.
Wietnam leży w strefie dwóch pasów klimatycznych. Północna część kraju znajduje się w strefie klimatu zwrotnikowego, a południowa część w strefie klimatu równikowego. Wspólną cechą tych dwóch stref klimatycznych w tym państwie jest sezonowość monsunowa. Efektem tego są m.in. sezonowe wiatry, które przynoszą okresowe opady deszczu, poza monsunami. Charakterystycznymi cechami klimatu są: duża wilgotność, stosunkowo duże opady, zwłaszcza na południu i na stokach dowietrznych, a także sezonowo występujące huragany, zwane tajfunami, które pojawiają się w okresie letnio-jesiennym.
Opady deszczu w kraju są wysokie. Najniższe wartości, około 1000 mm rocznie, występują na obszarach zawietrznych. Średnie wartości opadowe wahają się od 1500 do 2000 mm rocznie. Największe opady mają miejsce w górach, szczególnie w Górach Annamskich. Większe opady występują w części południowej z tego względu, że panuje tam wilgotny klimat równikowy i nie zaznacza się tam sucha pora, jak na północy. W czasie monsunu zimowego opady są niższe. Monsun letni trwa od maja do końca października.
Temperatury są charakterystyczne dla tych dwóch stref klimatycznych. Średnia temperatura w najchłodniejszym miesiącu (styczeń na północy, grudzień na południu) wynosi od 13–14 °C na północy do 21–23 °C na południu, w najcieplejszym miesiącu (lipiec na północy, maj–czerwiec na południu) od 28 °C na północy do 29–30 °C na południu, maksymalne wartości termiczne przekraczają 40 °C.
Wody.
W kraju istnieje gęsta sieć rzek, zasilana przez deszcze monsunowe. Rzeki Wietnamu charakteryzują się dużymi wahaniami wodostanów, przekraczającymi 10 metrów. Fakt ten sprawia, że w wyniku gwałtownych przyborów wody w kraju występują powodzie, mające miejsce szczególnie w deltach rzek. Sieć rzeczna Wietnamu należy do zlewiska Morza Południowochińskiego, a tym samym do Oceanu Spokojnego. W górach płyną w głębokich dolinach, tworząc liczne wodospady.
Główną rzeką kraju na północy jest Rzeka Czerwona, płynąca z Chin i przecinająca kraj na długości 470 km. Jej głównym dopływem jest Rzeka Czarna (Sông Đà), która jest żeglowna od Hanoi aż do morza, gdzie uchodząc tworzy rozległą deltę o powierzchni 25 tys. km². Na południu kraju główną rzeką jest Mekong, który na terenie Wietnamu liczy 220 km i tworzy deltę o powierzchni 70 tys. km². Środkową część kraju odwadniają liczne, krótkie rzeki.
Gleby.
Większa część terytorium Wietnamu jest pokryta mało żyznymi glebami, są to głównie gleby kamieniste, gleby laterytowe i czerwonoziemne, przechodzące w wyższych piętrach gór w brunatnoziemy. Na zwietrzelinach law bazaltowych wykształciły się żyzne andosole, występują one na płaskowyżu Tây Nguyên. Na nizinach nadmorskich i w deltach rzek występują glejowe mady ilaste, które są intensywnie wykorzystane rolniczo.
Flora.
Szata roślinna na przestrzeni lat, zwłaszcza w czasie wojny wietnamskiej, została poważnie zdegradowana. Jeszcze przed wojną, która miała miejsce w latach 60. i 70. (do degradacji lasów przyczyniły się amerykańskie naloty, gdzie na lasy zrzucano napalm), powierzchnia lasów wynosiła 44%. Obecnie lasy w Wietnamie zajmują jedynie 24%.
Naturalne zbiorowiska roślinne tworzą lasy, które zachowały się głównie w górach. Na północy kraju rosną wilgotne lasy monsunowe, a na południu lasy równikowe, o zróżnicowanym składzie gatunkowym (m.in. drzewo żelazne, kamforowiec, dalbergia zwana drzewem palisandrowym i Rhus vernicifera, dostarczające żywicy lakowej) oraz o bogatym poszyciu bambusowym. Powyżej 1000 m n.p.m. lasy tropikalne przechodzą w podzwrotnikowe lasy, gdzie występują także lasy strefy umiarkowanej z sosną i dębem. Od około 2500 m n.p.m. występuje roślinność alpejska. W suchszych kotlinach i wyżynach śródgórskich miejsce lasu zajmują sawanny (m.in. na płaskowyżu Tây Nguyên). Dominującą formacją roślinną są sawanny, a wiele obszarów jest zajętych przez tereny rolnicze. Na wybrzeżu, gdzie tereny są zalewane przez przypływy, rosną lasy namorzynowe.
Fauna.
Znacznemu zniszczeniu uległ także świat zwierząt, który jest charakterystyczny dla regionu indochińskiego. W Wietnamie można jeszcze spotkać słonia indyjskiego i tapira malajskiego. Liczniejsze są bawoły banteng i gaur oraz antylopy garna, a także różne gatunki jeleniowatych. Do dużych drapieżników należą żyjące w lasach pantery mgliste, tygrysy i lamparty. Ssaki naczelne reprezentują gibony, makaki i langur. Wśród ptaków do pospolitych gatunków należą kuraki, jak na przykład bażanty. Liczne są także różne gatunki ptaków śpiewających, jak turkuśniki i bilbile. W kraju występuje wiele gatunków gadów, gdzie do największy należą węże, takie jak pyton siatkowy i tygrysi. Żyje tam także największy przedstawiciel gekonów – toke. Ze względu na wilgotny klimat liczne są owady, w lasach żyją jadowite pająki.

</doc>
<doc id="1998781" url="https://pl.wikipedia.org/wiki?curid=1998781" title="Harold Elliot Varmus">
Harold Elliot Varmus



</doc>
<doc id="1998782" url="https://pl.wikipedia.org/wiki?curid=1998782" title="Port lotniczy Mariscal Lamar">
Port lotniczy Mariscal Lamar

Port lotniczy Mariscal Lamar – port lotniczy położony w mieście Cuenca, w Ekwadorze.

</doc>
<doc id="1998783" url="https://pl.wikipedia.org/wiki?curid=1998783" title="Louise Bager Due">
Louise Bager Due

Louise Bager Due; wcześniej Louise Bager Nørgaard (ur. 23 kwietnia 1982 w Dronninglundzie) – duńska piłkarka ręczna, wielokrotna reprezentantka kraju, bramkarka. W 2010 występowała w duńskim Viborg HK. Wraz z reprezentacją Danii zdobyła złoty medal olimpijski w 2004 roku.

</doc>
<doc id="1998786" url="https://pl.wikipedia.org/wiki?curid=1998786" title="Zaklinacz dusz sezon 3">
Zaklinacz dusz sezon 3

Ten artykuł zawiera streszczenia, a także informacje o odcinkach trzeciego sezonu serialu Zaklinacz dusz. Pierwsza emisja w USA odbyła się 28 września 2007, ostatnia drugiego sezonu 16 maja 2008. Sezon został skrócony do 18 z planowanych 22 odcinków z powodu Strajku scenarzystów w Stanach Zjednoczonych
&lt;onlyinclude&gt;
&lt;/onlyinclude&gt;

</doc>
<doc id="1998788" url="https://pl.wikipedia.org/wiki?curid=1998788" title="Port lotniczy Aishalton">
Port lotniczy Aishalton

Port lotniczy Aishalton (IATA: AHL, ICAO: SYAH) – port lotniczy zlokalizowany w miejscowości Aishalton, w Gujanie.

</doc>
<doc id="1998790" url="https://pl.wikipedia.org/wiki?curid=1998790" title="Antoni (Rafalski)">
Antoni (Rafalski)

Antoni, imię świeckie Grigorij Antonowicz Rafalski (ur. 19 lutego 1789 w Nujnie, zm. 16 listopada 1848 w Petersburgu) – rosyjski biskup prawosławny.
Życiorys.
Wczesna działalność.
Urodził się w rodzinie kapłana greckokatolickiego. Ukończył seminarium prowadzone przez bazylianów, następnie w latach 1800–1809 uczył się w prawosławnym seminarium duchownym w Ostrogu. Z powodu wyróżniających się wyników w nauce został skierowany na wyższe studia teologiczne w Kazańskiej Akademii Duchownej, jednak z powodu problemów zdrowotnych nie wyjechał z Wołynia, lecz został zatrudniony jako nauczyciel poezji w młodszych klasach seminarium w Ostrogu. 16 czerwca 1809 przyjął święcenia kapłańskie jako duchowny żonaty w soborze Przemienienia Pańskiego w tym samym mieście. W 1812, uciekając przed nadchodzącymi wojskami francuskimi, wywiózł w głąb Rosji archiwum eparchialne oraz zbiory biblioteki seminarium. W 1813 został za to nagrodzony godnością protoprezbitera oraz wyznaczony na proboszcza parafii przy soborze w Ostrogu. Następnie otrzymał stanowisko dziekana. Po powrocie do miasta zaangażował się w odbudowę spalonego w czasie wojny pałacu biskupiego. W 1821 owdowiał.
Od 1823 zasiadał w konsystorzu duchownym eparchii wołyńskiej. W 1830 został przeniesiony do pracy w parafii prawosławnej w Krzemieńcu. 20 listopada 1832 złożył śluby zakonne z imieniem Antoni, a na polecenie metropolity moskiewskiego Filareta natychmiast otrzymał godność archimandryty i został mianowany przełożonym ławry Poczajowskiej, która w tym samym roku wróciła w ręce prawosławnych.
Biskup.
8 lipca 1834 miała miejsce jego chirotonia na biskupa warszawskiego, wikariusza eparchii wołyńskiej. Wybór kandydata na pierwszego w historii hierarchę Rosyjskiego Kościoła Prawosławnego rezydującego w Warszawie został bardzo starannie dokonany przez Świątobliwy Synod Rządzący, gdyż przyszły biskup warszawski miał w przyszłości uczestniczyć w rozszerzaniu wpływów prawosławia na ziemiach polskich. Antoni (Rafalski) został wybrany, gdyż znał język (poznał go, podobnie jak łacinę, w seminarium bazylianów) i kulturę polską Po powstaniu samodzielnej eparchii warszawskiej i nowogieorgijewskiej 17 stycznia 1840 został jej pierwszym ordynariuszem. Po trzech latach przeniesiony na katedrę nowogrodzką, petersburską, estońską i fińską. Inicjatorem powierzenia mu jednej z najważniejszych eparchii w Cerkwi Rosyjskiej był car Mikołaj I, który zapamiętał go z okresu zarządzania ławrą Poczajowską. Wspierał rozwój pracowni ikonopisarskich i szkolnictwo duchowne. Pozostawał w konflikcie z oberprokuratorem Świętego Synodu N. Protasowem, również jego autorytet wśród wiernych był bardzo niski. Przyczyną tego faktu był niewielki format intelektualny metropolity i jego hulaszczy tryb życia, jaki prowadził w Petersburgu. Zdaniem G. Freezego metropolita Antoni nie odgrywał żadnej roli w pracach Świątobliwego Synodu Rządzącego.
W grudniu 1845 uległ nagłemu atakowi paraliżu, jednak tytularnie metropolitą petersburskim i ładoskim pozostawał do 4 listopada 1848, kiedy przeszedł w stan spoczynku. Zmarł 12 dni później w Petersburgu. Został pochowany na cmentarzu Ławry św. Aleksandra Newskiego.
Za swoją działalność na rzecz umacniania pozycji prawosławia na Wołyniu został nagrodzony najwyższymi rosyjskimi odznaczeniami państwowymi: Orderem św. Anny oraz Orderem św. Andrzeja.

</doc>
<doc id="1998793" url="https://pl.wikipedia.org/wiki?curid=1998793" title="Port lotniczy Manuae">
Port lotniczy Manuae

Port lotniczy Manuae – port lotniczy zlokalizowany na wyspie Manuae (Wyspy Cooka).

</doc>
<doc id="1998796" url="https://pl.wikipedia.org/wiki?curid=1998796" title="Noc apuchtinowska">
Noc apuchtinowska

Noc apuchtinowska – polityka rusyfikacji wprowadzona w Królestwie Polskim po upadku powstania styczniowego. Pomysłodawcą tej polityki był Aleksandr Apuchtin, sprawujący funkcję rosyjskiego kuratora warszawskiego okręgu szkolnego.

</doc>
<doc id="1998797" url="https://pl.wikipedia.org/wiki?curid=1998797" title="Pułk Marszowy Podolskiej Brygady Kawalerii">
Pułk Marszowy Podolskiej Brygady Kawalerii

Pułk Marszowy Podolskiej Brygady Kawalerii – oddział kawalerii Wojska Polskiego improwizowany w czasie kampanii wrześniowej.
Formowanie i działania wojenne we wrześniu 1939 roku.
14 września 1939 roku, w związku z niekorzystnym rozwojem sytuacji na froncie, generał brygady Władysław Langner nakazał swojemu zastępcy, generałowi brygady Maksymilianowi Milan-Kamskiemu organizację obrony linii Dniestru, wykorzystując do tego celu znajdujące się na terenie Okręgu Korpusu Nr VI ośrodki zapasowe.
15 września 1939 roku, w ramach przygotowań do obrony, w Ośrodku Zapasowym Podolskiej Brygady Kawalerii w Stanisławowie, został zorganizowany Pułk Kawalerii, na czele którego stanął zastępca dowódcy Ośrodka podpułkownik Włodzimierz Gilewski.
W związku z rozruchami nacjonalistów ukraińskich w rejonie Żydaczowa, oddział wspólnie z pułkiem piechoty podpułkownika Bezega z Ośrodka Zapasowego 21 Dywizji Piechoty Górskiej został skierowany do akcji pacyfikacyjnej. Następnie oba pułki weszły w skład Grupy „Stryj” generała brygady Stefana Dembińskiego.
17 września 1939 roku, w związku z agresją sowiecką, Grupa „Stryj” otrzymała ze Sztabu Naczelnego Wodza rozkaz przekroczenia granicy węgierskiej. Pułk do rana 18 września osłaniał Dniestr w okolicy Żydaczowa, następnie, idąc w tylnej straży oddziałów ppłk. Bezega, przez Sokołów i Wygodę, dotarł do granicy z Węgrami, którą przekroczył około godz. 16:00 19 września na Przełęczy Wyszkowskiej.

</doc>
<doc id="1998806" url="https://pl.wikipedia.org/wiki?curid=1998806" title="Port lotniczy Szachid Mwaffak">
Port lotniczy Szachid Mwaffak

Port lotniczy Szachid Mwaffak – port lotniczy położony 80 km na wschód od Ammanu na pustyni w Jordanii. Używany jest przez armię jordańską. W przeszłości (lata 90. XX wieku) był bazą dla wojsk sprzymierzonych, w tym amerykańskich. Posiada dwie asfaltobetonowe drogi startowe.

</doc>
<doc id="1998808" url="https://pl.wikipedia.org/wiki?curid=1998808" title="Antony Warmbold">
Antony Warmbold

Antony Warmbold (ur. 28 lipca 1978) – niemiecki kierowca rajdowy. Jest synem Achima Warmbolda, także byłego rajdowca, zwycięzcy Rajdu Polski z 1973 roku.
Kariera.
Swój debiut rajdowy Warmbold zaliczył w 2000 roku. W 2001 roku zadebiutował w Rajdowych Mistrzostwach Świata jadąc dwa rajdy Toyotą Corollą WRC i jeden Toyotą Celicą GT-Four. Pilotowany przez Gemmę Price i jadący Toyotą Corollą WRC nie ukończył wówczas Rajdu Portugalii z powodu awarii. W 2003 roku startował Fordem Focusem WRC w Mistrzostwach Świata, jednak nie zdobył żadnego punktu. W 2004 roku trzykrotnie zajmował 8. pozycję w rajdach MŚ zdobywając po 1 punkcie – w Rajdzie Turcji, Rajdzie Japonii i Rajdzie Włoch. W 2005 roku był członkiem zespołu BP Ford World Rally Team. W Rajdzie Włoch i Rajdzie Hiszpanii zajmował 7. miejsca, najwyższe w karierze i w sezonie zdobył łącznie 6 punktów. Od 2006 roku nie startuje w rajdach.
W swojej karierze Warmbold startował także w rajdach Mistrzostw Europy. Zajął m.in. 2. miejsce w Rajdzie Turcji (2002) oraz 3. miejsce w Rajdzie Chalkidiki (2001) i Rajdzie Tampere (2004).

</doc>
<doc id="1998811" url="https://pl.wikipedia.org/wiki?curid=1998811" title="Abisares">
Abisares

Abisares – indyjski książę, król i władca krainy Orejoj Indoj, która znajdowała się na północ od państwa księcia Porosa. Zawarł z nim przymierze w walce przeciwko Aleksandrowi Wielkiemu.
Po klęsce oddał hołd Aleksandrowi Wielkiemu, przez co pozostał u władzy w swym państwie.

</doc>
<doc id="1998812" url="https://pl.wikipedia.org/wiki?curid=1998812" title="Malediwy na Letnich Igrzyskach Olimpijskich 2008">
Malediwy na Letnich Igrzyskach Olimpijskich 2008

Malediwy na Letnich Igrzyskach Olimpijskich 2008 reprezentowało czworo zawodników – dwóch mężczyzn i dwie kobiety. Żaden ze sportowców nie zdobył medalu.
Był to 6. start reprezentacji Malediwów na letnich igrzyskach olimpijskich.

</doc>
<doc id="1998813" url="https://pl.wikipedia.org/wiki?curid=1998813" title="Archidiecezja Poitiers">
Archidiecezja Poitiers

Archidiecezja Poitiers – archidiecezja Kościoła rzymskokatolickiego w zachodniej Francji. Powstała jako diecezja Poitiers w III wieku. W 1801 uzyskała obecny kształt terytorialny. W 2002 decyzją papieża Jana Pawła II została podniesiona do rangi archidiecezji metropolitalnej.

</doc>
<doc id="1998814" url="https://pl.wikipedia.org/wiki?curid=1998814" title="Memoriał Andrzeja Trochanowskiego">
Memoriał Andrzeja Trochanowskiego

Memoriał Andrzeja Trochanowskiego – jednodniowy wyścig kolarski poświęcony pamięci Andrzeja Trochanowskiego, rozgrywany corocznie od 1989 w Polsce, najczęściej w województwie mazowieckim. Od 2005 należy do cyklu UCI Europe Tour.
Pierwsza edycja odbyła się w 1989 w Warszawie w formule wyścigu jednodniowego w celu upamiętnienia zmarłego rok wcześniej Andrzeja Trochanowskiego. W kolejnych latach impreza odbywała się corocznie w różnych miejscowościach województwa mazowieckiego (między innymi w Wyszkowie, Legionowie czy Piastowie), sporadycznie w innych lokalizacjach (Kazimierz Dolny w województwie lubelskim). Wyścig przyjmował w tym czasie najczęściej formę kryterium ulicznego, rozgrywanego z reguły w obsadzie międzynarodowej. Od 2000 wyścig przyjął formę rywalizacji jednodniowej odbywającej się corocznie na trasach wokół Baboszewa na początku maja – w latach 2000–2004 znalazł się w kalendarzu UCI z kategorią 1.5, a od 2005 należy do cyklu UCI Europe Tour z kategorią 1.2.
Edycja z 2020 została odwołana ze względu na pandemię COVID-19 w Polsce. Z tego samego powodu nie odbyła się edycja z 2021.
Zwycięzcy.
Opracowano na podstawie: 

</doc>
<doc id="1998815" url="https://pl.wikipedia.org/wiki?curid=1998815" title="Herb Popradu">
Herb Popradu

Herb miasta Poprad przedstawia na tarczy w polu błękitnym trzy srebrne tatrzańskie szczyty, a pod nimi dwie skrzyżowane czerwone strzały.
Herb przyjęty został 19 września 1985 roku, modyfikowany był w 1993 i 1997 roku.
Szczyty górskie nawiązują do położenia miasta u stóp Tatr Wysokich, a strzały to nawiązanie do poprzedniego herbu miasta (XVI wiek – 1949) który przedstawiał na tarczy w polu błękitnym postać św. Idziego. Strzały to jeden z atrybutów tego świętego.
Poszczególne części miasta (niegdyś samodzielne miasta) posiadają swoje herby.

</doc>
<doc id="1998819" url="https://pl.wikipedia.org/wiki?curid=1998819" title="Lactobacillaceae">
Lactobacillaceae

Lactobacillaceae – rodzina bakterii z rzędu "Lactobacillales". 
Są zwykle ułożone w różnorakie łańcuszki, często członowane. Nieruchliwe, aczkolwiek zdarzają się wyjątki. Mikroareofile. Bakterie nie wytwarzają katalazy i przeprowadzają fermentację mlekową. Potrzebują do życia licznych aminokwasów, witamin i innych substancji. Najczęściej występują w materiale roślinnym i przewodzie pokarmowym zwierząt.

</doc>
<doc id="1998821" url="https://pl.wikipedia.org/wiki?curid=1998821" title="Diecezja Limoges">
Diecezja Limoges

Diecezja Limoges – diecezja Kościoła rzymskokatolickiego we Francji. Została erygowana już w I wieku. W 1822 uzyskała obecny kształt terytorialny. W 2002 została przeniesiona ze zlikwidowanej wówczas metropolii Bourges do nowo powstałej metropolii Poitiers.

</doc>
<doc id="1998823" url="https://pl.wikipedia.org/wiki?curid=1998823" title="Herb Podolińca">
Herb Podolińca

Herb Podolińca przedstawia na tarczy w polu błękitnym postać Matki Boskiej z Dzieciątkiem Jezus w srebrnych szatach, obydwoje z aureolami, w otoczeniu czterech sześcioramiennych srebrnych gwiazd.
Herb znany jest z pieczęci XIV-wiecznej, w obecnej wersji przyjęty został 26 czerwca 1991 roku.
W latach 1970-1991 herbem Podolińca była błękitna tarcza ze złotą literą "P".

</doc>
<doc id="1998827" url="https://pl.wikipedia.org/wiki?curid=1998827" title="RadioActive">
RadioActive

RadioActive – singel Natalii Lesz, którego premiera odbyła się 19 maja 2010 roku.
29 maja 2010 roku Lesz wystąpiła z piosenką na TOPtrendy 2010. Otrzymała nagrodę Dziennikarzy. Do piosenki powstał videoklip, który swoją premierę miał pod koniec lipca. Teledysk znalazł się na płycie DVD zawartej w drugim albumie studyjnym Lesz, "That Girl". Sam utwór wydany został jedynie na iTunes.

</doc>
<doc id="1998833" url="https://pl.wikipedia.org/wiki?curid=1998833" title="Cavalla">
Cavalla

Cavalla (także Cavally, Youbou, Diougou) – rzeka w Afryce Zachodniej.
Wypływa na północ od masywu Nimba w Gwinei. Płynie w kierunku południowym i tworzy granicę między Liberią a Wybrzeżem Kości Słoniowej. Wpływa do Zatoki Gwinejskiej 21 km na wschód od Harper w Liberii. Liczy 515 kilometrów. Jej dorzecze razem z dopływami: Duobe i Hana zajmuje obszar o powierzchni 30 225 km². Cavalla jest najdłuższą rzeką Liberii.

</doc>
<doc id="1998836" url="https://pl.wikipedia.org/wiki?curid=1998836" title="Stanisław Jerzy Ogiński">
Stanisław Jerzy Ogiński

Stanisław Jerzy Ogiński z Kozielska herbu własnego (ur. 1710 – zm. 1748) – kasztelan witebski od 1740, kasztelan mścisławski 1738-1740, starosta merecki, żukowski i wierzbowski, książę, dyrektor wileńskiego sejmiku gromnicznego w 1731 roku.
Jako poseł na sejm konwokacyjny 1733 roku z województwa witebskiego był członkiem konfederacji generalnej zawiązanej 27 kwietnia 1733 roku na tym sejmie. Poseł powiatu brasławskiego na sejm nadzwyczajny pacyfikacyjny 1736 roku.
W 1742 odznaczony Orderem Orła Białego. 

</doc>
<doc id="1998839" url="https://pl.wikipedia.org/wiki?curid=1998839" title="Ashraf Abouelhassan">
Ashraf Abouelhassan

Ashraf Abouelhassan (, ur. 17 maja 1975 w Gizie) – egipski siatkarz grający na pozycji rozgrywającego; reprezentant Egiptu.
Kariera klubowa.
Od początku swojej klubowej kariery jest zawodnikiem egipskiego klubu Zamalek Sporting Club. W latach 2008 i 2009 wygrał z zespołem afrykański Puchar Mistrzów Klubowych. Uczestniczył w Klubowych Mistrzostwach Świata w Dosze.

</doc>
<doc id="1998840" url="https://pl.wikipedia.org/wiki?curid=1998840" title="Andrzej Abrek">
Andrzej Abrek

Andrzej Abrek (ur. ?, zm. 29 czerwca 1700) – polski teolog, profesor i zarazem rektor Akademii Zamojskiej, sekretarz królewski.
Życiorys.
W latach 1674–1675 wybudował w Bukowinie drewnianą kaplicę pw. Ofiarowania Najświętszej Marii Panny
Był autorem łacińskich panegiryków oraz kilku mów pochwalnych i gratulacyjnych.

</doc>
<doc id="1998842" url="https://pl.wikipedia.org/wiki?curid=1998842" title="Latopis Hustyński">
Latopis Hustyński

Latopis Hustyński – anonimowa kronika ruska powstała około 1670 r. Zachowała się w dziesięciu mniej lub bardziej kompletnych rękopisach. Pierwsze naukowe wydanie ogłoszono w 1843 r., w Petersburgu.
Źródła dzieła i jego język.
Latopis jest kompilacją "Powieści minionych lat", "Latopisu Kijowskiego", "Latopisu Halicko-Wołyńskiego" oraz polskich kronik Jana Długosza, Marcina Bielskiego, Marcina Kromera, Macieja Stryjkowskiego i Macieja z Miechowa.
Latopis napisany jest językiem cerkiewnosłowiańskim, ale spotykamy w nim sporo słów polskich i ukraińskich.
Treść.
Źródło przedstawia systemem rocznikarskim dzieje Rusi od legendarnego założenia Kijowa do 1597 r. Wymienia chronologicznie wielkich książąt kijowskich, a następnie kolejnych władców dzielnicowych ze szczególnym uwzględnieniem Rusi Halickiej i Księstwa Moskiewskiego. Omawia wojny jakie toczyli oni między sobą o tron kijowski, wrogami zewnętrznymi (Połowcy, Litwini, Jaćwingowie, Polacy, Mongołowie-Tatarzy), a także koligację między poszczególnymi gałęziami rodu Rurykowiczów i ich sąsiadami.
Z racji korzystania ze źródeł polskich znalazło się na kartach latopisu sporo informacji dotyczących historii Litwy (Mendog, Giedymin i ich następcy), Mołdawii (np. Stefan III Wielki), Polski (od Mieszka I) i takich, które można zaliczyć do „historii powszechnej”: wymienienie niektórych cesarzy bizantyjskich, papieży, wzmianka o Schizmie Zachodniej, I, II i III krucjacie, wynalezieniu broni palnej (1378), druku (1440), spaleniu Jana Husa (1415), wystąpieniu Marcina Lutra (1517), bitwie Timura Chromego pod Ankarą (1402) i innych.
Wartość.
Za samodzielne i w miarę wiarygodne części latopisu uchodzą zapiski począwszy od 1492 r. Dotyczą one walk Polski z Tatarami Krymskimi, hospodarami mołdawskimi i Księstwem Moskiewskim za Jana Olbrachta, Aleksandra Jagiellończyka i początkowych lat Zygmunta I Starego. Szczególne miejsce zajmuje tu ekskurs o pochodzeniu Kozaków zaporoskich, zaprowadzeniu kalendarza gregoriańskiego w Polsce (1582) i Unii Brzeskiej (1596).
Z fragmentów opisujących dzieje powszechne na uwagę zasługują zapiski o IV krucjacie, powstaniu i upadku Cesarstwa Łacińskiego, Unii Florenckiej (1439), zdobyciu Konstantynopola przez Turków (1453), utworzeniu Metropolii Moskiewskiej, powstaniu i śmierci Skanderbega.

</doc>
<doc id="1998846" url="https://pl.wikipedia.org/wiki?curid=1998846" title="Zbrodnia w Majdańskiej Hucie">
Zbrodnia w Majdańskiej Hucie

Zbrodnia w Majdańskiej Hucie – zbrodnia dokonana 12 lipca 1943 roku przez partyzantów Ukraińskiej Powstańczej Armii na mieszkańcach wsi Majdańska Huta, położonej w powiecie zdołbunowskim w województwie wołyńskim podczas rzezi wołyńskiej. W wyniku zbrodni zginęło 183 Polaków i 1 Ukrainka.
Według relacji zgromadzonych przez Władysława i Ewę Siemaszków, wiosną 1943 roku mieszkańcy Majdańskiej Huty otrzymali od dowództwa UPA w Antonowcach gwarancje bezpieczeństwa pod warunkiem świadczenia danin w postaci żywności, drewna, transportu i robotników do rozbiórki domów opuszczonych przez Polaków. Do czasu zbrodni wieś wywiązywała się z danin. Upowcy mianowali sołtysem Adolfa Oborskiego. 
8 lipca 1943 roku we wsi pojawiło się 9 upowców, którzy zachowując się przyjaźnie i ostrzegając przed Niemcami, odwiedzili wszystkie gospodarstwa.
12 lipca rano upowcy opanowali wieś, po czym spalili większość jej mieszkańców w stodole. Niektóre ofiary były mordowane w innych miejscach. Przeżyło 11 osób, głównie tych, które były nieobecne we wsi podczas zbrodni.

</doc>
<doc id="1998848" url="https://pl.wikipedia.org/wiki?curid=1998848" title="Ashraf Abouel Hassan">
Ashraf Abouel Hassan



</doc>
<doc id="1998850" url="https://pl.wikipedia.org/wiki?curid=1998850" title="Herb Starej Lubowni">
Herb Starej Lubowni



</doc>
<doc id="1998851" url="https://pl.wikipedia.org/wiki?curid=1998851" title="Gruczoły Bowmana">
Gruczoły Bowmana

Gruczoły Bowmana (łac. "glandulae olfactoriae") – gruczoły zlokalizowane w blaszce właściwej błony śluzowej nabłonka węchowego. Są zbudowane z komórek posiadających duże pęcherzyki wydzielnicze. Produkowana przez nie wydzielina zawierająca immunoglobulinę A oraz laktoferynę i lizozym pokrywa nabłonek węchowy i chroni ośrodkowy układ nerwowy przed przedostawaniem się toksyn i patogenów, a także ułatwia odbiór bodźców węchowych poprzez przenoszenie wonnych cząsteczek i ich kumulowanie w pobliżu receptora, dzięki białku OBP (ang. "odorant binding protein"), które prawdopodobnie również wchodzi w skład wydzieliny tych gruczołów. Inne badania wykazują, że OBP nie jest produkowane przez te gruczoły.
Gruczoły Bowmana zostały opisane przez brytyjskiego chirurga, histologa oraz anatoma Williama Bowmana.

</doc>
<doc id="1998855" url="https://pl.wikipedia.org/wiki?curid=1998855" title="Tetuán (Madryt)">
Tetuán (Madryt)

Tetuán – jest jednym z 21 dystryktów wchodzących w skład Madrytu. W obrębie dzielnicy znajduje się kompleks finansowo - biurowy AZCA, a sama dzielnica stanowi finansowe centrum Madrytu. "Tetuán" jest okręgiem o największej populacji imigrantów, głównie z Ameryki Południowej i Afryki Subsaharyjskiej, którzy stanowią ok. 15% ludności całego dystryktu.
Podział administracyjny.
"Tetuán" dzieli się administracyjnie na 6 dzielnic:

</doc>
<doc id="1998856" url="https://pl.wikipedia.org/wiki?curid=1998856" title="AC Lugano">
AC Lugano



</doc>
<doc id="1998859" url="https://pl.wikipedia.org/wiki?curid=1998859" title="Cargotec">
Cargotec

Cargotec – fińskie przedsiębiorstwo produkcji maszyn, żurawi i podnośników, powstałe w 2005 roku w wyniku podziału spółki Kone.
Akcje spółki notowane są na Helsińskiej Giełdzie Papierów Wartościowych i wchodzą w skład indeksu 25 spółek o najwyższych obrotach OMX Helsinki 25.
Na terenie Polski posiada swoje fabryki w Obornikach, Ożarowie Mazowieckim i Stargardzie. Inwestycja Cargotec w Regionalnym Stargardzkim Parku Wysokich Technologii była największą bezpośrednią inwestycją zagraniczną w Polsce w 2009 roku, warta była 64,4 mln euro.

</doc>
<doc id="1998862" url="https://pl.wikipedia.org/wiki?curid=1998862" title="Zanarocz">
Zanarocz

Zanarocz (, "Zanaracz"; , "Zanarocz") – agromiasteczko na Białorusi, w obwodzie mińskim, w rejonie miadzielskim, siedziba administracyjna sielsowietu. W 2007 roku liczyło ok. 620 mieszkańców.
Znajduje się tu parafialna cerkiew prawosławna pw. Przemienienia Pańskiego.
Historia.
Wieś wzmiankowana pierwszy raz w latopisach z 1566 roku, choć znaleziska archeologiczne wskazują, że okolica ta zamieszkała była już ok. 750 r. n.e. (3 kurhany przebadane w 1906 przez Pokrowskiego). Wieś szlachecka położona była w końcu XVIII wieku w powiecie oszmiańskim województwa wileńskiego W 1795 po III rozbiorze Polski miejscowość w granicach Imperium Rosyjskiego, od 1868 w guberni wileńskiej w powiecie święciańskim.
W lipcu 1916 miała tu miejsce krwawa bitwa podczas której Rosjanie stracili 80 tys. żołnierzy, a Niemcy o połowę mniej. 
Miejscowość w latach 1922-1927 była siedzibą gminy Zanarocze, w granicach II Rzeczypospolitej do roku 1939. Zajęta przez wojska ZSRR znalazła się w granicach BSRR, a od 1991 Białorusi.
Od 2001 roku działa tu elektrownia wiatrowa „EkaDom” (ВЭС БНГА ЭкаДом), składająca się z 2 turbin wiatrowych o mocy 0,4 MW i 0,25 MW. Według władz rejonu miadzielskiego wytwarzana przez nie energia pokrywa potrzeby całej wsi.

</doc>
<doc id="1998863" url="https://pl.wikipedia.org/wiki?curid=1998863" title="IBM High Availability Cluster Multiprocessing">
IBM High Availability Cluster Multiprocessing

IBM High Availability Cluster Multiprocessing – klaster wysokiej dostępności dla systemów operacyjnych AIX i Linux pracujących na maszynach IBM z procesorami Power (System p). HACMP umożliwia powiązanie maszyn fizycznych (maksymalnie 32 węzły) w logiczny klaster dla aplikacji wymagających wysokiej dostępności. Kopie aplikacji są instalowane i konfigurowane na poszczególnych węzłach klastra w taki sposób, aby mogły pracować w trybie aktywnym lub pasywnym. Klaster zapewnia automatyczne podniesienie aplikacji na węźle pasywnym w przypadku błędów danego węzła aktywnego, dzięki czemu uzyskuje się ciągłość dostępności danej aplikacji i jednocześnie oszczędność zasobów sprzętowych. W celu zwiększenia niezawodności klastra poszczególne węzły klastra powinny być odseparowane od siebie fizycznie (np. powinny mieć osobne zasilanie).

</doc>
<doc id="1998864" url="https://pl.wikipedia.org/wiki?curid=1998864" title="Zaklinacz dusz sezon 4">
Zaklinacz dusz sezon 4

Ten artykuł zawiera streszczenia, a także informacje o odcinkach czwartego sezonu serialu Zaklinacz dusz. Pierwsza emisja w USA odbyła się 3 października 2008, ostatnia czwartego sezonu 15 maja 2009.
&lt;onlyinclude&gt;
&lt;/onlyinclude&gt;

</doc>
<doc id="1998865" url="https://pl.wikipedia.org/wiki?curid=1998865" title="Chamartín (Madryt)">
Chamartín (Madryt)

Chamartín – jest jednym z 21 dystryktów wchodzących w skład Madrytu. Pierwotnie istniejące jako samodzielne miasto – "Chamartín de la Rosa", w 1948 włączone do Madrytu. W obrębie dystryktu znajduje się m.in.:stacja kolejowa Madryt Chamartín oraz stadion Santiago Bernabéu.
Podział administracyjny.
"Chamartín" dzieli się administracyjnie na 6 dzielnic:

</doc>
<doc id="1998870" url="https://pl.wikipedia.org/wiki?curid=1998870" title="Feria del Sol">
Feria del Sol

Feria del Sol ("Święto Słońca"), znany także jako "Carnaval Taurino de America" – festiwal kulturalny w Mérida, który co roku odbywa się w Wenezueli.
Festiwal odbywa się lutym, w czasie karnawału. Organizowanych jest wiele imprez kulturalnych, a także handlowe wystawy, koncerty, festiwale, parady i wybór królowej wystawy ("Reina del Sol"). Po wybudowaniu areny do walk byków, odbywają się walki tych zwierząt. 
Historia.
Pierwotnie festiwal miał odbywać się na początku grudnia w czasie uroczystości Niepokalanego Poczęcia. Pierwsze odbywały się w ciągu dwóch dni - 9 i 10 grudnia.
Ze względu na warunki atmosferyczne panujące w grudniu, postanowiono uczcić święta w okresie karnawału. Pod nazwą "Feria del Sol" od 1969 imprezy organizowano w dniach 15, 16 i 17 lutego. Od tego czasu, festiwal jest jedną z najważniejszych w Wenezueli i na świecie imprezą walk byków.

</doc>
<doc id="1998871" url="https://pl.wikipedia.org/wiki?curid=1998871" title="Królestwo Litwy (1251–1263)">
Królestwo Litwy (1251–1263)

Królestwo Litwy – średniowieczne państwo litewskie istniejące w latach 1251–1263; jedynym królem był Mendog.
Powstanie królestwa.
«"Myndowe dei gracia Rex Lettowie universis cristi fidelibus presentes litteras inspecturis... Huius autem donacionis testes sunt. Venerabilis dominus Culmensis Episcopus et magister Andreas Fratrum predictorum ac Fratres sui. Langwinus sororius noster. Lygeyke Schabbe. Bixe. Bune. nostri Barones et consangwinei. Parbusse de Nere. Gerdine de Nailse. Vege. Veseyele. Ibid. et Parbusse junior. De Fratribus predicatoribus Frater Syndarinus. de Fratribus minoribus Frater Adolphus et sui socii. et alii quam plures fidedigni. qui omnes simul et semel dicte donacioni nostre a nobis provide facte Magistro et Fratribus. ac eorum successoribus supradictis fuerunt vocati ad hoc in testimonium premissoruni. Datum Lettowie in Curia nostra anno domini Millesimo Ducentesimo Sexagesimo. In medio Mensis Junii."»
W końcu lat 40. XIII w. Mendog znalazł się w trudnym położeniu: był otoczony z każdej strony przez wrogów (od zachodu- Jaćwingowie, Krzyżacy i Żmudzini; od północy – Zakon kawalerów mieczowych; od wschodu – zbuntowani krewniacy; od południa – Ruś Halicko-Włodzimierska), którzy chcieli obalić Mendoga. W tej sytuacji – wciąż pogański władca – postanowił przeciągnąć na swoją stronę państwa zakonne i zbliżyć się do cywilizacji chrześcijańskiej. Mendog zdołał nawiązać kontakty z Państwem Kościelnym (papież Innocenty IV obiecał Wielkiemu Księciu koronę królewską w zamian za chrzest) i obiecał Krzyżakom, że w zamian za sojusz Litwa stanie się państwem chrześcijańskim. W tej sytuacji państwa zakonne wsparły Litwinów, którzy odparli ataki koalicji.
Oficjalnie status królestwa państwu litewskiemu przyznano – po chrzcie Mendoga – 17 lipca 1251 roku, specjalną bullą Innocentego IV, która stwierdzała zwierzchność papieża nad Litwą. Bullę tę otrzymał biskup chełmiński Heidenryk, z poleceniami: koronacji Wielkiego Księcia ma króla, mianowania biskupa dla Litwy i budowy katedry. Sam władca został uroczyście koronowany, prawdopodobnie w stołecznym Nowogródku, 6 lipca 1253 roku. Do nowego królestwa przybył biskup misyjny. Był nim albo Chrystian albo Wit, którego źródła wymieniają jako biskupa Litwy, a który zrezygnował z tej diecezji. Możliwe też, że Chrystian zastąpił Wita w 1255, jednak już w 1259 roku opuścił diecezję, prawdopodobnie pozostawiając niedokończoną budowę katedry w Wilnie.
W 1255 papież Aleksander IV wydał Mendogowi pozwolenie na koronacje jego syna.
Upadek.
Młode królestwo nie miało jednak szczęścia. Już w 1259 roku południowe rubieże państwa zostały najechane przez Mongołów baskaka Burundaja. Armia litewska została pobita, a część miast i zamków złupiona.
Sam Mendog na początku lat 60. XIII wieku zaczął powoli odchodzić od chrześcijaństwa, zapewne na skutek opuszczenia diecezji przez biskupa Chrystiana. Innym powodem mogło być powstanie Żmudzinów przeciwko inflanckiej gałęzi zakonu krzyżackiego. Po dwóch żmudzińskich zwycięstwach pod Szkudami i pod Durben, Mendog wsparł pogan w dalszej wojnie z Krzyżakami.
W cztery lata później, w 1263 roku, państwu został zadany drugi cios: kniaziowie Dowmunt i Treniota, niezadowoleni z twardych rządów króla, stanęli na czele buntu innych kniaziów i zamordowali Mendoga oraz jego dwóch synów – Ruklysa i Rupeikisa. Możni, po śmierci władcy, nie dopuścili do nowej koronacji i zerwali związki z Rzymem, powracając do pogańskich kultów. Tym samym Litwa utraciła status królestwa.
Próba restytucji w XV w..
W 1430 roku próbę wskrzeszenia królestwa podjął Witold Kiejstutowicz, któremu koronę obiecał król Niemiec i przyszły cesarz Zygmunt Luksemburski (uznał on nawet powstanie Królestwa Litwy). Koronę wiezioną Witoldowi przejęli jednak Polacy, a sam Witold zmarł jesienią tego samego roku. Na nowego króla Litwini czekali aż do 1918 roku, kiedy to obrano na monarchę Wilhelma Karola von Urach.

</doc>
<doc id="1998874" url="https://pl.wikipedia.org/wiki?curid=1998874" title="César Silvera">
César Silvera

César Fernando Silvera Fontela (ur. 6 maja 1971 w Montevideo) – urugwajski piłkarz występujący na pozycji pomocnika, reprezentant Urugwaju.
Kariera klubowa.
Wychowanek klubu CA Peñarol z rodzinnego Montevideo. W trakcie swojej kariery występował w zespołach z takich krajów jak Urugwaj, Argentyna, Hiszpania, Paragwaj, Chile, Szwajcaria, Izrael, Brazylia i Polska. W tym ostatnim kraju reprezentował barwy Pogoni Szczecin.
Kariera reprezentacyjna.
W 1991 roku rozegrał 6 spotkań w reprezentacji Urugwaju.

</doc>
<doc id="1998876" url="https://pl.wikipedia.org/wiki?curid=1998876" title="Puente de Vallecas">
Puente de Vallecas

Puente de Vallecas – jest jednym z 21 dystryktów wchodzących w skład Madrytu, położona na wschód od rzeki Manzanares. 
Podział administracyjny.
"Puente de Vallecas" dzieli się administracyjnie na 6 dzielnic:

</doc>
<doc id="1998879" url="https://pl.wikipedia.org/wiki?curid=1998879" title="How to Destroy Angels (zespół muzyczny)">
How to Destroy Angels (zespół muzyczny)

How to Destroy Angels (znany również jako How to destroy angels_) – projekt muzyczny tworzony przez Trenta Reznora (Nine Inch Nails), jego żonę Mariqueen Maandig i Atticusa Rossa. Za jego oprawę wizualną odpowiada Rob Sheridan. Nazwa grupy jest nawiązaniem do płyty Coil z 1984, "How to Destroy Angels".
Historia.
W czerwcu 2010 zespół wydał pierwszy minialbum "How to Destroy Angels" zawierający sześć utworów. Pierwszy singel, „A Drowning”, został wydany jako download 4 maja; miks utworu wykonał Alan Moulder. Kolejny utwór „The Space in Between” zilustrowany teledyskiem w reżyserii Ruperta Sandersa miał premierę 14 maja na stronie Pitchfork.com. Autor zdjęć do tego wideoklipu, Greig Fraser, został nagrodzony na festiwalu Camerimage 2010 w kategorii „Najlepsze zdjęcia do wideoklipu”.
Zespół nagrał cover utworu Bryana Ferry′ego „Is Your Love Strong Enough?”, który ukazał się na ścieżce dźwiękowej filmu "Dziewczyna z tatuażem".
21 września 2012 Trent Reznor oznajmił, że w listopadzie br. ukaże się drugi minialbum zespołu zatytułowany "An Omen". Poinformował również, że kilka utworów z "An Omen" pojawią się na pierwszym albumie studyjnym grupy "Welcome Oblivion", który wydany został 5 marca 2013 roku. Singlem promującym album został utwór „How Long?”.

</doc>
<doc id="1998880" url="https://pl.wikipedia.org/wiki?curid=1998880" title="HACMP">
HACMP



</doc>
<doc id="1998886" url="https://pl.wikipedia.org/wiki?curid=1998886" title="Vicálvaro">
Vicálvaro

Vicálvaro - jest jednym z 21 dystryktów wchodzących w skład Madrytu, położonym we wschodniej części miasta. 
Podział administracyjny.
"Vicálvaro" dzieli się administracyjnie tylko na 2 dzielnice:

</doc>
<doc id="1998887" url="https://pl.wikipedia.org/wiki?curid=1998887" title="Yin Shan">
Yin Shan

Yin Shan (阴山; także Yinshan Shanmai; chiń.: 陰山山脈; pinyin: "Yīnshān Shānmài") – łańcuch górski w północnych Chinach, w regionie autonomicznym Mongolia Wewnętrzna, na północ od rzeki Huang He i Wyżyny Ordos. Łańcuch rozciąga się południkowo na długości ok. 600 km, w jego skład wchodzą mniejsze pasma, m.in. Lang Shan, Daqing Shan i Damaqun Shan. Średnia wysokość wynosi 1800–2400 m n.p.m. Góry zbudowane głównie ze starych skał metamorficznych, jednak w południowej części, m.in. w górach Daqing Shan, znajduje się gruba warstwa skał osadowych, gdzie mieszczą się bogate złoża węgla kamiennego, który jest wykorzystywany w pobliskich elektrowniach. Występują także pola uprawne (zboża, rzepak) i petroglify. Ośrodki wydobycia rud żelaza, grafitu i azbestu. Przeważa krajobraz stepowy i półpustynny.

</doc>
<doc id="1998890" url="https://pl.wikipedia.org/wiki?curid=1998890" title="Zaklinacz dusz sezon 5">
Zaklinacz dusz sezon 5

Ten artykuł zawiera streszczenia, a także informacje o odcinkach piątego sezonu serialu Zaklinacz dusz. Pierwsza emisja w USA odbyła się 25 września 2009, ostatnia piątego sezonu 21 maja 2010. Cała akcja serialu zostaje przeniesiona do roku 2014-2015.
&lt;onlyinclude&gt;
&lt;/onlyinclude&gt;

</doc>
<doc id="1998891" url="https://pl.wikipedia.org/wiki?curid=1998891" title="Parid Xhihani">
Parid Xhihani

Parid Xhihani (ur. 18 lipca 1983 w Kavai, Albania) – albański piłkarz grający na pozycji napastnika lub pomocnika.
Kariera piłkarska.
Kariera klubowa.
Karierę piłkarską rozpoczął w KS Besa w 1998. W latach 2001–2005 występował również w klubach KS Shkumbini, Dinamo Tirana i Teuta Durrës. Latem 2006 powrócił do swego macierzystego klubu. Latem 2008 roku przeniósł się do innego ukraińskiego klubu Zorii Ługańsk. Następnie grał w KS Kastrioti. Karierę zakończył w 2013 w KS Besa.
Kariera reprezentacyjna.
W maju 2010 został powołany do reprezentacji Albanii.

</doc>
<doc id="1998894" url="https://pl.wikipedia.org/wiki?curid=1998894" title="Nikanor (Klemientjewski)">
Nikanor (Klemientjewski)

Nikanor, imię świeckie Nikołaj Stiepanowicz Klemientjewski (ur. 26 listopada 1787 w Siergijew Posadzie, zm. 17 września 1856 w Petersburgu) – rosyjski biskup prawosławny.
Życiorys.
Był synem proboszcza parafii Zaśnięcia Matki Bożej w Siergijew Posadzie. W 1797 rozpoczął naukę w seminarium duchownym przy Ławrze Troicko-Siergijewskiej, którą ukończył w 1809. W tym samym momencie podjął pracę wykładowcy w seminarium. W kwietniu 1812 złożył wieczyste śluby zakonne, przyjmując imię Nikanor. W tym samym roku zostawał kolejno hierodiakonem i hieromnichem. W lipcu 1813 przeniesiony do monastyru Dońskiego w Moskwie. 31 października 1814 wrócił do Ławry Troicko-Siergijewskiej jako jej przełożony, archimandryta. Łączył tę funkcję z zadaniami przełożonego monasteru Swiato-Wifańskiego. W 1818 wyznaczony na rektora seminarium duchownego w Siergijew-Posadzie, gdzie równocześnie wykładał teologię. Został natomiast przeniesiony do Monasteru Gołutwińskiego w Kołomnie. Po pół roku ponownie przeniesiony do Monasteru Wysoko-Pietrowskiego w Moskwie.
28 marca 1826 miała miejsce jego chirotonia na biskupa rewelskiego, wikariusza eparchii petersburskiej. Wyznaczono go również na przełożonego Nadmorskiej Pustelni Trójcy Świętej i św. Sergiusza. W sierpniu 1831 przeniesiony na katedrę kałuską, zaś 5 września 1834 – mińską. Rok później podniesiony do godności arcybiskupiej. 28 stycznia 1840 mianowany arcybiskupem wołyńskim i żytomierskim. Tradycyjnie łączył tę godność z funkcją przełożonego Ławry Poczajowskiej. Od 17 stycznia 1843 był równocześnie biskupem warszawskim i nowogieorgijewskim. Łącząc zarząd zamożnej eparchii wołyńskiej i ubogiej, erygowanej trzy lata wcześniej eparchii warszawskiej, biskup Nikanor miał za zadanie wzmocnić pozycję i wewnętrzną organizację tej drugiej. Jako biskup miński, a następnie wołyński szczególnie angażował się w nawracanie unitów na prawosławie.
4 listopada 1848 przeniesiony na katedrę nowogrodzką, petersburską, estońska i fińską, zaś 20 listopada podniesiony do godności metropolity. W Petersburgu rozpoczął prace nad sporządzeniem pełnego opisu obiektów kompleksu ławry św. Aleksandra Newskiego. Jego rola w zarządzaniu Rosyjskim Kościołem Prawosławnym była ograniczona. Chociaż tytularnie był pierwszym spośród biskupów zasiadających w Świątobliwym Synodzie Rządzącym, całkowicie podporządkowywał się świeckiemu oberprokuratorowi Synodu, podobnie jak jego poprzednik, metropolita Antoni. Zmarł w 1856 i został pochowany pod królewskimi wrotami cerkwi Świętego Ducha w kompleksie cerkwi ławry.

</doc>
<doc id="1998900" url="https://pl.wikipedia.org/wiki?curid=1998900" title="Roots to Grow (album)">
Roots to Grow (album)

Roots to Grow – drugi studyjny album szwajcarskiej piosenkarki Stefanie Heinzmann. Został wydany przez Universal Music 11 września 2009 roku. Jest utrzymany w gatunkach takich jak funk czy soul. Promują go trzy single: "No One (Can Ever Change My Mind)", "Unbreakable/Stop", "Roots to Grow (feat. Gentleman)".

</doc>
<doc id="1998904" url="https://pl.wikipedia.org/wiki?curid=1998904" title="Bastion Świętojański">
Bastion Świętojański

Bastion Świętojański ("Rondel") – jeden z bastionów w Stargardzie położony po zachodniej stronie murów obronnych, przy kościele św. Jana (stąd nazwa). Od północy graniczy z niższym bastionem – Szubieniczym. Jest największym spośród stargardzkich bastionów.
Został usypany już podczas wznoszenia pierwszych murów obronnych na przełomie XIII i XIV wieku w celu obrony północno-zachodniego fragmentu murów wraz z bramą świętojańską. Następnie był jeszcze dwukrotnie podwyższany. Ostateczny kształt stargardzkim bastionom, w tym Rondlowi, nadał szkocki inżynier i kartograf króla Szwecji Frans de Traytorenss około 1630 roku.
Założony na rzucie koła. Średnica górnej płaszczyzny wynosi 55 m, otoczony fosą. Obecnie bastion mierzy w najwyższym punkcie 40 m n.p.m. i jest to jednocześnie najwyższy punkt Stargardu
W XVI i XVII wieku bastion służył jako miejsce do wytapiania dzwonów. W 1720 został częściowo wyrównany a teren został przeznaczony przez księcia Moriza von Anhalt Dessau na plac do musztry następnie został zadrzewiony.

</doc>
<doc id="1998905" url="https://pl.wikipedia.org/wiki?curid=1998905" title="Uwikłani (film 2007)">
Uwikłani (film 2007)

Uwikłani (ang.: "Savage Grace") – francusko-amerykańsko-hiszpański dramat kryminalny z 2007 roku w reżyserii Toma Kalina, scenariusz do filmu powstał na podstawie książki Stevena M. L. Aronsona i Natalie Robins.

</doc>
<doc id="1998908" url="https://pl.wikipedia.org/wiki?curid=1998908" title="Mistrzostwa Świata w Łyżwiarstwie Szybkim na Dystansach 1998">
Mistrzostwa Świata w Łyżwiarstwie Szybkim na Dystansach 1998

3. Mistrzostwa świata w łyżwiarstwie szybkim na dystansach 1998 odbyły się w dniach 27–29 marca 1998 w Calgary w Kanadzie. Zawody rozegrano w hali Olympic Oval. Do rozdania było 10 kompletów medali, po 5 w konkurencjach męskich, jak i żeńskich. Najlepsi byli Niemka Gunda Niemann-Stirnemann oraz Holender Gianni Romme. W klasyfikacji medalowej najlepsze były Niemcy. W czasie zawodów ustanowiono 10 rekordów świata seniorów oraz 2 rekordy świata juniorów.
Uczestnicy.
W zawodach wzięło udział 103 łyżwiarzy z 17 krajów.

</doc>
<doc id="1998916" url="https://pl.wikipedia.org/wiki?curid=1998916" title="Żodziszki">
Żodziszki

Żodziszki (biał. Жодзішкі) – wieś na Białorusi, położona w obwodzie grodzieńskim, w rejonie smorgońskim, w sielsowiecie żodziszańskim, którego jest centrum administracyjnym.
Siedziba parafii prawosławnej (pw. Świętych Konstantyna i Heleny) i rzymskokatolickiej (pw. Trójcy Przenajświętszej).
Pierwsze wzmianki o miejscowości pochodzą z roku 1511. W okresie II Rzeczypospolitej siedziba gminy Żodziszki.
We wsi znajdują się: kościół katolicki pw. Św. Trójcy, zespół dworsko-pałacowy Miłoszewskich, stary młyn i cmentarz katolicki. W latach 2003–2006 zbudowano cerkiew prawosławną pw. Świętych Konstantyna i Heleny.

</doc>
<doc id="1998918" url="https://pl.wikipedia.org/wiki?curid=1998918" title="Magnus von Brünneck">
Magnus von Brünneck

Carl Otto Magnus von Brünneck (ur. 28 stycznia 1786 w Brandenburgu; zm. 24 grudnia 1866 w Berlinie) – pruski właściciel ziemski, wojskowy i polityk, członek pruskiego parlamentu.

</doc>
<doc id="1998921" url="https://pl.wikipedia.org/wiki?curid=1998921" title="Karłów (Nysa)">
Karłów (Nysa)

Karłów () – niestandaryzowana część miasta Nysa, także nieoficjalne określenie dzielnicy lub osiedla w Nysie.
Miejscowość Karłów położona była na południe od (na prawym brzegu) Nysy Kłodzkiej, na wschód od obwałowań kolejowych twierdzy Nysa. 
Granice nieoficjalnej dzielnicy Karłów wyznaczają: rzeka Nysa Kłodzka, ulica Józefa Bema, ulica Adama Asnyka, ulica Jagiellońska.
Karłów sąsiaduje z dzielnicami: Śródmieście, Podzamcze oraz Dolna Wieś.

</doc>
<doc id="1998928" url="https://pl.wikipedia.org/wiki?curid=1998928" title="Piękność dnia (film)">
Piękność dnia (film)

Piękność dnia (fr. "Belle de jour") – francusko-włoski dramat psychologiczny z 1967 roku w reżyserii Luisa Buñuela. Ekranizacja powieści Josepha Kessela pod tym samym tytułem.
Polska premiera odbyła się w styczniu 1971 roku w podwójnym pokazie z dokumentem "Szkice do portretu reżysera" Jerzego Ziarnika z 1970 roku.
Opis fabuły.
Młoda i piękna Séverine, żona doktora Serizy, jest fascynatką praktyk sadomasochistycznych. Postanawia zostać prostytutką, pracując podczas nieobecności męża w domu.

</doc>
<doc id="1998930" url="https://pl.wikipedia.org/wiki?curid=1998930" title="James Morris Blaut">
James Morris Blaut



</doc>
<doc id="1998933" url="https://pl.wikipedia.org/wiki?curid=1998933" title="Gêba">
Gêba

Gêba – rzeka w Afryce Zachodniej. Przepływa przez Gwineę, Senegal i Gwineeę Bissau. Liczy 545 km.
Wypływa w Gwinei, w regionie Boke, następnie płynie przez Senegal. Po przekroczeniu Gwinei Bissau, przyjmuje dopływ – Colufe, w mieście Bafata. Po przekroczeniu miasta Bambadinca wpada do Oceanu Atlantyckiego tworząc estuarium, na obszarze którego znajduje się Ilha do Rei.

</doc>
<doc id="1998934" url="https://pl.wikipedia.org/wiki?curid=1998934" title="Ryksa Śląska">
Ryksa Śląska



</doc>
<doc id="1998938" url="https://pl.wikipedia.org/wiki?curid=1998938" title="Gospodarze Konkursu Piosenki Eurowizji">
Gospodarze Konkursu Piosenki Eurowizji

Gospodarze Konkursu Piosenki Eurowizji – lista miast i miejsc gospodarzy Konkursu Piosenki Eurowizji.

</doc>
<doc id="1998939" url="https://pl.wikipedia.org/wiki?curid=1998939" title="Danuta Laskowska">
Danuta Laskowska

Danuta Laskowska (ur. 20 lipca 1924 w Warszawie, zm. 1970) – polska lekarka psychiatra i neurolog.
Życiorys.
Dyplom lekarski uzyskała na Wydziale Lekarskim UW w roku 1949. W latach 1950-1953 pracowała jako asystent w Instytucie Psychoneurologicznym w Warszawie. Od roku 1953 do końca życia pracowała w Szpitalu im. dr. J. Babińskiego „Kochanówka” w Łodzi. Pozostawała wierna wyniesionym z domu rodzinnego przekonaniom marksistowskim i realizowała je jako członek PZPR. Stopień doktora medycyny uzyskała w roku 1961 w Akademii Medycznej w Warszawie, a stopień docenta nauk medycznych w roku 1967 w tejże samej uczelni na podstawie rozprawy pt. "Próba wyjaśnienia mechanizmów patofizjologicznych prowadzących do powstawania ostrych stanów amentywno-katatonicznych (tzw. śmiertelnej katatonii Staudera) w przebiegu schizofrenii". W roku 1954 przebywała przez 6 miesięcy w Korei, gdzie pracowała jako kierownik szpitala PCK w Hynnamie.
Spory dorobek naukowy Danuty Laskowskiej składa się z kilkudziesięciu publikacji naukowych poświęconych głównie zespołom katatonicznym typu Staudera oraz zagadnieniom psychofarmakologii klinicznej. Zwróciła uwagę na wpływ nadużywania środków przeciwbólowych na obraz objawowy i przebieg leczenia schizofrenii, a także na wgląd w chorobę jako motyw samobójstwa w schizofrenii. Kilkakrotnie odrzucała ponawiane propozycje pracy w instytucjach naukowych, preferując pracę z chorymi, która miała dla niej większe znaczenie od formalnej kariery akademickiej.

</doc>
<doc id="1998942" url="https://pl.wikipedia.org/wiki?curid=1998942" title="Niezasłane łóżka">
Niezasłane łóżka

Niezasłane łóżka (ang.: "Unmade Beds") – brytyjski dramat komediowy z 2009 roku w reżyserii Alexis Dos Santos.

</doc>
<doc id="1998944" url="https://pl.wikipedia.org/wiki?curid=1998944" title="Magda Linette">
Magda Linette

Magda Linette (ur. 12 lutego 1992 w Poznaniu) – polska tenisistka, reprezentantka kraju w Pucharze Billie Jean King oraz na Igrzyskach Olimpijskich 2016 w Rio de Janeiro i 2020 w Tokio. Zwyciężczyni dwóch turniejów WTA w grze pojedynczej i dwóch w grze podwójnej. Trzecia najwyżej klasyfikowana polska zawodniczka w historii rankingu WTA. Półfinalistka wielkoszlemowego Australian Open 2023 w grze pojedynczej i French Open 2021 w grze podwójnej.
Kariera tenisowa.
Początki.
Pierwsze treningi rozpoczęła w wieku pięciu lat. Trenerem został jej ojciec Tomasz, który do dziś zawodowo uczy gry w tenisa. Jej następnymi szkoleniowcami byli Michał Dembiński, Jakub Rekoś oraz Jakub Piter. W 2006 została mistrzynią Europy do lat 14 oraz srebrną medalistką Drużynowych Mistrzostw Europy do lat 16. W 2007 wygrała turniej o Puchar Prezesa Grunwaldu. Rok później razem z Mateuszem Szmigielem zwyciężyli w narodowych mistrzostwach Polski w grze mieszanej. W Moskwie w parze z Paulą Kanią wygrała Mistrzostwa Europy do lat 16. W 2009 została wicemistrzynią kraju, w finale przegrywając z Aleksandrą Rosolską 1:6, 6:7(2). Również tego roku uzyskała status profesjonalny.
2010–2014.
W maju 2010 otrzymała „dziką kartę” do turnieju eliminacyjnego Polsat Warsaw Open, gdzie przegrała w drugiej rundzie z rozstawioną z numerem 1. Anną Czakwetadze. 13 czerwca wygrała swój pierwszy turniej ITF w Szczecinie. W sumie, od czerwca do września, startując w siedmiu turniejach, w sześciu doszła do finału, z czego w czterech wygrała. Poza zwycięstwem w stolicy województwa zachodniopomorskiego, okazała się najlepsza w Hechingen, Versmold i Katowicach. W meczach o tytuł uległa w Toruniu i Zagrzebiu. Odniosła 21 zwycięstw z rzędu, co było najdłuższą serią zwycięstw w historii polskiego tenisa zawodowego. W listopadzie wystąpiła w finale singla i debla (wraz z Paulą Kanią) w Zawadzie. W 2010 najwyżej wspięła się na 176. miejsce, tym samym będąc drugą Polką, po Agnieszce Radwańskiej w rankingu WTA. Rok zakończyła na 194. pozycji z bilansem meczów 42-10.
W 2011, po raz pierwszy w karierze, została powołana do reprezentacji w rozgrywkach Fed Cup. W dniach 2–5 lutego w Ejlacie Polki przystąpiły do rywalizacji w ramach Grupy I Strefy Euro-Afrykańskiej. Linette w swoim debiucie, w meczu z Bułgarią, poniosła porażkę z Elicą Kostową 4:6, 6:4, 6:7(5). Następnie przegrała również swoją singlową grę przeciwko Julji Gluszko 5:7, 3:6. Mimo tego, Polki pokonały zespół Izraela 2:1. Premierowego zwycięstwa Linette dla reprezentacji doczekała się za trzecim podejściem – w meczu z Luksemburgiem wygrała z Anne Kremer 6:1, 6:1. W barażach o miejsca w Grupie Światowej Polki zmierzyły się z Białorusinkami. Linette uległa Woldze Hawarcowej 6:7(3), 6:7(0). W kolejnych miesiącach czterokrotnie, bez powodzenia, walczyła o tytuł gry podwójnej w cyklu ITF. Z różnymi partnerkami dotarła do finałów w Casablance, Rzymie, Mestre i ponownie z Kanią w Zawadzie. W zestawieniu kończącym sezon uplasowała się na 248. miejscu.
W 2012 osiągnęła finały w turniejach ITF, we Florencji i Kristinehamn oraz wygrała w Pradze, zdobywając singlowy tytuł po ponad dwuletniej przerwie. W stolicy Czech wystąpiła również w finale debla, wraz z Kateřiną Kramperovą. Dodatkowo w grze podwójnej, z partnerującą jej Katarzyną Piter zwyciężyły w Ystad, Équeurdreville i Ankarze. Zdobyła także tytuł w Limoges, w parze z Sandrą Zaniewska. Na zakończenie sezonu została sklasyfikowana na 296. miejscu.
W maju 2013 w Civitavecchii dotarła do finału gry pojedynczej i podwójnej w turnieju ITF. Tydzień później, wraz z Chanel Simmonds zwyciężyła w Johannesburgu. W tym samym miesiącu po raz pierwszy wystąpiła w turnieju głównym zawodów cyklu WTA Tour. W Strasburgu udanie przeszła przez trzystopniowe kwalifikację; pokonała w nich Palinę Piechawę 6:0, 6:3, Lenkę Juríkovą 6:2, 6:4 i Mašę Zec-Peškirič 6:2, 6:0. W swoim debiutanckim meczu w głównej drabince, jako 241. rakieta świata zwyciężyła klasyfikowaną na 76. pozycji Olgę Puczkową 6:4, 7:6(2). W drugiej rundzie uległa jednak późniejszej zwyciężczyni, Alizé Cornet, 3:6, 4:6. Na przestrzeni czerwca i lipca, w parze z Paulą Kanią wygrała turnieje ITF w Mariborze i Toruniu. W Baku, po raz kolejny w sezonie udanie przeszła przez turniej eliminacyjny w rozgrywkach WTA. Wygrała w nim z Inés Ferrer 7:6(9), 6:7(5), 6:3 i Iryną Buriaczok 6:2, 7:5. W turnieju głównym, na otwarcie pokonała zeszłoroczną finalistkę Julię Cohen 6:2, 6:3. Następnie zwyciężyła z Kristýną Plíškovą 3:6, 6:1, 6:2, w kolejnym meczu przegrywała 3:6, 1:4 z Uns Dżabir. Tunezyjka jednak poddała spotkanie z powodu kontuzji prawej kostki, tym samym Linette dotarła do premierowego półfinału w rozgrywkach głównego cyklu. W meczu o finał została pokonana przez Szachar Pe’er 1:6, 1:6. Za występ w stolicy Azerbejdżanu otrzymała 140 punktów do rankingu i awansowała z 226. na 159. miejsce, poprawiając swój dotychczasowy najlepszy rezultat. W cyklu ITF, we wrześniu osiągnęła finał debla w Loughborough. Natomiast w październiku, również w grze podwójnej, wywalczyła trofeum w Limoges. W zestawieniu kończącym sezon rozgrywek na poziomie WTA zajęła 148. pozycję. W listopadzie i grudniu z powodzeniem występowała w turniejach rangi ITF. Osiągnęła finały w Nantes i Navi Mumbai, oraz zwyciężyła w Pune. Dzięki tym rezultatom w notowaniu z 23 grudnia znalazła się na 123. miejscu.
W kwietniu 2014 zanotowała występ w turnieju głównym w Katowicach. Odpadła w pierwszej rundzie, ponosząc porażkę z Klárą Koukalovą 4:6, 3:6. Osiągnęła ćwierćfinał zawodów w Kuala Lumpur, w którym przegrała z drugą najwyżej rozstawioną Zhang Shuai 2:6, 6:2, 1:6. W cyklu ITF, w maju razem z Amrą Sadiković doszła do finału w Edgbaston. Natomiast w październiku zdobyła tytuł w Goyang. Następnie wygrała turniej kategorii WTA Challenger Tour w Ningbo. W drodze po tytuł zwyciężyła z Szachar Pe’er 6:4, 3:6, 6:3, Xu Yifan 6:1, 6:4, oraz Zheng Saisai 1:6, 7:5, 6:3. W meczu półfinałowym okazała się lepsza od Pauli Kanii 6:1, 6:1, a w finale pokonała Wang Qiang wynikiem 3:6, 7:5, 6:1. Był to dla Polki największy skalp wywalczony w dotychczasowej karierze. Za ten triumf zainkasowała 160 rankingowych punktów. Następnie dotarła do ćwierćfinału Challangera w Tajpej, tym samym osiągając serię 12 wygranych spotkań z rzędu. Zatrzymała ją Anna-Lena Friedsam. Linette zakończyła sezon na 117. pozycji.
2015.
Na początku sezonu, po przegranych w eliminacjach do turniejów w Shenzhen i wielkoszlemowego Australian Open, odniosła 11 zwycięstw z rzędu, w zawodach z cyklu ITF. Wygrała turnieje w Grenoble i Nowe Delhi. Została zatrzymana w drugiej rundzie w Aurangabadzie, przez Dalilę Jakupović. W marcu Linette wystartowała w zawodach WTA w Kuala Lumpur. Na początek przeszła przez eliminację, pokonując Sopię Szapatawą 6:3, 7:5 i Fangzhou Liu 6:2, 6:1. W głównej drabince pokonała Wang Qiang. W drugiej rundzie, po ponad 3 godzinach walki, uległa Kurumi Narze 5:7, 7:5, 6:7(6). W Katowicach również przystąpiła do turnieju eliminacyjnego. Jako rozstawiona z 1. otrzymała wolny los w pierwszej rundzie. Następnie wygrała z Ludmyłą Kiczenok, która skreczowała przy stanie 6:1, 4:0 dla Polki. Zwyciężając Jelizawietę Kuliczkową 6:4, 5:7, 7:5, zapewniła sobie awans do turnieju głównego. W nim pokonała Annę-Lenę Friedsam 7:6(5), 6:4. W drugiej rundzie przegrała z późniejszą finalistką Camilą Giorgi 7:6(3), 2:6, 3:6. W grze podwójnej, razem z Alizé Cornet dotarły do półfinału. Po turnieju w Katowicach zadebiutowała w gronie stu najlepszych tenisistek świata. Awansowała na 99 pozycję, zostając dziewiątą w historii Polką w Top 100 rankingu WTA. W maju, po raz pierwszy w karierze wystąpiła w turnieju głównym imprezy Wielkoszlemowej. Na Roland Garros odpadła w pierwszej rundzie po porażce z Flavią Pennettą 3:6, 7:5, 1:6. Polce udało się natomiast wygrać jeden mecz w turnieju debla. Część sezonu rozgrywana na kortach trawiastych, przyniosła Poznaniance premierowe zwycięstwo na tej nawierzchni w głównym cyklu. W Nottingham pokonała Danielę Hantuchovą 6:2, 4:6, 7:6(4). Następnie jednak, nie wykorzystała 8 piłek meczowych i uległa Lauren Davis 7:5, 6:7(13), 2:6. Osiągnęła finał turnieju ITF Ilkley. W meczu o tytuł lepsza okazała się Anna-Lena Friedsam. Na Wimbledonie w swoim debiucie poddała spotkanie z Kurumi Narą. Poślizgnęła się przy jednej z akcji, odczuwając przez to ból, który uniemożliwił jej ukończenie pojedynku; Japonka prowadziła 3:6, 6:3, 4:3. Wraz z Mandy Minellą przeszły dwustopniowe eliminację gry podwójnej, później jednak nie sprostały parze Timea Babos-Kristina Mladenović 4:6, 1:6. Zrezygnowała z występu w Bukareszcie. Następnie otrzymała „dziką kartę” od organizatorów turnieju w Baku. Powróciła do azerskiej stolicy po zeszłorocznej absencji. Przegrała jednak w pierwszej rundzie z Aleksandrą Panową 4:6, 1:6. W Waszyngtonie miała pewne miejsce w drabince. Na otwarcie uległa późniejszej mistrzyni turnieju Sloane Stephens 2:6, 1:6. W Toronto i New Haven odpadła w eliminacjach. Pierwszy mecz w Wielkoszlemowym turnieju wygrała podczas US Open. W Nowym Jorku pokonała Urszulę Radwańską 7:6(3), 6:1. W drugiej rundzie przegrała z jej starszą siostrą Agnieszką 3:6, 2:6. Z turnieju gry podwójnej odpadła po pierwszym spotkaniu. Polka wycofała się z udziału w Challangerze w Dalian.
Następnie wystąpiła w Tokio. Odpadła tam w pierwszej rundzie debla. W singlu, na otwarcie zrewanżowała się Lauren Davis 6:3, 6:2. W kolejnych meczach pokonała, rozstawioną z numerem 2. Zarinę Dijas 6:2, 7:5 i Hsieh Su-wei 6:3, 6:3. Linette po raz drugi w karierze znalazła się w półfinale zawodów głównego cyklu. Zwyciężyła w nim rozstawioną z 6. Christinę McHale 3:6, 6:4, 6:3. W swoim debiutanckim finale WTA nie sprostała Yaninie Wickmayer 6:4, 3:6, 3:6. Po turnieju w stolicy Japonii awansowała na najwyższą w karierze 64. pozycję. W swoim kolejnym występie w Kantonie, ponownie trafiła na Wickmayer. Tym razem już w pierwszej rundzie przegrała z Belgijką 4:6, 4:6. Nie dostała się do turniejów w Wuhan i Pekinie. W eliminacjach została pokonana kolejno przez Lauren Davis 4:6, 6:7(4) i Marianę Duque 2:6, 1:6. W chińskiej stolicy wystąpiła wraz z Alizé Cornet, odpadając po pierwszym meczu. W Tiencinie pokonała Juliję Putincewa 7:6(3), 6:1. Następnie uległa światowej numer 9. Karolínie Plíškovej 2:6, 1:6. W deblu wspólnie z Tímea Babos przegrały w ćwierćfinale z siostrami Ludmyłą i Nadiją Kiczenok 2:6, 5:7. Polka zrezygnowała z występów w Luksemburgu i zawodach ITF Nankin.
Po raz pierwszy zakończyła rok w Top 100. Na zakończenie sezonu znalazła się na 89. miejscu.
2016.
Na początku 2016 udała się do Shenzhen. W pierwszej rundzie miała zagrać z Vanią King jednak w ostatniej chwili wycofała się z turnieju, a jej miejsce w drabince zajęła Stefanie Vögele. Mecz deblowy, w którym wraz z Kai-Lin Zhang miały zmierzyć się z Çağlą Büyükakçay i Aleksandrą Krunić, został poddany walkowerem. Następnie Linette przystąpiła do eliminacji w Sydney. Poniosła tam porażkę z Lucie Hradecką 3:6, 3:6. Natomiast w swoim debiucie, w turnieju głównym Australian Open, w pierwszej rundzie przegrała 3:6, 0:6 z Mónicą Puig. Ten sam rezultat osiągnęła w deblu. W parze z Alizé Cornet, przegrały z Kateryną Bondarenko i Olhą Sawczuk.
Po niepowodzeniach w Australii wzięła udział w turnieju ITF rozgrywanym na Maui. Ze względu na zbyt późne zgłoszenie musiała zagrać w eliminacjach. Przeszła je, zwyciężając z Ramu Uedą 6:3, 6:1 i Jessicą Faillą 0:6, 6:1, 6:4. W turnieju głównym pokonała Nan-Nan Zhang 6:2, 7:6(4), a w drugiej rundzie poniosła porażkę z Naomi Broady 6:3, 4:6, 3:6. Polka pozostała na Hawajach, by wystąpić wraz z reprezentacją w rozgrywkach Pucharu Federacji. Ich przeciwniczkami był zespół Stanów Zjednoczonych. Linette przegrała swoje singlowe mecze ze Sloane Stephens 2:6, 4:6 oraz z Venus Williams 1:6, 2:6. Kolejnym startem dla tenisistki z Poznania był turniej w Kaohsiung. W pierwszej rundzie wygrała z Chinką Wang Yafan 7:5, 7:5, w następnym spotkaniu przegrała z rozstawioną z numerem 2. Misaki Doi 2:6, 3:6. Linette próbowała swoich sił w eliminacjach do turnieju w Dubaju. Przegrała w nich z Andreą Hlaváčkovą 6:7(3), 6:2, 2:6. Tydzień później w Katarze, również w pierwszej rundzie eliminacji, ponownie spotkała się z Czeszką, tym razem przegrywając 6:7(2), 6:3, 4:6. Po tych niepowodzeniach Linette wypadła z pierwszej 100 rankingu.
W Kuala Lumpur Polka miała pewne miejsce w głównej drabince. Na inaugurację poniosła porażkę z Sabine Lisicki 4:6, 6:7(5). Po pierwszym spotkaniu odpadła także z gry podwójnej. Razem ze Zhang Kailin uległy parze Liang Chen-Wang Yafan 3:6, 6:2, 5–10. W Indian Wells odpadła w pierwszej rundzie eliminacji, przegrywając z Risą Ozaki 6:2, 6:7(3), 4:6. Następnie wystąpiła w turnieju rangi Challanger w San Antonio. Tam przełamała serię porażek i wygrała z Aną Tatiszwili 6:4, 6:4. W kolejnej rundzie nie sprostała Anie Konjuh 0:6, 6:7(0). W Miami, po raz pierwszy w sezonie udanie przeszła przez eliminacje w cyklu WTA. Wygrała następująco z Tamirą Paszek 6:4, 6:2 i Tatjaną Marią 7:6(4), 6:3. W pierwszej rundzie turnieju głównego pokonała Bethanie Mattek-Sands 6:4, 6:7(7), 6:3. W kolejnym meczu rozegrała jednego gema z dawną liderką rankingu Jeleną Janković, po czym Serbka skreczowała. W trzeciej rundzie Linette przegrała 3:6, 0:6 ze zwyciężczynią całego turnieju, Wiktoryją Azaranką.
Następnie Polka osiągnęła ćwierćfinał w Katowicach. Zwyciężyła Anastasiję Szoszynę 6:1, 7:6(5) i Stefanie Vögele 1:6, 7:5, 6:2. W 1/4 finału uległa Pauline Parmentier 2:6, 4:6. W maju wygrała turniej rangi ITF w Cagnes-sur-Mer, pokonując w finale Carinę Witthöft 6:3, 7:5. Dzięki temu triumfowi awansowała w światowym zestawieniu o 21 miejsc i znalazła się na 81. pozycji. Również w turnieju rangi ITF, Magda Linette wystąpiła w Trnawie. Wygrała tam z Elicą Kostovą 6:7(1), 7:6(5), 6:2, natomiast w drugiej rundzie przegrała z Paulą Kanią 5:7, 6:2, 6:7(5). Wycofała się ze startu w Normyberdze. We French Open uległa w pierwszej rundzie Johannie Larsson 3:6, 6:4, 5:7. Linette w parze z Alizé Cornet awansowały do drugiej rundy debla. Polsko-francuski duet zwyciężył z grającymi z dziką kartą Clothilde de Bernardi-Shérazad Reix 6:7(3), 6:3, 6:4, następnie poniósł porażkę z parą Madison Brengle-Tatjana Maria 4:6, 6:2, 1:6. Poznanianka zrezygnowała z występu w Challangerze w Bol.
W Nottingham przegrała w pierwszej rundzie z Christiną McHale 1:6, 4:6. Następnie wystartowała w eliminacjach w Birmingham. Wygrała z Vanią King 6:4, 6:4, a w fazie finałowej ponownie zmierzyła się z Christiną McHale, ponosząc porażkę 4:6, 3:6. Mimo to znalazła się w turniejowej drabince jako szczęśliwa przegrana, lecz już w pierwszej rundzie musiała uznać wyższość rywalki, którą była Andrea Petković 4:6, 2:6. W Easbourne, w pierwszej rundzie eliminacji, Polka poddała spotkanie z Denisą Allertovą przy stanie 1:5. Także na Wimbledonie pożegnała się z turniejem pierwszego dnia, przegrywając z Samanthą Stosur 5:7, 3:6.
Później pojawiła się w Stanford, gdzie wygrała z Kristýną Plíškovą 2:6, 6:2, 7:5, lecz w kolejnym spotkaniu musiała uznać wyższość Venus Williams, ulegając 3:6, 7:6(6), 2:6. W grze deblowej Polka wraz z Julją Gluszko przegrały w pierwszej rundzie z późniejszymi triumfatorkami turnieju Raquel Atawo-Abigail Spears 3:6, 4:6. W Montrealu w eliminacjach otrzymała wolny los w pierwszej rundzie, ze względu na wycofania innych zawodniczek. W drugiej rundzie zwyciężyła Sabine Lisicki 7:5, 6:2. W turnieju głównym przegrała z Petrą Kvitovą 1:6, 2:6. Linette ze względu na zbyt niski ranking znajdowała się na tzw. liście oczekujących na możliwość gry w igrzyskach olimpijskich. W wyniku rezygnacji wielu wyżej notowanych zawodniczek Polka, jako 83. rakieta globu otrzymała szansę na występ. Poznanianka przybywała już wtedy w chińskim Nanchangu, gdzie miała przystąpić do rywalizacji jako najwyżej rozstawiona. Zrezygnowała jednak z udziału w tym turnieju i udała się do Rio do Janeiro. Tam Linette przegrała w pierwszej rundzie z Anastasiją Pawluczenkową 0:6, 3:6. W Cincinnati i New Haven nie przeszła eliminacji, odpowiednio przegrywając z Alison Riske 6:1, 4:6, 4:6 i Anastasiją Sevastovą 3:6, 6:3, 3:6. W pierwszym meczu US Open trafiła na Dominikę Cibulkovą, przegrywając z nią 2:6, 3:6.
Linette wycofała się z zawodów WTA Challenger Dalian. Następnie zagrała w Tokio, gdzie uniknęła gry w eliminacjach po wycofaniu się Nicole Gibbs. W pierwszej rundzie zwyciężyła nad Eriką Semą 6:1, 6:0, lecz przegrała w drugiej rundzie z Viktoriją Golubic 2:6, 7:6(5), 3:6. Polka nie obroniła punktów za zeszłoroczny finał i zanotowała spadek z 88. na 109. pozycję. Pozostała w Tokio, występując w turnieju wyższej kategorii i wygrała tam trzystopniowe kwalifikację. Zwyciężyła w nich Yuki Chang 6:0, 7:5, Makoto Ninomiya 6:4, 6:0 i Nao Hibino 6:2, 6:4. W pierwszej rundzie pokonała Olesię Pierwuszynę 4:6, 6:2, 6:3. W kolejnym spotkaniu, obroniwszy dwie piłki meczowe, wygrała z Juliją Putincewą 4:6, 6:3, 7:5. W ćwierćfinale przegrała z Caroline Wozniacki 4:6, 3:6. W Pekinie odpadła po pierwszym meczu eliminacyjnym, ulegając Nicole Gibbs 1:6, 2:6. Kolejnym startem dla Linette były zawody Tianjin Open. W grze pojedynczej wygrała z Niną Stojanović 7:6(6), 6:0, w następnej rundzie po raz drugi w sezonie przegrała z Alison Riske 3:6, 6:7(2). W deblu wystąpiła razem z Chinką Xu Yifan. Pokonały pary María Irigoyen-Tatjana Maria 6:3, 6:3 i Hiroko Kuwata-Ayaka Okuno 7:5, 6:3. W półfinale zwyciężyły Olhę Sawczuk i Wang Yafan 7:5, 6:7(3), 10–2. Tym samym Linette awansowała do drugiego deblowego finału głównego cyklu w swojej karierze. Polka i Chinka nie zdobyły tytułu, w finale uległy duetowi Christina McHale-Peng Shuai 6:7(8), 0:6. Dla Poznanianki ostatnim występem w roku był turniej ITF w Suzhou. W pierwszej rundzie wygrała z Melanie Stokke 6:3, 6:1. W pojedynku przeciwko Hiroko Kuwata, przy stanie 6:4, 3:5 Polka skreczowała.
Magda Linette na zakończenie sezonu znalazła się na 96. pozycji.
2017.
Rozgrywki zainaugurowała w Auckland, gdzie przystąpiła do eliminacji. Została w nich pokonana przez Monę Barthel 2:6, 6:4, 4:6. Do turnieju głównego nie dostała się również w Sydney, ponosząc porażkę z Kristíną Kučovą 6:3, 3:6, 5:7. Podczas Australian Open przegrała w pierwszej rundzie z kwalifikantką Mandy Minellą 5:7, 4:6. W grze podwójnej wystąpiła razem z Alizé Cornet, awansując do drugiej rundy zmagań. Pokonały rozstawioną z numerem 16. parę Darija Jurak-Anastasija Rodionowa 6:4, 3:6, 7:5. Następnie uległy Japonkom Eri Hozumi i Miyu Katō 6:3, 3:6, 3:6.
W Tajpej przegrała w pierwszej rundzie ze Zhu Lin 3:6, 7:5, 4:6. W deblu, z partnerującą jej Danką Kovinić zwyciężyły duet Misaki Doi-Kurumi Nara 6:4, 4:6, 10–4. W ćwierćfinale uległy późniejszym triumfatorkom turnieju, siostrom Hao-ching i Latishii Chan 1:6, 4:6. Została powołana do gry w reprezentacji, w rozgrywanym w Tallinie turnieju Grupy I Strefy Euroafrykańskiej. W meczu przeciwko Austrii, przegrała z Barbarą Haas 4:6, 6:4, 5:7. Na swoją korzyść rozstrzygnęła spotkanie z Sopią Szapatawą 7:5, 6:4. Tym samym zdobyła punkt w meczu z Gruzją i odniosła pierwsze singlowe zwycięstwo w 2017 roku. Następnie, w spotkaniu barażowym przeciwko Serbii, pokonała Ninę Stojanović 6:2, 6:1. Podczas walki o decydujący punkt, wraz z Katarzyną Piter nie sprostały Stojanović i Ivanie Jorović 6:4, 4:6, 1:6. Po występie w Fed Cup zdecydowała się udać do Budapesztu. W pierwszej rundzie, Polka przegrała z rozstawioną z numerem 2. Lucie Šafářová 0:6, 7:5, 6:7(4), pozostając w sezonie bez zwycięstwa w grze pojedynczej WTA Tour.
W marcu, Linette osiągnęła półfinał turnieju rangi WTA Tour w Kuala Lumpur. W turnieju wygrała z Katariną Zawacką 6:1, 3:6, 6:3, Peng Shuai 5:2 (krecz) i Duan Yingying 7:6(3), 4:6, 6:1. Poniosła porażkę z Nao Hibino 6:2, 4:6, 4:6. Następnie udała się do Indian Wells, gdzie przebrnęła przez kwalifikacje, zwyciężając Sofie Kenin 7:5, 6:0 i rewanżując się Japonce Hibino 6:1, 7:6(9). W pierwszej rundzie turnieju głównego pokonała Taylor Townsend wynikiem 6:4, 6:2. W drugiej rundzie musiała uznać wyższość Caroline Wozniacki, przegrywając 3:6, 0:6. W Miami, Polka odpadła w kwalifikacjach. Wygrała z Asią Muhammad 7:5, 2:6, 6:3, natomiast w decydującej fazie okazała się słabsza od Alaksandry Sasnowicz 4:6, 2:6. Dostała się jednak do drabinki jako szczęśliwa przegrana. W pierwszym spotkaniu została pokonana przez Ajlę Tomljanović 2:6, 6:1, 2:6.
Na kortach ziemnych w Charleston dotarła do drugiej rundy. Pokonała Juliję Putincewą 4:6, 6:2, 6:4. Polka w trzecim secie wróciła z 0:4. W kolejnym spotkaniu uległa Uns Dżabir 4:6, 4:6. W Bogocie została rozstawiona z numerem 5. Wygrała z Nadią Podoroską 6:1, 6:3 i Elicą Kostową 6:4, 6:4. W 1/4 finału przegrała z Sarą Sorribes Tormo 4:6, 6:4, 6:7(5). Linette, w stolicy Kolumbii wystartowała również w grze podwójnej. W parze z Verónica Cepede Royg wygrały z duetami Jacqueline Cako-Lu Jiajing 6:0, 6:3 i Lara Arruabarrena-Mariana Duque Mariño 6:3, 6:3. W półfinale zwyciężyły Irinę Chromaczową i Ninę Stojanović 6:1, 3:6, 10:8. Poznanianka awansowała do trzeciego finału debla w cyklu WTA. W meczu o tytuł, polsko-paragwajski duet nie sprostał parze Beatriz Haddad Maia-Nadia Podoroska 3:6, 6:7(4). W Pradze przegrała pierwszy mecz z Lucie Hradecką 3:6, 4:6. Również z turnieju gry podwójnej odpadła po pierwszym spotkaniu. Razem z Danką Kovinić uległy parze Xenia Knoll-Demi Schuurs 4:6, 7:6(2), 4:10. Przegrała 4:6, 6:2, 1:6 z Hiszpanką Silvią Soler w I rundzie eliminacji do turnieju w Madrycie. Wycofała się ze startu w Rzymie. Następnie pojechała do Strasburga, gdzie wygrała z kwalifikantką Wierą Łapko 6:4, 3:6, 6:2. Odpadła w drugiej rundzie z Caroline Garcią 3:6, 3:6. Na French Open osiągnęła najlepszy jak dotąd wynik wielkoszlemowy, pokonując zarówno Alizé Lim, jak i rozstawioną z numerem 29. Anę Konjuh po 6:0, 7:5, a przegrywając dopiero z ówczesną liderką sezonu Eliną Switoliną 4:6, 5:7. Równolegle w parze z Konjuh wygrała jeden mecz deblowy, pokonując siostry Ludmyłę i Nadiję Kiczenok 6:7(7), 6:2, 7:6(4). Następnie ulegając, grającym z numerem 6. Czeszkom Lucie Hradeckiej i Kateřinie Siniakovej 0:6, 6:4, 2:6. Polka zrezygnowała z udziału w Challangerze rozgrywanym w chorwackim Bol.
W Nottingham wygrała jedyny w sezonie mecz na trawie. Zwyciężyła Océane Dodin 6:4, 7:6(5), a następnie przegrała z kwalifikantką Kristie Ahn 3:6, 1:6. W deblu, z Hsieh Su-wei poniosły porażkę z Brytyjkami Jocelyn Rae i Laurą Robson 2:6, 7:6(4), 9-11. Następnie Linette na pierwszym spotkaniu zakończyła udział w turnieju w Birmingham, ulegając Zhang Shuai 5:7, 5:7. Meczu nie wygrała również w cyklu ITF. W Southsea nie sprostała Kurumi Narze 6:4, 5:7, 2:6. Na Wimbledonie w pierwszej rundzie uległa Bethanie Mattek-Sands 6:1, 2:6, 3:6. Natomiast z turnieju debla odpadła wraz z Marią Sanchez, po przegranej w Ukrainkami, Nadiją Kiczenok i Olhą Sawczuk 2:6, 7:6(8), 4:6.
Na kontynencie amerykańskim, Polka nie potrafiła przerwać serii porażek. W Stanford przegrała 2:6, 4:6 z Alison Riske. W Toronto, w pierwszej rundzie kwalifikacji uległa Barborze Krejčíkovej 6:4, 6:7(3), 4:6. Po sześciu singlowych porażkach z rzędu, Linette odniosła zwycięstwo w Cincinnati. Dostała się do turnieju głównego pokonując Caroline Dolehide 6:7(4), 7:6(6), 7:6(3) oraz Zarinę Dijas 6:4, 6:3. Nie awansowała jednak do drugiej rundy, przegrywając 6:3, 4:6, 2:6 z Kanadyjką Francoise Abandą. W New Haven ponownie, udanie przeszła przez turniej eliminacyjny. Wygrała kolejno z Samanthą Martinelli 6:2, 6:1, Pauline Parmentier 6:1, 6:7(4), 6:4 i Kurumi Narą 6:2, 6:2. W głównej drabince pokonała Robertę Vinci 6:3, 6:1, następnie po raz kolejny nie sprostała Chince Zhang Shuai 3:6, 7:6(4), 3:6. Na US Open przegrała w pierwszej rundzie z liderką rankingu Karolíną Plíškovą 2:6, 1:6.
Następnie Polka przeniosła się do Azji, a jej pierwszym turniejem były zawody w Tokio, gdzie przebrnęła pierwszą rundę, pokonując Risę Ozaki 6:1, 7:5. W drugiej uległa Elise Mertens 1:6, 5:7. Następnie wystąpiła w kolejnym turnieju organizowanym w Tokio, gdzie rozegrała trzy mecze w kwalifikacjach. Linette pokonała Japonki Makoto Ninomiyę 6:2, 4:6, 6:4 i Moyukę Uchijimę 6:2, 6:1 oraz Katerynę Bondarenko 6:1, 2:6, 6:3. W pierwszej rundzie turnieju głównego zwyciężyła Darję Gawriłową 2:6, 6:0, 7:6(3), lecz w kolejnym spotkaniu nie sprostała Karolínie Plíškovej i uległa 2:6, 1:6. Po turniejach w Japonii udała się do Chin, gdzie podczas turnieju rozgrywanego w Wuhanie przeszła kwalifikacje. Okazała się w nich lepsza od Ariny Rodionowej 6:3, 6:3 i Lu Jingjing 6:7(0), 6:4, 6:1. W głównej drabince pokonała Anett Kontaveit 7:5, 6:4 i Kateřinę Siniakovą 6:1, 6:2, zaś w meczu trzeciej rundy uległa Garbiñe Muguruzie 2:6, 6:1, 4:6. Następnie Linette wystąpiła w Pekinie. W kwalifikacjach zwyciężyła z Kai-Chen Chang 6:2, 6:2 i Xinyu Gao 6:2, 2:6, 6:1. Polka zadebiutowała w głównej drabince tego turnieju. W meczu pierwszej rundy z Jeleną Wiesniną doznała kontuzji lewego kolana i po przegraniu pierwszego seta 0:6 skreczowała. W Tiencinie odpadła z deblowej rywalizacji po pierwszym spotkaniu. Wraz z Duan Yingying przegrały z Dalilą Jakupović i Niną Stojanović 2:6, 4:6. Natomiast w turnieju singla wygrała z Kateryną Bondarenko 3:6, 6:3, 7:5. W drugiej rundzie nie sprostała, późniejszej triumfatorce turnieju, Mariji Szarapowej 5:7, 3:6. Linette wycofała się z halowych zawodów WTA International w Luksemburgu.
Zakończyła sezon na 71. pozycji.
2018.
Rok 2018 rozpoczęła od udziału w turnieju w Shenzhen. W pierwszej rundzie pokonała Janę Čepelovą 7:5, 2:6, 6:4, w drugiej przegrała z Tímeą Babos 2:6, 1:6. W australijskim Hobart, na otwarcie przegrała z najwyżej rozstawioną Zhang Shuai 5:7, 3:6. W deblu wystąpiła razem z Moną Barthel. Polsko niemiecki duet przegrał w pierwszym spotkaniu z późniejszymi mistrzyniami turnieju Demi Schuurs-Elise Mertens 2:6, 4:6. Następnie Linette wystąpiła w Melbourne, gdzie odniosła pierwsze w karierze zwycięstwo w turnieju głównym Australian Open. Na inauguracje wygrała z Jennifer Brady 2:6, 6:4, 6:3. W kolejnym meczu zwyciężyła rozstawioną z numerem 22. Darję Kasatkinę 7:6(4), 6:2. W spotkaniu trzeciej rudny Polka uległa kwalifikantce Denisie Allertovej 1:6, 4:6. Poznanianka w parze z Zarina Dijas dotarła do drugiej rundy w grze podwójnej, pokonując parę Naiktha Bains-Isabelle Wallace 6:3, 6:2, a następnie ulegając rozstawionemu z 16. czeskiemu duetowi Barbora Krejčíková-Kateřina Siniaková 4:6, 2:6.
W Tajpej Polka rozstawiona z numerem 7. dotarła do ćwierćfinału. Pokonała Han Xinyun 6:2, 6:0 i Johannę Larsson 6:1, 6:7(4), 7:6(3). W meczu o półfinał, po raz drugi na przestrzeni miesiąca przegrała z Tímeą Babos 1:6, 3:6. Również w grze deblowej Linette i Anna Blinkowa okazały się gorsze od Węgierki i partnerującej jej Chan Hao-ching 6:3, 0:6, 5–10.
W Tallinie w turnieju Grupy I Strefy Euroafrykańskiej Pucharu Federacji, Polki trafiły do Grupy D. Na początek zmierzyły się z zespołem Austrii. Linette wygrała z Julią Grabher 6:2, 7:5, a następnie w parze z Alicją Rosolską zdobyły decydujący punkt zwyciężając duet Julia Grabher-Melanie Klaffne 6:3, 6:4. W spotkaniu z Łotyszkami, Magda Linette nie sprostała Jelenie Ostapenko 3:6, 3:6. Po raz kolejny z Alicją Rosolską przystąpiła do meczu debla, zwyciężając z parą Diāna Marcinkēviča-Daniela Vismane 6:1, 6:0. Natomiast kolejne singlowe zwycięstwo, Polka wywalczyła w meczu z Turcją. Linette w dwóch setach wygrała z Basak Eraydin 6:4, 7:5. Reprezentacja Polski zajęła drugie miejsce w Grupie D.
Zarówno w singlu, jak i deblu Magda Linette zdecydowała się na występ w turnieju rangi WTA Challenger w Indian Wells. Na otwarcie wygrała z Victorią Duval 6:3, 4:6, 6:2, w kolejnej rundzie poniosła porażkę z Danielle Collins 5:7, 7:6(0), 6:4. W grze podwójnej zmagania zakończyła po pierwszym meczu. Wraz z Viktoriją Golubić uległy parze Taylor Townsend-Yanina Wickmayer 1:6, 3:6. W turniejach rangi Premier Mandatory w Indian Wells i Miami, Polka nie wygrała meczu. Przegrała z Alaksandrą Sasnowicz 7:5, 6:7(2), 6:7(4) i Alison Riske 1:6, 6:0, 6:2.
W kwietniu polska tenisistka zainaugurowała występy na nawierzchni ziemnej. W pierwszej rundzie turnieju w Charleston uległa notowanej poza Top 200 Claire Liu 6:1, 3:6, 3:6. Potem przeniosła się do Bogoty, gdzie w turnieju singla wygrała dwa mecze. Jako rozstawiona z numerem 2. pokonała Jewgieniję Rodinę 6:3, 7:5 i Maríę Fernandę Herazo 6:2, 6:1. W ćwierćfinale przegrała z Dalilą Jakupović 3:6, 6:3, 1:6. W grze deblowej w parze z Sarą Sorribes Tormo osiągnęła półfinał, zwyciężając z Kolumbijkami Jessicą Plazas-Maríą Camilą Osorio Serrano 6:1, 6:1 oraz z parą Ysaline Bonaventure-Victoria Rodríguez 6:4, 6:3. W meczu o finał uległy duetowi Mariana Duque Mariño-Nadia Podoroska 6:4, 2:6, 8–10. Kolejny start Linette zanotowała w Rabacie, przegrała tam w pierwszej rundzie z Tamara Zidanšek 4:6, 2:6. W turnieju eliminacyjnym w Madrycie wygrała w pierwszej rundzie z Sofią Kenin 6:3, 6:4, następnie nie sprostała Natalii Wichliancewej 5:7, 7:6(8), 6:7(2). Eliminacji nie przeszła również na Foro Italico, ponosząc porażkę z Ajlą Tomljanović 2:6, 6:3, 4:6. Linette bez powodzenia startowała również w Strasburgu. W pierwszej rundzie okazała się słabsza od grającej z numerem 4. Mihaeli Buzărnescu 6:4, 6:7(1), 3:6. W wielkoszlemowym Roland Garros Polka nie wygrała meczu. Z turnieju singla odpadła po porażce z Zariną Dijas 3:6, 1:6. Natomiast w grze deblowej wraz z Naomi Broady nie sprostały parze Dalila Jakupović-Irina Chromaczowa 2:6, 3:6.
Po nieudanym występie w Paryżu Linette przeniosła się do Chorwacji, gdzie wystąpiła w Challengerze w Bol. Polka została rozstawiona z numerem 2. i kolejno pokonała Anhelinę Kalininę 6:4, 7:6(1), Dankę Kovinić 6:4, 2:6, 6:1 i rozstawioną z numerem 7. Viktoriję Golubic 7:5, 6:4. Do finału awansowała po walkowerze ze strony Sary Errani. W meczu o tytuł nie sprostała Tamarze Zidanšek 1:6, 3:6.
Polka część sezonu rozgrywaną na trawie miała zapoczątkować w Den Bosch. Poznanianka jednak wycofała się z holenderskiej imprezy z powodu kontuzji mięśnia dwugłowego ramienia. Premierowy start na kortach trawiastych zanotowała na Majorce. W pierwszej rundzie uległa Ajli Tomljanović 3:6, 4:6, która do turnieju głównego dostała się z eliminacji. Na kolejny start, Linette wybrała turniej rozgrywany pod egidą ITF w Southsea. Na otwarcie wygrała z turniejową 1. Petrą Martić, a w następnym spotkaniu przegrała z Jennifer Brady 4:6, 3:6. W Wimbledonie odpadła po pierwszym meczu, przegrywając z Juliją Putincewą 3:6, 6:3, 8–10.
W lipcu wygrała plebiscyt na uderzenie miesiąca.
Polka kolejny start odnotowała w chińskim Nanchangu, gdzie została rozstawiona z numerem 3. W turnieju wygrała trzy mecze, docierając do półfinału. Pokonała kolejno Jang Su-jeong 6:4, 6:0, Eri Hozumi 6:3, 7:5 i Liang En-shuo 6:3, 4:6, 6:2. Poniosła porażkę z późniejszą triumfatorką imprezy Wang Qiang 5:7, 2:6.
Letnie występy na kontynencie amerykańskim Linette rozpoczęła od startu w Waszyngtonie. W pierwszej rundzie wygrała z Olivią Rogowską 6:4, 6:1. Do ćwierćfinału awansowała pokonując rankingową numer 17. Naomi Ōsakę 6:2, 3:6, 6:3. Było to dla Polki pierwsze w karierze zwycięstwo nad tenisistką z Top 20. W kolejnym meczu Poznanianka przegrała z rozstawioną z numerem 7. Donną Vekić 1:6, 6:7(0). W zawodach rozgrywanych w Cincinnati uległa w pierwszej rundzie eliminacji Bernardzie Perze 4:6, 6:3, 3:6. Do turnieju głównego nie zakwalifikowała się również w New Haven. W eliminacjach pokonała Sachię Vickery 6:4, 3:6, 6:0, a następnie nie sprostała Dajanie Jastremskiej 6:7(3), 6:7(4). W US Open Polka odpadła po pierwszym spotkaniu. Przegrała z rozstawioną z numerem 17. Sereną Williams 4:6, 0:6. Wraz z Ajlą Tomljanović dotarły do trzeciej rudny zmagań w grze podwójnej. Pokonały pary Nadija Kiczenok-Anastasija Rodionowa 6:2, 6:1 oraz Lesley Kerkhove-Lidzija Marozawa 6:7(5), 6:3, 6:1. W walce o ćwierćfinał nie dały rady rozstawionemu z 6. duetowi Lucie Hradecká-Jekatierina Makarowa 4:6, 4:6.
W Hiroszimie Magda Linette została rozstawiona z numerem 8. Na otwarcie wygrała z Johanną Larsson. W drugiej rundzie zrewanżowała się za dwie wcześniejsze porażki w sezonie Tamarze Zidanšek 6:3, 7:6(3). W 1/4 finału przegrała z grającą z numerem 4. Wang Qiang 2:6, 2:6. W Tokio Polka nie przeszła eliminacji. Pokonała w nich Momoko Kobori 7:6(8), 6:3, a w spotkaniu którego stawką był awans do głównej drabinki uległa Nao Hibino 2:6, 7:6(3), 3:6. Niepowodzeniem zakończyły się starty Linette w eliminacjach do turniejów w Wuhan i Pekinie. Przegrała odpowiednio z Sarą Sorribes 6:4, 2:6, 3:6 i z Christiną McHale 6:7(3), 5:7. W stolicy Chin wystąpiła ze Zheng Saisai w grze podwójnej. Polsko-chiński duet nie sprostał parze Nadija Kiczenok-Anastasija Rodionowa 6:3, 3:6, 8–10. Linette sezon zakończyła w Tiencinie. W meczu pierwszej rundy wygrała z Jewgieniją Rodiną 2:6, 6:1, 6:4. W kolejnym spotkaniu musiała uznać wyższość Aryny Sabalenki 1:6, 3:6.
W światowym zestawieniu kończącym sezon znalazła się na 83. pozycji.
2019.
W Shenzhen, na inaugurację sezonu, w pierwszej rundzie uległa Soranie Cîrstei 3:6, 3:6. Potem przeniosła się do Hobart, gdzie przeszła przez dwustopniowe eliminacje, pokonując Seone Mendez 6:0, 6:3 i Katerynę Kozłową 7:6(7), 6:7(5), 6:4. Linette w meczu pierwszej rundy wyeliminowała rozstawioną z numerem 4. Marię Sakari 3:6, 6:2, 6:4. W kolejnej rundzie uległa notowanej na 343. pozycji kwalifikantce Greet Minnen 1:6, 6:4, 6:7(3). W wielkoszlemowym Australian Open Polka już w pierwszej rundzie trafiła na aktualną mistrzynię US Open, Naomi Ōsakę i przegrała 4:6, 2:6. Niepowodzeniem zakończył się również start w turnieju gry podwójnej. Linette wraz z towarzyszącą jej Ajlą Tomljanović przegrały w pierwszym spotkaniu z parą Alizé Cornet–Petra Martić 6:2, 0:6, 0:6. Po nieudanym stracie sezonu Polka udała się do Tajlandii. W Hua Hin zanotowała dobry występ, pokonując kolejno trzy rywalki: Priscillę Hon 6:1, 2:6, 6:2, Monicę Niculescu 4:6, 6:3, 6:2 i Wang Yafan 6:2, 6:3. W półfinale uległa Dajanie Jastremśkiej 4:6, 3:6.
Na początku lutego w ramach Grupy I Strefy Euroafrykańskiej Pucharu Federacji Polka poleciała do Zielonej Góry. W spotkaniu z Rosją, Magda Linette nie sprostała Anastasiji Pawluczenkowej 4:6, 3:6. Potem pokonała Karen Barritzę 6:2, 6:2 w pojedynku z Danią. W meczu z Ukrainą nie została wyznaczona do gry. Reprezentacja Polski zajęła 5.–6. miejsce i utrzymała się w grupie.
W marcu Magda Linette przeniosła się na kontynent amerykański. W Indian Wells, w wyniku wycofania się Camili Giorgi i Luksiki Kumkhum, Polka uniknęła gry w eliminacjach. W głównej drabince wygrała z Petrą Martić 6:3, 4:6, 7:6(5), natomiast w kolejnej rundzie przegrała z turniejową 7. Kiki Bertens 1:6, 4:6. Linette szukając rankingowych punktów zdecydowała się na start w turnieju rangi Challanger w Guadalajarze. W pierwszej rundzie polska tenisistka odprawiła Nataliję Kostić 6:1, 6:3, następnie Conny Perrin 6:3, 5:7, 6:1. W walce o półfinał przegrała z Fioną Ferro 4:6, 6:2, 6:4. W Miami nie przeszła eliminacji. Wygrała w nich z Caroline Dolehide 7:5, 7:6(5), następnie ulegając Nao Hibino 4:6, 0:6.
Sezon na ceglanej mączce rozpoczęła od startu w Charleston. Uległa tam w spotkaniu pierwszej rundy Ajli Tomljanović 2:6, 6:7(7). Następnie przeniosła się do Bogoty. Tam wgrała z Alioną Bolsovą 2:6, 7:6(5), 6:0. W kolejnej rundzie przegrała w dwóch setach z Astrą Sharmą 4:6, 3:6. Polka próbowała swoich się również w grze podwójnej. Razem z Christiną McHale przegrały jednak w pierwszym meczu z kolumbijskim duetem María Herazo González-Yuliana Lizarazo 3:6, 1:6. Po występie w Kolumbii Linette z powodów zdrowotnych zrezygnowała ze startu w Stambule.
Po około trzy tygodniowej przerwie powróciła do rywalizacji w Maroku. Szybko jednak pożegnała się z turniejem. W pierwszej rundzie Polka urwała pięć gemów Serbce Ivanie Jorović 3:6, 2:6. W dużych turniejach w Madrycie i Rzymie, Linette odpadła po pierwszych meczach kwalifikacyjnych. Uległa odpowiednio Anastasiji Potapowej 6:1, 4:6, 2:6 i Alizé Cornet 4:6, 6:2, 3:6. Ostatnim sprawdzianem przed wielkoszlemowym występem w Paryżu był start w Strasburgu. Polska tenisistka w pierwszej rundzie przegrała z Rebeccą Paterson 7:6(0), 1:6, 3:6. Była to dla Linette piąta z rzędu singlowa porażka. Po pierwszym meczu odpadła również w grze deblowej. Z partnerującą jej Sofią Kenin uległy parze Nadija Kiczenok-Abigail Spears 2:6, 2:6.
We French Open Polka miała pewne miejsce w głównej drabince. Na otwarcie pokonała reprezentantkę gospodarzy Chloé Paquet 3:6, 6:1, 6:2. W drugiej rundzie w trzech setach przegrała z broniącą tytułu Simoną Halep 4:6, 7:5, 3:6.
Część sezonu rozgrywaną na nawierzchni trawiastej, Linnete zainaugurowała występem w turnieju ITF w Manchesterze. Jako rozstawiona z numerem 1. dotarła do finału, odnosząc zwycięstwa nad Ann Li 6:3, 6:3, Sachią Vickery 7:6(5), 4:2(krecz), Lizette Cabarerą 6:2, 7:5 i Samanthą Murray 6:3, 6:0. W meczu o tytuł zwyciężyła Zarinę Diyas 7:6(1), 2:6, 6:3, zdobywając singlowy tytuł po trzech latach przerwy. Za triumf w Manchesterze, Linette wywalczyła 140 punktów i zagwarantowała sobie udział w US Open. W kolejnym turnieju z cyklu ITF w Ilkley tenisistka z Poznania wygrała jeden mecz. W pierwszej rundzie pokonując Nao Hibino 6:4, 3:6, 6:4, a potem ulegając Veronice Cepede Royg 5:7, 3:6. Następnie Polka wystąpiła w eliminacjach do turnieju w Eastbourne. Na początek wygrała z Urszulą Radwańską 7:6(3), 6:1, a w decydującej rundzie przegrała z Samanthą Stosur 4:6, 4:6. Dostała się jednak do turnieju głównego jako szczęśliwa przegrana. Tam nie sprostała Francuzce Pauline Parmentier 6:7(2), 6:2, 4:6.
W Wimbledonie, w pierwszej rundzie wygrała z kwalifikantką Anną Kalinską 6:0, 7:6(9). Po zwycięstwie nad rozstawioną z numerem 25. Amandą Anisimovą 6:4, 7:5, po raz pierwszy w karierze awansowała do trzeciej rundy na londyńskich trawnikach. Tam jednak przegrała z turniejową numer 6. Petrą Kvitovą 3:6, 2:6. W turnieju gry podwójnej Linette wystartowała razem z Iriną Barą. Przegrały na otwarcie z parą Nicole Melichar-Květa Peschke 5:7, 2:6.
Polka powróciła do touru pod koniec lipca. Odpadła w pierwszej rundzie w San Jose, przegrywając z rozstawioną z numerem 6. Carlą Suárez Navarro 3:6, 3:6. Z niepowodzeniem startowała w turniejach rangi WTA Premier 5 rozgrywanych w Toronto i Cincinnati, odpadając na etapie kwalifikacji. W Kandzie po raz trzeci w sezonie spotkała się z Nao Hibino i poniosła drugą porażkę 4:6, 6:7(3). Natomiast w amerykańskim Ohio pokonała Kristinę Mladenović 6:2, 7:5, a następnie przegrała z Jennifer Brady 6:2, 3:6, 4:6.
W tygodniu poprzedzającym wielkoszlemowy US Open Magda Linette wystąpiła w Nowym Jorku. Polka jako 80. rakieta świata turniej rozpoczęła od trzystopniowych kwalifikacji. Przeszła je bez straty seta. Odprawiła w nich kolejno Gabrielę Dabrowski 6:1, 6:2, Sophie Chang 6:3, 6:3 i Annę Blinkową 7:6(6), 7:6(9). W pierwszej rundzie turnieju głównego Linette zmierzyła się z inną kwalifikantką, Kaią Kanepi, wygrywając 6:2, 7:5. Następnie zwyciężyła rozstawioną z numerem 9. Alaksandrę Sasnowicz 6:1, 6:4, a w ćwierćfinale, po 2 godzinach i 47 minutach wygrała z oznaczoną numerem 10. Karolíną Muchovą 6:7(4), 6:4, 7:6(3), tym samym po raz drugi w sezonie awansując do najlepszej czwórki turnieju. Polka w meczu półfinałowym odprawiła kolejną rozstawioną tenisistkę, grającą z numerem 5. Kateřinę Siniakovą 7:6(3), 6:2. Po blisko czterech latach udało się jej ponownie awansować do decydującej fazy turnieju WTA. W finałowym spotkaniu zmierzyła się z Camilą Giorgi, pokonując ją 5:7, 7:5, 6:4. Poznanianka odwróciła losy meczu, wracając w decydującej partii z 2:4. Magda Linette wywalczyła premierowy tytuł rangi WTA, jednocześnie zapisując się w historii jako druga, po Agnieszce Radwańskiej polska zwyciężczyni turnieju głównego cyklu w grze pojedynczej. Linette wygrała osiem meczów w ciągu dziewięciu dni i zdobyła 298 punktów. W notowaniu z 26 sierpnia awansowała na najwyższą w swojej karierze, 53. pozycję.
W wielkoszlemowym US Open, Magda Linette na otwarcie zmierzyła się z Astrą Sharmą i wygrała 6:3, 6:4, rewanżując się za kwietniową porażkę w Bogocie. W drugiej rundzie obrończyni tytułu Naomi Ōsaka zakończyła zwycięską serię Polki, pokonując ją w dwóch setach. Do tej samej fazy turnieju Linette dotarła razem z Igą Świątek w grze podwójnej. Polska para w pierwszej rundzie, po obronie dwóch piłek meczowych pokonała duet Bethanie Mattek-Sands–Coco Vandeweghe 3:6, 6:3, 7:5. W kolejnym meczu natomiast uległy parze Barbora Strýcová–Hsieh Su-wei wynikiem 4:6, 6:7(4).
W rankingu opublikowanym po zakończeniu US Open Polka zadebiutowała w Top 50.
Kolejnym startem polskiej tenisistki był turniej w Nanchangu. Rozstawiona z numerem 3. Linette w pierwszej rundzie pokonała Giulianę Olmos 6:3, 6:2. Kolejnym dwusetowym zwycięstwem Polka zakończyła mecz z Liu Fangzhou 6:2, 6:3. Natomiast w ćwierćfinale po raz drugi w sezonie nie sprostała Rebecce Peterson, przegrywając 3:6, 7:6(3), 6:7(5).
W Seulu Magda Linette została rozstawiona z numerem 4. Miesiąc po triumfie w Nowym Jorku, Polka awansowała do kolejnego finału w sezonie, a trzeciego w karierze. W drodze do decydującej fazy rozgrywek nie straciła seta, pokonując kolejno Irinę-Camelię Begu 6:1, 6:4, Anastasiję Potapową 7:5, 7:6(4), Kirsten Flipkens 6:2, 6:3 i Jekatierinę Aleksandrową 7:6(5), 7:6(7). Stawką finałowego pojedynku był debiut w Top 40. Linette jednak uległa Karolínie Muchovej 1:6, 1:6. Czeszka zrewanżowała się Polce za porażkę sprzed miesiąca.
Pozostając w Azji, Magda Linette wzięła udział w dużym turnieju rangi WTA Premier Mandatory w Pekinie. Ze względu na zbyt niski ranking musiała brać udział w kwalifikacjach. Polka przeszła je, pokonując 6:2, 6:1 zarówno Kristie Ahn, jak i Heather Watson. W głównej drabince tenisistka z Poznania przegrała z rozstawioną z numerem 13. Sloane Stephens 5:7, 3:6.
Ostatnim startem polskiej tenisistki były zawody w Tiencinie. Linette wystąpiła w turnieju jako rozstawiona z numerem 8. W pierwszej rundzie wygrała z Christiną McHale 6:3, 6:1. W meczu drugiej rundy zmierzyła się z Kurumi Narą. W pierwszym secie przy stanie 4:0 dla Linette, Japonka skreczowała z powodu kontuzji uda. W ćwierćfinale Polka nie wykorzystała czterech piłek meczowych i przegrała z późniejszą finalistką Heather Watson 5:7, 7:6(4), 6:7(6).
Po raz piąty z rzędu zapewniła sobie utrzymanie w Top 100. na koniec roku. Zakończyła sezon na 42. pozycji w światowej klasyfikacji.
2020.
Po raz trzeci z rzędu na rozpoczęcie sezonu wybrała turniej w Shenzhen. Rok rozpoczęła od porażki ze Zhang Shuai 4:6, 2:6. W Hobart powtórzyła zeszłoroczny wynik, dochodząc do drugiej rundy zmagań. W turnieju pokonała Swietłanę Kuzniecową 7:6(2), 7:6(9), a następnie uległa Lauren Davis 4:6, 4:6. W Australian Open wystartowała zarówno w singlu, jak i w deblu. Odpadła po pierwszych spotkaniach – w grze pojedynczej przegrała z Arantxą Rus 6:1, 3:6, 4:6, a w grze podwójnej w duecie z Kateryną Kozłowa nie sprostały parze Alicja Rosolska-Danielle Collins 7:5, 5:7, 0:6.
Od 6 do 8 lutego w Esch-sur-Alzette wystąpiła w turnieju Grupy I Strefy Euroafrykańskiej Pucharu Billie Jean King, w której wraz z reprezentacją Polski zmierzyła się kolejno z zespołami Słowenii i Turcji; zwyciężyła z Tamarą Zidansek 7:5, 6:4 i Pemrą Ozgen 6:0, 6:3. Ostatecznie reprezentantki Polski zajęły pierwsze miejsce w grupie B i zagrały ze Szwecją o prawo gry w kwietniowych barażach; Linette zdobyła w tym spotkaniu decydujący punkt po zwycięstwie nad Johanną Larsson 7:5, 6:4.
Kolejny start zanotowała w Hua Hin, gdzie przyleciała bronić punktów za zeszłoroczny półfinał. W turnieju została rozstawiona z numerem 5. Na inauguracje wygrała z Kateryną Bondarenko 6:2, 6:2, po czym pokonała Peng Shuai 7:5, 6:1 i Wang Xiyu 2:6, 6:3, 6:3; jej zagranie w pojedynku z Peng zwyciężyło w plebiscycie na najlepsze uderzenie lutego. W meczu półfinałowym w dwóch setach zwyciężyła Patricię Marię Țig 7:5, 6:4, tym samym awansując do czwartego finału, głównego cyklu w karierze. W meczu o mistrzostwo zwyciężyła z Leonie Küng 6:3, 6:2. Wygrywając ósme spotkanie z rzędu, wywalczyła drugi tytuł rangi WTA Tour. Zdobyła 280 punktów do rankingu i w notowaniu z 17 lutego zadebiutowała w Top 40, zajmując najwyższą w dotychczasowej karierze, 33. pozycję.
Zwycięską serię zakończyła w Qatar Total Open, ulegając w pierwszej rundzie Karolínie Muchovej 3:6, 1:6. Również na pierwszej rundzie zakończyła swój występ w turnieju gry podwójnej. W parze z Patricią Marią Țig przegrały z duetem Han Xinyun-Peng Shuai 3:6, 2:6. Linette zrezygnowała z występu w Monterrey z powodu problemów z udem. Był to ostatni turniej rozegrany przed zawieszeniem rozgrywek z powodu pandemii COVID-19.
Na pierwszy start po wznowieniu sezonu zdecydowała się w amerykańskim Lexington, gdzie została rozstawiona z numerem 6. Pokonała w pierwszej rundzie Lauren Davis 6:2, 6:3; wygrana akcja Polki w meczu z Davis została wybrana najlepszym zagraniem sierpnia. Linette w kolejnym spotkaniu uległa Jennifer Brady 2:6, 3:6. Wraz z Jessicą Pegulą dotarła do ćwierćfinału debla, wygrywając z parą Aryna Sabalenka-Jennifer Brady 6:4, 4:6, 10–8. Uległy w nim duetowi Anna Blinkowa-Wiera Zwonariowa 6:7(6), 6:4, 9–11.
Następnie zagrała w przeniesionym do Nowego Jorku turnieju rangi Premier 5. Na pierwszej rundzie zakończyła występ w grze singlowej, przegrywając z Wierą Zwonariową 6:1, 3:6, 1:6. Taki sam rezultat zanotowała w grze podwójnej. W parze z Heather Watson uległy Amerykankom Coco Gauff i Catherine McNally 1:6, 3:6. W US Open po raz pierwszy w karierze została rozstawiona w imprezie wielkoszlemowej. Zagrała z numerem 24. i w trzech setach pokonała Maddison Inglis 6:1, 4:6, 6:4 oraz Dankę Kovinić 6:1, 6:7(2), 7:6(4), jednak w kolejnym spotkaniu nie sprostała turniejowej numer 14. Anett Kontaveit 3:6, 2:6. Linette jako druga Polka (po Agnieszce Radwańskiej) dotarła do trzeciej rundy singla we wszystkich lewach Wielkiego Szlema.
Po zmaganiach w Stanach Zjednoczonych przeniosła się na europejską mączkę. W Rzymie wygrała jeden mecz, odprawiając Jeļenę Ostapenko 6:4, 6:3. Następnie poniosła porażkę z rozstawioną z numerem 11. Elise Mertens 2:6, 4:6. Jej deblową partnerką była Bernarda Pera, z którą wygrała w pierwszej rundzie z parą Alexa Guarachi-Desirae Krawczyk 6:2, 6:4, w kolejnym spotkaniu odprawiły rozstawione z numerem 4. Nicole Melichar-Demi Schuurs 6:2, 6:2, a w ćwierćfinale uległy parze Anna-Lena Friedsam-Raluca Olaru 7:5, 6:7(4), 8–10.
W Strasburgu wygrała z Pauline Parmentier 6:4, 6:3. Było to dla niej pierwsze zwycięstwo w tej imprezie od 2017. W drugiej rundzie nie sprostała Elinie Switolinie, przegrywając 6:7(0), 5:7. Na kortach French Open, jako rozstawiona z numerem 31., w pierwszej rundzie przegrała z Leylah Annie Fernandez 6:1, 2:6, 3:6. Razem z Kateryną Kozłową awansowały do drugiej rundy debla, pokonując duet Amandine Hesse-Harmony Tan 6:0, 7:6(2), jednak później uległy parze Coco Gauff-Catherine McNally 0:6, 6:3, 2:6.
W halowym turnieju w Ostrawie uległa w pierwszej rundzie Sarze Sorribes Tormo 1:6, 3:6. W grze podwójnej zagrała z Jil Teichmann, z którą awansowała do ćwierćfinału po walkowerze pary Anna Blinkowa-Wieronika Kudiermietowa. W kolejnym meczu nie sprostały rozstawionemu z numerem 2. duetowi Barbora Krejčíková-Kateřina Siniaková 4:6, 6:2, 5–10. Dla Linette był to ostatni występ w roku. W październiku jej sztab opuścił pierwszy trener Mark Gellard. W listopadzie jej nowym szkoleniowcem został Nikola Horvat.
Sezon zakończyła jako 40. rakieta globu. Zwyciężyła w plebiscycie na najlepsze zagranie roku.
2021.
Nie wystąpiła w Abu Zabi. Sezon planowała zainaugurować na Antypodach, ale z powodu problemów z kolanem zrezygnowała ze startu w Australian Open oraz z pozostałych, zaplanowanych na luty, występów w Melbourne. Była to pierwsza absencja Polki w turnieju wielkoszlemowym od czasu jej debiutu we French Open 2015. W wyniku zabiegu i późnijeszej rehabilitacji Linette opuściła turnieje na Bliskim Wschodzie oraz wycofała się z zawodów rozgrywanych w Monterrey. Pierwszy start w sezonie zanotowała w Miami; w pierwszej rundzie pokonała 6:1, 3:6, 6:0 Robin Montgomery, jednak w następnym meczu przegrała 4:6, 5:7 z Johanną Kontą.
Okres gry na nawierzchni ziemnej rozpoczęła od porażek w pierwszej rundzie w Charleston w turnieju WTA 500 oraz WTA 250. Przegrała też w pierwszej rundzie w Madrycie (uległa Zheng Saisai 2:6, 6:3, 1:6) i Rzymie (uległa Petrze Kvitovej 6:1, 0:6, 2:6). W połowie maja 2021 jej trenerem został Dawid Celt, kapitan reprezentacji Polski w rozgrywkach o Puchar Billie Jean King. W Strasburgu, pokonując bez straty seta Nao Hibino, Alizé Cornet i wyżej rozstawioną Juliję Putincewą, dotarła do półfinału, w którym została pokonana przez Soranę Cîrsteę.
Następnie przystąpiła do turnieju French Open w grze pojedynczej oraz podwójnej. W zmaganiach w grze pojedynczej dotarła do trzeciej rundy, wyrównując swój najlepszy wynik na paryskich kortach (pokonała Chloé Paquet 6:3, 6:3 oraz liderkę rankingu Ashleigh Barty po kreczu przy wyniku 6:1, 2:2). Po trzysetowym meczu trzeciej rundy uległa Uns Dżabir 6:3, 0:6, 1:6. W grze podwójnej w parze z Amerykanką Bernardą Perą dotarły do półfinału turnieju w Paryżu, po drodze pokonując rozstawione z numerem 5. Alexę Guarachi i Desirae Krawczyk 6:3, 6:7(4), 6:3, Zarinę Dijas i Wawrwarą Graczową 6:0, 6:2, numer 10. turnieju Lucie Hradecką i Laurę Siegemund 7:6(5), 7:6(5) oraz Anastasiję Pawluczenkową i Jelenę Rybakinę 7:5, 4:6, 6:2. W półfinale przegrały z rozstawionym z numerem 2. Barborą Krejčíkovą i Kateřiną Siniakovą 1:6, 2:6.
Po dobrym wyniku osiągniętym w Paryżu wycofała się z turnieju w Birmingham. Zmagania na trawie rozpoczęła od udziału w kwalifikacjach do turnieju w Eastbourne, w których jednak uległa Camili Giorgi 7:6(3), 4:6, 4:6. W Wimbledonie wystąpiła zarówno w deblu, jak i w singlu. W grze podwójnej stworzyła parę razem z Alicją Rosolską, z którą odpadły w pierwszej rundzie, przegrywając z Ludmyłą Kiczenok i Makoto Ninomiyą 4:6, 6:3, 7:9. W turnieju singla na otwarcie zmierzyła się z Amandą Anisimovą, wygrywając 2:6, 6:3, 6:1, a w kolejnej rundzie pokonała Elinę Switolinę 6:3, 6:4, po raz drugi docierając do trzeciej rundy zmagań w Londynie. Tam przegrała z Paulą Badosą 7:5, 2:6, 4:6. Na igrzyskach olimpijskich przegrała z Aryną Sabalenką 2:6, 1:6, a wraz z Alicją Rosolską uległy Bethanie Mattek-Sands i Jessice Peguli 1:6, 3:6.
Okres zmagań w Stanach Zjednoczonych rozpoczęła od występu w San Jose. Na otwarcie wygrała z kwalifikantką Lesley Pattinamą Kerkhove 6:3, 6:3. W kolejnym spotkaniu pokonała Petrę Martić 7:5, 7:6(5). W ćwierćfinale uległa Darii Kasatkinie 4:6, 6:3, 4:6. Następnie wystartowała w turnieju Montrealu, jednak już w pierwszej rundzie uległa Nadii Podoroskiej 1:6, 2:6. W turnieju debla zagrała z Bernardą Perą i po raz kolejny w sezonie dotarły do półfinału. Na początek pokonały Oksanę Kalasznikową i Heather Watson 6:0, 6:0 oraz rozstawiony z numerem 2. debel Shūko Aoyama-Ena Shibahara 6:4, 7:6(3). W ćwierćfinale, po obronie piłki meczowej, wygrały z parą Ellen Perez-Květa Peschke 1:6, 6:2, 13–11, a w półfinale zostały zatrzymane przez duet Darija Jurak-Andreja Klepač wynikiem 5:7, 4:6.
Na turnieju w Cincinnati przegrała w pierwszej rundzie z Simoną Halep 4:6, 6:3, 1:6. Do turnieju gry podwójnej znów przystąpiła z Bernardą Perą, tym razem grając dzięki dzikiej karcie otrzymanej od organizatorów. Przegrały w pierwszej rundzie z Samanthą Stosur i Zhang Shuai 6:4, 4:6, 4–10.
Serię startów poprzedzających US Open zakończyła w Cleveland, gdzie zwyciężyła kwalifikantkę Eminę Bektas 7:6(6), 6:4, szczęśliwą przegraną Lindę Fruhvirtová 7:6(2), 6:4 i najwyżej rozstawioną Darję Kasatkinę 6:1, 6:2, jednak w półfinale przegrała z Iriną-Camelią Begu 6:7(5), 2:6. W US Open wystąpiła zarówno w singlu, jak i deblu w parze z Bernardą Perą. W pierwszej rundzie gry pojedynczej uległa rozstawionej z numerem 21. Coco Gauff 7:5, 3:6, 4:6, natomiast w grze podwójnej w pierwszej rundzie pokonała duet Barbora Krejčíková-Kateřina Siniaková 6:3, 6:4. W drugiej rundzie w parze z Perą uległy duetowi Monica Niculescu-Elena-Gabriela Ruse 3:6, 5:7.
Po turnieju w Nowym Jorku udała się do Ostrawy gdzie pomyślnie przebrnęła dwustopniowe kwalifikacje oraz pierwszą rundę turnieju głównego, pokonując Rutuję Bhosale 6:0, 6:1, Katarzynę Kawę 6:1, 6:2 oraz Océane Dodin 6:2, 7:6(3). W drugiej rundzie przegrała z Jeleną Rybakiną 3:6, 6:2, 1:6. W Ostrawie rywalizowała również w deblu, w którym razem z Bernardą Perą były rozstawione z numerem 1. W pierwszej rundzie pokonały parę Andreea Mitu-Alicja Rosolska 6:0, 6:4, w ćwierćfinale wygrały z parą Astra Sharma-Rosalie van der Hoek 6:4, 6:2, a turniej zakończyły na półfinale po walkowerze.
Następnie udała się do Chicago gdzie rywalizowała w singlu oraz w deblu w parze z Alicją Rosolską. W singlu dotarła do drugiej rundy, pokonując Coco Vandeweghe 6:1, 6:4 i przegrywając z Jil Teichmann 2:6, 4:6. W deblu Polki pokonały parę Asia Muhammad-Jessica Pegula 1:6, 6:3, 10-8, następnie uległy parze Wieronika Kudiermietowa-Bethanie Mattek-Sands 4:6, 4:6.. Jej ostatnim turniejem w 2021 było Indian Wells, w którym dotarła do drugiej rundy. W pierwszej pokonała Rebeccę Peterson 3:6, 6:3, 6:2, a w drugiej uległa Wiktoryji Azarance po kreczu przy stanie 5:7, 0:3. Po ostatnim starcie w turniejach poinformowała o zakończeniu współpracy z Dawidem Celtem. Sezon zakończyła na 57. miejscu w rankingu.
2022.
Trenerem Polki ponownie został Mark Gellard. Linette przesunęła w czasie inauguracje sezonu wycofując się z imprezy rozgrywanej w Melbourne. Pierwszy start w roku zanotowała w Adelajdzie. Na otwarcie przegrała z Alison Riske 4:6, 4:6. W wielkoszlemowym Australian Open odniosła premierowe zwycięstwo w sezonie pokonując Anastasiję Sevastovą 6:4, 7:5. W kolejnej rundzie uległa Darji Kasatkinie 2:6, 3:6. W turnieju gry podwójnej wraz z Bernardą Perą pokonały pary Clara Tauson-Alison Van Uytvanck 6:2, 2:6, 6:0 i Samantha Stosur-Zhang Shuai 6:7(6), 6:1, 7:5. Odpadły w trzeciej rundzie po porażce z Rebeccą Peterson i Anastasiją Potapową 3:6, 6:7(6).
Na początku lutego Linette wystąpiła w halowych zawodach w Sankt Petersburgu. W pierwszej rundzie poniosła porażkę z Aleksandrą Sasnowicz 5:7, 6:4, 4:6. Następnie przeniosła się do Dubaju gdzie wzięła udział w kwalifikacjach. Tam pokonała Angelinę Gabujewą 6:0, 6:3, a w kolejnym spotkaniu z Maryną Zanewśką skreczowała przy stanie 2:6. Następnym startem dla Poznanianki były zawody Qatar Ladies Open. W stolicy Kataru Polka po raz drugi w sezonie zagrała z Alison Riske, zwyciężając wynikiem 2:6, 7:6(5), 6:1 i tym samym pokonując Amerykankę po raz pierwszy w karierze. W kolejnym meczu nie sprostała rankingowej nr 3. Barborze Krejčíkovej 1:6, 3:6. Wycofała się z turnieju w Monterrey.
W marcu Polka zagrała w dużych turniejach w Indian Wells i Miami. W Kalifornii na otwarcie przegrała z Astrą Sharmą 4:6, 6:7(1). W grze podwójnej wraz z Chan Hao-ching wygrały z parą rozstawioną z nr 4. Darija Jurak Schreiber-Andreja Klepač 6:3, 2:6, 12–10, a następnie uległy Chinkom Xu Yifan-Yang Zhaoxuan 1:6, 3:6. Na Florydzie awansowała do drugiej rundy zmagań po zwycięstwie nad Zheng Qinwen 7:6(4), 6:4. Została zatrzymana przez Uns Dżabir 6:7(1), 2:6. W zmaganiach deblowych razem z Sarą Sorribes Tormo dotarły do ćwierćfinału. Pokonały pary Aleksandra Panowa-Anastasija Rodionowa 6:1, 6:3 i Belinda Bencic-Ana Konjuh 6:2, 6:3. Nie sprostały późniejszym triumfatorkom Laurze Siegemund i Wierze Zwonariowej 6:3, 1:6, 7–10. Pozostając w Stanach Zjednoczonych Linette przeniosła się do Charleston. W turnieju gry pojedynczej Polka wygrała z Katie Volynets 4:6, 6:3, 7:6(4), rozstawioną z nr 7. Leylah Fernandez 3:6, 6:3, 6:4, oraz z Kaią Kanepi 6:3, 4:6, 6:2. W ćwierćfinale zatrzymała ją Jekatierina Aleksandrowa 0:6, 2:6.
W rozgrywkach deblowych Linette stworzyła parę z Andreją Klepač i zostały rozstawione z nr 4. Polsko-słoweńska para zwyciężyła duety Alicja Rosolska-Erin Routliffe 4:6, 6:1, 10–7 i Vivian Heisen-Xu Yifan 6:2, 6:3. Następnie pokonały Belindę Bencic i Anhelinę Kalininę 6:3, 7:6(6). W meczu o tytuł okazały się lepsze od pary Lucie Hradecká-Sania Mirza 6:2, 4:6, 10–7. Był to czwarty deblowy finał z udziałem Linette i pierwszy wygrany. Za triumf w Charleston zdobyła 470 punktów i znalazła się na najwyższym w karierze, 26. miejscu w klasyfikacji deblistek.
Następnie Magda Linette udała się do Radomia, gdzie w ramach rozgrywek Pucharu Billie Jean King reprezentacja Polski podejmowała Rumunię. Poznanianka zdobyła pierwszy punkt dla drużyny wygrywając z Irinę-Camelię Begu 6:1, 4:6, 6:2. Ostatecznie Polki zwyciężyły 4-0 i zakwalifikowały się do listopadowego turnieju finałowego.
Powracając do rozgrywek w WTA Tour Linette wystąpiła w Stambule. Poniosła tam porażkę w pierwszej rundzie z Juliją Putincewą 6:7(6), 4:6. W turnieju w Madrycie nie przeszła eliminacji. Pokonała w nich Katerynę Baindl 6:3, 7:5, a następnie poniosła porażkę z Anną Karoliną Schmiedlovą 2:6, 6:1, 6:7(4).
2023.
Sezon rozpoczęła od wzięcia udziału w pierwszej edycji, drużynowych rozgrywek United Cup. Reprezentacja Polski trafiła do grupy B wraz z Kazachstanem i Szwajcarią i wystąpiła w Brisbane. Linette wygrała swoje singlowe mecze, pokonując 6:2, 6;1 Żybek Kułambajewą oraz 5:7, 6:4, 6:1 Jil Teichmann. W meczu przeciwko drużynie Włoch wyrównała stan spotkania na 2:2 po zwycięstwie 6:1, 6:2 nad Lucią Bronzetti. Polska drużyna awansowała do półfinału turnieju i przeniosła się do Sydney. W meczu przeciwko USA Polacy przegrali wszystkie swoje pojedynki, w tym Linette uległa Madison Keys 4:6, 2:6. Poznanianka przeniosła się do Hobart gdzie została rozstawiona z nr 6. Tam poniosła porażkę w pierwszej rundzie przeciwko Alison Van Uytvanck 4:6, 6:1, 4:6.
Następnie wzięła udział w Australian Open. Magda Linette wraz z Chinką Wang Xiyu odpadły z turnieju debla w pierwszej rundzie, po porażce z Japonkami Shūko Aoyama-Ena Shibahara 5:7, 6:3, 3:6. W rywalizacji singlowej Polka na otwarcie pokonała Majar Szarif 7:5, 6:1. Następnie wygrała z rozstawionymi z nr 16. Anett Kontaveit 3:6, 6:3, 6:4 oraz nr 19. Jekatieriną Aleksandrową 6:3, 6:4, po raz pierwszy w karierze docierając do 4. rundy imprezy wielkoszlemowej. Pokonała w niej światową nr 4. Caroline Garcię 7:6(3), 6:4, natomiast w ćwierćfinale zmierzyła się z rozstawioną z numerem 30. Karolíną Plíškovą, wygrywając 6:3, 7:5. W półfinale przegrała z, zajmującą 5. miejsce w rankingu, Aryną Sabalenką 6:7(1), 2:6. Magda Linette została trzecią polską tenisistką w historii, która wystąpiła w wielkoszlemowym półfinale gry pojedynczej. W notowaniu z 30 stycznia znalazła się na, najwyższej w karierze, 22 pozycji w światowym rankingu.
Polka zrezygnowała z gry w Hua Hin. Nie wystąpiła również w turniejach na Półwyspie Arabskim. Mimo to w notowaniu z 13 lutego poprawiła swoją życiową lokatę i awansowała na 21 miejsce. Do rozgrywek powróciła pod koniec lutego w turnieju Mérida Open, gdzie została najwyżej rozstawiona. W pierwszej rundzie, po obronie dwóch piłek meczowych, wygrała z Camilą Osorio 6:7(2), 7:5, 6:2. Jej kolejną przeciwniczką była Panna Udvardy, która poddała spotkanie przy stanie 6:0, 2:5 dla Polki. W ćwierćfinale przegrała z Rebeccą Peterson 2:6, 4:6. Następnie przeniosła się do Austin. Tam na otwarcie nie sprostała Warwarze Graczowej 3:6, 6:4, 4:6. W Indian Wells, jako rozstawiona z numerem 20., zmagania rozpoczęła od drugiej rundy. W niej została pokonana przez Emmę Raducanu 6:7(3), 2:6. W turnieju deblowym stworzyła parę wraz z Caty McNally. Na początek wygrały z Monicą Niculescu i Alicją Rosolską 6:3, 6:2. W kolejnym spotkaniu zagrały przeciwko rozstawionym z numerem 4. Desirae Krawczyk-Demi Schuurs, zwyciężając 4:6, 6:1, 11–9.
Historia występów wielkoszlemowych.
Występy w grze mieszanej.
Magda Linette nigdy nie startowała w rozgrywkach gry mieszanej podczas turniejów wielkoszlemowych.
Bilans spotkań przeciwko pierwszej dziesiątce rankingu WTA.
Bilans spotkań w turniejach WTA przeciwko zawodniczkom klasyfikowanym w pierwszej dziesiątce rankingu ("aktualne na dzień 27 marca 2023").

</doc>
<doc id="1998946" url="https://pl.wikipedia.org/wiki?curid=1998946" title="Zespół Szkół Licealnych Liceum Ogólnokształcące im. Komisji Edukacji Narodowej w Przasnyszu">
Zespół Szkół Licealnych Liceum Ogólnokształcące im. Komisji Edukacji Narodowej w Przasnyszu

Liceum Ogólnokształcące im. Komisji Edukacji Narodowej – najstarsza szkoła ponadpodstawowa w Przasnyszu. Jej siedziba znajduje się przy ul. św. Stanisława Kostki 15.
Historia.
Początek budowy budynku dzisiejszego Liceum Ogólnokształcącego im. Komisji Edukacji Narodowej w Przasnyszu miał miejsce w 1919 roku. Jego inicjatorami byli architekt Franciszek Grzeszczyk i ówczesny burmistrz Przasnysza Bronisław Matuszewski. W roku 1923 ukończono budowę, a w następnym 10 maja odbyło się uroczyste otwarcie szkoły, wtedy jeszcze gimnazjum. Na uroczystość przybył sam prezydent Rzeczypospolitej Polskiej Stanisław Wojciechowski. Pierwszym dyrektorem gimnazjum został ks. Franciszek Bronisław Zalewski. Od początku istnienia szkoły liczba uczniów stale rosła, pod koniec okresu międzywojennego liczba ta szacowana była na około 250 osób. W roku 1934 weszła w życie reforma systemu kształcenia w Polsce. Przasnyskie Gimnazjum zostało przekształcone na 4-letnie Gimnazjum z tzw. „małą maturą” i uzupełniające 2-letnie Liceum z tzw. „dużą maturą”. W roku 1939 rozpoczęła się II wojna światowa, budynek przasnyskiej szkoły został zamieniony na kwatery wojskowe. W okresie okupacji nauczyciele działali organizowali tajne nauczanie. Po wojnie, kiedy wznowiono nauczanie, dyrektorem został Bazyli Ogłoblin, a rok szkolny rozpoczął się 19 lutego 1945 r. Do szkoły uczęszczało wtedy około 300 uczniów. Rok później szkoła została upaństwowiona, przekształcona na Państwowe Liceum Pedagogiczne i Państwowe Gimnazjum. W roku 1948 wprowadzono kolejną reformę, w której z Gimnazjum i Liceum utworzono 4-letnie Liceum, które bazowało na 7-letniej szkole podstawowej. W latach 1949-1961 liczba uczniów w Szkole Ogólnokształcącej Stopnia Licealnego w Przasnyszu stopniowa malała (rok 1949/50 – 480 osób, rok 1959/60 – 339 osób). Do powodów zalicza się preferowanie przez administrację oświatową kształcenia w zakresie zawodowym i technicznym oraz wysokie wymagania rekrutacji. Ważnym wydarzeniem w historii szkoły był I Zjazd Absolwentów i Wychowanków w 35-lecie istnienia szkoły w dniach 27-28 czerwca 1958. Szkoła otrzymała sztandar. Po roku 1960 wzrósł poziom nauczania w przasnyskim Liceum. Uczniowie szkoły wyróżniali się swoją wiedzą w ogólnopolskich konkursach i olimpiadach. W roku 1966 odbyły się obchody 1000-letnigo istnienia Państwa Polskiego, podczas których szkoła została uhonorowana „Odznaką Tysiąclecia Państwa Polskiego”. W dwusetną rocznicę powołania Komisji Edukacji Narodowej Rada Pedagogiczna postanowiła nadać szkole imię tej instytucji państwowej. Ceremonia ta odbyła się w dniu 24 lutego 1973 r. W tym samym roku miał również miejsce II Zjazd Absolwentów w 50 rocznicę istnienia szkoły (23-24 czerwca 1973 r.). Najważniejszym wydarzeniem w latach 80. XX w. były obchody 60-lecia istnienia liceum w 1983 roku. W tym dniu szkoła otrzymała medal Komisji Edukacji Narodowej, zostały zaprezentowane historia i dotychczasowy dorobek liceum. W dniach 11-12 października 2003 r. odbyła się uroczystość i zjazd absolwentów z okazji 80-lecia istnienia szkoły. W latach 2002-2004 wybudowano i oddano do użytku salę gimnastyczną.

</doc>
<doc id="1998956" url="https://pl.wikipedia.org/wiki?curid=1998956" title="Louis Fleeming Jenkin">
Louis Fleeming Jenkin

Louis Fleeming Jenkin (ur. 22 sierpnia 1895 w Londynie, zm. 11 września 1917 pod Geluwe) – angielski as myśliwski z czasów I wojny światowej. Odniósł 22 zwycięstwa powietrzne.
Louis Fleeming Jenkin urodził się w Londynie (ojciec Austin Fleeming Jenkin, matka Betty Jenkin).
Po wybuchu wojny służył w pułku piechoty "The Loyal North Lancashire Regiment". Po odbyciu szkolenia lotniczego, 15 maja 1917 roku, został skierowany do jednostki liniowej No. 1 Squadron RAF.
Pierwsze zwycięstwo powietrzne odniósł 23 maja 1917 roku nad samolotem Albatros D.III. W ciągu 2 miesięcy uzyskał tytuł asa i stał się jednym z najbardziej skutecznych pilotów myśliwskich zestrzeliwując 20 samolotów wroga. Po odbyciu miesięcznej przerwy od września 1917 roku powrócił do jednostki. 11 września rano Jenkin odniósł swoje 22 zwycięstwo nad samolotem Albatros D.V, wkrótce potem sam padł ofiarą pilota niemieckiego Otto Schmidta z Jasta 29.
Jerkin został pochowany na ARRAS FLYING SERVICES MEMORIAL w Pas de Calais we Francji.

</doc>
<doc id="1998958" url="https://pl.wikipedia.org/wiki?curid=1998958" title="Corubal">
Corubal

Corubal – rzeka w Afryce Zachodniej, dopływ rzeki Gêba. Przepływa przez Gwineę, i Gwineeę Bissau. Liczy 560 km.
Wypływa niedaleko miasta Labe, w Gwinei, w wyżynie Futa Dżalon. Następnie na krótkim tworzy granicę między Gwineą a Gwineą Bissau. Płynie w kierunku południowo-zachodnim, zmienia kierunek na północny i uchodzi do rzeki Gêba w miejscowości Xime.

</doc>
<doc id="1998963" url="https://pl.wikipedia.org/wiki?curid=1998963" title="Brook Lopez">
Brook Lopez

Brook Robert Lopez (ur. 1 kwietnia 1988 w North Hollywood) – amerykański koszykarz występujący na pozycji środkowego, obecnie zawodnik Milwaukee Bucks.
Życiorys.
W 2006 wystąpił w meczu gwiazd amerykańskich szkół średnich - McDonald’s All-American.
Brook ma brata bliźniaka Robina Lopeza, który także występuje w NBA. W razem z nim uczęszczał do szkoły średniej w San Joaquin Memorial. Wspólnie z bratem na swój college wybrał Stanford. W 2008 przystąpił do draftu NBA, gdzie został wybrany z 10-tym numerem przez New Jersey Nets.
W dniu 22 czerwca 2017 Lopez został sprzedany do Los Angeles Lakers wraz z prawami do Kyle'a Kuzmy, w zamian za D'Angelo Russella i Timofieja Mozgowa.
17 lipca 2018 został zawodnikiem Milwaukee Bucks.
Statystyki.
Na podstawie Basketball-Reference.com 
"Stan na koniec sezonu 2019/20"

</doc>
<doc id="1998968" url="https://pl.wikipedia.org/wiki?curid=1998968" title="Królestwo Litwy">
Królestwo Litwy



</doc>
<doc id="1998970" url="https://pl.wikipedia.org/wiki?curid=1998970" title="Poezja świętego Jana od Krzyża">
Poezja świętego Jana od Krzyża

Poezja świętego Jana od Krzyża tradycyjnie uważana jest za najwybitniejszy przejaw poezji mistycznej XVI wieku, mający znaczny wpływ na kształt literatury hiszpańskiej, a także poezji baroku w ogóle. Samego jej autora zwykło nazywać się zresztą "największym poetą wśród mistyków i największym mistykiem wśród poetów", którego dorobek stanowi punkt szczytowy literatury religijnej. Po śmierci św. Jana od Krzyża prym literatury hiszpańskiej zaczęli wieść już wyłącznie pisarze świeccy.
Analiza stricte literacka pozwala wyodrębnić w dorobku poetyckim św. Jana od Krzyża kilka tendencji, mających swój właściwy pień w tradycji kastylijskiej. Najbardziej znane są jego wiersze opiewające zjednoczenie duszy z Bogiem, napisane śpiewną strofą zwaną lirą, w których Doktor Mistyczny nie szczędził niezwykle śmiałych obrazów erotycznych. Inne jego poematy utrzymane zostały albo w stylistyce dworskiej pieśni trubadurów, albo w stylistyce bukolicznej, popularyzując charakterystyczny styl pisania "poezji ludowej "a lo divino"" (na nutę Bożą). Św. Jan od Krzyża stoi przy tym w wyraźnej opozycji do innego znanego poety religijnego tamtych czasów, Fray Luisa de Leóna, przeciwstawiając chłodnemu intelektualizmowi jego wierszy swoje "połączenie piękna i wewnętrznego napięcia duchowego", czystą egzaltację "żarliwości, wzlotów ducha, poczucia niewyrażalnego, tajemnicy i blasku".
Cztery najbardziej znane poematy św. Jana od Krzyża znalazły swoją odautorską analizę w jego prozie duchowej, której celem było dostarczenie szczegółowego objaśnienia mistycznych znaczeń poszczególnych partii utworów.
Ogólna charakterystyka twórczości.
Pełna egzaltacji poetycka metafora powrotu duszy do Boga zyskała u Jana od Krzyża formę liryki miłosnej. Autor często używa frazy niespokojnej, przepojonej zmysłowością, cechującej większość literackich dokonań rodzącej się dopiero epoki. Niektóre wiersze zaskakują śmiałym połączeniem sielankowego tła i "dworskiej" formy z ascetyczną treścią, jak na przykład w przypadku utworu przedstawiającego nieszczęśliwie zakochanego pasterza jako artystyczny obraz zdradzonego i ukrzyżowanego Chrystusa.
"W jego poezji świat zmysłowo postrzegany odzwierciedla się w obrazach pełnych blasku i piękna, ale brak jest tak żywego u Fray Luisa bezpośredniego odczucia krajobrazu". U św. Jana od Krzyża przyroda występuje bowiem wyłącznie jako symbol.
Niezależnie od podejmowanych wątków, najczęstszym źródłem odniesień hiszpańskiego duchownego jest biblijna "Pieśń nad pieśniami". Dialog Oblubienicy z Oblubieńcem jednoznacznie tłumaczony jest tu jako symbol mistycznego zjednoczenia człowieka z Bogiem oraz Jego miłosnej mowy do udręczonej duszy. Inną ważną inspirację stanowi Księga Izajasza, w której ogień i rozżarzony węgiel oczyszcza usta proroka. W poezji Jana od Krzyża ogień rozumiany jest właśnie jako siła oczyszczająca, męka niezmiennie cechująca Boską miłość.
Wpływy i inspiracje.
Krytycy wyróżniają w poezji św. Jana od Krzyża wyraźne wpływy starotestamentowej "Pieśń nad pieśniami" w przekładzie augustianina Luisa de Leóna, z czasem jednak Doktor Mistyczny usamodzielnił się, by w na dojrzałym etapie swej twórczości przeciwstawić wyważonemu intelektualizmowi Leóna – swoją żywiołową egzaltację. Z kręgu poetów jemu współczesnych, prócz wspomnianego już Luisa de Leóna, na największy wpływ mieli dwaj: Garcilaso de la Vega oraz dominikanin Luis de Granada. Ten ostatni trafił na poetycki warsztat św. Jana od Krzyża najprawdopodobniej za pośrednictwem św. Teresy z Ávili, która uczyła się od dzieł Granady doktryny ascetycznej.
Wpływ na literaturę polską.
Poezja św. Jana od Krzyża niejako koegzystująca w świadomości literackiej Europy XVI wieku z poezją św. Teresy z Ávili, wpłynęła w znacznym stopniu również na literaturę polską. Szczególnie widać to nad lekturą dzieł dwóch poetów wczesnobarokowych: Mikołaja Sępa Szarzyńskiego oraz Sebastiana Grabowieckiego, których duchowym dążeniem był nie tylko zachwyt nad Bogiem, ale przede wszystkim – i tu dotykamy teologii św. Jana od Krzyża – głęboko osobowe uczestnictwo w Bożej miłości.

</doc>
<doc id="1998971" url="https://pl.wikipedia.org/wiki?curid=1998971" title="Verrius Flaccus">
Verrius Flaccus



</doc>
<doc id="1998976" url="https://pl.wikipedia.org/wiki?curid=1998976" title="Wydział Samochodów i Maszyn Roboczych Politechniki Warszawskiej">
Wydział Samochodów i Maszyn Roboczych Politechniki Warszawskiej

Wydział Samochodów i Maszyn Roboczych Politechniki Warszawskiej (SiMR) – wydział Politechniki Warszawskiej. Znajduje się na terenie kampusu południowego uczelni. Powstał w 1953 r. jako „Wydział Samochodów i Ciągników (SiC)”, chociaż historia powstania specjalności samochodowej sięga 1945 r. Od 1960 r. funkcjonował pod nazwą „Wydział Maszyn Roboczych i Pojazdów (MRiP)”, a od 1970 r. pozostaje pod obecną nazwą.
Historia.
W 1945 r. Powstała Specjalność Samochodowa (tzw. Oddział Samochodowy) w Szkole Inżynierskiej im. Hipolita Wawelberga i Stanisława Rotwanda. W latach 1949–1951 Powołano Zakład o specjalności samochodowej:
W 1947 r. Powołano Katedrę Budowy Samochodów na Wydziale Mechanicznym Politechniki Warszawskiej. W 1951 r. nastąpiło połączenie Szkoły Inżynierskiej im. Hipolita Wawelberga i Stanisława Rotwanda z Politechniką Warszawską czego skutkiem było utworzenie Oddziału Samochodowego na Wydziale Mechanicznym Technologiczno-Konstrukcyjnym Politechniki.
W 1953 r. Utworzono Wydział Samochodów i Ciągników (SiC) wraz z Katedrami:
W 1960 r. Nastąpiła reorganizacja wydziałów mechanicznych Politechniki oraz likwidacja wąskich specjalności. W ramach tych zmian utworzono Wydział Maszyn Roboczych i Pojazdów (MRiP).
W 1970 r. Nastąpiła kolejna reorganizacja czego skutkiem było utworzenie Wydziału Samochodów i Maszyn Roboczych (SiMR) istniejącego do dziś. W wyniku połączenia katedr powołano cztery Instytuty:
W 2020 r. nastąpiło połączenie Instytutu Pojazdów i Instytutu Maszyn Roboczych Ciężkich, w wyniku którego powstał Instytut Pojazdów i Maszyn Roboczych. W jego ramach funkcjonują zakłady:

</doc>
<doc id="1998981" url="https://pl.wikipedia.org/wiki?curid=1998981" title="E-marketing">
E-marketing



</doc>
<doc id="1998983" url="https://pl.wikipedia.org/wiki?curid=1998983" title="Kydippe">
Kydippe



</doc>
<doc id="1998984" url="https://pl.wikipedia.org/wiki?curid=1998984" title="Odbicie zła">
Odbicie zła

Odbicie zła (ang.: "The Brøken") – francusko-brytyjski thriller psychologiczny, horror z 2008 roku w reżyserii Seana Ellisa.
Opis fabuły.
Film opowiada historię kobiety, której życie wali się w gruzach, kiedy na londyńskiej ulicy spotyka swojego sobowtóra.
Obsada.
i inni.

</doc>
<doc id="1998987" url="https://pl.wikipedia.org/wiki?curid=1998987" title="Aclamatio">
Aclamatio



</doc>
<doc id="1998993" url="https://pl.wikipedia.org/wiki?curid=1998993" title="Walter Rangeley">
Walter Rangeley

Walter Rangeley (ur. 14 grudnia 1903 w Salford, zm. 16 marca 1982 w Mold) – brytyjski lekkoatleta sprinter, trzykrotny medalista olimpijski.
Rangeley był aktywnym sportowcem przez większość lat 20. i lat. 30. XX wieku. Na igrzyskach olimpijskich w 1924 w Paryżuu zdobył wraz z kolegami (Haroldem Abrahamsem, Wilfredem Nicholem i Lancelotem Royle) srebrny medal w sztafecie 4 × 100 metrów. Startował na tych igrzyskach również w biegu na 100 metrów, ale odpadł w ćwierćfinale.
Na igrzyskach olimpijskich w 1928 w Amsterdamie Rangeley zdobył srebrny medal w biegu na 200 metrów oraz brązowy w sztafecie 4 × 100 metrów (która biegła w składzie: Cyril Gill, Edward Smouha, Rangeley i Jack London). W biegu na 100 metrów ponownie odpadł w ćwierćfinale.
Podczas igrzysk Imperium Brytyjskiego w 1934 w Londynie zdobył brązowy medal w biegu na 220 jardów i złoty w sztafecie 4 × 110 jardów. Startował również w sztafecie 4 × 100 metrów na igrzyskach olimpijskich w 1936 w Berlinieie, ale sztafeta brytyjska odpadła w przedbiegach.
W 1924 trzykrotnie poprawiał rekord kraju w sztafecie 4 × 100 metrów, a w 1935 wyrównał rekord Wielkiej Brytanii w biegu na 100 metrów (10,6).
W późniejszych latach Rangeley pracował jako urzędnik w banku.

</doc>
<doc id="1998994" url="https://pl.wikipedia.org/wiki?curid=1998994" title="Parlament Senegalu">
Parlament Senegalu

Parlament Senegalu (fr. "Parlement du Sénégal") - główny organ władzy ustawodawczej w Senegalu. Ma charakter bikameralny i składa się ze Zgromadzenia Narodowego oraz Senatu. 
Zgromadzenie Narodowe tworzy 150 deputowanych wybieranych w wyborach bezpośrednich. W liczącym 100 członków Senacie 65 mandatów obsadzanych jest drogą nominacji prezydenckiej. Pozostałe 35 miejsc zajmują senatorowie wybrani przez kolegia elektorskie działające w każdym z 35 senegalskich departamentów. W ich skład wchodzą członkowie władz lokalnych różnego szczebla oraz wybrani na danym terenie deputowani do Zgromadzenia. 

</doc>
<doc id="1998995" url="https://pl.wikipedia.org/wiki?curid=1998995" title="Javier Toyo">
Javier Toyo

Javier Eduardo Toyo Bárcenas (ur. 12 października 1977 w Caracas) – wenezuelski piłkarz występujący na pozycji bramkarza. Od 2008 roku zawodnik Caracas FC, grającego w Primera División de Venezuela.
Kariera klubowa.
Toyo jest wychowankiem Caracas FC, z którym pierwszy profesjonalny kontrakt podpisał w 1998 roku. Po zaledwie sezonie na krótko przeniósł się do El Vigíi. W latach 2000-2008 ponownie grał w zespole z Caracas, gdzie był podstawowym bramkarzem i brał udział m.in. w Copa Libertadores 2007. W 2008 roku przeniósł się do kolumbijskiej Bucaramangi, gdzie jego pozycja w bramce nie była już tak niepodważalna jak w ojczyźnie. Po kilku miesiącach po raz trzeci powrócił do Caracas FC, z którym podpisał roczny kontrakt.
Kariera reprezentacyjna.
Javier Toyo zadebiutował w dorosłej reprezentacji Wenezueli 28 kwietnia 2004, wchodząc na boisko w drugiej połowie sparingu z Jamajką. Znajdował się w składzie na Copa América 2007, gdzie nie wystąpił ani razu - był rezerwowym dla Renny'ego Vegi.

</doc>
<doc id="1999009" url="https://pl.wikipedia.org/wiki?curid=1999009" title="Alex Wilson">
Alex Wilson

Imię i nazwisko Alex Wilson nosiły lub noszą m.in.:

</doc>
<doc id="1999012" url="https://pl.wikipedia.org/wiki?curid=1999012" title="Acerrae">
Acerrae



</doc>
<doc id="1999014" url="https://pl.wikipedia.org/wiki?curid=1999014" title="Mark Higgins (kierowca rajdowy)">
Mark Higgins (kierowca rajdowy)

Mark Higgins (ur. 21 maja 1971 na Wyspie Man) – brytyjski kierowca rajdowy. W swojej karierze trzykrotnie wywalczył mistrzostwo Wielkiej Brytanii.
Swój debiut rajdowy Higgins zaliczył w 1988 roku. W 1990 roku zadebiutował w Rajdowych Mistrzostwach Świata. Pilotowany przez Davida Moretona i jadący Suzuki Swiftem GTI nie ukończył wówczas Rajdu Wielkiej Brytanii z powodu awarii silnika. W kolejnych latach sporadycznie startował w rajdach Mistrzostw Świata. W 2002 roku jadąc Fordem Focusem WRC zajął 6. miejsce w Rajdzie Wielkiej Brytanii, najwyższe w swojej karierze i zdobył 1 punkt do klasyfikacji generalnej MŚ. W 2005 roku także zdobył 1 punkt w Mistrzostwach Świata zajmując 8. pozycję w Rajdzie Wielkiej Brytanii. W 2007 roku startując Mitsubishi Lancerem Evo 9 zajął 3. miejsce w klasyfikacji generalnej Production Car WRC, dzięki zwycięstwu w PCWRC w Rajdzie Meksyku.
W swojej karierze Higgins osiągał także sukcesy na rodzimych trasach, w Wielkiej Brytanii. W 1997 roku jadąc Nissanem Sunny GTI wywalczył swoje pierwsze mistrzostwo Wielkiej Brytanii. Z kolei w latach 2005-2006, gdy zasiadał za kierownicą Forda Focusa WRC, został dwukrotnie z rzędu rajdowym mistrzem kraju.

</doc>
<doc id="1999016" url="https://pl.wikipedia.org/wiki?curid=1999016" title="Archidiecezja Hagåtña">
Archidiecezja Hagåtña

Archidiecezja Hagåtña ()– rzymskokatolicka archidiecezja na wyspie Guam.
Katedrą diecezjalną jest bazylika Dulce Nombre de Maria w Hagåtña.
Historia.
1 marca 1911 powstał wikariat apostolski Guam, zamieniony 14 października 1965 w diecezję Hagåtña.
8 marca 1984 decyzją papieża Jana Pawła II diecezja Hagåtña została podniesiona do rangi archidiecezji.

</doc>
<doc id="1999017" url="https://pl.wikipedia.org/wiki?curid=1999017" title="Headhunterz">
Headhunterz

Headhunterz, HHZ, właśc. Willem Rebergen (ur. 12 września 1985 w Veenendaal) – holenderski DJ i producent muzyczny. Był właścicielem pododdziału wytwórni Scantraxx – Scantraxx Reloaded.
W wieku 9 lat Willem śpiewał w chórze, który nagrał kilka płyt. Rok później brał udział w zajęciach emisji głosu, które praktykuje do dziś. Swoje pierwsze doświadczenie jako DJ zdobył na evencie Q-Dance’a – Defqon 1, gdzie został odkryty przez The Prophet.
Od tamtej pory grał na wszystkich ważniejszych imprezach hardstyle’owych, jak Qlimax, Defqon 1, In Qontrol, Q-Base, X-Qlusive, Sensation Black, Decibel, HardBass.
W 2007 roku stworzył hymn Qlimaxu, o nazwie The Power Of The Mind. W 2008 roku wraz z Wildstylez wydał album zatytułowany Project One, który został entuzjastycznie przyjęty. W 2009 roku nagrał hymn Defqon.1, pod tytułem Scrap Attack. W 2010 roku w styczniu był gwiazdą X-Qlusive. W 2010 roku nagrał hymn Defqon.1 AU, pod tytułem Save Your Scrap For Victory. W maju 2011 stworzył własne show Hard With Style na którym prezentuje zarówno najlepsze nadchodzące utwory, jak i już wydane.
Na żywo w ustream zapowiedział oficjalnie wydanie swojego albumu w roku 2012 na którym znajdą się między innymi "Doomed", "From Within (Winne Edit)", "Hard With Style" i inne. Wszystkie pieniądze zarobione na nim będą oddane na cele dobroczynne.
Dubbingował George’a i Freda Weasleyów w holenderskiej wersji Harry’ego Pottera oraz Troya Boltona w serii High School Musical.
20 października 2012 odbyła się impreza na styl X-Qlusive, gdzie w nazwie imprezy znajduje się pseudonim danego artysty, w tym przypadku było to „Hard With Style” (nazwa mixów wydawanych przez tego DJ-a). Odbyła się ona w Holandii na stadionie Ziggo Dome znajdującym się w Amsterdamie.
5 lutego 2013 podpisał umowę z amerykańską wytwórnią Ultra Music i ogłosił start swojego wydawnictwa Hard With Style.
W lutym 2014 roku ogłosił dużą zmianę w swojej karierze która okazała się odejściem od muzyki Hardstyle na rzecz brzmień bliższych bigroom oraz electro house. Dzięki temu rozpoczął tworzyć utwory z takimi producentami jak W&amp;W, Martin Garrix, Oliver Heldens, Hardwell, Skrillex, Steve Aoki, Dyro.
25 czerwca 2017 podczas festiwalu Defqon.1, Willem oficjalnie ogłosił swój powrót do pierwotnego gatunku Hardstyle, zapowiadając kolejny mini-album.
Na początku 2018 roku wspólnie z Wildstylez założyli wytwórnię Art Of Creation. W niej wydał wcześniej zapowiadany mini-album "The Return Of Headhunterz".

</doc>
<doc id="1999018" url="https://pl.wikipedia.org/wiki?curid=1999018" title="Złotokrecik hotentocki">
Złotokrecik hotentocki

Złotokrecik hotentocki, złotokret hotentocki ("Amblysomus hottentotus") – gatunek ssaka z podrodziny złotokrecików (Chrysochlorinae) w obrębie rodziny złotokretowatych (Chrysochloridae), występujący w Afryce Południowej.
Zasięg występowania.
Złotokrecik hotentocki występuje w zależności od podgatunku:
Taksonomia.
Gatunek po raz pierwszy naukowo opisał w 1829 roku angielski zoolog Andrew Smith nadając mu nazwę "Chrysochloris hottentotus". Jako miejsce typowe odłowu holotypu Smith wskazał „wewnętrzne obszary Południowej Afryki”, w Grahamstown, w Prowincji Przylądkowej Wschodniej, w Południowej Afryki.
Tradycyjnie "A. hottentotus" obejmował populacje uważane za odrębne gatunki: "A. corriae", "A. marleyi", "A. robustus" i "A. septentrionalis"; prawdopodobnie nadal stanowią kompleks gatunkowy. Rozpoznano pięć podgatunków.
Biotop.
Zazwyczaj występują na terenach trawiastych, ale można je również spotkać w lasach. Żyją na wysokościach do 3000 m n.p.m.
Wygląd.
Długość ciała samic 104–135 mm, samców 114–135 mm, długość tylnej stopy samic 12–18 mm, samców 13–19 mm dla podgatunku "hottentotus"; długość ciała samic 104–132 mm, samców 113–125 mm, długość tylnej stopy samic 11–16 mm, samców 12–16 mm dla podgatunku "iris"; długość ciała samic 119–139 mm, samców 120–141 mm, długość tylnej stopy samic 13–18 mm, samców 14–18 mm dla podgatunku "longiceps"; długość ciała 107–145 mm, długość tylnej stopy 14–17 mm dla podgatunku "meesteri"; długość ciała samic 105–135 mm, samców 107–145 mm, długość tylnej stopy samic 11–18 mm, samców 12–18 mm dla podgatunku "pondoliae"; masa ciała samic 37–60 g, samców 37–85 g. Futro przybiera barwę od rudego po ciemnobrązowy. Brzuch i boki szare, policzki jaśniejsze. Sierść składa się z dwóch rodzajów włosów – gładkiej i lśniącej warstwy chroniącej od wilgoci oraz krótkiej, wełnistej, pełniącej funkcję izolacyjną. Oczy znajdują się pod skórą, zwierzę jest całkowicie ślepe. Uszy małe, niewidoczne, porośnięte sierścią. Brak widocznego ogona, choć występują kręgi ogonowe. Łapy krótkie, przednie silne, zaopatrzone w pazury służące do kopania. Przednia łapa posiada 4 palce, z których drugi i trzeci są szczególnie mocno rozwinięte, tylna łapa posiada 5 połączonych błoną palców. W pysku 36 zębów. Zarówno samiec, jak i samica posiadają kloakę.
Tryb życia.
Złotokreciki hotentockie żyją pod ziemią, w rozbudowanym systemie wykopanych przez siebie nor. Najbardziej aktywne są o wschodzie, o zachodzie słońca i o północy, prowadzą zasadniczo nocny tryb życia. W dzień zapadają w torpor. Są silnie terytorialne i reagują agresywnie na obecność innych przedstawicieli swego gatunku, choć zdarza im się dzielić nory z przedstawicielami "Cryptomys hottentotus" (dzieje się tak, ponieważ te dwa gatunki nie rywalizują o pożywienie).
Pożywienie.
Złotokreciki hotentockie zjadają bezkręgowce – robaki, larwy owadów, ślimaki, świerszcze i pająki, a także pędy i kłącza cantedeskii. W poszukiwaniu pokarmu wykorzystują dobrze rozwinięty słuch.
Rozmnażanie.
Podczas godów samce wydają charakterystyczne odgłosy, tupią i gonią samice. Zaloty są brutalne, odnotowano przypadki śmierci samic. Okres godowy jest niezależny od pory roku (choć częściej występuje podczas pory deszczowej), samica może mieć kilka miotów w roku, w zależności od dostępności pożywienia. Jeden miot liczy zazwyczaj 1-3 młode. Młode po narodzinach są nagie i ważą ok. 5 g. Matka zajmuje się nimi, dopóki nie osiągną masy 35-45 g.
W 2013 roku zostało dowiedzione iż długość penisa złotokrecika hotentockiego ma znaczenie przy wyborze przez partnerkę. Im większy tym wydaje się on bardziej atrakcyjny dla samicy i ma większe szanse na spłodzenie potomstwa.
Zagrożenie.
Na złotokrety polują węże, żenety, mangusty, szakale. W nocy złotokrety wychodzą czasem na powierzchnię ziemi, skutkiem czego mogą paść ofiarą nocnych drapieżników, takich jak płomykówka. Ze strony człowieka największym zagrożeniem jest rozwój rolnictwa.

</doc>
<doc id="1999021" url="https://pl.wikipedia.org/wiki?curid=1999021" title="Amblysomus hottentotus">
Amblysomus hottentotus



</doc>
<doc id="1999026" url="https://pl.wikipedia.org/wiki?curid=1999026" title="Ośnik">
Ośnik

Ośnik – ręczne narzędzie do strugania i korowania drewna. Ma dwie rękojeści i stalowe ostrze. Ruch roboczy jest w kierunku do siebie.

</doc>
<doc id="1999036" url="https://pl.wikipedia.org/wiki?curid=1999036" title="Acerrae (Galia Przedalpejska)">
Acerrae (Galia Przedalpejska)

Acerrae − miasto w północnej Italii nad rzeką Addua, w Galii Przedalpejskiej, zamieszkiwane przez celtyckie plemię Insubrów.
Grecki historyk Polibiusz opisuje to miasto jako ważny punkt strategiczny położony między Alpami i rzeką Pad.

</doc>
<doc id="1999041" url="https://pl.wikipedia.org/wiki?curid=1999041" title="Jose Aldama Truchuelo">
Jose Aldama Truchuelo



</doc>
<doc id="1999045" url="https://pl.wikipedia.org/wiki?curid=1999045" title="Mohamed Gabal">
Mohamed Gabal

Mohamed Gabal (, ur. 21 stycznia 1984 w Al-Mahalla al-Kubra) – egipski siatkarz grający na pozycji atakującego; reprezentant Egiptu.
Kariera klubowa.
Karierę sportową rozpoczynał w egipskim klubie El-Mahalla. Później przeniósł się do El Gaish, w którym gra obecnie.
Kariera reprezentacyjna.
Mohamed Gabal po raz pierwszy do reprezentacji powołany został na Ligę Światową i Mistrzostwa Świata w 2006 roku. Grał w dwóch kolejnych mistrzostwach kontynentalnych (w 2007 i 2009 roku), zdobywając z reprezentacją dwa złote medale. W lutym 2008 roku wygrał Afrykański Turniej Kwalifikacyjny, awansując tym samym do Igrzysk Olimpijskich.
Był powoływany na Ligę Światową w latach 2006, 2007, 2008 i 2010.

</doc>
<doc id="1999046" url="https://pl.wikipedia.org/wiki?curid=1999046" title="Walenty Obraniak">
Walenty Obraniak

Walenty Obraniak (ur. 31 października 1902 w Częstochowie, zm. 26 sierpnia 1943 w Koniecznie) – działacz KPP, od początku 1943 członek Częstochowsko-Piotrkowskiego Komitetu Okręgowego PPR, działacz polskiego podziemia, wraz z Zygmuntem Domagalskim zginął rozstrzelany przez hitlerowców po starciu oddziału partyzanckiego z Niemcami.
W okresie PRL, w okresie od 1952 do 1989 roku, był patronem obecnej ul. Limanowskiego w Częstochowie, głównej osi komunikacyjnej dzielnicy Raków. W 1948 pośmiertnie odznaczony Orderem Krzyża Grunwaldu III klasy.

</doc>
<doc id="1999050" url="https://pl.wikipedia.org/wiki?curid=1999050" title="Nowy Świat (wydawnictwo)">
Nowy Świat (wydawnictwo)

Wydawnictwo Nowy Świat (NŚ) – wydawnictwo książkowe z siedzibą w Warszawie, powstałe w 2000 roku z inicjatywy dziennikarza Kamila Witkowskiego.
NŚ specjalizuje się w literaturze pięknej (polskiej i zagranicznej), lecz w swoim katalogu wydawniczym ma również biografie, zbiory esejów i szkiców literackich, reportaże, książki kucharskie, literaturę popularnonaukową i książki dla dzieci. Wydaje kilkadziesiąt tytułów rocznie, głównie twórców współczesnej literatury polskiej. Wśród autorów związanych z oficyną są Daniel Passent, Tomasz Łubieński, Agnieszka Perepeczko, Omar Sangare, Andrzej Kamiński, Szymon Kobyliński, Aleksandra Ziółkowska-Boehm, Małgorzata Karolina Piekarska i inni.
W pierwszych latach istnienia jedną z najszerszych serii wydawniczych NŚ była poezja ze środowiska Nowej Fali głównie o problematyce egzystencjalnej, m.in. Krzysztofa Karaska, Józefa Barana, Juliana Kornhausera, Adama Szypra, Marka Skwarnickiego, ale i mniej znanych.
Wydawnictwo NŚ to jedna z firm kontynuujących tradycję edytorstwa satyry politycznej. Przykładowo, kompilacja wojennego humoru oraz wierszy i piosenek powojennych pt. „Humor w czasie okupacji 1939 – 1945”, umożliwia analizę ewolucji myśli żartotwórczej. Wprowadzono tam również system przypisów wyjaśniających kontekst historyczny z aluzjami do aktualnej rzeczywistości.

</doc>
<doc id="1999057" url="https://pl.wikipedia.org/wiki?curid=1999057" title="S5620">
S5620



</doc>
<doc id="1999058" url="https://pl.wikipedia.org/wiki?curid=1999058" title="Samsung S5620">
Samsung S5620



</doc>
<doc id="1999062" url="https://pl.wikipedia.org/wiki?curid=1999062" title="Memoriał Łukasza Romanka 2010">
Memoriał Łukasza Romanka 2010

Memoriał im. Łukasza Romanka 2010 – czwarty turniej żużlowy poświęcony pamięci tragicznie zmarłego żużlowca Łukasza Romanka, rozegrany w Rybniku w dniu 15 maja 2010. Zawody sędziował Marek Wojaczek, widzów: ok. 6000.
Prowadzący po trzech seriach Janusz Kołodziej w XVI biegu zanotował upadek, w wyniku którego nie pojawił się już na torze do końca zawodów.
Wyniki końcowe.
 1. Nicki Pedersen Stal Gorzów Wlkp. - 18 (3,3,2,2,3,5)
 2. Tomasz Gollob Stal Gorzów Wlkp. - 16 (3,1,3,3,3,3)
 3. Rune Holta Włókniarz Częstochowa - 13 (2,2,2,3,3,1)
 4. Andreas Jonsson Polonia Bydgoszcz - 12 (2,3,3,3,1,0)
 5. Janusz Kołodziej Unia Leszno - 9 (3,3,3,-,-)
 6. Adrian Miedziński Unibax Toruń - 9 (1,3,3,2,w)
 7. Leigh Adams Unia Leszno - 9 (1,2,1,3,2)
 8. Krzysztof Kasprzak Unia Tarnów - 7 (0,2,2,0,3)
 9. Denis Gizatullin Polonia Bydgoszcz - 7 (3,0,1,1,2)
 10. Sławomir Drabik Włókniarz Częstochowa - 6 (2,0,2,1,1)
 11. Krzysztof Słaboń Włókniarz Częstochowa - 6 (2,1,1,2,0)
 12. Rafał Szombierski Włókniarz Częstochowa - 5 (1,1,1,w,2)
 13. Daniel Nermark RKM Rybnik - 4 (1,2,0,0,1)
 14. Mateusz Kowalczyk Orzeł Łódź - 3 (1,2)
 15. Kamil Cieślar Włókniarz Częstochowa - 3 (0,1,0,1,1)
 16. Sławomir Pyszny RKM Rybnik - 2 (0,0,0,2,0)
 17. Andrij Karpow RKM Rybnik - 0 (0,0,0,0,0)
Bieg po biegu.
 1. (66,33) Kołodziej, Holta, Adams, Kasprzak
 2. (66,65) Gizatullin, Słaboń, Nermark, Cieślar
 3. (65,89) Gollob, Jonsson, Miedziński, Karpow
 4. (66,66) Pedersen, Drabik, Szombierski, Pyszny
 5. (66,12) Jonsson, Kasprzak, Cieślar, Drabik
 6. (66,41) Pedersen, Holta, Słaboń, Karpow
 7. (66,37) Miedziński, Adams, Szombierski, Gizatullin
 8. (66,38) Kołodziej, Nermark, Gollob, Pyszny
 9. (66,79) Miedziński, Kasprzak, Słaboń, Pyszny
 10. (66,38) Gollob, Holta, Szombierski, Cieślar
 11. (66,87) Jonsson, Pedersen, Adams, Nermark
 12. (66,85) Kołodziej, Drabik, Gizatullin, Karpow
 13. (66,35) Gollob, Pedersen, Gizatullin, Kasprzak
 14. (67,18) Holta, Miedziński, Drabik, Nermark
 15. (67,29) Adams, Pyszny, Cieślar, Karpow
 16. (67,50) Jonsson, Słaboń, Kowalczyk, Szombierski (w)
 17. (67,12) Kasprzak, Szombierski, Nermark, Karpow
 18. (67,21) Holta, Gizatullin, Jonsson, Pyszny
 19. (67,03) Gollob, Adams, Drabik, Słaboń
 20. (68,51) Pedersen, Kowalczyk, Cieślar, Miedziński (w)
 Finał: Pedersen, Gollob, Holta, Jonsson 
 Bieg pamięci Andrzeja Skulskiego: Pyszny, Cieślar, Bubel, Piecha

</doc>
<doc id="1999074" url="https://pl.wikipedia.org/wiki?curid=1999074" title="Metropolia Nouméa">
Metropolia Nouméa

Metropolia Noumea – metropolia Kościoła rzymskokatolickiego obejmująca całość terytorium Nowej Kaledonii oraz Wallis i Futuna i Vanuatu. Została utworzona w czerwcu 1966 roku. Składa się z jednej archidiecezji i dwóch diecezji. Od 1981 godność metropolity sprawuje abp Michel-Marie-Bernard Calvet SM. 

</doc>
<doc id="1999085" url="https://pl.wikipedia.org/wiki?curid=1999085" title="Archidiecezja Numea">
Archidiecezja Numea

Archidiecezja Numea – archidiecezja Kościoła rzymskokatolickiego obejmująca całe terytorium Nowej Kaledonii. Powstała w 1847 roku jako wikariat apostolski Nowej Kaledonii. W czerwcu 1966 została podniesiona do rangi archidiecezji.

</doc>
<doc id="1999090" url="https://pl.wikipedia.org/wiki?curid=1999090" title="Deborah Hotel (Tel Awiw)">
Deborah Hotel (Tel Awiw)

Hotel Deborah (hebr. מלון סנטר) – trzygwiazdkowy hotel (***) w Tel Awiwie, w Izraelu.
Położenie.
Hotel jest usytuowany przy ulicy Ben Yehuda, w osiedlu Centrum Tel Awiwu w Tel Awiwie. Jest położony w pobliżu nadmorskiej promenady niedaleko mariny w Tel Awiwie.
Historia.
Hotel został wybudowany w 1956.
Architektura.
Budynek zaprojektowano w stylu modernizmu. Wybudowano go z betonu, i posiada on 12 kondygnacji.
Pokoje i apartamenty.
Hotel dysponuje 69 pokojami hotelowymi i apartamentami. Każdy pokój wyposażony jest w klimatyzację, łazienkę do użytku prywatnego, biurko, sejf w pokoju, lodówkę, czajnik do kawy/herbaty, dostępne łóżeczka dziecięce, otwierane okna, dostęp do Internetu bezprzewodowego, telefon z linią bezpośrednią i telewizję satelitarną.
Hotel świadczy dodatkowe usługi w zakresie: bezpłatnych śniadań, personelu wielojęzycznego, ochrony, zapewnienia opieki nad dzieckiem w pokoju, pomocy medycznej, wypożyczaniu telefonów komórkowych, sejfu w recepcji, urganizacji uroczystości okolicznościowych i transportu z lotniska. Dla ułatwienia komunikacji w budynku jest winda.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. W hotelu jest restauracja, kawiarnia, bankomat, kantor, pralnia oraz płatny parking.
Dodatkowo hotel umożliwia dostęp do aerobiku, koszykówki, siatkówki, tenisu, wypożyczalni rowerów, pływania łodziami i pływania.

</doc>
<doc id="1999093" url="https://pl.wikipedia.org/wiki?curid=1999093" title="Alex Wilson (kanadyjski lekkoatleta)">
Alex Wilson (kanadyjski lekkoatleta)

Alex Wilson, właśc. Alexander S. Wilson (ur. 1 grudnia 1905 w Montrealu, zm. 9 grudnia 1994 w Mission w stanie Teksas) – kanadyjski lekkoatleta, sprinter i średniodystansowiec, czterokrotny medalista olimpijski.
Na igrzyskach olimpijskich w 1928 w Amsterdamie Wilson zdobył brązowy medal w sztafecie 4 × 400 metrów (która biegła w składzie: Wilson, Phil Edwards, Stanley Glover i James Ball). Startował również w biegu na 400 metrów i w biegu na 800 metrów, ale w obu konkurencjach odpadł w półfinale.
Na igrzyskach Imperium Brytyjskiego w 1930 w Hamilton zwyciężył w biegu na 440 jardów, zdobył srebrny medal w sztafecie 4 × 440 jardów i brązowy w biegu na 880 jardów. Udane były dla Wilsona igrzyska olimpijskie w 1932 w Los Angeles. Zdobył srebrny medal w biegu na 800 m (przegrał tylko z Thomasem Hampsonem z Wielkiej Brytanii), brązowy w biegu na 400 m i również brązowy w sztafecie 4 × 400 m (w składzie: Ray Lewis, Ball, Edwards i Wilson).
Były rekordzista Kanady w sztafecie 4 × 400 metrów oraz w biegach na 400 (47,4 s) oraz 800 metrów (1:49,9).
Studiował na Uniwersytecie Notre Dame, a później był trenerem lekkoatletycznym na tym uniwersytecie.

</doc>
<doc id="1999095" url="https://pl.wikipedia.org/wiki?curid=1999095" title="Prawo ciążenia Newtona">
Prawo ciążenia Newtona



</doc>
<doc id="1999097" url="https://pl.wikipedia.org/wiki?curid=1999097" title="Środki nicieniobójcze">
Środki nicieniobójcze



</doc>
<doc id="1999098" url="https://pl.wikipedia.org/wiki?curid=1999098" title="Władysław Zubkow">
Władysław Zubkow

Władysław Wiktorowycz Zubkow, ukr. Владислав Вікторович Зубков, ros. Владислав Викторович Зубков, "Władisław Wiktorowicz Zubkow" (ur. 8 kwietnia 1971 w Odessie) – ukraiński piłkarz, grający na pozycji pomocnika, trener piłkarski. Jego ojciec Wiktor Zubkow i syn Rusłan Zubkow również są znanymi piłkarzami.
Kariera piłkarska.
Kariera klubowa.
Wychowanek SDJuSzOR Czornomoreć Odessa. Pierwsze trenerzy J.W. Skoryk i W.P. Miroszniczenko. W 1989 rozpoczął karierę piłkarską w miejscowym Czornomorcu, ale występował tylko w drużynie rezerw. W 1990 przeszedł do SKA Odessa, a stamtąd w 1992 do Metałurha Zaporoże. W 1993 wyjechał do Rosji, gdzie bronił barw klubów KAMAZ Nabierieżnyje Czełny, Łokomotiw Niżny Nowogród i Sokoł Saratów. W 2000 powrócił do Ukrainy, gdzie został piłkarzem Metałurha Zaporoże. Potem przeniósł się do Dnipra Dniepropetrowsk. W 2002 najpierw występował w klubie Irtysz Pawłodar, a potem powrócił do Odessy, gdzie zakończył karierę piłkarską.
Kariera trenerska.
Jeszcze będąc piłkarzem Czornomorca-2 Odessa od grudnia 2002 pełnił również funkcje trenera. Po zakończeniu kariery zawodniczej pracował w sztabie szkoleniowym Czornomorca. Przez pewien prowadził drużynę rezerw Czornomorca. W 2005 pomagał trenować juniorską reprezentację Ukrainy. W 2008 pracował w klubie Dnister Owidiopol, najpierw na stanowisku asystenta, a potem głównego trenera klubu. Latem 2009 zmienił pracę na trening dzieci w SDJuSzOR Czornomoreć Odessa. W maju 2010 ponownie objął stanowisko głównego trenera Czornomorca-2. Potem stał na czele juniorskiej drużyny Czornomorca U-17. Latem 2014 został mianowany na stanowisko głównego trenera Reału Farma Owidiopol, który w czerwcu 2015 przeniósł się do Odessy. W połowie maja 2016 za obopólna zgodą kontrakt został anulowany.

</doc>
<doc id="1999102" url="https://pl.wikipedia.org/wiki?curid=1999102" title="Polacy w Kazachstanie">
Polacy w Kazachstanie

Polacy w Kazachstanie – jedna z grup narodowych Republiki Kazachstanu.
Charakterystyka.
Spis ludności Kazachstanu 2021 wykazał ponad 35 tys. obywateli narodowości polskiej (0,2% ludności republiki). Szacuje się, że liczba osób pochodzenia polskiego w Kazachstanie może wynosić ok. 100 tys.
Polacy przede wszystkim zamieszkują część północną kraju (obwód północnokazachstański, obwód akmolski, obwód kustanajski). W pierwszym z nich występował najwyższy procent ludności polskiej (17 054 osób; 2,6% ludności obwodu). Polska społeczność Kazachstanu dziś praktycznie w całości składa się z osób urodzonych w tym kraju w okresie sowieckim i postsowieckim. Dla większości tych osób językiem ojczystym jest język rosyjski. W odróżnieniu od innych słowiańskich grup republiki (Rosjanie, Ukraińcy, Białorusini), nie obserwowano znaczącej emigracji Polaków w okresie powojennym, dlatego ich udział procentowy w obwodzie północnokazachstańskim nawet się powiększył, choć sama liczba i tak spada z powodu ujemnego przyrostu naturalnego. Społeczność polska składała się z dwóch części – dobrowolnej fali przesiedleńczej z przełomu XIX wieku i XX wieku oraz z potomków ofiar deportacji (przede wszystkim Polacy z Ukrainy i Litwy, zesłani tutaj w latach 30. i 40. przez reżim komunistyczny).
Statystyki.
Spis powszechny z 2021 roku.
Spośród 35 319 Polaków w Kazachstanie kobiety stanowiły 53,5% (18 883), mężczyźni – 46,5% (16 436). Ludność miejska wśród tej grupy etnicznej stanowi 56,5% (19 939), ludność wiejska – 43,5% (15 380). Język polski jako ojczysty wskazało 21,9% (7 737 osób). Językiem kazachskim jest w stanie posługiwać się 22,1% osób w wieku 5 lat i wyżej (7 372 osoby). Z czego 1 735 osób posługuje się nim w życiu codziennym. Nie zna kazachskiego 79,1% Polaków w Kazachstanie.
Historia.
Przesiedleńcy przełomu XIX i XX wieków.
Polska kolonizacja słabo zaludnionych regionów północnego Kazachstanu rozpoczęła się jeszcze pod koniec XIX wieku. Zgodnie z danymi z rosyjskiego spisu z roku 1897, na obszarze rosyjskiej Azji Środkowej mieszkało już 11 597 Polaków. Osiedlali się oni przede wszystkim w miastach (ok. 90%). Wiadomo także, że emigracja ekonomiczna bezrolnego chłopstwa polskiego z obszaru Kongresówki na przełomie wieków kierowała się także do Kazachstanu. Nieliczni chłopi z guberni kieleckiej i lubelskiej w latach 1906–1910 przesiedlili się w głąb Imperium Rosyjskiego: do guberni orenburskiej, omskiej, kraju iszymskiego, i do pozostałych części Syberii Zachodniej. Znaczącą rolę odegrała w tym reforma Piotra Stołypina.
Stalinowskie deportacje Polaków do Kazachstanu.
Deportacje odbywały się w latach 1934–1936 oraz 1940–1941, wówczas Polaków osiedlano w rejonie miast Akmolińska, Kustanaja, Kokczetawu, Krasnoarmiejska, Pietropawłowska, na tych obszarach powstawały miejscowości nazywanie przez Polaków własnymi nazwami, np. Kalinówka, Wiśniówka, Jasna Polana, Zielony Gaj, Konstantinówka.
Charakterystyka osiedlenia.
W obwodzie północnokazachstańskim Polacy mieszkają w stosunkowo małym rozproszeniu. W rejonie Tajnysza obserwowany jest najwyższy procent Polaków w statystykach, gdzie było ich (2004, dane szacunkowe) 22,82% (13 783 osób), ustępując w liczebności jedynie Kazachom (25,4%) oraz prześcigając Rosjan (21,72%). We wszystkich pozostałych rejonach obwodu, w tym w mieście Pietropawłowsk, procent Polaków nie przekracza 1%.
Domy Polskie.
W Kazachstanie działają Domy Polskie.

</doc>
<doc id="1999103" url="https://pl.wikipedia.org/wiki?curid=1999103" title="Dina lineata">
Dina lineata

Dina lineata – zachodniopalearktyczny gatunek pijawki z rodziny Erpobdellidae. W Polsce jest gatunkiem rzadkim, spotykanym w małych zbiornikach porośniętych roślinnością. Brak jednak dokładniejszych danych o jego rozmieszczeniu w kraju. Osiąga do 80 mm długości. Jest odporna na zanieczyszczenia.
Wyróżniono kilka podgatunków tej pijawki:
Pozycja taksonomiczna gatunku nie jest jednoznaczna.

</doc>
<doc id="1999104" url="https://pl.wikipedia.org/wiki?curid=1999104" title="Rondo Tybetu w Warszawie">
Rondo Tybetu w Warszawie

Rondo Tybetu – rondo w dzielnicy Wola w Warszawie.
Położenie.
Rondo położone jest na skrzyżowaniu al. Prymasa Tysiąclecia i ul. Marcina Kasprzaka.
Nad rondem przebiegają wiadukty alei Prymasa Tysiąclecia.
Nazwa ronda.
Pomysł nazwania ronda – rondo Wolnego Tybetu.
Pierwotnie rondo miało nosić nazwę ronda Wolnego Tybetu. Z projektem takim wystąpił jesienią 2008 radny dzielnicy Wola Michał Kubiak z Platformy Obywatelskiej. Pomysł zyskał aprobatę rady dzielnicy i podkomisji ds. nazewnictwa Rady m.st. Warszawy. Nadanie nazwy miało nastąpić 11 grudnia - w dniu przyjazdu do Warszawy XIV Dalajlamy. Według "Gazety Wyborczej" część radnych Prawa i Sprawiedliwości miała wystąpić z kontrinicjatywą nadania rondu nazwy Ofiar Obozu KL Warschau.
W listopadzie 2008 drugi sekretarz ambasady Chińskiej Republiki Ludowej złożył oficjalny protest przeciw sugerowaniu odłączenia Tybetu od Chin (Tybet, wcześniej niepodległy, został w 1951 zajęty przez komunistyczne Chiny).
Kontrowersje związane z nazwą.
W maju 2009 ministerstwo spraw zagranicznych wysłało do Rady Warszawy list, w którym uznało, że sformułowanie "wolny Tybet" jest sprzeczne ze stanowiskiem rządu i Unii Europejskiej, uznających integralność terytorialną Chin. Sugerowało również, że nadanie rondu takiej nazwy może pogorszyć interesy gospodarcze Polski z ChRL. Według "Gazety Wyborczej" po interwencji MSZ przyszły partyjne instrukcje, by samorządowcy PO wstrzymali się z nazywaniem ronda. Przewodnicząca podkomisji nazewnictwa ulic Rady Warszawy Mariola Rabczon mówiła, że "jest już raczej przesądzone, iż w Warszawie ronda o tej nazwie nie będzie, ponieważ MSZ zajęło w tej sprawie negatywne stanowisko". "Są jeszcze inne propozycje uczczenia Tybetu, np. rondo Tybetu czy nadanie nazwy Tybetańska jednej z ulic".
Część radnych (wielu radnych PO) wycofało się z poparcia pomysłu. Tymczasem poparli go głównie radni Prawa i Sprawiedliwości, ale również radni Lewicy, jak Bartosz Dominiak (SdPL):
Podczas wykładu na Uniwersytecie Warszawskim w Polsce w lipcu 2009, w przeddzień nadania mu tytułu honorowego obywatela Warszawy, XIV Dalajlama powiedział o inicjatywie nadania nazwy "ronda Wolnego Tybetu", że "wysiłki te są „słuszne i logiczne”". Pomysł nadania nazwy poparł też, również uhonorowany honorowym obywatelstwem Warszawy Tadeusz Mazowiecki.
Nazwa "rondo Wolnego Tybetu", choć nienadana oficjalnie, znajduje zwolenników wśród części mieszkańców Warszawy, namalowano ją np. na murze w pobliżu ronda, obok wizerunku Dalajlamy i tybetańskiej flagi.
Pomimo to Rada Warszawy 13 maja 2010 - 29 głosami koalicji PO-SLD, a także pojedynczymi głosami radnych PiS i niezrzeszonych, przy 1 wstrzymującym się głosie radnej z PiS, nadała rondu nazwę rondo Tybetu.
Przedstawiciele władz miasta zapewnili jednak, że przy rondzie zostanie umieszczona tablica MSI zawierająca informacje o wydarzeniach z historii Tybetu i o nadaniu Dalajlamie honorowego obywatelstwa Warszawy.
Komunikacja.
W pobliżu ronda znajdują się przystanki autobusowe i przystanek kolejowy Warszawa Wola (d. Warszawa Kasprzaka).
Galeria Tybetańska.
Wokół ronda i na filarach estakady od 2009 r. tworzone są murale nawiązujące do tematyki tybetańskiej, zwłaszcza w kontekście ruchu jego wyzwolenia. Tworzą one Galerię Tybetańską. Galeria Tybetańska zajmuje głównie filary na północ od ronda. Jeszcze dalej, w stronę skrzyżowania al. Prymasa Tysiąclecia z ul. Wolską (ronda Zdzisława Lubomirskiego), znajduje się metalowa rzeźba Kasi Fudakowski „Krewne”, której lokalizacja nawiązuje do tzw. Galerii Samochodowej, czyli zespołu rzeźb ustawionych w 1968 r. na ulicy Kasprzaka na zachód od ronda Tybetu.

</doc>
<doc id="1999105" url="https://pl.wikipedia.org/wiki?curid=1999105" title="Henryk Woźniakowski (wydawca)">
Henryk Woźniakowski (wydawca)

Henryk Jan Woźniakowski (ur. 22 czerwca 1949 w Krakowie) – polski filolog, publicysta i wydawca, tłumacz, w latach 1991–2021 prezes zarządu Społecznego Instytutu Wydawniczego „Znak”.
Życiorys.
Ukończył studia z zakresu filologii polskiej i filozofii na Uniwersytecie Jagiellońskim. Od 1973 pracował w Wydawnictwie Literackim. W 1976 został zatrudniony w redakcji miesięcznika „Znak”.
W latach 1991–2021 był dyrektorem i prezesem zarządu Społecznego Instytutu Wydawniczego „Znak”. Publikuje recenzje i eseje na tematy społeczne, polityczne i religijne, zamieszczane m.in. w „Znaku”, „Tygodniku Powszechnym”, „Res Publice Nowej” i „Więzi”. Zasiadał w zarządzie Ośrodka Myśli Politycznej. Przełożył na język polski m.in. "Rozmyślania o Europie" José Ortegi y Gasseta (2006) oraz "Sempé i jego świat" Jean-Jacques'a Sempégo.
Pełnił funkcję zastępcy rzecznika prasowego rządu Tadeusza Mazowieckiego oraz dyrektora generalnego w Urzędzie Rady Ministrów (1989–1990). Należał do założycieli Forum Prawicy Demokratycznej, Unii Demokratycznej i Unii Wolności. Działa w PEN Clubie, Klubie Inteligencji Katolickiej. Był jednym z fundatorów Polskiej Fundacji im. Roberta Schumana, pełnił funkcję przewodniczącego jej rady programowej. Był członkiem komitetu poparcia Bronisława Komorowskiego przed wyborami prezydenckimi w 2010 i w 2015. Został członkiem rady Fundacji im. Batorego.
W 2003 wyróżniony Krzyżem Oficerskim francuskiego Orderu Narodowego Zasługi. W 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski. W 2020 otrzymał Krzyż Wolności i Solidarności.
Zasiadł w kapitule nagrody im. księdza Józefa Tischnera.
Jest synem Jacka Woźniakowskiego, bratem m.in. Róży Thun.

</doc>
<doc id="1999109" url="https://pl.wikipedia.org/wiki?curid=1999109" title="Hermine Schröder">
Hermine Schröder

Hermine Schröder (ur. 12 lutego 1911 w Ludwigshafen am Rhein, zm. 9 sierpnia 1978) – niemiecka lekkoatletka, która specjalizowała się w pchnięciu kulą.
W 1938 roku została pierwszą w historii mistrzynią Europy w pchnięciu kulą osiągając w Wiedniu rezultat 13,29. Dwukrotnie zdobywała złote medale mistrzostw Niemiec (1932 i 1933).

</doc>
<doc id="1999112" url="https://pl.wikipedia.org/wiki?curid=1999112" title="Memorial Cup 2010">
Memorial Cup 2010

Memorial Cup w 2010 roku odbył się w dniach 14-23 maja w Brandon. Była to 92. edycja turnieju o mistrzostwo Canadian Hockey League. 15 października 2008 roku Western Hockey League ogłosiła, iż gospodarzem turnieju została drużyna Brandon Wheat Kings, zaś mecze odbędą się na hali Westman Place, wtedy nazywaną "Keystone Centre".
Turniej został zorganizowany w następującej formule:
Potencjalni gospodarze.
Wnioski o organizację turnieju złożyły drużyny Brandon Wheat Kings, Everett Silvertips oraz Kelowna Rockets. Prezentacje ofert odbyły się 15 października 2008 w Calgary. Decyzją większością głosów przedstawicieli ligi WHL.
Terminarz.
Faza grupowa.
Tabela
"Lp. = lokata, M = liczba rozegranych spotkań, W = Wygrane, P = Porażki, G+ = Gole strzelone, G- = Gole stracone"
 

</doc>
<doc id="1999119" url="https://pl.wikipedia.org/wiki?curid=1999119" title="Wireless Institute Civil Emergency Network">
Wireless Institute Civil Emergency Network



</doc>
<doc id="1999126" url="https://pl.wikipedia.org/wiki?curid=1999126" title="Lebbeus clarehanna">
Lebbeus clarehanna

Lebbeus clarehanna - gatunek krewetek z rodziny Hippolytidae i rodzaju Lebbeus występujący w wodach na południowy zachód od Australii. Były gracz NBA Luc Longley na aukcji w eBay wygrał prawa do nazwy tej krewetki. Nazwał na cześć córki Clare Hanny Longley, jako prezent urodzinowy.

</doc>
<doc id="1999139" url="https://pl.wikipedia.org/wiki?curid=1999139" title="Marceau Pivert">
Marceau Pivert

Marceau Pivert (ur. 2 października 1895, zm. 3 czerwca 1958) – francuski polityk, socjalista; przywódca lewego skrzydła SFIO, minister w rządzie Leona Bluma.
Pochodził z rodziny drobnomieszczańskiej. Brał udział w I wojnie światowej, w czasie której mocno ucierpiał w czasie jednego z ataków gazowych. Po hospitalizacji został zwolniony ze służby w 1917. Po wojnie przystąpił do Ligi Obrony Praw Człowieka (Ligue française pour la défense des droits de l'Homme et du citoyen) oraz wolonomularstwa. W 1924 wstąpił do SFIO, przyczyniając się do rozwoju tej partii na terenie Paryża.
Należał do ruchu Jeana Żyromskiego "bataille socialiste" (walka socjalistyczna) i zasiadał od 1933 we władzach SFIO. W latach 30. był uważany za jednego z przywódców skrajnie lewicowej frakcji tej partii. W 1934 przyczynił się do zakładania bojówek socjalistycznych oraz powołania frontu jedności organizacji robotniczych. Zaangażował się w utworzenie rządu Frontu Ludowego Leona Bluma. Otrzymał tekę ministra prasy, radia i kina. W styczniu 1937 wystąpił z rządu i popadł też w konflikt z macierzystą partią SFIO. W lipcu 1938 założył własne ugrupowanie PSOP (Parti Socialiste Ouvrier et Paysan). Zaliczał się do zagorzałych marksistów. Mimo to był krytykowany przez Lwa Trockiego.
Po wybuchu II wojny światowej przebywał w Meksyku, razem z Julianem Gorkinem, Victorem Serge oraz Gustavem Reglerem. Wrócił do Francji w 1946 i na nowo wstąpił do SFIO, włączając się w debatę na temat niepodległości Algierii.

</doc>
<doc id="1999169" url="https://pl.wikipedia.org/wiki?curid=1999169" title="Brum (serial telewizyjny)">
Brum (serial telewizyjny)

Brum (2003-2006) – amerykańsko-brytyjski serial telewizyjny dla dzieci, którego bohaterem jest samochód Bruno. Serial został wyprodukowany przez Ragdoll Productions, HiT Entertainment, BBC Television i Discovery Kids Original Production.
Opis fabuły.
Serial opisuje przygody Bruna – małego samochodu, który każdego dnia wymyka się z garażu, by odkrywać nowe rzeczy.

</doc>
<doc id="1999171" url="https://pl.wikipedia.org/wiki?curid=1999171" title="Andrzej Kowalski (skoczek narciarski)">
Andrzej Kowalski (skoczek narciarski)

Andrzej Kowalski (ur. 1959) – polski skoczek narciarski, uczestnik Pucharu Świata 1979/1980. Syn Aleksandra Kowalskiego.
Przebieg kariery.
Kowalski w klasyfikacji generalnej Pucharu Świata sezonu 1979/1980 zajął 87. miejsce. Swoje jedyne punkty w karierze zdobył we francuskim Saint-Nizier na skoczni Dauphiné, gdzDauphinéie zajął 12. miejsce. Wcześniej skakał w Turnieju Czterech Skoczni, w którym zajął 83. miejsce. Zajmował tam kolejno: 56. w Oberstdorfie, 92. w Garmisch-Partenkirchen, 65. w Innsbrucku i 94. miejsce w Bischofshofen.

</doc>
<doc id="1999177" url="https://pl.wikipedia.org/wiki?curid=1999177" title="Phil Edwards (lekkoatleta)">
Phil Edwards (lekkoatleta)

Phil Edwards, Philip Aaron Edwards (ur. 13 września 1907 w Georgetown, w Gujanie Brytyjskiej, zm. 6 września 1971 w Montrealu) – kanadyjski lekkoatleta średniodystansowiec, pięciokrotny medalista olimpijski.
Edwards urodził się w Gujanie Brytyjskiej jako syn prawnika. Po ukończeniu szkoły średniej przeniósł się do Stanów Zjednoczonych i rozpoczął studia na New York University. Pomimo osiągnięć lekkoatletycznych nie mógł zakwalifikować się do reprezentacji olimpijskiej USA i przyjął w 1927 zaproszenie działaczy kanadyjskich, by startować w barwach tego kraju.
Na igrzyskach olimpijskich w 1928 w Amsterdamie Edwards zdobył brązowy medal w sztafecie 4 × 400 metrów (która biegła w składzie: Alex Wilson, Edwards, Stanley Glover i James Ball). Startował również w biegu na 800 metrów, w którym zajął 4. miejsce w finale i w biegu na 400 metrów, gdzie odpadł w półfinale. Po igrzyskach przeniósł się z Nowego Jorku do Montrealu. Studiował tam medycynę na Uniwersytecie McGill. Na igrzyskach Imperium Brytyjskiego w 1930 w Hamilton reprezentował Gujanę Brytyjską. Zajął 5. miejsce w biegu na 880 jardów i takie samo w biegu na milę oraz odpadł w eliminacjach biegu na 440 jardów.
Na igrzyskach olimpijskich w 1932 w Los Angeles Edwards startował w trzech konkurencjach: biegach na 800 metrów i na 1500 metrów oraz w sztafecie 4 × 400 metrów. W każdej z nich zdobył brązowy (sztafeta biegła w składzie: Ray Lewis, Ball, Edwards i Wilson).
Na igrzyskach Imperium Brytyjskiego w 1934 w Londynie, znów w barwach Gujany Brytyjskiej, zwyciężył w biegu na 880 jardów. Na swych trzecich igrzyskach olimpijskich w 1936 w Berlinie zdobył swój piąty brązowy medal olimpijski – w biegu na 800 metrów. Poza tym zajął 4. miejsce w sztafecie 4 × 400 metrów i 5. miejsce w biegu na 1500 metrów.
Był mistrzem Kanady w biegu na 800 metrów/880 jardów w 1928, 1929. 1934 i 1936 oraz w biegu na 1500 metrów w 1932.
Wielokrotny rekordzista kraju, w biegu na 800 oraz 1500 metrów, a także w sztafecie 4 × 400 metrów.
Jako zdobywca pięciu medali olimpijskich należy do czołowych olimpijczyków Kanady. Był również pierwszym czarnoskórym sportowcem, który zdobył medal olimpijski dla Kanady.
Po ukończeniu medycyny na Uniwersytecie McGill służył w armii, dochodząc do stopnia kapitana, a następnie został specjalistą medycyny tropikalnej.

</doc>
<doc id="1999192" url="https://pl.wikipedia.org/wiki?curid=1999192" title="Misja „sui iuris” Tokelau">
Misja „sui iuris” Tokelau

Misja „Sui Iuris” Tokelau (łac.: "Tokelaunus", ang. "Mission „Sui Iuris” of Tokelau") – katolicka misja sui iuris na Tokelau. Swoim zasięgiem obejmuje w całości to terytorium zależne Nowej Zelandii.
Siedziba administratora apostolskiego znajduje się w Nukunonu. 

</doc>
<doc id="1999194" url="https://pl.wikipedia.org/wiki?curid=1999194" title="Biblioteka Mozzi Borgetti w Maceracie">
Biblioteka Mozzi Borgetti w Maceracie

Biblioteka Mozzi Borgetti w Maceracie – jedna z bibliotek miejskich we włoskim mieście Maceracie.
Historia.
Po kasacie jezuitów za papieża Klemensa XIV, suweren Państwa Kościelnego wydając brewe w dniu 15 grudnia 1773 pozwolił władzom Maceraty na przejęcie kolegium pojezuickiego wraz z istniejącą w nim biblioteką. Zastrzeżone zostało utworzenie z niej biblioteki publicznej. Dzięki wsparciu finansowemu papieża Piusa VI, o które wystarał się kard. Wilhelm Pallotta, oraz ofiarom miejscowego patrycjatu miasto postarało się o lepszą siedzibę dla swojej publicznej biblioteki i powiększenie księgozbioru w latach 1784-1787.
Zbiory udostępniono uczonym 31 marca 1787. Dekret Joachima Murata z 19 marca 1814 usankcjonował prawnie poprzednie decyzje papieskie: biblioteka nieodwołalnie stała się własnością mieszkańców Maceraty.
Księgozbiór składał się pierwotnie z 5000 woluminów pochodzących z dawnej biblioteki zakonnej, z donacji adwokata Franciszka Mornatiego i kolekcji Mozzich. W XIX w. zbiory wzbogacone zostały o cenne donacje, wśród których wspomnieć należy księgozbiór dominikanina Tomasza Borgettiego ofiarowany w 1833 – stąd obecna nazwa biblioteki Mozzi Borgetti. Księgozbiór Borgettiego stanowił osobny zbiór w bibliotece do roku 1855. Cenny księgozbiór, który został ofiarowany bibliotece miejskiej, należał również do historyka sztuki Amico Ricciego (manuskrypty i materiały badawcze). Po kasacie zakonów i kongregacji zakonnych w czasach Republiki Rzymskiej w 1798 do Biblioteki Mozzi Borgetti trafiły książki z okolicznych klasztorów, m.in. franiciszkanów.
W XX w. biblioteka powiększyła się o kolejne nabytki. Do najbardziej znaczących zaliczyć trzeba: księgozbiór rodziny Castiglionich z Cingoli, do której należał papież Pius VIII, składający się z 20000 książek zakupionych przez bibliotekę w 1935, niedrukowane rękopisy dzieł opata Colucciego, autora "Starożytności picenskich" (wł. "Antichità Picene"), listy jezuity i archeologa Luigiego Lanziego, polityka Diomede Pantaleoniego, Giuseppe Neroniego, różne materiały badawcze muzykologa Giuseppe Radiciottiego (dotyczące kompozytorów z regionu Marchii), archiwum architekta Ireneo Aleandriego (projekt Sferisterio w Maceracie), księgozbiór i archiwum historyka literatury Massimo D’Azeglio oraz zbiór donacji Ciccolinich.
W 2000 w skład księgozbioru bibliotecznego weszły książki ofiarowane przez rodzinę ekonomisty Maffeo Pantaleoniego.
Siedziba biblioteki.
W swojej ponad dwuwiekowej historii biblioteka, powiększając swoje zbiory, zagarniała sale i depozyty budynku, w którym została ustanowiona. U wejścia od strony placu Vittorio Veneto znajdują się popiersia papieża Grzegorza XVI i premiera Włoch Benedetto Cairoliego dłuta Fedele Bianchiniego. Liczne zachowane i eksponowane herby pochodzą z Fonte Maggiore.
Na pierwszym piętrze znajduje się Sala degli Specchi, której dekoracja została zaprojektowana przez Vincenza Martiniego. Malowidła są autorstwa Domenica Marzapaniego i Domenica Cerviniego. W sali znajdują się też drewniane medaliony przedstawiające filozofów i ludzi nauki. Powstały w latach, gdy bibliotekarzem był miłośnik idei oświecenia Bartolomeo Mozzi. Kurator ten chciał stworzyć przy bibliotece muzeum, którego zaczynem miła być kolekcja różnych przyrządów naukowych ofiarowana przez jego rodzonego brata Józefa.
W pozostałych salach znajdują się dekoracje odnoszące się do dobroczyńców biblioteki, papieży i miejscowego kleru. Przewijają się również motywy przedstawiające herb Maceraty.
Księgozbiór.
Obecnie biblioteka liczy około 350000 woluminów, co czyni ją jedną z największych w regionie. Szczególnie cenne jest 10000 manuskryptów, 300 inkunabułów i ponad 400 dzieł pochodzących z XIV wieku. Wśród księgozbioru drukowanego wyróżnia się część zawierająca książki dotyczące historii regionu oraz dzieła o charakterze prawniczym, filozoficzno-naturalistycznym i medycznym z XVII-XVIII w. W bibliotece przechowywane są manuskrypty i dzieła drukowane o charakterze muzycznym i teatralnym: archiwalia chóru katedralnego, broszury, plakaty i inne druki. Część zbiorów renesansowych pochodzi z fundacji braci Jana i Dominika Spadonich. Do kolekcji bibliotecznych należy też zbiór zdjęć liczący około 20000 fotografii i 50000 szklanych klisz fotograficznych.

</doc>
<doc id="1999199" url="https://pl.wikipedia.org/wiki?curid=1999199" title="Powiat Rybnik">
Powiat Rybnik

Powiat Rybnik (niem. "Kreis Rybnik") – powiat ziemski utworzony 1 stycznia 1818 na podstawie rozporządzenia z dnia 10 kwietnia 1817 r. Powstał łącząc Rybnik z Rudami należącymi do powiatu raciborskiego; ziemią wodzisławską i żorską z powiatu pszczyńskiego oraz Pilchowicami i Bierawą z powiatu gliwickiego.
Na terenie powiatu położony były miasta Rybnik, Loslau (Wodzisław Śląski) i Sohrau (Żory) oraz 195 gmin i obszarów dworskich.
Po podziale Górnego Śląska w 1922 znaczna większość powiatu znalazła się w Polsce. Resztki "Landkreis Rybnik" istniały jako samodzielna jednostka do końca 1926; z dniem 1 stycznia następnego roku zostały podzielone pomiędzy Landkreis Ratibor oraz Landkreis Tost-Gleiwitz.
Powiat został reaktywowany po wybuchu II wojny światowej jako "Landkreis Rybnik". Istniał w ramach w III Rzeszy do 1945 roku.

</doc>
<doc id="1999201" url="https://pl.wikipedia.org/wiki?curid=1999201" title="Julius Leber">
Julius Leber

Julius Leber, także Jules Leber (ur. 16 listopada 1891 w Biesheim w Alzacji, zm. 5 stycznia 1945 w Berlinie) – niemiecki polityk Socjaldemokratycznej Partii Niemiec (niem. "Sozialdemokratische Partei Deutschlands", SPD), poseł do Reichstagu (1924–1933), dziennikarz, redaktor naczelny socjaldemokratycznego dziennika “Lübecker Volksbote” (1921-1933), członek Reichsbanner Schwarz-Rot-Gold.
Więziony w obozach koncentracyjnych Sachsenhausen i Esterwegen (1933–1937), członek opozycji antynazistowskiej związany z Kręgiem z Krzyżowej. W razie powodzenia zamachu na Adolfa Hitlera 20 lipca 1944, Leber miał objąć stanowisko ministra spraw wewnętrznych w planowanym rządzie Goerdelera. Aresztowany przed zamachem, skazany przez Trybunał Ludowy (niem. "Volksgerichtshof") na karę śmierci, stracony w styczniu 1945 w berlińskim więzieniu Plötzensee.
Życiorys.
Lata młodzieńcze.
Julius Leber urodził się jako nieślubny syn Kathariny Schubetzer i został adoptowany przez jej przyszłego małżonka Jeana Baptiste’a Lebera. W 1908 zdobył małą maturę. Następnie odbył praktykę kupiecką (1908–1910). Od 1910 uczęszczał do Oberrealschule we Fryburgu Bryzgowijskim. Aby finansować swoją edukację dawał korepetycje i pisał reportaże do gazet. Prawdopodobnie jeszcze jako uczeń wstąpił do SPD.
Po zdaniu matury w 1912 podjął studia ekonomiczne i historyczne w Strasburgu. Od semestru zimowego 1913–1914 studiował na uniwersytecie we Fryburgu.
I wojna światowa.
W 1914 Leber zgłosił się na ochotnika do wojska. Dwukrotnie ranny, awansowany do stopnia podporucznika, odznaczony Krzyżem Żelaznym. Po wojnie służył w Reichswerze w wojskach ochrony pogranicza na wschodzie. W 1920 podczas puczu Kappa- Lüttwitza, jako jeden z nielicznych, stanął wraz ze swoim oddziałem po stronie Republiki, po czym wystąpił z Reichswehry. Następnie podjął dalsze studia, uzyskując tytuł doktora nauk ekonomicznych na uniwersytecie we Fryburgu.
Działalność polityczna.
W latach 1921–1933 Leber pełnił funkcję redaktora naczelnego socjaldemokratycznego pisma „Lübecker Volksbote”. W latach 1921–1933 był członkiem Lübecker Bürgerschaft.
W latach 1924–1933 był wybierany posłem do Reichstagu, specjalizując się w kwestiach polityki obronności państwa. W tym okresie coraz bardziej krytycznie odnosił się do nauk Karola Marksa, przesuwając się na arenie partyjnej w stronę skrzydła postępowego, postulującego reformę SPD. Jako członek Reichsbanner Schwarz-Rot-Gold Leber atakował radykalną prawicę.
21 listopada 1927 poślubił w Lubece Annedore Rosenthal – córkę dyrektora Katharineum, Georga Rosenthala – z którą miał dwójkę dzieci.
Dojście Hitlera do władzy.
W nocy z 31 stycznia na 1 lutego 1933 doszło do zamieszek przed budynkiem sądu w Lubece pomiędzy członkami Reichsbanner a oddziałami SA. Leber został zaatakowany a jeden z SA-mannów, Rudolf Brügmann został śmiertelnie raniony. Leber został natychmiast aresztowany, pomimo immunitetu chroniącego go jako posła Reichstagu, zwolniony 19 lutego 1933 wskutek starań socjaldemokratów, m.in. Herberta Frahma, odrzucił możliwość wyjazdu za granicę. 23 marca 1933 Leber został ponownie aresztowany tuż przed wejściem na obrady Reichstagu, by uniemożliwić mu oddanie głosu przeciw tzw. "Ermächtigungsgesetz" – ustawie upoważniającej (Ustawie o pełnomocnictwach), której oficjalna nazwa to: "Ustawa o usunięciu zagrożenia narodu i państwa" (niem. "Gesetz zur Behebung der Not von Volk und Reich"). Sąd skazał Lebera na 20 miesięcy więzienia. Po odbyciu kary, w okresie 1935–1937 Leber został objęty aresztem prewencyjnym (niem. "Schutzhaft") i był więziony kolejno w Esterwegen i Sachsenhausen. Po wyjściu z obozu, Leber przyłączył się do opozycji, działając pod przykrywką jako handlarz węglem i uzyskując pomoc Gustava Dahrendorfa.
Współpraca ze spiskowcami 20 lipca.
W 1940 Leber nawiązał kontakt z opozycjonistami w kręgach Wehrmachtu i poznał Clausa von Stauffenberga. Pozostawał w kontakcie również z Carlem Goerdelerem oraz członkami Kręgu z Krzyżowej wokół hrabiego von Moltke. Plany Lebera odnośnie do przyszłych Niemiec zachowały się jedynie szczątkowo – Leber był zdania, że reżim nazistowski obalić powinien szeroki ruch społeczny, obejmujący również opozycjonistów z obozu komunistów, a po przejęciu władzy, w Niemczech powinien rozwinąć się system dwupartyjny.
W razie powodzenia zamachu na Adolfa Hitlera 20 lipca 1944, Leber miał objąć stanowisko ministra spraw wewnętrznych w planowanym rządzie Goerdelera. Von Stauffenberg popierał kandydaturę Lebera na kanclerza Niemiec. Według Giseviusa Leber miał zbyt lewicowe poglądy, by kandydować na to stanowisko.
Leber został aresztowany przez Gestapo 5 lipca 1944, zanim przeprowadzono zamach na Hitlera 20 lipca. 22 czerwca 1944, razem z Adolfem Reichweinem brał udział w naradzie z opozycjonistami komunistycznymi, przywódcami Saefkow-Jacob-Bästlein-Organisation Antonem Saefkowem i Franzem Jacobem, zaaranżowanej przez Ferdinanda Thomasa. Najprawdopodobniej w spotkaniu tym uczestniczył donosiciel Gestapo.
20 października 1944 odbył się pokazowy proces Lebera, Reichweina, Hermanna Maaßa i Gustava Dahrendorfa przez Trybunałem Ludowym (niem. "Volksgerichtshof"). Leber został skazany na karę śmierci, która została wykonana 5 stycznia 1945 w berlińskim więzieniu Plötzensee. Na krótko przed śmiercią, Leber pisał do przyjaciół: 
Upamiętnienie.
Imieniem Juliusa Lebera nazwano: koszary w Berlinie-Weddingu (niem. "Julius-Leber-Kaserne"), berliński most w dzielnicy Schöneberg (niem. "Julius-Leber-Brücke"), stację S-Bahn w berlińskiej dzielnicy Schöneberg oraz sąsiadującą ulicę (niem. "Leberstraße"), koszary w Husum oraz jedną z ulic Lubeki (niem. "Dr.-Julius-Leber-Straße"). Ponadto ulice Juliusa Lebera znajdują się w: Neustadt am Rübenberge, kolońskiej dzielnicy Longerich, dzielnicy Leverkusen Alkenrath, dzielnicy Bonn Duisdorf, Baesweiler koło Akwizgranu, Bielefeld, dzielnicy Hamburga Altonie, Diepholz, Bremie, Nordhorn, Wismarze, Stralsundzie, Wesel, Getyndze, Kilonii, Norymberdze, Hachenburgu, Hürth, Aschaffenburgu, Hanau, Varel, Kilonii i Münster. W Erfurcie i Kraillingu znajduje się Julius-Leber-Ring, a w Ellwangen, Wilhelmshaven, Ulm i Hanowerze Julius-Leber-Weg.
W Essen imię Juliusa Lebera nosi ośrodek edukacyjny (niem. "Julius-Leber-Haus"). Imię Juliusa Lebera noszą szkoły różnego stopnia w Hamburgu, Breisach i Frankfurcie nad Menem.

</doc>
<doc id="1999204" url="https://pl.wikipedia.org/wiki?curid=1999204" title="Ana Gasteyer">
Ana Gasteyer

Ana Kristina Gasteyer (ur. 4 maja 1967 w Waszyngtonie) – amerykańska aktorka i komik. W latach 1996–2002 występowała w "Saturday Night Live".

</doc>
<doc id="1999206" url="https://pl.wikipedia.org/wiki?curid=1999206" title="Witold Gierulewicz">
Witold Gierulewicz

Witold Gierulewicz (ur. 10 kwietnia 1896 w Dydwiże (lit. "Didvyžiai"), zm. 25 marca 1963 w Luton) – pułkownik dyplomowany kawalerii Wojska Polskiego.
Życiorys.
Syn Mateusza. Od listopada 1917 do czerwca 1918 walczył w szeregach 2 pułku ułanów, który wchodził w skład I Korpusu Polskiego w Rosji. Dowodził plutonem w III szwadronie ppłk. Eugeniusza Ślaskiego.
W listopadzie 1918 przyjęty został do Wojska Polskiego i przydzielony do odtwarzanego 2 pułku ułanów. Objął dowództwo plutonu w IV szwadronie rtm. Kazimierza Żelisławskiego, który formował się w Siedlcach. 17 lutego 1919 odznaczył się odwagą i brawurą w walce pod Antopolem. Na czele dwóch plutonów szarżował na grobli ostrzeliwanej ogniem karabinów maszynowych. Było to pierwsze starcie Wojska Polskiego z Armią Czerwoną.
W latach 1923–1925 był słuchaczem IV Kursu Normalnego Wyższej Szkoły Wojennej w Warszawie. Z dniem 1 października 1925, po ukończeniu kursu i uzyskaniu dyplomu naukowego oficera Sztabu Generalnego, przydzielony został do dowództwa 2 Samodzielnej Brygady Kawalerii w Równem, na stanowisko szefa sztabu. W listopadzie 1926 powierzono mu pełnienie obowiązków szefa sztabu 1 Dywizji Kawalerii w Białymstoku. 12 kwietnia 1927 został mianowany majorem ze starszeństwem z dniem 1 stycznia 1927 i 28. lokatą w korpusie oficerów kawalerii. W październiku 1927 przeniesiony został do Obozu Szkolnego Kawalerii w Grudziądzu na stanowisko wykładowcy. 2 grudnia 1930 Prezydent Rzeczypospolitej Ignacy Mościcki mianował go podpułkownikiem ze starszeństwem z dniem 1 stycznia 1931 i 6. lokatą w korpusie oficerów kawalerii, i jednocześnie zezwolił na nałożenie oznak nowego stopnia przed 1 stycznia 1931. W marcu 1932 wyznaczony został na stanowisko zastępcy dowódcy 2 pułku Ułanów Grochowskich w Suwałkach, a w 1934 objął dowództwo 6 pułku strzelców konnych w Żółkwi. Awansowany do stopnia pułkownika ze starszeństwem z dniem 19 marca 1938 i 3. lokatą w korpusie oficerów kawalerii. Od listopada 1938 do marca 1939 był słuchaczem Kursu Doskonalącego dla oficerów dyplomowanych przy WSWoj. W sierpniu 1939 powołany został na stanowisko kwatermistrza Dowództwa Okręgu Korpusu Nr IV w Łodzi.
W czasie kampanii wrześniowej był kwatermistrzem Frontu Południowego we Lwowie.
11 maja 1940 we Francji objął dowództwo pułku kawalerii zmotoryzowanej, a w końcu tego miesiąca dowództwo Ośrodka Zapasowego Kawalerii Zmotoryzowanej. Po ewakuacji na Wyspy Brytyjskie objął dowództwo 1 batalionu strzelców 1 Brygady Strzelców, który w październiku 1940 przemianowany został na batalion im. 14 pułku Ułanów Jazłowieckich i włączony w skład 10 Brygady Kawalerii Pancernej. W czerwcu 1944 wyznaczony został na stanowisko zastępcy dowódcy Grupy Wsparcia 1 Dywizji Pancernej, a 24 października tego roku objął jej dowództwo. 12 listopada 1942 rozpoczął służbę na nowo utworzonym stanowisku szefa Służb i Tyłów 1 Dywizji Pancernej. W październiku następnego roku zajmowane przez niego stanowisko zostało zlikwidowane, a on sam odszedł z dywizji.
Był mężem Haliny z Hulewiczów h. Nowina (1903–1974). Po II wojnie światowej zamieszkali w Wielkiej Brytanii. Witold Gierulewicz zmarł w Luton. Pochowany, razem z żoną, na South Ealing Cemetery w Londynie.

</doc>
<doc id="1999208" url="https://pl.wikipedia.org/wiki?curid=1999208" title="Carlton Tel Aviv">
Carlton Tel Aviv

Carlton Tel Aviv – czterogwiazdkowy hotel (****) w Tel Awiwie, w Izraelu.
Położenie.
Hotel jest usytuowany przy placu Namir, w bezpośrednim sąsiedztwie mariny w osiedlu Cafon Jaszan w Tel Awiwie. Rozciąga się stąd widok na Morze Śródziemne.
Historia.
Hotel został wybudowany w 1977. W 2001 przeprowadzono gruntowne prace modernizacyjne hotelu, które kosztowały 15 milionów USD.
Architektura.
Budynek hotelu ma niezwykły kształt - wielka bryła hotelu ma stosunkowo wąską i niewielką podstawę. Wzniesiono go w stylu brutalizmu. Betonowy budynek posiada 15 kondygnacji.
Pokoje i apartamenty.
Hotel dysponuje 160 pokojami hotelowymi i apartamentami. Każdy pokój wyposażony jest w klimatyzację, automatyczną sekretarkę, biurko, sejf w pokoju, minibarek, łazienkę do użytku prywatnego, własny balkon, dostępne łóżeczka dziecięce, płatny dostęp do Internetu, telefon obsługujący kilka linii, telefon w łazience i telewizję kablową. Wszystkie pokoje posiadają klucze elektroniczne/magnetyczne.
Hotel świadczy dodatkowe usługi w zakresie: bezpłatnych śniadań, ochrony, personelu wielojęzycznego, pomocy medycznej, pomocy w organizowaniu wycieczek, pralni, sejfu w recepcji i transportu z lotniska. Dla ułatwienia komunikacji w budynku jest winda. Hotel nie akceptuje zwierząt.
Inne udogodnienia.
Znajduje się tutaj sala konferencyjna z zapleczem do obsługi zorganizowanych grup. Dodatkowo można korzystać z basenu kąpielowego położonego na zewnątrz budynku. W hotelu jest kantor, gabinet kosmetyczny, restauracja, kawiarnia, sala bankietowa, synagoga, sklep z pamiątkami, kiosk oraz marina. Dodatkowo na dachu hotelu znajduje się basen kąpielowy i centrum fitness, z sauną i siłownią.

</doc>
<doc id="1999213" url="https://pl.wikipedia.org/wiki?curid=1999213" title="Gustav Regler">
Gustav Regler

Gustav Regler (ur. 25 maja 1898 w Merzig, zm. 14 stycznia 1963 w Nowe Delhi) – niemiecki pisarz, filmowiec i dziennikarz.
Życiorys.
Urodził się w 1898 w rodzinie księgarza. Brał udział w I wojnie światowej i został ranny na froncie francuskim. Po wojnie studiował w Monachium i Heidelbergu filozofię, język francuski i historię. Otrzymał stopień doktora filologii pracą "Ironia w dziełach Goethego". W roku 1922 ożenił się z Charlotte Dietze – córką przedsiębiorcy tekstylnego. Małżeństwo rozpadło się w 1927 r. Ich jedyny syn Dieter zmarł w 1941 r.
Zamieszkał następnie w Norymberdze, gdzie został redaktorem „Nürnberg-Fürther Morgenpresse”. W 1928 opublikował swoją pierwszą książkę i w tym samym roku poznał Marieluise „Mieke” Vogeler, córkę malarza Heinricha Vogelera. Dzięki niej zaangażował się w ruch komunistyczny.
W 1929 przystąpił do KPD. Po przejęciu władzy przez Hitlera uciekł do Francji i kraju Saary. Napisał krytyczną wobec nazistów powieść "Der verlorene Sohn". Znalazł się także na nazistowskiej liście wrogów państwowych. Zaangażował się również w plebiscyt na terenie Saary, po wygraniu którego przez zwolenników Trzeciej Rzeszy zbiegł do Francji.
Często wyjeżdżał do ZSRR. Swoją komunizującą twórczością i działalnością oddziaływał na Klausa Manna oraz Oskara Marię Grafa. Jednak od roku 1936 narastał w nim krytycyzm wobec polityki sowieckiej i stalinizmu. Po zawarciu paktu Ribbentrop-Mołotow zerwał z KPD, a w 1942 oficjalnie wystąpił z partii.
Brał udział w wojnie domowej w Hiszpanii, jako uczestnik Brygad Międzynarodowych. Został politycznym komisarzem XII Brygady, brał aktywny udział w walkach, a w 1937 r. pod Huesca został ciężko ranny. Na kanwie tych walk napisał "The Great Crusade". Zaprzyjaźnił się także z Ernestem Hemingwayem. Po wyleczeniu przebywał w USA, zbierając fundusze na rzecz Armii Republikańskiej. Po klęsce republikanów został internowany we francuskim obozie Le Vernet, w Pirenejach. Został zwolniony po interwencji m.in. Eleanor Roosevelt i Hemingwaya. Wyemigrował następnie do USA, a potem do Meksyku. Swoją fascynację tym krajem opisał w książce "Vulkanisches Land". Tam też zmarła na raka jego żona Mieke.
W 1946 ożenił się po raz trzeci, z amerykanką Margret (Peggy) Paul. Dwa lata później napisał powieść "Sterne der Dämmerung". W 1949 r. odwiedził powojenne Niemcy. Od 1952 wiele podróżował, pracował nad różnymi projektami literackimi, wykonywał zamówienia dla stacji radiowych oraz kręcił filmy. W roku 1955 opublikował powieść historyczną "Aretino", a trzy lata później autobiografię "Das Ohr des Malchus". W 1960 otrzymał nagrodę artystyczną Kraju Saary. Zmarł w Indiach podczas jednego ze swoich wyjazdów.

</doc>
<doc id="1999214" url="https://pl.wikipedia.org/wiki?curid=1999214" title="Diecezja Samoa-Pago Pago">
Diecezja Samoa-Pago Pago

Diecezja Samoa-Pago Pago (łac.: "Dioecesis Samoa-Pagopagensis", ang. "Diocese of Samoa-Pago Pago") – rzymskokatolicka diecezja na Samoa Amerykańskim.
Podlega metropolii Samoa-Apia. Swoim zasięgiem obejmuje terytorium zależne Stanów Zjednoczonych: Samoa Amerykańskie.
Katedrą diecezjalną jest katedra św. Rodziny w Tafuna.
Historia.
10 września 1982 – utworzenie diecezji Samoa-Pago Pago.
Herb.
Autor herbu jest słowacki heraldyk Marek Sobola. Herb został przyjęty w 2016 roku.

</doc>
<doc id="1999215" url="https://pl.wikipedia.org/wiki?curid=1999215" title="Acharny">
Acharny

Acharny (gr. Acharnai) – demos w starożytnej Grecji, około 10 km na płn. od Aten (obecnie przedmieście Aten).
Był najbardziej zaludnionym demem w płn.-zach. części Attyki. Ludność demu zajmowała się uprawą zbóż, winogron i oliwek, gdzie zakładała winnice i gaje oliwkowe. Dodatkowo zajmowała się wypalaniem węgla drzewnego.

</doc>
<doc id="1999221" url="https://pl.wikipedia.org/wiki?curid=1999221" title="Arco (muzyka)">
Arco (muzyka)

Arco ("wym. arko, wł. smyczek, smyczkiem"), inaczej coll'arco – gra na strunie lub strunach za pomocą smyczka. 
Określenie to stosowane w zapisie nutowym dla instrumentów smyczkowych, wskazuje na ponowne użycie smyczka i unieważnia nakazany poprzednio inny sposób wydobycia dźwięku, np. pizzicato, col legno.

</doc>
<doc id="1999225" url="https://pl.wikipedia.org/wiki?curid=1999225" title="Wydział Mechatroniki Politechniki Warszawskiej">
Wydział Mechatroniki Politechniki Warszawskiej

Wydział Mechatroniki Politechniki Warszawskiej — wydział Politechniki Warszawskiej. 
Został utworzony w 1962 r. pod nazwą Wydział Mechaniki Precyzyjnej. W 1996 r. został przemianowany na Wydział Mechatroniki. W 1970 r. wydział przeniósł się do nowego gmachu przy ulicy św. Andrzeja Boboli 8, róg ul. Narbutta.
Historia.
Oddział Mechaniki Precyzyjnej.
We wrześniu 1953 r. na Wydziale Mechanicznym Technologicznym Politechniki Warszawskiej powstał Oddział Mechaniki Precyzyjnej. Organizatorem Oddziału Mechaniki Precyzyjnej był doc. Henryk Trebert. Oddział Mechaniki Precyzyjnej został utworzony z trzema katedrami specjalizującymi:
W 1960 r. otworzono nową czwartą specjalność – Automatyka Mechaniczna. W listopadzie 1960 roku z dotychczasowej Katedry Przyrządów Precyzyjnych zostały utworzone trzy nowe katedry:
Wydział Mechaniki Precyzyjnej.
Dynamiczny rozwój polskiego przemysłu precyzyjnego i elektronicznego spowodował konieczność zwiększenia liczby kształconej w tej dziedzinie kadry inżynierskiej. Z dniem 1 października 1962 utworzony został Wydział Mechaniki Precyzyjnej. W skład nowego Wydziału weszły katedry powstałe na bazie katedr uprzednio działających na Oddziale Mechaniki Precyzyjnej oraz nowo utworzone. W roku 1968 Wydział składał się z 11 katedr, zatrudniających 15 profesorów i docentów, 30 adiunktów i wykładowców oraz 106 asystentów. Razem – 151 nauczycieli akademickich.
Początkowo Wydział Mechaniki Precyzyjnej mieścił się w budynku Wydziału Mechanicznego Technologicznego. Dzięki staraniom organizatora i pierwszego dziekana Wydziału Mechaniki Precyzyjnej, doc. H. Treberta, zaplanowano budowę zespołu budynków dla nowego wydziału, którą rozpoczęto w 1963 roku. Oddanie do użytku w 1966 r. pierwszego budynku wydziałowego przy ul. Narbutta 87, nieco złagodziło wyjątkowo trudną sytuację lokalową Wydziału.
W 1970 r. na Wydziale Mechaniki Precyzyjnej utworzono cztery Instytuty:
Przy Wydziale zlokalizowano także Zakłady Instytutów Międzywydziałowych Politechniki Warszawskiej: Zakładu Fizyki i Zakład Matematyki. W 1970 r. ukończono także obecny Gmach Mechatroniki (przy ul. św. Andrzeja Boboli 8), gdzie przeniósł się wydział.
Na początku lat 80. praca wydziału została zakłócona najpierw przez strajki studenckie w 1981 potem stan wojenny oraz niespodziewaną śmierć dziekana J. Majchra. Zajęcia w końcu ruszyły w styczniu 1982 r.
Od roku akademickiego 1989/90, oprócz dotychczas prowadzonego kierunku studiów Mechanika i Budowa Maszyn (ze specjalnościami: Inżynieria Sprzętu Precyzyjnego i Elektronicznego, Konstrukcja Urządzeń Precyzyjnych oraz Metrologia Techniczna) został utworzony drugi kierunek studiów Automatyka i Robotyka (ze specjalnościami: Automatyka Przemysłowa, Biocybernetyka i Inżynieria Biomedyczna, Przemysłowe Systemy Pomiarowe, Robotyka oraz Urządzenia i Systemy Optyczne).
W marcu 1996 r. zmieniono nazwę wydziału na Wydział Mechatroniki.
Z dniem 1 września 2008 r. instytuty Metrologii i Systemów Pomiarowych i Budowy Sprzętu Precyzyjnego i Elektronicznego zostały połączone tworząc Instytut Metrologii i Inżynierii Biomedycznej.

</doc>
<doc id="1999231" url="https://pl.wikipedia.org/wiki?curid=1999231" title="Andy Whitfield">
Andy Whitfield

Andrew „Andy” Whitfield (ur. 17 października 1971 w Amlwch, zm. 11 września 2011 w Sydney) – australijski aktor i model pochodzenia walijskiego, najlepiej znany z roli Spartakusa w serialu Starz "Spartakus: Krew i piach" ("Spartacus: Blood and Sand").
Życiorys.
Wczesne lata.
Urodził się w Amlwch jako syn Pat i Roberta Whitfielda. Miał siostrę – Laurę. Studiował inżynierię na Sheffield Hallam University w Sheffield. W 1999 przeniósł się do Australii, aby pracować jako inżynier i inspektor budowlany w agencji konsultingowej w Lidcombe. Następnie osiadł w Sydney, gdzie uczęszczał do Screenwise Film &amp; TV School for Actors. 
Kariera.
Dorabiał jako model. Wystąpił gościnnie w kilku australijskich serialach m.in.: "Córkach McLeoda" jako Brett Samuels czy w "Chata pełna Rafterów" jako Nick Leigh. Jego pierwszą większą rolą było wcielenie się w tytułowego bohatera w australijskim filmie "Gabriel" (2007). Prawdziwą popularność zyskał jednak dopiero dzięki serialowi "Spartakus: Krew i piach" (2010), gdzie wcielił się w Spartakusa – trackiego wojownika, który stał się rzymskim niewolnikiem, potem gladiatorem, aby w końcu stanąć na czele buntu przeciw Rzymskiemu Imperium.
Życie prywatne.
W październiku 2001 ożenił się z Vashti, z którą miał dwójkę dzieci: syna Jesse Reda (ur. 2005) i córkę Indigo Sky (ur. 2007). 
W marcu 2010 dowiedział się, że cierpi na chłoniaka nieziarniczego i natychmiast podjął leczenie w Nowej Zelandii. Zmarł 11 września 2011 w Sydney w wieku 39 lat, po osiemnastu miesiącach walki z chorobą. 

</doc>
<doc id="1999232" url="https://pl.wikipedia.org/wiki?curid=1999232" title="Aratinga solstitialis">
Aratinga solstitialis



</doc>
<doc id="1999235" url="https://pl.wikipedia.org/wiki?curid=1999235" title="Yoav House (Tel Awiw)">
Yoav House (Tel Awiw)

Yoav House – wieżowiec w osiedlu Ha-Cafon ha-Chadasz, w mieście Tel Awiw, w Izraelu.
Dane techniczne.
Budynek ma 18 kondygnacji i wysokość 66 metrów. Wchodzi w skład kompleksu budynków mieszkalnych nazwanych "David HaMelech Towers".
Wieżowiec wybudowano w stylu modernistycznym. Wzniesiono go z betonu. Elewacja jest w kolorach szarym i jasnozielonym.
Budynek jest wykorzystywany na apartamenty mieszkalne. W jego otoczeniu znajdują się trzy parki ("HaBanim Garden", "Erison Garden" i "Ze'ev Garden") oraz basen kąpielowy.

</doc>
<doc id="1999239" url="https://pl.wikipedia.org/wiki?curid=1999239" title="Diecezja Wallis i Futuna">
Diecezja Wallis i Futuna

Diecezja Wallis i Futuna (łac. "Uveana et Futunensis", do 1974 "Vallisiensis et Futunensis") – diecezja Kościoła rzymskokatolickiego obejmująca francuskie terytorium zależne: Wallis i Futuna. Powstała w 1935 roku jako wikariat apostolski Wallis i Futuna. W czerwcu 1966 została podniesiona do rangi diecezji.

</doc>
<doc id="1999242" url="https://pl.wikipedia.org/wiki?curid=1999242" title="Acheloos (rzeka)">
Acheloos (rzeka)

Acheloos (gr. , "Achelṓos", łac. "Achelous"), Aspropotamos (gr. , "Aspropótamos") – rzeka na Półwyspie Bałkańskim, w środkowej Grecji. Ma 217 km długości. Oddziela Akarnanię od Etolii. Źródła znajdują się w Epirze, w górach Pindos. Przepływa przez jednostki Trikala, Karditsa, Arta, Ewrytania, Jednostka regionalna Etolia-Akarnania, uchodzi do Morza Jońskiego.

</doc>
<doc id="1999247" url="https://pl.wikipedia.org/wiki?curid=1999247" title="Heinz Kindermann">
Heinz Kindermann

Heinz Kindermann (ur. 20 czerwca 1942 w Trutnovie) – niemiecki polityk, lekarz weterynarii, przez trzy kadencje poseł do Parlamentu Europejskiego.
Życiorys.
W drugiej połowie lat 50. odbył staż rolniczy. W 1967 ukończył studia z zakresu weterynarii na Uniwersytecie Humboldtów w Berlinie. W 1968 uzyskał stopień doktora w tej dziedzinie. Specjalizował się w zakresie lecznictwa małych zwierząt. Do 1990 pracował w zawodzie weterynarza w ramach spółki partnerskiej w Strasburg (Uckermark), następnie przez cztery lata pełnił funkcję urzędniczą. Od 1990 do 1994 był także radnym miejskim i przewodniczącym frakcji socjaldemokratów w radzie miasta.
W 1994 z listy Socjaldemokratycznej Partii Niemiec po raz pierwszy objął mandat deputowanego do Parlamentu Europejskiego. W wyborach w 1999 i 2004 z powodzeniem ubiegał się o reelekcję z ramienia SPD. Był m.in. członkiem grupy socjalistycznej, a w latach 1994–1999 wiceprzewodniczącym Komisji ds. Rybołówstwa. W PE zasiadał do 2009.

</doc>
<doc id="1999248" url="https://pl.wikipedia.org/wiki?curid=1999248" title="Leonard Howell">
Leonard Howell

Leonard "Gong" Percival Howell (ur. 16 czerwca 1898, zm. 25 lutego 1981) – jeden z pierwszych głosicieli ruchu Rastafari, zwany "Pierwszym Rasta".
Urodzony w May Crawle River na Jamajce, jeszcze jako młodzieniec wyjechał z kraju i powrócił w 1932. Trzy lata po koronacji Haile Selassie w 1930, uznał go za jedynego władcę czarnych. Za te nauki został skazany na 2 lata więzienia, a ich popularność rosła.
Leonard Howell zmarł w Kingston na Jamajce.

</doc>
<doc id="1999249" url="https://pl.wikipedia.org/wiki?curid=1999249" title="Leonard Percival Howell">
Leonard Percival Howell



</doc>
<doc id="1999250" url="https://pl.wikipedia.org/wiki?curid=1999250" title="Waniek">
Waniek



</doc>
<doc id="1999251" url="https://pl.wikipedia.org/wiki?curid=1999251" title="Tuff">
Tuff



</doc>
<doc id="1999256" url="https://pl.wikipedia.org/wiki?curid=1999256" title="Pałac w Roztoce">
Pałac w Roztoce

Zamek w Roztoce – barokowa rezydencja w Roztoce. Pałac jest otoczony obszernym parkiem oraz dziedzińcem folwarcznym.
Pałac w Roztoce powstał prawdopodobnie w XVI w. jako renesansowy dwór o charakterze obronnym. W 1720 r. został gruntownie rozbudowany na barokową rezydencję rodu von Hochberg. Przebudowa w latach 1868-71 wprowadziła do architektury budynku elementy neorenesansowe. W czasie II wojny światowej pałac pełnił funkcję składnicy dzieł sztuki dla zbiorów przywiezionych m.in. z Berlina, Wrocławia i Książa. 
W 1945 roku znajdujące się na zamku zbiory sztuki niemieckiej zabezpieczyli przedstawiciele Generalnej Dyrekcji Muzeów i Ochrony Zabytków. Z naruszeniem prawa międzynarodowego pomniki wywieziono do Szklarskiej Poręby, a stamtąd do Krakowa i Warszawy. Pałac został znacjonalizowany i przekazany miejscowemu PGR. W 1953 r. został odremontowany.
Historia.
Rodową siedzibą Hochbergów w Roztoce był pałac. Jego opis w czasie wojny trzydziestoletniej ukazuje dwa domy, otoczone fosą. Jeden należał do Conrada, a drugi do jego brata Christophera von Hohberga. Kolejny właściciel, Hans Heinrich III von Hochberg, zgodnie z panującą wówczas tendencją do naśladowania francuszczyzny, wybudował w roku 1720 pałac i ogród w barokowym stylu. Przeszło sto lat później, w 1870, hrabia Bolko von Hochberg zlecił znanemu architektowi Olivierowi Paveltowi przebudować pałac, który w tej formie pozostał do dzisiaj. Przede wszystkim obramowano i ozdobiono murowanymi koronami wszystkie okna. Wieża otrzymała nową formę i taras widokowy. Zmieniły się także wnętrza pałacowe. Z głównego holu na parterze na lewo prowadziły na piętra duże schody, z piękną, bogato rzeźbioną barierką. Na ścianach wisiały odznaki z czapek grenadierów, okucia z sakiew po nabojach, a nad nimi herb Hochbergów z czasów wojen śląskich. Wśród obrazów był np. przedstawiający Hansa Heinricha IV jako chłopca w stroju huzara. Na piętrze widniały obrazy olejne, m.in. cesarza Franciszka Józefa II, księcia Franciszka z Lotaryngii, cesarza Karola VI i cesarzowej Elżbiety. Dalej były: broń myśliwska, duże skórzane psie obroże, pistolety i szpady z XVIII i XIX wieku oraz chorągwie, wręczane przez rolników nowo wprowadzającym się właścicielom. Stały także dwie zbroje z czasów Wojny Trzydziestoletniej. Godny uwagi na pierwszym piętrze był pokój muzyczny z ciemnymi, pozłacanymi stiukami. Na suficie i ścianach widniały malowidła Bigasa, brata twórcy pomnika Bismarcka przed berlińskim Reichstagiem. Te na suficie przedstawiały muzykujące anioły. Sceny z oper: „Fidellio” Beethovena, „Orfeusz” i „Don Juan” Mozarta zdobiły ściany. Jeden z obrazów przedstawiał Annę Karolinę von Hochberg, siostrę Bolka XIV. Stał tam też duży fortepian marki Bechstein, przy którym bardzo często siadał hrabia Bolko. W bezpośrednim sąsiedztwie znajdował się pokój gobelinowy z sufitem z pozłacanymi stiukami. Ściany wyłożone były drewnianą boazerią, w którą wpuszczono gobeliny. Swoje miejsce miał tutaj stary rzeźbiony bufet, na którym stał kandelabr, czyli duży kilkuramienny świecznik, zrobiony z weneckiego szkła. Dalej był zbiór szkła, w nim m.in. dwie szklanki w kształcie rzeczywistych rozmiarów pistoletu oraz mały kieliszek do wina ze złotym podpisem króla pruskiego Fryderyka II. Szklany wenecki żyrandol oświetlał pomieszczenie. Od strony korytarza do tych obu pomieszczeń przylegała hala, tzw. Halle. Była ona ozdobiona starą, chińską porcelaną. W rogu stał stół bilardowy. Piękną salą na tym piętrze była tzw. großer Saal, uważana dzisiaj przez wielu za salę balową. Najprawdopodobniej ze względu na jej rozmiary. W jej wyposażeniu znajdowały się dwa kominki ze śląskiego marmuru. W górnej części kominków po lewej i prawej stronie stały dwa białe, marmurowe postacie dziecięce. Nad każdym kominkiem wisiało duże lustro w bogato rzeźbionych, złotych ramach. Po obu stronach jednego z nich znajdowały się dwa rzeczywistych rozmiarów portrety młodego króla pruskiego Fryderyka II. To prezent od niego dla wspomnianego wcześniej Hansa Heinricha IV von Hochberg. Nad drugim kominkiem wisiały też dwa tej samej wielkości obrazy, przedstawiające ostatniego cesarza Niemiec Wilhelma II w mundurze. Wszystkie w złotych ramach z ich monogramami. Salę tę zapełniały także portrety Hochbergów. W zbiorach pałacu znajdował się obraz pędzla włoskiego malarza Rafaela. Po przebudowie pałacu (1860-1871) zdobił on sypialnię Bolka XIV. i jego żony Eleonory.
Ze wspomnień syna muzyka z Roztoki, Franza Friedricha von Hochberga dowiadujemy się, że na parterze znajdowały się dwa pokoje, pamiętające ważne wydarzenia historyczne. W pierwszym zwanym pokojem cesarskim przebywał w 1890 roku, podczas manewrów cesarskich, sam cesarz Wilhelm II. Tenże odwiedził Roztokę jeszcze później, w roku 1908 i 1913. Drugie pomieszczenie oddane było do dyspozycji króla pruskiego Fryderyka II, gdy ten gościł w Roztoce. Wśród odwiedzających pałac byli także: cesarz Wilhelm I (1875), cesarz Franciszek Józef (1890), król Saksonii Albert von Sachsen z małżonką Carolą (1890). W roku 1926 Roztokę odwiedziła Blandine Gravina, córka Cosimy Wagner, pasierbica Richarda Wagnera, a wnuczka Franciszka Liszta.
Hrabia Bolko von Hochberg kazał także przebudować ogród, otaczający pałac. Został on założony w stylu barokowym w 1720 r.. Ponad 200 lat później jego wygląd zmienił się. Sam ogród jako jeden z nielicznych zachował swoją formę barokową. Idąc głównym wejściem od strony pałacu na wprost, wchodzimy do niego. Tutaj gdzie dzisiaj są kraty, wcześniej były żywopłoty z białego buku. Wymarzły jednak podczas bardzo mroźnej zimy w 1928 r. Cały ogród składał się z trzech części: przedogrodu, ogrodu różanego i ogrodu żywopłotów. Pierwszy był przedogród. Jego wyższa część była wielkości placu pałacowego. Schodkami przechodziło się do części niższej z fontanną z piaskowca. Obie oddzielono krzewami i pięknymi ławkami granitowymi. W tym ogrodzie stały figury z piaskowca, m.in. Jupiter i Juno, pochodzące z początku XVIII w. Znajdowały się tam taż dywany kwiatowe, zamknięte bukszpanami. Część niższa posiadała ścianę, na której po przebudowie założono przepiękny portal. Został on przeniesiony tu z Legnicy, gdzie zdobił kamienicę na rogu rynku i ulicy Złotoryjskiej.Uważano go za jeden z najlepszych przykładów niemieckiego renesansu. 
Na murze były namalowane okna ze szprosami, identycznymi, jakie posiadała stara oranżeria po przeciwległej stronie. Pochodziła ona z czasów przed 1860. W tym okresie cała arystokracja pałała miłością do egzotycznych roślin. Syn Bolka pamięta, że rosły tam m.in. drzewa pomarańczowe. Gdy nie zagrażały już przymrozki, wynoszono rośliny na powietrze. Nową oranżerię wybudowano w 1882 roku z tyłu barokowej budowli tzw. Favority. W jej wyposażeniu znajdowały się: kominek z wiszącym nad nim lustrem w pozłacanej ramie i chińska porcelana, wisząca na ścianach. Białe z czerwonymi elementami barokowe meble, pochodziły z Wirszkowic. Miały monogram R, od nazwiska Reichenbach. Właśnie do tej rodziny przed Hansem Heinrichem X von Hochberg należały Wirszkowice. Na górze było miejsce do muzykowania. Przed Favoritą rosły dwa świerki, które wymarzły w 1928. Z przedogrodu wchodziło się przez portal do ogrodu różanego. Ułożenie w nim roślin było takie, że dawało obraz herbu Hochbergów. Pomiędzy tą częścią a ogrodem żywopłotów miała swoje miejsce altana. Ogród żywopłotów powstał w 1882 r. Wspominana wcześniej ostra zima zniszczyła wiele z nich. Nie zostały one już uzupełnione. Na terenie ogrodu istniała alejka spacerowa z drzewami świerkowymi, które na początku XX w. miały około 260 lat.
Podczas przebudowy więcej niż ogród zmieniło się otoczenie pałacu. Na 20 ha powstał park krajobrazowy. Zlikwidowano murek, otaczający fosę. Od strony południowej pałacu założono trawnik. Wybudowano fontannę. Zlikwidowano wiele budynków oraz ogród warzywny i sad, przez co uzyskano większą powierzchnię parku. Posadzono cały szereg różnych gatunków drzew: magnolie tulipanowce, kasztanowce, lipy. W 1870 majątek hrabiego Bolka XIV. obejmował 1271 morgów ziemi, a jego roczny dochód wynosił 3290 talarów.
Architektura.
Obiekt zbudowany jest na planie prostokąta, z wewnętrznym dziedzińcem i znaczną wieżą na osi fasady ogrodowej. Jest trójkondygnacyjny i kryty dachem mansardowym. Portal wejściowy wraz z kamieniarką okienną zachował swoje klasycystyczne dekoracje.
Potencjalny skarb.
W 2020 roku media obiegła informacja, że według ujawnionych zapisków z dziennika oficera SS Egona Ollenhauera, na terenie mogą być ukryte spore ilości złota, biżuterii i monet. Skarb może znajdować się na dnie studni i być wart ponad 5 miliardów złotych.

</doc>
<doc id="1999260" url="https://pl.wikipedia.org/wiki?curid=1999260" title="Karin Jöns">
Karin Jöns

Karin Jöns (ur. 29 kwietnia 1953 w Kilonii) – niemiecka polityk, urzędnik administracji publicznej, dziennikarka, przez trzy kadencje posłanka do Parlamentu Europejskiego.
Życiorys.
W 1973 zdała maturę w szkole średniej w Heidelbergu. Studiowała następnie na Uniwersytecie w Mannheim, gdzie ukończyła politologię (1977) i slawistykę (1980).
Pracowała przez dwa lata jako niezależna dziennikarka, następnie do 1980 odpowiadała za sprawy prasowe w centralnym komitecie wykonawczym związku zawodowego Gewerkschaft Öffentliche Dienste, Transport und Verkehr (ÖTV). Później pełniła szereg funkcji w administracji krajów związkowych, m.in. w latach 1987–1994 zajmowała się organizacją i zarządzaniem brukselskim biurem Bremy.
W 1994 z listy Socjaldemokratycznej Partii Niemiec (do której wstąpiła w 1973) po raz pierwszy objęła mandat deputowanej do Parlamentu Europejskiego. W wyborach w 1999 i 2004 z powodzeniem ubiegała się o reelekcję z ramienia SPD. Była m.in. członkinią grupy socjalistycznej, pracowała w Komisji Zatrudnienia i Spraw Socjalnych. W 2009 nie została ponownie wybrana. W tym samym roku weszła w skład zarządu federalnego socjaldemokratów.

</doc>
<doc id="1999270" url="https://pl.wikipedia.org/wiki?curid=1999270" title="Doom III">
Doom III



</doc>
<doc id="1999274" url="https://pl.wikipedia.org/wiki?curid=1999274" title="Mechtild Rothe">
Mechtild Rothe

Mechtild Rothe (ur. 10 sierpnia 1947 w Paderborn) – niemiecka polityk, przez pięć kadencji posłanka do Parlamentu Europejskiego (1984–2009).
Życiorys.
Kształciła się w zawodzie technika chemii i do 1974 pracowała w zawodzie laboranta. Do 1978 studiowała germanistykę i nauki społeczne. Uzyskała uprawnienia pierwszego i drugiego stopnia z zakresu nauczania, przez sześć lat była zatrudniona jako nauczycielka.
W 1984 z listy Socjaldemokratycznej Partii Niemiec (do której wstąpiła w 1970) po raz pierwszy objęła mandat deputowanej do Parlamentu Europejskiego. W wyborach w 1989, 1994, 1999 i 2004 z powodzeniem ubiegała się o reelekcję z ramienia SPD. Była m.in. członkinią grupy socjalistycznej, pracowała w Komisji Przemysłu, Badań Naukowych i Energii. Od 2007 do 2009 pełniła funkcję wiceprzewodniczącej PE, a w latach 1994–2004 stała na czele Delegacji do Wspólnej Komisji Parlamentarnej UE-Cypr.

</doc>
<doc id="1999275" url="https://pl.wikipedia.org/wiki?curid=1999275" title="Karol Bachura">
Karol Bachura

Dariusz Karol Bachura (ur. 4 czerwca 1964 w Warszawie) – polski dyplomata, ambasador Polski w Macedonii Północnej (2007–2011) oraz Albanii (2016–2021). Od września 2011 do września 2013 Zastępca Wysokiego Przedstawiciela dla Bośni i Hercegowiny i szef Biura Wysokiego Przedstawiciela w Banja Luce.
Życiorys.
W 1982, kiedy miał 18 lat, został zatrzymany, osadzony i skazany oraz przedstawiony w Dzienniku Telewizyjnym jako reakcjonista. Ukończył studia w zakresie filologii angielskiej i pedagogiki na Uniwersytecie Budapeszteńskim oraz studia podyplomowe z dziedziny stosunków międzynarodowych w Wielkiej Brytanii i Stanach Zjednoczonych.
Początkowo zatrudniony w Biurze Wolnych Wyborów KBWE w Warszawie, które później zostało przekształcone w Biuro Instytucji Demokratycznych i Praw Człowieka (ODIHR OBWE). Pracował również w ramach programu pomocowego PHARE oraz w konsulacie ambasady Kanady w Warszawie. W 1993 podjął pracę w Ministerstwie Spraw Zagranicznych. Przez trzy lata był ekspertem w Wydziale Europy Środkowej w Departamencie Europy MSZ. Od 1996 do 1998 pełnił funkcję I sekretarza ambasady RP w Lublanie. Przez rok pracował w ambasadzie w Budapeszcie, gdzie pełnił funkcje kierownika Wydziału Politycznego i zastępcy kierownika placówki. Od 1999 do 2001 był zatrudniony na analogicznych stanowiskach w Zagrzebiu. Po powrocie do kraju przez sześć lat pracował w centrali MSZ. Najpierw jako specjalista w Departamencie Zagranicznej Polityki Eksportowej, a w latach 2002–2007 jako I radca w Departamencie Polityki Bezpieczeństwa. 12 grudnia 2007 objął kierownictwo polskiej placówki dyplomatycznej w Skopje. Odwołany został 15 sierpnia 2011.
Od września 2011 do września 2013 pełnił, w randze ambasadora tytularnego, funkcję zastępcy Wysokiego Przedstawiciela ds. Bośni i Hercegowiny oraz szefa Biura Wysokiego Przedstawiciela (Office of the High Representative – OHR) w Banja Luce. W latach 2013–2016 zatrudniony w Departamencie Wschodnim MSZ RP. Od września 2016 do 31 stycznia 2021 ambasador nadzwyczajny i pełnomocny RP w Republice Albanii.
Żonaty z Małgorzatą Bachurą. Włada biegle językiem angielskim i węgierskim. Zna także: francuski, niemiecki, słoweński, bośniacki, chorwacki, serbski i macedoński.

</doc>
<doc id="1999281" url="https://pl.wikipedia.org/wiki?curid=1999281" title="Rozchodnikowiec naskalny">
Rozchodnikowiec naskalny

Rozchodnikowiec naskalny, rozchodnik naskalny ("Hylotelephium cauticola") – gatunek rośliny należących do rodziny gruboszowatych ("Crassulaceae"). Pochodzi z Japonii (wyspa Hokkaido). W tłumaczeniu na polski jej nazwa łacińska brzmi "wędrowiec po skałach" i pochodzi od tego, że w swoim naturalnym środowisku rośnie on na skałach. 
Zastosowanie.
Jest uprawiany jako roślina ozdobna. Szczególnie nadaje się do ogrodów skalnych, do obsadzania murków i szczelin skalnych. Nadaje się do stref mrozoodporności 4-10, w Polsce jest więc całkowicie mrozoodporny.

</doc>
<doc id="1999284" url="https://pl.wikipedia.org/wiki?curid=1999284" title="Bitwa pod Antiochią (218)">
Bitwa pod Antiochią (218)

Bitwa pod Antiochią – starcie zbrojne, które miało miejsce w roku 218 n.e.
Wraz ze śmiercią cesarza Karakalli, wymarła męska linia potomków cesarza Septymiusza Sewera, prekursora dynastii Sewerów. Ciotka Karakalli, Syryjka Julia Maesa na polecenie cesarza Makrynusa musiała wraz z córkami oraz wnukami powrócić do rodzinnego miasta Emesa (obecnie Homs w Syrii), w którym posiadała znaczny majątek oraz niemałe wpływy. Maesa zamierzała wprowadzić na tron własnego potomka, widząc szansę w osłabieniu wpływów Makrynusa po dopiero co zakończonej wojnie partyjskiej i wykorzystując wierność byłych żołnierzy Karakalli. Jej otoczenie rozpoczęło wówczas agitację przeciwko Makrynusowi. Kandydatem do tronu był czternastoletni wnuk Maesy, Varius Avitus (Heliogabal), którego Maesa ogłosiła synem Karakalli. Księżniczka zaapelowała do swoich zwolenników o lojalność wobec dynastii Sewerów, obiecując żołnierzom III legionu Gallica stacjonującego w pobliżu Emesy sowitą zapłatę. Wojsko wkrótce wznieciło bunt, który po obwołaniu Heliogobala na cesarza w dniu 16 maja 218 n.e. rozszerzył się na inne regiony. W tym samym czasie Makrynus nadał swojemu 10-letniemu synowi Diadumenianowi tytuł Augusta.
Dnia 8 czerwca 218 n.e. w pobliżu Antiochii doszło do decydującej bitwy pomiędzy wojskami Makrynusa oraz Heliogabala. Starcie było chaotyczne, gdyż obaj wodzowie pozbawieni byli jakiegokolwiek doświadczenia bojowego. Początkowo wojska Makrynusa uzyskały przewagę, później jednak opór przeciwnika wzmógł się. Ostatecznie Makrynus przegrał bitwę, opuszczając pole walki, co przyczyniło się do porażki jego wojsk.
Po klęsce cesarz wysłał swojego syna w towarzystwie kilku dostojników do króla perskiego po pomoc. Diadumenianowi nie udało się jednak dotrzeć do granicy. W mieście Zeugma nad Eufratem chłopca pojmano i szybko stracono. W tej sytuacji Makrynus w przebraniu podjął próbę przedostania się do Rzymu, gdzie cały czas miał poparcie senatu. Pod Chalkedonem wpadł jednak w ręce zwolenników Heliogabala, którzy odesłali go do Syrii. W trakcie podróży Makrynus został zgładzony. Nowym cesarzem na okres 3 lat został Heliogabal.

</doc>
<doc id="1999287" url="https://pl.wikipedia.org/wiki?curid=1999287" title="Same kłopoty">
Same kłopoty

Same kłopoty (tytuł oryg. "Nothing But Trouble") − amerykański film fabularny z 1991 roku, hybryda czarnej komedii, horroru i filmu przygodowego. Debiut reżyserski aktora Dana Aykroyda. Projekt był klapą komercyjną, spotkał się także ze skrajnie złym przyjęciem wśród krytyków filmowych; dziś osnuty jest wszak statusem kultu.
Bohaterowie filmu trafiają do miejscowości rządzonej przez despotyczny klan szaleńców. Za drobne wykroczenie zostają surowo osądzeni i zniewoleni, zgodnie z miejscowym prawem. By nie zginąć z rąk niezrównoważonych porywaczy, próbują ucieczek. Dom, w którym są więzieni, jest jednak pełen pułapek.
Realizacja.
Film kręcono w dniach od 7 maja do 17 sierpnia 1990 roku w USA. Lokacje atelierowe obejmowały stany Kalifornia, Nowy Jork, Pensylwania i New Jersey. Budżet wynosił czterdzieści milionów dolarów.
Wydanie filmu.
Pod koniec pierwszego weekendu wyświetlania go w kinach (18 lutego 1991) film zainkasował 3 966 240 USD. Łączne zyski z promocji kinowej "Samych kłopotów" na terenie Stanów Zjednoczonych wyniosły 8 479 793 USD.
Obraz zebrał nieprzychylne recenzje, które przełożyły się następnie na przyznane mu antynagrody. Został odznaczony jedną Złotą Maliną i pięcioma nominacjami do tej statuetki.

</doc>
<doc id="1999288" url="https://pl.wikipedia.org/wiki?curid=1999288" title="Erika Mann (polityk)">
Erika Mann (polityk)

Erika Mann (ur. 2 listopada 1950 w Lipsku) – niemiecka polityk, nauczycielka, przez trzy kadencje posłanka do Parlamentu Europejskiego (1994–2009).
Życiorys.
Jest absolwentką studiów pedagogicznych na Uniwersytecie Gottfrieda Wilhelma Leibniza w Hanowerze. Była badaczem uniwersyteckim i doradcą biznesowym ds. technologii informacyjnych. W 1996 została radną powiatu Northeim. Weszła w skład organów nadzorczych Towarzystwa Maxa Plancka, kierowała też europejskim oddziałem lobbingowej organizacji Transatlantic Policy Network.
W 1994 z listy Socjaldemokratycznej Partii Niemiec (do której wstąpiła w 1972) po raz pierwszy objęła mandat deputowanej do Parlamentu Europejskiego. W wyborach w 1999 i 2004 z powodzeniem ubiegała się o reelekcję z ramienia SPD. Była m.in. członkinią grupy socjalistycznej, pracowała w Komisji Handlu Międzynarodowego, w różnych okresach przewodniczyła kilku delegacjom. W 2009 nie została ponownie wybrana (była wpisana na 24. miejsce listy wyborczej socjaldemokratów, której przypadły 23 mandaty).

</doc>
<doc id="1999289" url="https://pl.wikipedia.org/wiki?curid=1999289" title="José Arturo Rivas">
José Arturo Rivas

José Arturo „Palmera” Rivas Mortera (ur. 18 października 1984 w Coatzacoalcos) – meksykański piłkarz występujący na pozycji środkowego lub lewego obrońcy, reprezentant Meksyku.
Kariera klubowa.
Rivas pochodzi z miasta Coatzacoalcos w stanie Veracruz i jest wychowankiem tamtejszego klubu Delfines de Coatzacoalcos. W wieku osiemnastu lat wyjechał do Monterrey, zostając graczem tamtejszego klubu Tigres UANL. Pierwszy mecz rozegrał w nim w styczniu 2004 z Américą (1:1) w rozgrywkach kwalifikacyjnych do Copa Libertadores – InterLidze. Bezpośrednio po tym został jednak wypożyczony na pół roku do drugoligowego CD Zacatepec. Po powrocie do Tigres, za kadencji szkoleniowca Nery'ego Pumpido zadebiutował meksykańskiej Primera División, 14 listopada 2004 w przegranym 1:2 spotkaniu z Santosem Laguna. Przez pierwszy rok pełnił jednak rolę rezerwowego, po czym wskutek kontuzji Omara Briceño wywalczył sobie miejsce w wyjściowym składzie. Premierowego gola w pierwszej lidze strzelił 6 sierpnia 2005 w wygranej 3:1 konfrontacji z Dorados, jednak pod koniec roku doznał poważnej kontuzji, wskutek której musiał pauzować przez kilka miesięcy.
W styczniu 2006 Rivas ponownie triumfował z Tigres w rozgrywkach InterLigi, jednak sam był regularnie trapiony kontuzjami, wobec czego nie był w stanie podjąć rywalizacji o miejsce w składzie. Podstawowym zawodnikiem ekipy był przez rok – podczas kadencji trenerów Manuela Lapuente, a potem José Pekermana, po czym został ponownie relegowany do funkcji rezerwowego i w tej roli w 2009 roku wygrał rozgrywki SuperLigi. W jesiennym sezonie Apertura 2011 zdobył pierwsze w swojej karierze mistrzostwo Meksyku, lecz pozostawał wyłącznie rezerwowym dla duetu stoperów tworzonego przez Hugo Ayalę i Juninho. W wiosennym sezonie Clausura 2014 wywalczył natomiast z Tigres puchar Meksyku – Copa MX oraz zajął drugie miejsce w krajowym superpucharze – Supercopa MX. Podczas jesiennych rozgrywek Apertura 2014 osiągnął tytuł wicemistrza Meksyku.
Częstsze szanse na występy w wyjściowym składzie Rivas otrzymał dopiero wobec kontuzji Juninho, kiedy to wywalczył sobie pewną pozycję w pierwszej jedenastce i w tej roli w 2015 roku dotarł do finału najbardziej prestiżowych rozgrywek południowoamerykańskiego kontynentu – Copa Libertadores. W sezonie Apertura 2015 zdobył natomiast z Tigres swoje drugie mistrzostwo Meksyku, będąc czołowym obrońcą w lidze. W 2016 roku doszedł do finału najważniejszych rozgrywek Ameryki Północnej – Ligi Mistrzów CONCACAF i wtedy po raz ostatni regularnie pojawiał się na boiskach w barwach ekipy Ricardo Ferrettiego. Później stracił miejsce w składzie – na środku obrony był rezerwowym dla Hugo Ayali i Juninho, natomiast na lewej stronie defensywy przegrał rywalizację z innym pewniakiem – Jorge Torresem Nilo. W sezonie Apertura 2016 po raz trzeci zdobył mistrzostwo Meksyku, a także wywalczył bardziej prestiżowy z superpucharów – Campeón de Campeones. W sezonie Clausura 2017 zanotował wicemistrzostwo Meksyku i po raz drugi z rzędu doszedł do finału Ligi Mistrzów CONCACAF.
W lipcu 2017 Rivas został wypożyczony do niżej notowanego Tiburones Rojos de Veracruz, walczącego o utrzymanie w lidze.
Kariera reprezentacyjna.
W maju 2005 Rivas został powołany przez szkoleniowca René Isidoro Garcíę do olimpijskiej reprezentacji Meksyku U-23 na prestiżowy towarzyski Turniej w Tulonie. Tam jego kadra odpadła z rozgrywek po przegranym półfinale z Portugalią (0:1) i zajęła ostatecznie czwarte miejsce podczas tej imprezy.
Pierwsze powołanie do seniorskiej reprezentacji Meksyku Rivas otrzymał od Javiera Aguirre w kwietniu 2009 na zgrupowanie konsultacyjne, jednak nie zdołał wówczas w niej zadebiutować. Pierwszy mecz w kadrze narodowej rozegrał dopiero 10 października 2015 za kadencji tymczasowego selekcjonera Ricardo Ferrettiego – równocześnie swojego trenera z Tigres – w wygranym 3:2 spotkaniu z USA o barażowy Puchar CONCACAF.

</doc>
<doc id="1999292" url="https://pl.wikipedia.org/wiki?curid=1999292" title="Pietà (obraz Tycjana)">
Pietà (obraz Tycjana)

Pietà – ostatni, nieukończony obraz renesansowego włoskiego malarza Tycjana.
Obraz powstawał pod koniec życia malarza dla kaplicy Jezusa Chrystusa w kościele Santa Maria Gloriosa dei Frari, gdzie sam pragnął zostać pochowany. Płótno miało zostać podarowane franciszkanom w zamian za miejsce pochówku. Po śmierci Tycjana 27 sierpnia 1576 roku z powodu dżumy nieukończony obraz znalazł się w rękach malarza Palmy Młodszego, który go ukończył i dodał napis: "Ouod Titianus inchoatum reliquit – Palma reverentur absolvit Deoq. dicavit opus" "( To czego Tycjan nie ukończył z szacunkiem dopełnił Palma, poświęcając dzieło Bogu)". Tycjan z powodu zarazy został pospiesznie pochowany w kaplicy św. Krzyża. Obraz znajdował się w rękach Palmy aż do 1628 roku, czyli do jego śmierci. Namalował on aniołka trzymającego pochodnię.
W centralnej części obrazu, Tycjan pod oświetloną niszą apsydy umieścił Chrystusa leżącego na kolanach Matki Boskiej. Obok, po lewej stronie stoi Maria Magdalena, której postawa i wyraz twarzy świadczy o przeżywanym bólu. U jej stóp putto trzyma naczynie z olejkami, które było atrybutem Magdaleny. Starzec klęczący przed postacią Jezusa w czerwonej szacie to autoportret Tycjana. W przedstawionej scenie identyfikowany był z św. Hieronimem, Józefem z Arymatei lub Nikodemem. Po obu stronach znajdują się posągi Mojżesza i alegorii Wiary, które mają nawiązywać do starotestamentowych proroctw na temat Męki Chrystusa.

</doc>
<doc id="1999295" url="https://pl.wikipedia.org/wiki?curid=1999295" title="Shanghai Golden Grand Prix 2010">
Shanghai Golden Grand Prix 2010

Shanghai Golden Grand Prix 2010 – mityng lekkoatletyczny, który odbył się w Szanghaju 23 maja 2010 roku. Zawody były drugą odsłoną Diamentowej Ligi.

</doc>
<doc id="1999297" url="https://pl.wikipedia.org/wiki?curid=1999297" title="Wurmbergschanze">
Wurmbergschanze

Wurmbergschanze – normalna skocznia narciarska o punkcie konstrukcyjnym K90, znajdująca się w niemieckim Braunlage.
Rekordzistą obiektu jest norweski skoczek narciarski Morten Solem, który podczas zawodów Pucharu Kontynentalnego skoczył 101 metrów.

</doc>
<doc id="1999306" url="https://pl.wikipedia.org/wiki?curid=1999306" title="Ulrich Stockmann">
Ulrich Stockmann

Ulrich Stockmann (ur. 1 stycznia 1951 w Oebisfelde) – niemiecki polityk, przez trzy kadencje poseł do Parlamentu Europejskiego (1994–2009).
Życiorys.
Z wykształcenia architekt i konstruktor, studiował w Weimarze, specjalizował się w zakresie regionalnego i miejskiego planowania. W późniejszych latach studiował także teologię. Pracował początkowo w biurze architektonicznym, pod koniec lat 80. był kapelanem młodzieży i studentów w Naumburg (Saale). W 1989 zaangażował się w działalność socjaldemokratów w NRD. Rok później w wolnych wyborach został deputowanym do Izby Ludowej (Volkskammer), po zjednoczeniu Niemiec od 1990 do 1991 zasiadał w Bundestagu. Został następnie obserwatorem w PE.
W 1994 z listy Socjaldemokratycznej Partii Niemiec po raz pierwszy objął mandat deputowanego do Parlamentu Europejskiego. W wyborach w 1999 i 2004 z powodzeniem ubiegał się o reelekcję z ramienia SPD. Był m.in. członkiem grupy socjalistycznej, a w latach 1994–1999 wiceprzewodniczącym Delegacji ds. stosunków z Izraelem. Pracował także w Komisji Transportu i Turystyki. W 2009 nie został ponownie wybrany.

</doc>
<doc id="1999307" url="https://pl.wikipedia.org/wiki?curid=1999307" title="LA Ink">
LA Ink

LA Ink – reality show wyprodukowany w Stanach Zjednoczonych przez telewizję TLC. W Polsce emitowany był na kanałach Discovery Travel and Living i od 14 września 2009 na Discovery Channel. Obecnie emitowany na kanale Discovery Life.
Właścicielem studia jest: Kat Von D. Pracownikami są także Corey Miller, Kim Saigh (sezon 1–2), Hannah Aitchison (sezon 1–2), Dan Smith (od 3 sezonu), Pixie Acia (sezon 1), Aubry Fisher (sezon 3) i Liz Friedman (sezon 3).
W każdym odcinku ukazana jest historia kilku klientów studia High Voltage Tattoo, którzy opowiadają swoją historię tatuażu lub ludzie, którzy proszą ich o pomoc.

</doc>
<doc id="1999310" url="https://pl.wikipedia.org/wiki?curid=1999310" title="Gorgofone">
Gorgofone



</doc>
<doc id="1999312" url="https://pl.wikipedia.org/wiki?curid=1999312" title="Helmut Kuhne">
Helmut Kuhne

Helmut Kuhne (ur. 6 września 1949 w Soest) – niemiecki polityk, socjolog, przez trzy kadencje poseł do Parlamentu Europejskiego (1994–2009).
Życiorys.
W 1973 uzyskał dyplom z socjologii na Uniwersytecie w Münsterze. Następnie do 1994 pracował w protestanckiej szkole podstawowej w Lippstadt oraz jako badacz naukowy w regionalnym instytucie szkolnictwa i dalszej edukacji w Soest. W 2000 rozpoczął czasowe prowadzenie zajęć na Uniwersytecie Ruhry w Bochum.
W 1994 z listy Socjaldemokratycznej Partii Niemiec (do której wstąpił w 1969) po raz pierwszy objął mandat deputowanego do Parlamentu Europejskiego. W wyborach w 1999 i 2004 z powodzeniem ubiegał się o reelekcję z ramienia SPD. Był m.in. członkiem grupy socjalistycznej, Komisji Spraw Zagranicznych oraz Podkomisji Bezpieczeństwa i Obrony. W PE zasiadał do 2009.

</doc>
<doc id="1999313" url="https://pl.wikipedia.org/wiki?curid=1999313" title="Dienis Gizatullin">
Dienis Gizatullin

Dienis Raszystowicz Gizatullin, ros. Денис Рашитович Гизатуллин (ur. 11 marca 1983 w mieście Oktiabrskij) – rosyjski żużlowiec.
Wielokrotny medalista indywidualnych mistrzostw Rosji: dwukrotnie złoty (2007, 2008), dwukrotnie srebrny (2004, 2006) oraz brązowy (2005). Mistrz (2002, 2004) oraz wicemistrz (2003) Rosji w kategorii juniorów. Dwukrotny drużynowy mistrz Rosji juniorów (2003, 2004).
Finalista indywidualnych mistrzostw Europy juniorów (Daugavpils 2002 – VII m.). Finalista indywidualnych mistrzostw świata juniorów (Wrocław 2004 – XIV m.). Trzykrotny finalista indywidualnych mistrzostw Europy (Wiener Neustadt 2007 – VI m., Lendava 2008 – V m., Togliatti 2009 – VI m.). Brązowy medalista mistrzostw Europy par (Terenzano 2007). Brązowy medalista klubowego Pucharu Europy (Toruń 2009, w zespole Wostok Władywostok). Uczestnik finału eliminacji Grand Prix na 2008 rok (Vojens 2007 – XI m.). Od 2003 r. podstawowy zawodnik reprezentacji Rosji, wielokrotny uczestnik zawodów o drużynowy Puchar Świata (najlepszy wynik: Leszno 2009 – IV m.).
Od 2005 r. startuje w rozgrywkach o drużynowe mistrzostwo Polski, w barwach klubów: Lokomotiv Daugavpils (2005), RKM Rybnik (2006–2009), Polonia Bydgoszcz (żużel) (2010–2011), Ostrovia Ostrów Wielkopolski (2012–2013) i Orzeł Łódź (2014), (2017-2018) Kolejarz Opole.

</doc>
<doc id="1999314" url="https://pl.wikipedia.org/wiki?curid=1999314" title="Denis Gizatulin">
Denis Gizatulin



</doc>
<doc id="1999318" url="https://pl.wikipedia.org/wiki?curid=1999318" title="Beautiful Minds">
Beautiful Minds

Beautiful Minds – kolaboracyjny album amerykańskich raperów Killah Priesta i Chief Kamachiego wydany 23 września 2008 nakładem wytwórni Good Hands Records.
Lista utworów.
Opracowano na podstawie źródła.

</doc>
<doc id="1999321" url="https://pl.wikipedia.org/wiki?curid=1999321" title="Tatjana Siewriukowa">
Tatjana Siewriukowa

Tatjana Siewriukowa, ros. "Татьяна Никитична Севрюкова" (ur. 30 czerwca 1917 w Taszkencie, zm. w 1982) – pochodząca z Uzbekistanu lekkoatletka specjalizująca się w pchnięciu kulą, która reprezentowała Związek Socjalistycznych Republik Radzieckich.
W 1946 roku zdobyła złoty medal podczas rozgrywanych w Oslo mistrzostw Europy (na tych zawodach była także 6. w rzucie dyskiem). W latach 1935–1945 dziewięć razy poprawiała rekord Związku Radzieckiego. Była rekordzistka świata (14,59 w 1948). Rekord życiowy: 14,93 (1952).

</doc>
<doc id="1999324" url="https://pl.wikipedia.org/wiki?curid=1999324" title="Lissy Gröner">
Lissy Gröner

Lissy Gröner (ur. 31 maja 1954 w Langenfeld, zm. 9 września 2019 w Neustadt an der Aisch) – niemiecka polityk, przez cztery kadencje posłanka do Parlamentu Europejskiego (1989–2009).
Życiorys.
Obejmowała szereg funkcji w organizacjach społecznych, była m.in. wiceprzewodniczącą kobiecej międzynarodówki socjalistycznej. Zaangażowała się także w działalność Women’s International League for Peace and Freedom.
W 1989 z listy Socjaldemokratycznej Partii Niemiec (do której wstąpiła w 1971) po raz pierwszy objęła mandat deputowanej do Parlamentu Europejskiego. W wyborach w 1994, 1999 i 2004 z powodzeniem ubiegała się o reelekcję z ramienia SPD. Była m.in. członkinią grupy socjalistycznej, pracowała w Komisji Praw Kobiet i Równouprawnienia oraz w Komisji Kultury i Edukacji. Nie kandydowała w kolejnych wyborach z 2009.
Była jawną lesbijką. W 2005 w Brukseli zawarła związek małżeński ze swoją partnerką. Odznaczona Krzyżem Zasługi na Wstędze Orderu Zasługi Republiki Federalnej Niemiec (2009).

</doc>
<doc id="1999328" url="https://pl.wikipedia.org/wiki?curid=1999328" title="Ralf Walter">
Ralf Walter

Ralf Walter (ur. 15 marca 1958 w Andernach) – niemiecki polityk, przez trzy kadencje poseł do Parlamentu Europejskiego (1994–2009).
Życiorys.
Po zdaniu matury ukończył studium zawodowe z zakresu pracy społecznej. Do 1991 był pracownikiem socjalnym, zajmującym się m.in. pracą z trudną młodzieżą. Zasiadał w radzie miejskiej w Cochem (1979–1995), radzie powiatu Cochem-Zell (1984–2004), od 1991 do 1994 był posłem do Bundestagu.
W 1994 z listy Socjaldemokratycznej Partii Niemiec (do której wstąpił w 1977) po raz pierwszy objął mandat deputowanego do Parlamentu Europejskiego. W wyborach w 1999 i 2004 z powodzeniem ubiegał się o reelekcję z ramienia SPD. Był m.in. członkiem grupy socjalistycznej, a w latach 2004–2009 wiceprzewodniczącym Komisji Budżetowej. Nie kandydował w kolejnych wyborach.

</doc>
<doc id="1999330" url="https://pl.wikipedia.org/wiki?curid=1999330" title="Kulwa">
Kulwa

Kulwa (lit. "Kulva") – wieś na Litwie, położona w okręgu kowieńskim w rejonie janowskim, siedziba gminy Kulwa. Miejscowość zamieszkana przez 319 mieszkańców (2011).
We wsi urodził się i zmarł Abraham Kulwieć, teolog i nauczyciel, który przełożył na język litewski katechizm luterański. Ród Kulwieciów wywodzi swoje nazwisko od tej miejscowości. We wsi znajduje się kościół z 1650 roku, wielokrotnie przebudowany. Opodal dawnego dworu Kulwieciów grób Abrahama Kulwiecia, a na południe od niego na pagórku pomnik go upamiętniający.

</doc>
<doc id="1999331" url="https://pl.wikipedia.org/wiki?curid=1999331" title="Kulva">
Kulva



</doc>
<doc id="1999333" url="https://pl.wikipedia.org/wiki?curid=1999333" title="Gorgofona (córka Perseusza)">
Gorgofona (córka Perseusza)

Gorgofona (także Gorgofone; gr. Gorgophónē, łac. Gorgophone ‘Morderczyni Gorgony’, ‘Gorgonobójcza’) – w mitologii greckiej królowa Sparty.
Uchodziła za córkę Perseusza i Andromedy. Z Perieresem, który był jej pierwszym mężem, miała synów Afareusa, Leukipposa, Hippokoosa, Ikariosa, Tyndareosa. Po śmierci Perieresa wyszła za mąż za Ojbalosa.

</doc>
<doc id="1999334" url="https://pl.wikipedia.org/wiki?curid=1999334" title="Willi Piecyk">
Willi Piecyk

Willi Piecyk (ur. 11 sierpnia 1948 w Monachium, zm. 1 sierpnia 2008 w Großhansdorf) – niemiecki polityk, od 1992 do 2008 poseł do Parlamentu Europejskiego.
Życiorys.
Po ukończeniu szkoły średniej pracował w policji. W 1972 zdał egzamin maturalny, następnie studiował nauki polityczne na Uniwersytecie w Hamburgu. Uzyskał później uprawnienia do wykonywania zawodu nauczyciela.
Zaangażowany w działalność młodzieżówki socjaldemokratycznej (Jusos), w latach 1980–1982 był przewodniczącym tej organizacji na szczeblu krajowym.
W 1992 z ramienia Socjaldemokratycznej Partii Niemiec (do której wstąpił w 1972) po raz pierwszy objął mandat deputowanego do Parlamentu Europejskiego. W wyborach w 1994, 1999 i 2004 z powodzeniem ubiegał się o reelekcję z ramienia SPD. Był m.in. członkiem grupy socjalistycznej, pracował m.in. w Komisji Transportu i Turystyki oraz w Komisji Rybołówstwa. Zmarł w trakcie VI kadencji PE.

</doc>
<doc id="1999340" url="https://pl.wikipedia.org/wiki?curid=1999340" title="Vural Öger">
Vural Öger

Vural Öger (ur. 1 lutego 1942 w Ankarze) – niemiecki polityk i przedsiębiorca tureckiego pochodzenia, poseł do Parlamentu Europejskiego VI kadencji.
Życiorys.
W Niemczech osiedlił się w 1960. Ukończył studia z zakresu inżynierii na Uniwersytecie Technicznym w Berlinie. W 1973 założył pierwszą firmę turystyczną sygnowaną swoim nazwiskiem, oferującą wycieczki do Turcji. Na jej bazie w 1990 powstała sieć biur podróży Öger Group. Zaangażował się także w działalność fundacji niemiecko-tureckiej.
W wyborach w 2004 z listy Socjaldemokratycznej Partii Niemiec uzyskał mandat deputowanego do Parlamentu Europejskiego. Był m.in. członkiem grupy socjalistycznej, Komisji Spraw Zagranicznych oraz Komisji Handlu Międzynarodowego. W 2009 nie ubiegał się o reelekcję.
Odznaczony Krzyżem Zasługi na Wstędze Orderu Zasługi Republiki Federalnej Niemiec (2001).
Bibliografia.
 

</doc>
<doc id="1999341" url="https://pl.wikipedia.org/wiki?curid=1999341" title="Alejandro Villalobos">
Alejandro Villalobos

Alejandro Villalobos Muñoz (ur. 1 kwietnia 1974 w Leónie) - były meksykański piłkarz występujący najczęściej na pozycji lewego pomocnika.
Kariera klubowa.
Villalobos jest wychowankiem Tigres UANL, w którego seniorskich barwach zadebiutował 8 sierpnia 1998 w spotkaniu z Chivas (2:2). Po czterech latach odszedł do Querétaro. Po dwóch sezonach został zawodnikiem Irapuato, a później Tecos UAG. W 2006 roku na krótko powrócił do Querétaro, aby już po kilku miesiącach zasilić swój były klub - Tigres UANL. Tutaj, nie mając szans na grę w podstawowym składzie, był wypożyczany do drugoligowego Dorados de Sinaloa i pierwszoligowej Puebli.

</doc>
<doc id="1999343" url="https://pl.wikipedia.org/wiki?curid=1999343" title="Śródmieście (Nysa)">
Śródmieście (Nysa)

Śródmieście (centrum) – centralna oraz najstarsza niestandaryzowana część miasta Nysa. Często określana także mianem Starego Miasta. Obejmuje całą powierzchnię trzynastowiecznego miasta lokowanego na prawie flamandzkim oraz tereny zabudowane w późniejszym czasie – ulice: Kolejową, Wolności, Drzymały, Krakowską, Warszawską oraz Marcinkowskiego. Dzielnica położona jest po południowej stronie rzeki Nysy Kłodzkiej. Na terenie śródmieścia znajduje się większość zabytków Śląskiego Rzymu. Na jej terenie znajduje się Park Miejski.
Granice.
Śródmieście wyznaczają (zgodnie z kierunkiem wskazówek zegara):
Transport.
Ruch dalekobieżny omija centrum poprzez obwodnicę śródmiejską. Do ścisłego centrum nie wjeżdżają także autobusy komunikacji miejskiej, wyjątkiem jest ulica Kolejowa, na której znajdują się 2 przystanki przesiadkowe.
Ważniejsze ulice w centrum to:

</doc>
<doc id="1999344" url="https://pl.wikipedia.org/wiki?curid=1999344" title="Cezary Ponikowski">
Cezary Ponikowski

Cezary Franciszek Andrzej Ponikowski (ur. 27 sierpnia 1853 w Warszawie, zm. 6 marca 1944 tamże) – polski adwokat, pierwszy prezes Naczelnej Rady Adwokackiej po jej utworzeniu i ukonstytuowaniu się w 1919 roku w niepodległej Polsce. Godność tę w okresie dwudziestolecia międzywojennego piastował jeszcze w licznych następnych kadencjach.
Życiorys.
Urodził się 27 sierpnia 1853 roku w rodzinie Juliusza (1820–1873) i Krystyny z Choynackich (1828–1869). Był uczniem II Gimnazjum Rządowego w Warszawie. W 1870 roku podjął studia na Wydziale Prawa Uniwersytetu Warszawskiego, które ukończył w 1875 roku. Był specjalistą w zakresie prawa cywilnego. Został początkowo pomocnikiem adwokata przysięgłego, a od 1877 roku – adwokatem przysięgłym.
Ponikowski już wcześnie – w roku 1880 angażował się czynnie w zalążkach działalności samorządowej w środowisku adwokatury pod zaborami. Świadczy o tym jego udział w różnorodnych akcjach samopomocy koleżeńskiej. I tak, w 1885 roku był współzałożycielem Kasy Pomocy Adwokatów Przysięgłych, którą można traktować jako pierwociny samorządu adwokackiego pod zaborami. W tym okresie był też członkiem adwokackich sądów koleżeńskich. Czynnie uczestniczył w działalności powstałego we Lwowie w 1911 roku Związku Adwokatów Polskich (ZAP).
Aktywny był też w różnorodnych, szerzej zakrojonych, inicjatywach społecznych i obywatelskich w okresie poprzedzającym I wojnę światową i w czasie jej trwania. Był jednym z inicjatorów i założycieli Biura Pracy Społecznej w Warszawie. W roku 1916 został sekretarzem Rady Nadzorczej reaktywowanej Polskiej Macierzy Szkolnej. Podczas wojny brał czynny udział w pracach Komitetu Obywatelskiego w Warszawie (jako jego członek w latach 1914–1916). W sierpniu 1915 roku brał udział w tworzeniu Sądów Obywatelskich. Innym dowodem jego wieloletniego społecznego i filantropijnego zaangażowania jest jego trwająca 56 lat aktywność w powstałym w 1882 roku Towarzystwie Przytułku św. Franciszka Salezego w Warszawie, w którym sprawował funkcje w Komisji Rewizyjnej, a następnie w Zarządzie, gdzie byl odpowiedzialny za sprawy prawne i finansowe.
Z chwilą powołania 16 września 1915 roku trzydziestoosobowej reprezentacji adwokatury polskiej („Delegatury”) do spraw organizacji adwokatury według reguł samorządowych, Ponikowski został wybrany jako jeden z jej członków. Był pracownikiem Komisji Organizacji Adwokatury Tymczasowej Rady Stanu. Przede wszystkim jednak był współautorem pierwszych po odzyskaniu niepodległości w 1918 roku przepisów o adwokaturze. Weszły one w życie 1 stycznia 1919 roku jako „Statut tymczasowy palestry państwa polskiego” wprowadzony „Dekretem Naczelnika Państwa z dnia 24 grudnia 1918 w przedmiocie statutu tymczasowego Palestry Państwa Polskiego” („Dziennik Praw Państwa Polskiego” 1918, Nr 22, poz. 75). Ponikowski został wybrany pierwszym w niepodległej Polsce, prezesem nowo utworzonej Naczelnej Rady Adwokackiej. Był to marzec 1919 roku. O jego wyjątkowym autorytecie w środowisku polskiej adwokatury, świadczy fakt, że godność tę w dwudziestoleciu międzywojennym piastował jeszcze wielokrotnie w następnych kadencjach – w latach: 1921–1922, 1922–1923, 1924–1925, 1925–1926, 1928–1929.
W okresie dwudziestolecia międzywojennego brał czynny udział w działalności Związku Adwokatów Polskich (ZAP). Między innymi był przewodniczącym komitetu organizacyjnego II Zjazdu Adwokatury (27–29 września 1919). Walne Zgromadzenie ZAP odbywające się podczas III Zjazdu ZAP w Poznaniu (25–27 września 1925) wybrało go na wiceprezesa Zarządu Głównego ZAP podnosząc do godności członka honorowego. Czynną rolę odegrał na IV Zjeździe Adwokatów w Toruniu wygłaszając podstawowy referat o praworządności w państwie. W 1935 roku wybrany został Prezesem ZAP.
O szacunku, jakim się cieszył, świadczy fakt, że przez wiele lat był stałym plenipotentem Adama Ludwika Czartoryskiego i jego żony Marii z Krasińskich, prowadząc ich rozległe sprawy majątkowe. Zamieszkiwał i prowadził swą kancelarię w domu Marii Czartoryskiej przy ul. Krakowskie Przedmieście 7 w Warszawie, w tzw. „Kamienicy Józefa Grodzickiego” vis-à-vis Uniwersytetu Warszawskiego. Pod tym adresem w październiku 1810 – po opuszczeniu Żelazowej Woli – zamieszkała rodzina Chopinów, by wkrótce, na jesieni tego samego roku, przenieść się do służbowego lokalu na drugim piętrze prawego skrzydła Pałacu Saskiego. Natomiast później Bolesław Prus umieścił tam sklep Wokulskiego opisany w powieści „Lalka”. Zaś po II wojnie światowej pod tym adresem powstała „Główna Księgarnia Naukowa im. B. Prusa”.
Dowodem uznania, jakim się cieszył był fakt, że był wykonawcą testamentu adw. Henryka Krajewskiego – legendarnego powstańca styczniowego, konspiratora i filantropa, wielokrotnie represjonowanego przez carat. Przypadające w 1926 roku 50-lecie jego aktywności zawodowej stało się pamiętnym wydarzeniem, w którym wzięli udział najważniejsi przedstawiciele świata prawniczego, władz stolicy i duchowieństwa. Nic więc dziwnego, że jego podwarszawska willa „Wrzos” w Konstancinie, stała się miejscem spotkań wybitnych przedstawicieli palestry i warszawskiego środowiska artystycznego.
Życie prywatne.
Był bratem Anieli (1864–1940), od 1897 żony art.-malarza Stanisława Masłowskiego (1853–1926).
Był żonaty z Eweliną Stefanią Władysławą Łuczycką (ur. 1858), z którą miał czworo dzieci: Marię (1894–1969), Janinę (żonę adwokata osiadłego w Lublinie Janusza Zdzienickiego), Krystynę (1890–1954), żonę Stanisława Wierzbickiego, matkę Teresy – „Reni” – zamężnej Schmidtke i Wacława (1884–1944), żonatego z Zofią z Marczewskich, ekonomistę rolnego, profesora i wykładowcę Politechniki we Lwowie, Uniwersytetu Wileńskiego i SGGW. Według niektórych źródeł (serwis genealogiczny „Minakowski” i artykuł Witolda Rawskiego w witrynie „okolicekonstancina.pl”) – ich córką była również Zofia Ponikowska, urodzona ok. 1890 zamężna za N.Malewskim.
Był spokrewniony z Eugenią Umińską poprzez swoją matkę Krystynę z Chojnackich Ponikowską (1827–1869) i babkę Teresę z Umińskich Chojnacką (1796–1868) – zob.: nagrobek na Starych Powązkach w Warszawie (kwatera 30), zdjęcie z 2018 roku i widok płyty poziomej na tym samym nagrobku, zdjęcie z 2018 roku
Zmarł w Warszawie 6 marca 1944. Jego grób znajduje się na cmentarzu Powązkowskim w Warszawie (kwatera 26-1-1), zob. także: tablice informacyjne za wejściem przez bramę Św. Honoraty w prawo, w kategorii „Prawnicy”.

</doc>
<doc id="1999345" url="https://pl.wikipedia.org/wiki?curid=1999345" title="Martin Whitmarsh">
Martin Whitmarsh

Martin Whitmarsh (ur. 29 kwietnia 1958) związany z McLaren Racing, dyrektor ds. operacyjnych tej grupy, a także szef zespołu Vodafone McLaren Mercedes.
Życiorys.
Whitmarsh ukończył Portsmouth Polytechnic (obecnie University of Portsmouth) w kierunku Mechanika i Budowa Maszyn w 1980 i rozpoczął pracę w British Aerospace (obecnie BAE Systems), analiza strukturalna inżyniera w jego obiekcie Hamble-le-Rice. Awansował do zaawansowanych badań struktur kompozytowych i rozwoju, został przeniesiony do zakładu Weybridge BAe's. W 1988 roku został awansowany do rangi dyrektora Manufacturing. Przeszedł do McLarena jako szef operacji w 1989.
W 1997, został awansowany do dyrektora zarządzającego, gdzie był odpowiedzialny za zarządzanie Formułą 1 i jej partnerów oraz sponsorów. Pozwoliło to szefowi zespołu Ron Dennis skoncentrować się na innych aspektach McLaren Group. W kwietniu 2004 roku został awansowany ponownie, tym razem na stanowisko prezesa spółki Formuły 1.
W dniu 1 marca 2009 roku, Ron Dennis zrezygnował z funkcji szefa McLaren Racing do uczestnictwa w McLaren Automotive.
W marcu 2010 roku został podniesiony do Formula One Teams Association (FOTA) jako prezes, zastępując przewodniczącego Scuderia Ferrari i założycieli FOTA, Luca Cordero di Montezemolo.
Jest członkiem British Racing Drivers’ Club.

</doc>
<doc id="1999350" url="https://pl.wikipedia.org/wiki?curid=1999350" title="Kleanthes">
Kleanthes



</doc>
<doc id="1999351" url="https://pl.wikipedia.org/wiki?curid=1999351" title="Alexander Robert Todd">
Alexander Robert Todd



</doc>
<doc id="1999352" url="https://pl.wikipedia.org/wiki?curid=1999352" title="Leonid Witaliewicz Kantorowicz">
Leonid Witaliewicz Kantorowicz



</doc>
<doc id="1999353" url="https://pl.wikipedia.org/wiki?curid=1999353" title="Niels Kaj Jerne">
Niels Kaj Jerne



</doc>
<doc id="1999354" url="https://pl.wikipedia.org/wiki?curid=1999354" title="George Andrew Olah">
George Andrew Olah



</doc>
<doc id="1999355" url="https://pl.wikipedia.org/wiki?curid=1999355" title="Robert Coleman Richardson">
Robert Coleman Richardson



</doc>
<doc id="1999359" url="https://pl.wikipedia.org/wiki?curid=1999359" title="Parafia św. Jozafata Męczennika w Stargardzie">
Parafia św. Jozafata Męczennika w Stargardzie

Parafia Świętego Jozafata Męczennika w Stargardzie – greckokatolicka parafia w Stargardzie. Parafia należy do eparchii wrocławsko-koszalińskiej i znajduje się na terenie dekanatu koszalińskiego.
Historia parafii.
Parafia Greckokatolicka pw. Św. Jozafata Męczennika funkcjonuje od 1957 r., księgi metrykalne są prowadzone od roku 1957.
Świątynia parafialna.
Cerkiew greckokatolicka znajduje się w Stargardzie przy ul. Młyńskiej 36.

</doc>
<doc id="1999360" url="https://pl.wikipedia.org/wiki?curid=1999360" title="Karyntia (ujednoznacznienie)">
Karyntia (ujednoznacznienie)



</doc>
<doc id="1999362" url="https://pl.wikipedia.org/wiki?curid=1999362" title="Alfonso García Robles">
Alfonso García Robles



</doc>
<doc id="1999363" url="https://pl.wikipedia.org/wiki?curid=1999363" title="Alfonso G. Robles">
Alfonso G. Robles



</doc>
<doc id="1999366" url="https://pl.wikipedia.org/wiki?curid=1999366" title="Wiktor Bielenko">
Wiktor Bielenko

Wiktor Bielenko (ur. 15 lutego 1947 w Nalczyku) – sowiecki pilot wojskowy w stopni starszego porucznika. 6 września 1976 roku uciekł z ZSRR do Japonii samolotem myśliwskim MiG-25 (wystartowawszy z Czugujewki, wylądował na lotnisku cywilnym w Hakodate). Po dokładnym zbadaniu nieznanego dotąd modelu myśliwca przez wywiad USA i Japonii, został on zwrócony ZSRR.
Sowieci nalegali, aby Bielenko wraz z maszyną powrócił do ZSRR. Stosowali w tym celu prymitywne formy nacisku, jak choćby internowanie japońskich kutrów rybackich czy przetrzymywanie ich załóg w więzieniach, zarzucając im połowy na radzieckich wodach. 
Prezydent Stanów Zjednoczonych Gerald Ford nadał Bielence azyl polityczny w USA. 
W ZSRR w procesie toczącym się w trybie zaocznym Wiktor Bielenko został skazany na karę śmierci, która od tego czasu nie została mu zniesiona mimo upadku komunizmu i wyrok kary śmierci dla Bielenki jest w mocy prawnej Federacji Rosyjskiej. Istnieją informacje, że sowieckie służby specjalne usiłowały ustalić miejsce pobytu Bielenki w USA, a następnie go zamordować.

</doc>
<doc id="1999369" url="https://pl.wikipedia.org/wiki?curid=1999369" title="Karyntia (Słowenia)">
Karyntia (Słowenia)

Karyntia (, ) – region w północnej Słowenii, mniejsza część regionu historycznego Karyntia (większość znajduje się w Austrii – Karyntia).
Historyczna Karyntia do 1918 r. wchodziła w skład Cesarstwa Austrii jako jeden z krajów koronnych – po upadku dualistycznej monarchii została podzielona pomiędzy nową, republikańską Austrię, a ówczesne Królestwo Serbów, Chorwatów i Słoweńców (SHS zgłaszała pretensje do większej części regionu; w Austrii odbył się plebiscyt, w wyniku którego za granicą znalazła się mniejsza część Karyntii). Od 1991 znajduje się w granicach niepodległej Słowenii i wraz z częścią słoweńskiej Styrii tworzy region statystyczny "Koroška statistična regija".
Największą miejscowością jest Ravne na Koroškem.

</doc>
<doc id="1999370" url="https://pl.wikipedia.org/wiki?curid=1999370" title="Andrzej Koselski">
Andrzej Koselski

Andrzej Koselski (ur. 16 kwietnia 1940) – polski żużlowiec i trener sportu żużlowego.
W latach 1963–1979 startował w barwach klubu Polonia Bydgoszcz w rozgrywkach z cyklu drużynowych mistrzostw Polski, trzykrotnie zdobywając medale: złoty (1971), srebrny (1972) oraz brązowy (1964). Dwukrotnie startował w finałach mistrzostw Polski par klubowych (Leszno 1975 – IV m., Ostrów Wielkopolski 1977 – V m.). Dwukrotnie stawał na podium rozegranych w Bydgoszczy memoriałach im. Zbigniewa Raniszewskiego (1973 – III m., 1974 – II m.). W 1974 r. zajął w Częstochowie II m. w memoriale im. Bronisława Idzikowskiego i Marka Czernego. W 1972 r. wystąpił w rozegranym w Bydgoszczy półfinale kontynentalnym indywidualnych mistrzostwa świata, zdobywając z pozycji rezerwowego 8 punktów.
Po zakończeniu kariery zawodniczej odniósł znaczne osiągnięcia jako trener żużlowy. Prowadził młodzieżową kadrę Polski, pracował również w m.in. Polonii Bydgoszcz, Starcie Gniezno i Sparcie Wrocław. Z drużyną bydgoską zdobył w 2001 r. brązowy, a w 2002 r. – złoty medal drużynowych mistrzostw Polski. W 2004 r. był trenerem reprezentacji Polski podczas finału drużynowego Pucharu Świata w Poole.

</doc>
<doc id="1999375" url="https://pl.wikipedia.org/wiki?curid=1999375" title="Iwan Kopiec">
Iwan Kopiec

Iwan Iwanowicz Kopiec (; ur. , zm. 23 czerwca 1941) – radziecki pilot myśliwski, generał major lotnictwa, dowódca sił powietrznych Specjalnego Zachodniego Okręgu Wojskowego w początkach II wojny światowej na froncie wschodnim, Bohater Związku Radzieckiego. 
Życiorys.
Urodził się w Carskim Siole koło Petersburga w rodzinie robotniczej. Z pochodzenia był Białorusinem.
W 1925 ukończył 8-klasową szkołę w Iszymie i podjął pracę jako sekretarz w sądzie okręgowym. W 1927 został powołany do odbycia zasadniczej służby wojskowej. Rok później (1928) skierowano go do Leningradzkiej Szkoły Wojskowo-Teoretycznej, w 1929 ukończył Kaczyńską Szkołę Lotników № 1 w Zarajsku, a w 1935 kurs doskonalenia wyższej kadry dowódczej przy Akademii Sztabu Generalnego. Służył w 70. wydzielonym oddziale myśliwskim przy Akademii Lotniczej im. Żukowskiego.
Od września 1936 ochotniczo brał udział w wojnie domowej w Hiszpanii, początkowo jako pilot myśliwca, następnie jako dowódca grupy myśliwców w oddziałach Republiki. Latając na Nieuport 52, a następnie na I-15, w ciągu 300 godzin lotów bojowych zaliczył 5 zwycięstw powietrznych (3 „Heinkele” i 2 „Fiaty”). Za udział w tej wojnie otrzymał Order Czerwonego Sztandaru (2 stycznia 1937) i tytuł Bohatera Związku Radzieckiego (21 czerwca 1937) oraz podpisany osobiście przez Stalina awans ze stopnia lejtnanta na pułkownika. Hiszpanię opuścił w czerwcu 1937.
22 lutego 1938, w wieku zaledwie 29 lat, został mianowany zastępcą dowódcy sił powietrznych Leningradzkiego Okręgu Wojskowego i kombrigiem (dowódcą brygady). W czasie wojny zimowej (radziecko-fińskiej) był dowódcą sił powietrznych 8 Armii, a za wojnę tę po raz drugi otrzymał Order Lenina. 4 czerwca 1940 otrzymał stopień generała-majora lotnictwa.
Gdy nastąpił atak Niemiec na ZSRR – 22 czerwca 1941 – Kopiec był dowódcą sił powietrznych Frontu Zachodniego (utworzonego ze Specjalnego Zachodniego Okręgu Wojskowego). 22 czerwca 1941, późnym wieczorem zastrzelił się w kwaterze głównej dowódcy Frontu Zachodniego w Mińsku, po otrzymaniu rozkazu ofensywy na atakującą niemiecką Grupę Armii „Środek”, nie dysponując już odpowiednimi siłami do jego wykonania (na 26 lotniskach okręgu zbombardowanych przez Niemców w tym dniu, zniszczeniu uległo 528 radzieckich samolotów z ogólnej liczby 1453, dalszych 204 stracono w walce). Klęska ta była spowodowana rozmieszczeniem samolotów zbyt blisko granicy i brakiem ich zamaskowania, mimo posiadania już licznych informacji o spodziewanym ataku.

</doc>
<doc id="1999376" url="https://pl.wikipedia.org/wiki?curid=1999376" title="Koziołek do cięcia drewna">
Koziołek do cięcia drewna

Koziołek lub kozioł – stojak ułatwiający piłowanie drewna, najczęściej są to deski zbite na skos, w kształcie litery X połączone poprzeczkami.
Użycie koziołka pozwala znacznie ułatwić i przyśpieszyć cięcie drewna, kiedy pilarz pracuje samodzielnie (zarówno przy użyciu ręcznych pił i pilarek łańcuchowych), ponieważ przyrząd przytrzymuje i zapobiega obracaniu się drewna.
Konstrukcja.
Klasyczny kozioł zbudowany jest z drewna (nowoczesne modele są aluminiowe lub stalowe). Belki lub deski zbija się za pomocą gwoździ w kształt litery X. Następnie takie dwa, trzy (lub więcej) komplety łączy się za pomocą kolejnych desek, w taki sposób aby całość zachowała odpowiednią sztywność i wytrzymała ciężar piłowanego drewna.
Urządzenie jest szczególnie przydatne podczas cięcia gałęziówki na opał oraz grubszych kłód.

</doc>
<doc id="1999377" url="https://pl.wikipedia.org/wiki?curid=1999377" title="Hodoeporikon">
Hodoeporikon

Hodoeporikon (gr. "hodoiporikón") lub iter, itinerarium (łac. "podróż") – gatunek literacki wywodzący się ze starogreckich i starorzymskich poetyckich opisów podróży. W języku polskim nazywany jezda, poselstwo, legacja lub droga.
Wiadomo, że utwory takie powstawały już w starożytnej Grecji, jednak nie zachowały się one do czasów współczesnych. Pierwszym znanym rzymskim hodoeporikonem jest "Iter Sicilium" Lucyliusza z II w. p.n.e. Inne to m.in. "Iter Brandisium" Horacego, "Mosella" Auzoniusza oraz "De reditu suo" Rutyliusza Namatianusa. Itineraria rzymskie nie były skodyfikowanym gatunkiem o wyodrębnionych cechach, najczęściej przybierały formę elegii lub satyry. Zawierały najczęściej bardzo szczegółowe obserwacje na temat podróży – dokładne dane na temat przebytej odległości, warunków klimatycznych, przyrody, zwyczajów i wyglądu mieszkańców odwiedzanych ziem, a także zabytków czy atrakcji.
W literaturze polskiej hodoeporikon pojawił się wraz z poezją wczesnołacińską; pierwszym tego typu utworem był Filipa Kallimacha "Ad Fanniam Sventocham Carmen". Po łacinie utwory takie tworzyli też m.in. Jan Dantyszek ("De profectione Sigismundi I in Hungariam"), Konrad Celtis, Klemens Janicki Jan Rybiński ("Hodoeporicorum liber") oraz Maciej Kazimierz Sarbiewski ("Iter Romanum"). W języku polskim natomiast hodoeporikony pisywali m.in. Jan Kochanowski ("Jezda do Moskwy"), Andrzej Zbylitowski ("Droga do Szwecyjej") oraz Sebastian Fabian Klonowic ("Flis, to jest Spuszczanie statków Wisłą i inszymi rzekami do niej przypadającymi").

</doc>
<doc id="1999383" url="https://pl.wikipedia.org/wiki?curid=1999383" title="Diecezja Tulle">
Diecezja Tulle

Diecezja Tulle – diecezja Kościoła rzymskokatolickiego we Francji. Została erygowana 11 lipca 1317 roku, na terytorium należącym wcześniej do diecezji Limoges. W 1801 została zlikwidowana, ale już w 1822 przywrócono ją. W 2002 została przeniesiona ze zlikwidowanej wówczas metropolii Bourges do nowo powstałej metropolii Poitiers.

</doc>
<doc id="1999385" url="https://pl.wikipedia.org/wiki?curid=1999385" title="Jean Hatzfeld">
Jean Hatzfeld

Jean Hatzfeld (ur. w 1949 r. na Madagaskarze) – francuski reporter, korespondent wojenny, pisarz. 
Wieloletni korespondent „Libération”. Opisywał upadek komunizmu w Europie Środkowej. 
Za jedną z książek reportażowych, "Strategię antylop" otrzymał w 2007 r. Prix Medicis a w 2010 r. – Nagrodę im. Ryszarda Kapuścińskiego (przyznaną po raz pierwszy w Warszawie). 

</doc>
<doc id="1999390" url="https://pl.wikipedia.org/wiki?curid=1999390" title="Nicolas Bernardi">
Nicolas Bernardi

Nicolas Bernardi (ur. 16 maja 1976 w Sospel) – francuski kierowca rajdowy. W swojej karierze wywalczył wicemistrzostwo Junior WRC i mistrzostwo Francji.
Swój debiut rajdowy Bernardi zaliczył w 1996 roku. W 1998 roku zadebiutował w Rajdowych Mistrzostwach Świata. Pilotowany przez Thierry'ego Lhuguenota i jadący Peugeotem 106 Rallye nie ukończył wówczas Rajdu Monte Carlo. W kolejnych 2 latach sporadycznie startował w rajdach Mistrzostw Świata. W 2004 roku startując Renaultem Clio S1600 wywalczył wicemistrzostwo w serii Junior Car WRC, zajmując 2. miejsce za Szwedem Perem-Gunnarem Anderssonem. W klasie JWRC wygrał Rajd Monte Carlo i Rajd Katalonii, a w Rajdzie Grecji był drugi. W 2005 roku zaliczył 4 starty w Mistrzostwach Świata - 2 w Peugeocie 206 WRC i 2 w fabrycznym Peugeocie 307 WRC. Jadąc tym drugim zdobył 4 punkty w klasyfikacji generalnej MŚ za zajęcie 8. pozycji w Rajdzie Korsyki i 6. pozycji w Rajdzie Katalonii. Od 2008 roku Bernardi nie występuje w rajdach Mistrzostw Świata.
W 2005 roku Bernardi osiągnął sukces na rodzimych trasach, we Francji. Jadąc Peugeotem 206 WRC wywalczył wówczas mistrzostwo Francji.

</doc>
<doc id="1999392" url="https://pl.wikipedia.org/wiki?curid=1999392" title="Własność bonitarna">
Własność bonitarna

Własność bonitarna – w prawie rzymskim własność chroniona i uznana jedynie przez prawo pretorskie. Powstawała ona poprzez nieformalne, z punktu widzenia prawa cywilnego ("ius civile"), przekazanie rzeczy. Nabywca stawał się właścicielem bonitarnym, to jest posiadaczem z wolą zasiedzenia i w efekcie nabycia własności kwirytarnej nad rzeczą po określonym czasie. Niektórzy romaniści nie uznają nawet tej instytucji za własność, którą jest dla nich jedynie własność kwirytarna, używając omówienia rzeczy nabytej „w swoim majątku” ("in bonis").
Geneza.
Oficjalna w świetle prawa cywilnego własność kwirytarna wymagała wielu formalności przy jej przenoszeniu. Z biegiem czasu zaczęto omijać czynności urzędowe by szybciej finalizować transakcje. Zainteresowani poprzestawali na najprostszym sposobie przenoszenia własności z ręki do ręki, czyli tradycji ("traditio"). W ten sposób oficjalnie prawo własności pozostawało przy ze zbywającym, a nabywca zyskiwał rzecz w posiadanie z nadzieją na uzyskanie własności kwirytarnej przez zasiedzenie. Pretorowie przystosowali się do nowych warunków i potrzeb ludności, chroniąc owych posiadaczy interdyktami, przez ekscepcje oraz specjalne powództwo "actio publicana".
Podział na własność kwirytarną i bonitarną został zniesiony w Kodeksie Justyniana.

</doc>
<doc id="1999394" url="https://pl.wikipedia.org/wiki?curid=1999394" title="Księżyce lodowe">
Księżyce lodowe

Księżyce lodowe (ściślej lodowo-skalne) – grupa księżyców planet, które zbudowane są z lodów (czyli zamarzniętych lotnych substancji, głównie lodu wodnego i materii o składzie chondrytów. Mogą też mieć żelazne jądro, jak planety grupy ziemskiej. Znane satelity tego rodzaju krążą wokół gazowych olbrzymów w Układzie Słonecznym. Ciała tego typu tworzą się poza tzw. linią śniegu, czyli w dostatecznie dużej odległości od Słońca, aby substancje takie jak woda, amoniak i metan mogły utworzyć ziarna lodowe.
Zawartość materii skalnej w lodowych księżycach jest różna, niektóre ciała są zbudowane niemal wyłącznie z lodu (jak Tetyda, księżyc Saturna). Jest to przeważnie heksagonalny lód Ih; najmasywniejsze księżyce (jak Ganimedes) mogą zawierać także inne odmiany, jak trygonalny lód II, trwały w wysokim ciśnieniu panującym we wnętrzu satelity.
Budowa wewnętrzna.
Księżyce tego rodzaju mogą mieć bardzo różnorodną budowę, zależnie od rozmiaru i zawartości materii skalnej, a także ilości ciepła dostarczonej przez siły pływowe. Ciepło dostarczane jest także przez rozpad izotopów promieniotwórczych w materii skalnej. Niektóre z nich mają wykształcone jądro, jak największy w tej grupie Ganimedes, ale część od czasu uformowania nie otrzymała dostatecznie dużej ilości ciepła, aby doszło do podziału wnętrza na warstwy (dyferencjacji grawitacyjnej).
Na skutek działania sił pływowych pod skorupą księżyców lodowych może utworzyć się warstwa ciekłej wody, w formie zbiorników wód głębinowych lub podpowierzchniowego oceanu. Istnienie takiego oceanu jest bardzo prawdopodobne na Europie. Księżyc ten ma jednak dużą gęstość (3,01 g/cm3) i zawiera tylko ok. 8% lodu, przez co jest bardziej podobny do planet skalistych niż księżyców lodowych.
Aktywność powierzchniowa.
Niektóre ciała z tej grupy posiadają na powierzchni ślady świadczące o aktywności w przeszłości, w szczególności doliny uformowane przez procesy tektoniczne. Część kraterów na dużych księżycach lodowych uległa przekształceniu wskutek procesów geologicznych, np. w postaci izostatycznego podniesienia dna, a nawet zniszczenia pierwotnej rzeźby terenu, w wyniku czego powstał tzw. palimpsest. Dwa księżyce w Układzie Słonecznym bezsprzecznie wykazują współczesną aktywność w formie kriowulkanizmu, są to Enceladus, księżyc Saturna i Tryton krążący wokół Neptuna. Dwa inne prawdopodobnie również są aktywne: w pobliżu Europy zaobserwowano obłok pary wodnej, który prawdopodobnie został wyrzucony przez gejzery, natomiast na Tytanie istnieją struktury, które mogą mieć pochodzenie kriowulkaniczne.
Tytan, największy księżyc Saturna, jest ciałem wyjątkowym w tej grupie. W odróżnieniu od innych księżyców w Układzie Słonecznym posiada on gęstą atmosferę, w której zachodzą złożone zjawiska pogodowe, jak obieg metanu i tworzą się złożone związki organiczne (tholiny). Zaobserwowano na nim rzeki i jeziora węglowodorów. Prawdopodobnie zachodzą na nim także zjawiska kriowulkaniczne, może on również posiadać ocean podpowierzchniowy.

</doc>
<doc id="1999396" url="https://pl.wikipedia.org/wiki?curid=1999396" title="Grzegorz Ganowicz">
Grzegorz Ganowicz

Grzegorz Ganowicz (ur. 1 marca 1960 w Gdańsku) – polski inżynier i samorządowiec, od 2005 przewodniczący Rady Miasta Poznania.
Życiorys.
Syn Ryszarda Ganowicza. W 1983 ukończył studia na Wydziale Budownictwa Lądowego Politechniki Poznańskiej. W 1980 znalazł się wśród organizatorów Niezależnego Zrzeszenia Studentów na swojej uczelni. Po wprowadzeniu stanu wojennego zajmował się dystrybucją i redagowaniem drugoobiegowego pisma „Obserwator Wielkopolski”. W grudniu 1984 został tymczasowo aresztowany za prowadzoną działalność, następnie skazany na karę 15 miesięcy pozbawienia wolności. 1986 uzyskał zwolnienie na mocy amnestii.
W 1990 był członkiem komitetu wyborczego Tadeusza Mazowieckiego, działał następnie w Unii Demokratycznej i Unii Wolności. W 1992 został wspólnikiem prywatnego przedsiębiorstwa.
Był członkiem i wiceprzewodniczącym rady programowej TVP Poznań. W 2012 został członkiem rady programowej Radia Merkury w Poznaniu. W latach 2009–2017 był członkiem komisji rewizyjnej Fundacji Zakłady Kórnickie.
W 1998 po raz pierwszy uzyskał mandat radnego Poznania. Reelekcję uzyskiwał w kolejnych wyborach (2002, 2006, 2010, 2014 i 2018) z rekomendacji Platformy Obywatelskiej. Pełnił funkcję wiceprzewodniczącego Komisji Kultury i Nauki i wiceprzewodniczącego rady. W 2004 wstąpił do PO. W 2005 został przewodniczącym rady, stanowisko to utrzymał także po wyborach z 2006, 2010, 2014 i 2018. W 2010 był też kandydatem PO na urząd prezydenta Poznania. W 2011 został przedstawicielem miasta w Stowarzyszeniu Gmin i Powiatów Wielkopolski oraz wiceprzewodniczącym zarządu stowarzyszenia, w 2019 delegatem Poznania w Związku Miast Polskich, a w 2022 członkiem rady Teatru Muzycznego w Poznaniu.
Odznaczenia.
W 2009 odznaczony Krzyżem Kawalerskim Orderu Odrodzenia Polski, a w 2015 – Odznaką Honorową za Zasługi dla Samorządu Terytorialnego.

</doc>
<doc id="1999400" url="https://pl.wikipedia.org/wiki?curid=1999400" title="4 (powieść)">
4 (powieść)

4 – polska powieść Waldemara Łysiaka wydana w 2009 roku nakładem Wydawnictwa Nobilis. Utwór luźno nawiązuje do trylogii łotrzykowsko-heroicznej, na którą składają się powieści Dobry, Konkwista i Najlepszy, choć stanowi odrębne dzieło literackie. Jednakże zarówno tematyka, bohaterowie jak i odnośniki do przeszłych wydarzeń nawiązują do Konkwisty i Najlepszego.
Treść.
Akcja powieści toczy się w końcówce 2008 i początkach 2009 roku. Na skutek zwycięstwa wyborczego Baracka Obamy zostaje rozwiązany Team One, kierowany przez wiceprezydenta Dicka Chenneya supertajny zespół komandosów. Komando pułkownika Farloona jest bez zajęcia. Tymczasem w Meksyku porwany i okaleczony zostaje wnuk Ramona Ramireza, bogatego przedsiębiorcy. Postanawia on zatrudnić komandosów w celu ukarania sprawców, co ułatwia mu siostrzeniec, będący kiedyś członkiem Team One. 
O zadaniu dowiaduje się mecenas Lowa Abelman, przyjaciel Clinta z dzieciństwa, obecnie pełniący bliżej nieokreśloną rolę w świecie służb specjalnych. Ekipa komandosów oficjalnie realizująca prywatną zemstę jest bardzo na rękę służbom, z których każda ma w Meksyku swoje interesy - DEA chce znaleźć szlak przerzutowy narkotyków a CIA zwerbować rezydenta FSB.

</doc>
<doc id="1999402" url="https://pl.wikipedia.org/wiki?curid=1999402" title="Jubal A. Early">
Jubal A. Early



</doc>
<doc id="1999407" url="https://pl.wikipedia.org/wiki?curid=1999407" title="Nichole Danzl">
Nichole Danzl

Nichole M. Danzl – amerykańska astronom amator. Jako studentka biologii na Uniwersytecie Arizony w ramach współpracy z programem Spacewatch odkryła 6 planetoid (5 samodzielnie, a jedną wspólnie z innymi astronomami).
Na jej cześć nazwano planetoidę (10720) Danzl.

</doc>
<doc id="1999408" url="https://pl.wikipedia.org/wiki?curid=1999408" title="Nichole M. Danzl">
Nichole M. Danzl



</doc>
<doc id="1999417" url="https://pl.wikipedia.org/wiki?curid=1999417" title="Alfred Franke">
Alfred Franke

Alfred Franke (ur. 12 grudnia 1895 w Częstochowie, zm. prawdopodobnie 1940) – polski lekarz-chirurg, działacz społeczny związany z Częstochową.
Życiorys.
Alfred Franke urodził się w rodzinie wyznania ewangelickiego, był synem Adolfa Franke, wieloletniego radnego miasta Częstochowy oraz jego żony Wandy Schleicher. W 1920 skończył studia medyczne na Uniwersytecie Warszawskim i wstąpił na ochotnika do Wojska Polskiego, by walczyć w obronie Lwowa.
1 stycznia 1920 mianowany podporucznikiem sanitarnym w baonie zapasowym 5 pułku piechoty Legionów.
Po wojnie powrócił do Częstochowy, gdzie zamieszkał w domu rodzinnym (obecnie znanym jako Dom Frankego) w al. NMP 14. Objął posadę lekarza w szpitalu i włączył się w działalność społeczną Towarzystwa Lekarskiego oraz rozwinął działalność charytatywną wśród młodzieży ewangelickiej. Został także mianowany na stanowisko ordynatora miejskiego szpitala.
W 1928 powołał w Częstochowie Stowarzyszenie Pracy Społeczno-Wychowawczej im. Marszałka Józefa Piłsudskiego; od 1930 był jego prezesem. Był zaangażowany w działalność wielu organizacji kombatanckich i utrzymywał bliskie kontakty z częstochowskimi wyższymi oficerami. Był wiceprezesem Klubu Sportowego „Viktoria”, a także inicjatorem powstania Klubu Sportowego „Brygada” u zbiegu ulic Kazimierza Pułaskiego i 7 Kamienic oraz jego pierwszym prezesem. Wśród gości zapraszanych do jego domu znajdowali się gen. Mieczysław Dąbkowski, gen. Wacław Stachiewicz, gen. Janusz Gąsiorowski, płk Kazimierz Janicki i płk Stanisław Maczek.
W przededniu II wojny światowej zmobilizowany do wojska. W sierpniu 1939 został komendantem szpitala wojskowego w Równem, gdzie po agresji sowieckiej został aresztowany i przewieziony do obozu zbiorczego w Szepietówce, a następnie do Starobielska. Jego nazwisko widnieje na listach zamordowanych w siedzibie charkowskiego zarządu NKWD w kwietniu i maju 1940. Nie ma jednak pewności, czy faktycznie został zamordowany. Po wojnie do jego rodziny zgłosili się dwaj oficerowie z informacjami, że trafił do łagru i w 1945 był widziany w obozie w Archangielsku. Na cmentarzu ewangelicko-augsburskim w Warszawie na rodzinnym grobowcu znajduje się tablica inskrypcyjna Alfreda Franke bez określenia miejsca i daty śmierci.
W 2003 została odsłonięta w Częstochowie tablica pamiątkowa na domu, w którym mieszkał.
Życie prywatne.
W 1925 ożenił się z Elżbietą Buhle (1906−1972) była ona jedną z najlepszych w Polsce tenisistek, miał z nią trójkę dzieci: córkę Halinę Leszczyńską (1928−1983) profesor chemii, twórczynię nowoczesnego systemu oczyszczania siarki, Irenę Smólską (1926−2003) profesor medycyny, lekarza kardiochirurga dziecięcego oraz syna Tadeusza (ur. 1934) – inżyniera.
W 1938 został odznaczony Złotym Krzyżem Zasługi za pracę i działalność społeczną.

</doc>
<doc id="1999421" url="https://pl.wikipedia.org/wiki?curid=1999421" title="Synod żyliński">
Synod żyliński

Synod żyliński (słow. "Žilinská synoda") – trwający w dniach 28 - 30 marca 1610 roku w Żylinie zjazd dostojników kościoła reformowanego z terenu ówczesnych Górnych Węgier, na którym zdecydowano o odłączeniu się od Kościoła katolickiego. Na synodzie tym ustalono powołanie samodzielnej organizacji Kościoła Ewangelickiego Wyznania Augsburskiego, jego struktury oraz zasady jego funkcjonowania. Powołani zostali również pierwsi superintendenci nowego Kościoła: Eliáš Láni, Samuel Melík i Izák Abrahamides. Głównym motorem organizacji synodu był palatyn Jerzy VII Thurzo.

</doc>
<doc id="1999427" url="https://pl.wikipedia.org/wiki?curid=1999427" title="Kwatery">
Kwatery

Kwatery (biał. Ква́тары, "Kwatary", ros. Кваторы, "Kwatory") – agromiasteczko na Białorusi, w obwodzie grodzieńskim, w rejonie brzostowickim, w sielsowiecie pogranicznym. Położona jest 61 km na wschód od Białegostoku, 11,5 km od granicy polsko–białoruskiej, na północnym brzegu rzeki Kuklanki, w pobliżu skrzyżowania dróg republikańskich R99 i R134.
Historia.
W czasach zaborów dobra, wieś, osada i chutor w granicach Imperium Rosyjskiego, w guberni grodzieńskiej, w powiecie wołkowyskim. W 1900 roku dobra leżały w gminie Świsłocz, stanowiły własność Glindziczów i razem z folwarkiem Frankowo miały powierzchnię 950 dziesięcin (ok. 1037,9 ha). Znajdował się w nich młyn wodny. Wieś, osada i chutor leżały w gminie Szydłowicze i miały razem 766 dziesięcin (ok. 836,9 ha). Od 1919 r. w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszły w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęte przez bolszewików, następnie odzyskane przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 r. nazwę "Kwatery" nosiły wieś i folwark. We wsi było 5 domów (z których jeden był niezamieszkany) i 15 zamieszkanych zabudowań innego typu, zaś w folwarku – 6 domów mieszkalnych.
W wyniku napaści ZSRR na Polskę we wrześniu 1939 r. miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 r. włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 roku ponownie zajęta przez wojska sowieckie i włączona do obwodu grodzieńskiego Białoruskiej SRR. Od 1991 r. w składzie niepodległej Białorusi.
Do 25 września 2003 r. Kwatery były centrum administracyjnym sielsowietu kwaterskiego. Został on tego dnia zlikwidowany, a wszystkie jego miejscowości włączone do ówczesnego osiedlowego sowietu pogranicznego.
Zabytki.
We wsi znajduje się niewielki kościół katolicki pw. Marii Dziewicy, wzniesiony po 1990 r. Działa też szkolne muzeum krajoznawcze. W przeszłości na terenie folwarku istniał XVIII-wieczny zespół dworsko-parkowy, zniszczony po 1939 roku.
Demografia.
Według spisu powszechnego z 1921 roku, wieś zamieszkana była przez 145 osób, w tym 128 Białorusinów, 12 Polaków i 5 osób innych narodowości. Spośród jej mieszkańców 3 osoby były katolikami, reszta – prawosławnymi. Z kolei folwark zamieszkany był przez 49 osób, w tym 25 Białorusinów, 18 Polaków i 6 Żydów. Prawosławie wyznawało w nim 25 osób, katolicyzm – 18, judaizm – 6.

</doc>
<doc id="1999428" url="https://pl.wikipedia.org/wiki?curid=1999428" title="Vytautas Stalmokas">
Vytautas Stalmokas

Vytautas Stalmokas (ur. 6 marca 1958 w Gorżdach) – litewski przedsiębiorca i samorządowiec, w latach 2008–2011 burmistrz Połągi. 
Życiorys.
W 1977 ukończył studia na Politechnice Kłajpedzkiej ze specjalnością elektrotechnika. W latach 1981–1987 kontynuował studia w Kowieńskim Instytucie Politechnicznym. Od 1977 do 1980 odbywał służbę w marynarce wojennej Związku Sowieckiego. Od 1983 mieszka w Połądze. W 1984 uzyskał zatrudnienie w sieci domów wczasowych "Linas". W 1991 założył z bratem prywatną firmę turystyczną, następnie zaś otworzył centrum handlowe oraz piekarnię. 
Działa w Związku Liberałów i Centrum. Z jego ramienia został 1 czerwca 2008 wybrany burmistrzem Połągi. Wcześniej przez cztery kadencje zasiadał w Radzie Miejskiej. Bez powodzenia ubiegał się o mandat poselski w wyborach 2008. 
Żonaty, ma dwóch synów. Jest członkiem Klubu Rotariańskiego w Połądze.

</doc>
<doc id="1999430" url="https://pl.wikipedia.org/wiki?curid=1999430" title="Geografia Belgii">
Geografia Belgii

Belgia to państwo położone w Zachodniej Europie. Belgia składa się z trzech regionów: Flandrii, Walonii oraz Regionu Stołecznego Brukseli.
Stolicą państwa jest Bruksela, w której siedziby mają między innymi Unia Europejska oraz NATO. Rozciągłość kraju z południowego wschodu na północny zachód wynosi 280 km, a z północnego wschodu na południowy zachód 222 km. Największe miasta to Bruksela, Antwerpia, Gandawa, Charleroi oraz Liège.
Powierzchnia, położenie, prowincje i granice.
Belgia zajmuje powierzchnię 30 528 km², z czego 16 844 km² to Walonia, 13 522 km² to Flandria, a 161 km² to Region Stołeczny Bruksela.
Skrajne Punkty
Lista skrajnych punktów kraju:
Według danych Belgijskiego Narodowego Instytutu Geograficznego centralny punkt kraju leży w miejscowości Nil-Saint-Vincent-Saint-Martin (współrzędne 50°38′28″N 4°40′05″E).
Belgia dzieli się na następujące prowincje:
Do tego trzeba doliczyć powierzchnię Regionu Stołecznego Brukseli, który nie jest częścią żadnej prowincji odkąd podzielona została Brabancja. Na terytorium Belgii składa się także 3462 km² terytorium morskiego na Morzu Północnym. 29 maja 2000 r. Holandia przekazała Belgii 2 km² terenów wzdłuż Kanału Ghent-Terneuzen.
Belgia graniczy z następującymi państwami:
Linia brzegowa – 64 km (Morze Północne)
Budowa geologiczna i rzeźba.
Belgia dzieli się na trzy strefy geograficzne: przybrzeżne niziny na północnym zachodzie, centralny płaskowyż oraz wyżyny i pasmo Ardenów na południowym wschodzie. Niziny składają się przeważnie z wydm i polderów. Centralny płaskowyż to delikatnie wznosząca się równina z bogatą siecią rzeczną. Można tu napotkać jaskinie i wąwozy. Ardeny to niewysokie i silnie zalesione pasmo górskie. Jest to najdzikszy rejon Belgii. Najwyższy szczyt pasma – Signal de Botrange, który osiąga zaledwie 694 m n.p.m. jest najwyższym szczytem Belgii. Inne szczyty w Belgii to Kemmelberg (159 m) oraz Koppenberg (77 m), oba są odwiedzane przez profesjonalnych kolarzy podczas wyścigów Gandawa-Wevelgem oraz Tour of Flanders.
Obszar Belgii stanowi peryglacjalną formę rzeźby terenu. Charakterystycznym elementem są aluwialne niziny zbudowane głównie z piasków i glin oraz czwartorzędowe wydmy nadbrzeżne sięgające 40 m n.p.m. Środkowa część Belgii to obszary składające się z utworów lessowych i pylasto-mułkowych, powstałych o ostatniej erze glacjalnej. Ardeny, zostały ukształtowane w orogenezie hercyńskiej.
Dominującą formacją glebową w Belgii są gleby brunatne wykształcone na glinach, lessach i osadach piaszczystych. W dolinach rzek występują mady, a we Flandrii w strefie nadmorskiej tereny pokrywają marsze (na obszarze polderów). Właściwości gleb zostały silnie zmienione pod wpływem zabiegów agrotechnicznych.
Klimat.
W Belgii panuje klimat umiarkowany morski. Cechuje się on wysokimi opadami przez cały rok i niskimi amplitudami termicznymi. Średnia temperatura wynosi 3 °C w styczniu i 18 °C w lipcu. Amplitudy roczne nie przekraczają 15 °C. Nieco bardziej kontynentalny klimat posiadają Ardeny, gdzie temperatura zimą często spada poniżej 10 °C. Średnia roczna opadowa w północnej i środkowej Belgii waha się do 700 do 800 mm. Miesięczna suma opadów styczniu wynosi 65 mm oraz 78 mm w lipcu. Większe opady występują w Ardenach, gdzie wartości opadowe wahają się od 1200 do 1500 mm rocznie. Zimy są łagodne lata chłodne. Cechą klimatu Belgii jest duża wilgotność powietrza, częste opady deszczu i duży poziom zachmurzenia.
Wody.
Belgia leży prawie w całości w zlewisku Morza Północnego, z wyjątkiem gminy Momignies, która leży w dorzeczu rzeki Oise, dopływu Sekwany uchodzącej do kanału La Manche. Kraj przecinają trzy rzeki: Skalda (350 km z czego 200 km w Belgii), Moza (925 km, 183 km w Belgii) oraz IJzer (78 km, 50 km w Belgii). Inne znaczące rzeki to: Rupel, Zenne, Sambra, Lesse, Ourthe, Leie oraz Dijle. Kraj ten posiada niewiele naturalnych jezior i są one z reguły niewielkie Największe jeziora to Genval, Bütgenbach, Eau d’Heure oraz Robertville.
Belgia posiada też dużą liczbę sztucznych dróg wodnych i kanałów. Są to między innymi: kanał Bruksela-Skalda, kanał Bruksela-Charleroil, kanał Centralny oraz kanał Alberta.
Flora.
Naturalna formacja roślinna w postaci lasów liściastych została całkowicie wykarczowana, a jej miejsce zajęły pola uprawne i łąki. Niewielka część naturalnych lasów i puszcz zachowała się w obszarze Ardenów. Lasy Belgii stanowią 21% powierzchni kraju. Trzy czwarte lasów stanowią formacje liściaste, w których rosną takie gatunki jak dąb, buk, grab i jesion. Na obszarach wyżynnych występują brzozy. Poza lasami występują wrzosowiska i torfowiska.
Fauna.
Fauna w Belgii charakterystyczna jest dla obszarów Europy klimatu umiarkowanego. W nielicznych belgijskich lasach żyją kuny i gronostaje, a z wyjątkiem nich charakterystyczne dla lasów w Europie gatunki takie jak jelenie i sarny, łosie, dziki, zające, jeże i wiele innych gatunków. Z ptaków w Belgii występują m.in. liczne śpiewające, bażanty czy sokoły wędrowne. Nad Morzem Północnym występuje kilka gatunków mew. W rzekach występuje dużo ryb takich jak szczupak, karp, pstrąg albo węgorz.
Ekologia.
Głównymi przyczynami zanieczyszczenia środowiska w Belgii są duża gęstość zaludnienia oraz położenie w Zachodniej Europie. Według raportu z 2003 r. woda w belgijskich rzekach pod względem czystości zajęła ostatnie miejsce nie tylko w Europie, ale także w gronie 122 krajów, które brały udział w badaniach, plasując się między innymi za Indiami, Kuwejtem oraz Jordanią. Środowisko cierpi na skutek urbanizacji, gęstej sieci komunikacyjnej oraz rozwiniętego przemysłu. Woda i powietrze przenoszą się także z oraz do krajów sąsiednich.

</doc>
<doc id="1999432" url="https://pl.wikipedia.org/wiki?curid=1999432" title="Federación Canina Internacional">
Federación Canina Internacional

Federación Canina Internacional perros de pura raza (F.C.I.) – dawna nazwa międzynarodowej federacji kynologicznej z siedzibą w Hiszpanii. Wyrokiem sądu nakazano zmianę nazwy, ze względu na zbytnie podobieństwo do FCI (Fédération Cynologique Internationale) i nie należy jej mylić z Międzynarodową Federacją Kynologiczną (FCI, Fédération Cynologique Internationale). 
Obecna nazwa organizacji to Alianza Canina Worldwide i została zarejestrowana 5 maja 2011 r. w Krajowym Rejestrze Stowarzyszeń Królestwa Hiszpanii. Nazwa ta po raz kolejny została zgłoszona do rejestru z uwagi na podobieństwo do innej międzynarodowej organizacji kynologicznej zarejestrowanej w Hiszpanii "Fundación Alianz Canine Worldwide", z którą nie należy mylić tej organizacji.
Początki działalności F.C.I. sięgają roku 1977, wraz z uchwalaniem dyrektyw Unii Europejskiej podkreślającej znaczenie praw podstawowych zawartych w konstytucjach krajów członkowskich. W styczniu 2010 roku Federación Canina Internacional współpracowała z 57 organizacjami kynologicznymi z 46 państw świata a 9 miesięcy później ich liczba wzrosła do 80. Warunki przystąpienia do F.C.I. określa "Normativa Basica de la F.C.I."; są to m.in. prawnie zarejestrowana działalność stowarzyszenia zgodna z prawem wewnętrznym państwa, demokratyczne zasady działalności stowarzyszenia, działalność organizacji ukierunkowana na propagowanie psa rasowego czy prowadzenie ksiąg rodowodowych. Pierwszym przewodniczącym F.C.I. był Alberto Fernandez Felix.
W dniach 5-8 lutego 2009 roku w Niemczech w obecności przedstawiciela F.C.I. oraz delegacji organizacji członkowskich została podpisana 62 punktowa deklaracja mająca na celu realizację postanowień dyrektywy Unii Europejskiej 91/174/EWG. Wspomniana deklaracja zawiera m.in.:
1 czerwca 2010 roku w miejscowości Valencia w Hiszpanii zostało zawarte porozumienie pomiędzy F.C.I. a International Kennel Union (IKU) dotyczące wzajemnej współpracy, wymiany sędziów, uznawania wystaw, tytułów, certyfikatów oraz wydawanych dokumentów. 
F.C.I. zrzesza obecnie 25 członków i współpracuje z ponad 35 organizacjami kynologicznymi. Głównymi celami działalności F.C.I. jest propagowanie psa rasowego i jego hodowli, obejmowanie patronatem międzynarodowych wystaw psów rasowych organizowanych przez organizacje członkowskie oraz organizacje współpracujące, wymiana sędziów kynologicznych oraz propagowanie demokratycznych zasad działalności organizacji kynologicznych.

</doc>
<doc id="1999441" url="https://pl.wikipedia.org/wiki?curid=1999441" title="Tomasz Radecki">
Tomasz Radecki

Tomasz Radecki (ur. 21 grudnia 1898 w Częstochowie, zm. 1 sierpnia 1943 w Ciecierzynie) – działacz KPP i członek polskiego podziemia
W dwudziestoleciu międzywojennym był członkiem Komunistycznej Partii Polski, w czasie niemieckiej okupacji działał w polskim podziemiu, za co został aresztowany przez hitlerowców w 1943 roku i wywieziony do obozu koncentracyjnego KL Auschwitz-Birkenau, skąd udało mu się zbiec i przedostać do oddziałów partyzanckich. Zginął w potyczce z żołnierzami niemieckimi w Ciecierzynie 1 sierpnia 1943 roku. W 1948 pośmiertnie odznaczony Orderem Krzyża Grunwaldu III klasy.

</doc>
<doc id="1999455" url="https://pl.wikipedia.org/wiki?curid=1999455" title="Operacja Jansena-Rittera">
Operacja Jansena-Rittera

Operacja Jansena-Rittera – zabieg chirurgiczny stosowany w laryngologii w leczeniu zapalenia zatok czołowych. Po nacięciu skóry od kącika ocznego do łuku brwiowego wytwarza się otwór w ścianie dolnej zatoki czołowej. Następnie w całości usuwa się błonę śluzową objętą procesem zapalnym. Po zabiegu zakłada się dren do przewodu nosowo-czołowego. Obecnie jest rzadko stosowana. 
Zaletą metody Jansena-Rittera jest dobry efekt kosmetyczny. Wadą jest to, że nie można jest stosować u pacjentów z rozległymi zatokami czołowymi.
Metodę opracowali niezależnie od siebie niemieccy otorynolaryngolodzy Albert Jansen i Gustav Ritter.

</doc>
<doc id="1999461" url="https://pl.wikipedia.org/wiki?curid=1999461" title="Józef Grzegorz Kurek">
Józef Grzegorz Kurek

Józef Grzegorz Kurek (ur. 25 kwietnia 1953 w Kiczkach) – polski samorządowiec, w latach 1988–1990 naczelnik, a od 1990 burmistrz Mszczonowa. Jest najdłużej urzędującym burmistrzem w Polsce.
Życiorys.
Ukończył studia w Szkole Głównej Gospodarstwa Wiejskiego w Warszawie, podyplomowe studium pedagogiczne na tej samej uczelni, a także podyplomowe studium samorządu terytorialnego i rozwoju lokalnego na Uniwersytecie Warszawskim oraz podyplomowe studia z socjologii wsi na Uniwersytecie Mikołaja Kopernika.
W latach 1981–1988 pełnił funkcję naczelnika gminy Żabia Wola. W 1988 został mianowany naczelnikiem Mszczonowa. W wyniku pierwszych wolnych wyborów samorządowych w 1990 wybrany na to stanowisko przez radnych. Reelekcję uzyskiwał w 1994 i 1998 (wybierany przez Radę Miasta i Gminy) oraz 2002, 2006, 2010, 2014 i 2018 (w wyborach bezpośrednich).
W okresie PRL członek PZPR, w 1997 bez powodzenia ubiegał się o mandat poselski z ramienia Unii Wolności w województwie skierniewickim. W 2010 zasiadał w Narodowej Radzie Rozwoju przy prezydencie RP. Jest też wieloletnim przewodniczącym Konwentu Wójtów, Burmistrzów i Prezydentów Województwa Mazowieckiego.
W wyborach parlamentarnych w 2015 wystartował do Sejmu jako bezpartyjny kandydat z listy Prawa i Sprawiedliwości w okręgu płockim. Został wybrany na posła VIII kadencji, otrzymując 7848 głosów. Nie objął jednak tego mandatu, pozostając na urzędzie burmistrza.
Józef Grzegorz Kurek został także przewodniczącym rady nadzorczej spółki akcyjnej Geotermia Mazowiecka, w której gmina Mszczonów (według stanu na 2016) objęła ponad 21% akcji.
Poparcie w wyborach samorządowych.
W wyborach bezpośrednich na burmistrza Józef Grzegorz Kurek uzyskiwał następujące poparcie:
Odznaczenia.
Odznaczony Srebrnym (1985) i Złotym (1998) Krzyżem Zasługi oraz Krzyżem Kawalerskim (2005) i Oficerskim (2011) Orderu Odrodzenia Polski.

</doc>
<doc id="1999462" url="https://pl.wikipedia.org/wiki?curid=1999462" title="Armata przeciwlotnicza 40 mm Mark II">
Armata przeciwlotnicza 40 mm Mark II

Armata 40 mm (2-pdr) Vickers QF Mark II (w skrócie Mk II) – brytyjska morska automatyczna armata przeciwlotnicza z okresu I wojny światowej, używana także podczas II wojny światowej, na okrętach brytyjskich oraz innych państw. W terminologii brytyjskiej kaliber oznaczony był jako „2-pdr” – 2 funty. Potocznie nazywana pom-pom (łącznie z późniejszą armatą Mark VIII).
Historia powstania.
Armata kalibru 40 mm Mark II powstała w wyniku zapotrzebowania na lekkie szybkostrzelne działko przeciwlotnicze, w związku z rosnącym zagrożeniem dla okrętów ze strony lotnictwa. Skonstruowana została w firmie Vickers. Wprowadzono ją na uzbrojenie brytyjskiej marynarki Royal Navy w marcu 1915 pod oznaczeniem Vickers 2-pdr QF Mark II. QF oznaczało rodzaj działa - "quick-firing".
Używana tylko w postaci pojedynczej, na centralnym postumencie (podstawa nosiła niezależne oznaczenie od działa: Mark II HA, później Mark II*C HA). Jedynie eksperymentalnie testowano sześciolufową podstawę w latach 1921-22 na krążowniku „Dragon”. Armata była chłodzona wodą i miała lufę otoczoną chłodnicą. Pierwsze modele używały 25-nabojowej taśmy płóciennej, późniejszy Mark II*C – 14-nabojowej taśmy ze stalowymi ogniwkami. Używano pocisków wybuchowych (HE). W Wielkiej Brytanii wyprodukowano 795 dział, z czego 577 wciąż istniało w chwili wybuchu II wojny światowej. 
Wadą tych działek była spora zawodność automatyki i częste zacięcia, także wczesna płócienna taśma nabojowa była mało wytrzymała. Nieco poprawiony pod tym względem był model Mark II*C. Ponadto, parametry balistyczne działka, w tym donośność, były dość słabe. Armata ta potocznie nazywana była „pom-pom”, od odgłosu strzelania.
Z konstrukcji działka Mark II wywodził się późniejszy udoskonalony model Mark VIII z lat 30., z taką samą lufą i o takich samych parametrach balistycznych, lecz z ulepszoną automatyką i używany także w wersji sprzężonej po 4 lub 8 luf (także nazywany „pom-pom”).
Podczas II wojny światowej wyprodukowano także dla starych działek Mark II 28 nowych podstaw Mark XV o napędzie mechanicznym, analogicznych do podstawy Mark XVI działka Mark VIII.
Eksport.
Działka Mark II były także przedmiotem eksportu. Około 50 dział zostało wyeksportowanych do Włoch, a następnie były one produkowane na licencji w zakładach Terni. Wersja licencyjna Vickers-Terni 1915/1917 używała 50-nabojowych bębnowych pojemników na amunicję.
Podczas I wojny światowej Rosja zakupiła 40 dział, dostarczonych do 1916 roku (po 20 dla Floty Bałtyckiej i Czarnomorskiej). Dalsze działa produkowano na licencji w Zakładach Obuchowskich, z czego do 1917 roku wyprodukowano co najmniej 12.
Siedem armat (oznaczanych w literaturze jako Vickers wz.28) zakupiła pod koniec lat 20. Polska. Z tego, po dwie zostały użyte na niszczycielach OORP „Wicher” i „Burza”, a pozostałe początkowo na okrętach podwodnych typu "Wilk", a ostatecznie jedna na okręcie szkolnym ORP „Mazur”. Według polskich publikacji, działka były zasilane z taśmy 25-nabojowej.
Działka analogiczne do modelu Mk II*C używane były na holenderskich okrętach w latach 30., oznaczone jako "Mitrailleur 40 mm No.1", w tym krążownikach typu "Java", niszczycielach typu "Van Galen" (II seria typu "Admiralen"), okręcie szkolnym „Soerabaia”, stawiaczach min „Prins van Oranje”, „Gouden Leeuw” i „Nautilus” (na części z nich zamienione później na działka Boforsa).
W latach 20. cztery armaty używane były na greckim krążowniku „Averof”.
Użycie lądowe.
Zmodyfikowane armaty automatyczne Vickers kalibru 40 mm były także instalowane na pojazdach, tworząc samobieżne działa przeciwlotnicze. Między marcem a czerwcem 1915 zakłady Wolseley Motors Ltd. w Birmingham zrealizowały zamówienie Królewskiej Marynarki Wojennej na 48 armat Vickers kalibru 40 mm zamontowanych na opancerzonych (odkrytych od góry) amerykańskich samochodach ciężarowych typu Pierce-Arrow. Ponadto zakłady te w styczniu–lutym 1916 wyprodukowały serię 16 pojazdów opancerzonych na podwoziu amerykańskiego trzytonowego samochodu ciężarowego typu Peerles, na których zamontowano również armaty Vickers kalibru 40 mm. W tymże roku 16 lub według innych źródeł 12 tych armat zostało wysłanych do Rosji. 

</doc>
<doc id="1999495" url="https://pl.wikipedia.org/wiki?curid=1999495" title="PKP SKM">
PKP SKM



</doc>
<doc id="1999536" url="https://pl.wikipedia.org/wiki?curid=1999536" title="The Great Concert – Charlie Mariano with Philip Catherine and Jasper van ’t Hof">
The Great Concert – Charlie Mariano with Philip Catherine and Jasper van ’t Hof

 
The Great Concert – Charlie Mariano with Philip Catherine and Jasper van ’t Hof – album muzyczny będący rejestracją koncertu, który miał miejsce 2 maja 2008 w Theaterhouse w Stuttgarcie. Płyta wydana 25 września 2009 przez niemiecką wytwórnię Enja.
Ci trzej muzycy grali wspólnie już na początku lat 70., kiedy byli członkami zespołu Pork Pie. Po jego rozwiązaniu co jakiś czas występowali jeszcze razem, ale już bez sekcji rytmicznej. W takim składzie nagrali nawet płytę ("Sleep My Love"). Po niemal 30. latach trio dało kolejny koncert, utrwalony przez jedną ze stacji radiowych. Płyta ta poświęcona została pamięci Charliego Mariano, który zmarł w czerwcu 2009.

</doc>
<doc id="1999553" url="https://pl.wikipedia.org/wiki?curid=1999553" title="John Carlos">
John Carlos

John Carlos (ur. 5 czerwca 1945) – amerykański lekkoatleta, sprinter. Brązowy medalista olimpijski z Meksyku.
Jego koronną konkurencją był bieg na 200 metrów i w niej wywalczył olimpijski medal. W trakcie ceremonii wręczenia medali, gdy odgrywano hymn Stanów Zjednoczonych Carlos oraz jego rodak Tommie Smith, zwycięzca biegu, wznieśli w górę ręce przyodziane w czarne rękawice. Gest ten symbolizować miał solidarność z ruchem Czarnych Panter. Władze MKOl-u, a zwłaszcza przewodniczący Avery Brundage, uznali ich gest za zachowanie polityczne niezgodne z zasadami olimpijskimi. Smith i Carlos zostali wykluczeni z amerykańskiej ekipy olimpijskiej i zmuszeni do powrotu do kraju. Przez środowisko walczące o prawa Afroamerykanów w Stanach Zjednoczonych gest lekkoatletów uznany został za jedno z ważniejszych wydarzeń w historii ruchu. Carlos był jednym z założycieli Olympic Project for Human Rights.
W kwalifikacjach olimpijskich osiągnął wynik 19.92 s. W 1967 był mistrzem Igrzysk Panamerykańskich na dystansie 200 metrów. Odnosił sukcesy w mistrzostwach – jako student East Texas State University i San Jose State University – NCAA. Próbował swych sił jako profesjonalny futbolista amerykański, został nawet wybrany przez Philadelphia Eagles w drafcie NFL w 1970.

</doc>
<doc id="1999568" url="https://pl.wikipedia.org/wiki?curid=1999568" title="Dziewiątki (obwód grodzieński)">
Dziewiątki (obwód grodzieński)

Dziewiątki (, "Dziewiatki", , "Diewiatki") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny. Położona jest 57 km na wschód od Białegostoku, 8,5 km od granicy polsko-białoruskiej, na północnym brzegu rzeki Świsłoczy, tuż przy linii kolejowej Białystok-Wołkowysk.
Historia.
W czasach zaborów w granicach Imperium Rosyjskiego, w guberni grodzieńskiej, w powiecie wołkowyskim, w gminie Świsłocz. W roku 1900 miała powierzchnię 250 dziesięcin (ok. 273,1 ha). Od 1919 roku w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszła w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 roku składała się z 15 domów mieszkalnych.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Demografia.
Według spisu powszechnego z 1921 roku, wieś zamieszkana była przez 108 osób, wyłącznie prawosławnych Białorusinów.

</doc>
<doc id="1999572" url="https://pl.wikipedia.org/wiki?curid=1999572" title="Konkurs Eurowizji dla Młodych Muzyków 2010">
Konkurs Eurowizji dla Młodych Muzyków 2010

Konkurs Eurowizji dla Młodych Muzyków 2010 (ang. "Eurovision Young Musicians Competition") – 15. edycja Konkursu Eurowizji dla Młodych Muzyków, zorganizowana w Wiedniu. 8 i 9 maja miejsce miały półfinały, w których udział wzięło 15 państw. Z dwóch półfinałów do finału, który odbył się 14 maja, awansowało 7 państw. Wygrała reprezentantka Słowenii - Eva Nina Kozmus.

</doc>
<doc id="1999573" url="https://pl.wikipedia.org/wiki?curid=1999573" title="Konwencja o Prawach Dziecka">
Konwencja o Prawach Dziecka



</doc>
<doc id="1999575" url="https://pl.wikipedia.org/wiki?curid=1999575" title="Andrzej Klubiński">
Andrzej Klubiński

Andrzej Klubiński (ur. 1948, zm. 3 lipca 2009) – polski dziennikarz radiowy, wieloletni pracownik Polskiego Radia i jego korespondent w krajach bałtyckich.
Życiorys.
Po ukończeniu w 1970 studiów polonistycznych na Uniwersytecie Warszawskim podjął pracę w Polskim Radiu. Pracował m.in. w Redakcji Audycji Literackich oraz w Studiu Młodych i jako kierownik Redakcji Aktualności Programu III. W 1992 został dziennikarzem Informacyjnej Agencji Radiowej. W latach 1995–2006 był korespondentem Polskiego Radia w Wilnie, przekazywał również relacji z Estonii i Łotwy.
W 2001 został odznaczony Srebrnym Krzyżnem Zasługi. W 2005 został odznaczony przez Prezydenta Litwy Krzyżem Kawalerskim Orderu Zasługi dla Litwy. Został pochowany na Cmentarzu Komunalnym na Powązkach (kwatera E-20-8).

</doc>
<doc id="1999593" url="https://pl.wikipedia.org/wiki?curid=1999593" title="Ričardas Malinauskas">
Ričardas Malinauskas

Ričardas Malinauskas (ur. 22 kwietnia 1965 w miejscowości Skaisčiūnai koło Mariampolu) – litewski działacz polityczny i samorządowiec, były wiceprzewodniczący Litewskiej Partii Socjaldemokratycznej, były prezes Litewskiego Związku Samorządowego, od 2000 burmistrz Druskienik.
Życiorys.
W latach 1983–1984 studiował w Kowieńskim Instytucie Politechnicznym, następnie (1984–1987) w Litewskiej Akademii Rolniczej. W 2003 ukończył studia w Uniwersytecie Technicznym w Kownie (dawnym Instytucie Politechnicznym).
W latach 1993–2000 był dyrektorem generalnym spółki "Hesona", kierował również firmą "Hesonos klubas" (1998–2000). W 2000 po raz pierwszy został wybrany w skład rady miejskiej Druskienik (jako przedstawiciel Litewskiej Demokratycznej Partii Pracy). Reelekcję uzyskiwał w latach 2002, 2007, 2011, 2015 i 2019 (z ramienia Litewskiej Partii Socjaldemokratycznej, następnie zaś jako niezależny). Od 7 kwietnia 2000 pełni funkcję burmistrza Druskienik.
Był działaczem Litewskiego Związku Samorządowego (lit. "Lietuvos savivaldybių asociacija", LSA), w latach 2003 i 2007 był wybierany jego prezesem. Pełnił także funkcję wiceprzewodniczącego Litewskiej Partii Socjaldemokratycznej, kierując jednocześnie oddziałem partii w Druskienikach. Był członkiem Komitetu Regionów Unii Europejskiej.
Rozwiedziony i powtórnie żonaty, ma czwórkę dzieci. Jego ojciec Viliumas Malinauskas jest przedsiębiorcą i założycielem parku "Grūtas" pod Druskienikami. 

</doc>
<doc id="1999594" url="https://pl.wikipedia.org/wiki?curid=1999594" title="Potężny Indeksowany Wyświetlacz Oknowy">
Potężny Indeksowany Wyświetlacz Oknowy

Potężny Indeksowany Wyświetlacz Oknowy, w skrócie P.I.W.O. – inicjatywa studentów Politechniki Wrocławskiej, polegająca na wykorzystaniu elewacji budynku akademika we wrocławskim „Wittigowie” i jego okien jako swoistego ogromnego wyświetlacza o wymiarach 12×10 pikseli (wysokość elewacji to 10 jednakowych kondygnacji, a szerokość – 12 okien na każdej kondygnacji).
Pomysłodawcą przedsięwzięcia, po raz pierwszy zaprezentowanego w juwenalia 2007 roku, był ówczesny student Wydziału Elektroniki specjalności Aparatura Elektroniczna Filip Rus (obecnie już absolwent uczelni). Projekt realizowało Studenckie Koło Naukowe MOS ("Microsystems Oriented Society"), działające przy Katedrze Metrologii
Elektronicznej i Fotonicznej na Politechnice Wrocławskiej.
Wyświetlacz zbudowano na elewacji akademika T-17 „Ikar” przy ulicy Wróblewskiego 27. Pomysł sprowadzał się do komputerowego zarządzania cyklem świecenia i wygaszania lamp sufitowych w poszczególnych pokojach. Dzięki temu udało się zrealizować układanie się oświetlonych okien w różne kształty i zmieniające się sekwencje, pozwalające na pokazywanie znaków alfanumerycznych i prostych animacji. Dzięki zaproszeniu na wieczorny pokaz kamer lokalnej telewizji, przedsięwzięcie zyskało popularność w środowisku wrocławskich mediów pomimo początkowego niepowodzenia (pierwszy z zaplanowanych pokazów nie odbył się z powodu problemów technicznych, i kolejną – tym razem udaną – próbę podjęto tydzień później).
Rok później, 13 maja 2008, podczas kolejnych juwenaliów, projekt został zrealizowany ponownie (jako P.I.W.O.2), tym razem z wykorzystaniem elewacji identycznego z T-17 akademika T-16 „Tower” przy ul. Wittiga 4. Sterowniki znajdujące się na poszczególnych piętrach, sterowane z laptopa zarządzały zapalaniem się i gaszeniem żarówek białej i czerwonej, dzięki czemu uzyskano dodatkowy efekt barwny. Uniknięto przy tym usterek poprzedniego projektu będących skutkiem faktu, iż mieszkańcy poszczególnych pokojów mieli w swoich lampach sufitowych różne typy żarówek, co objawiało się różną jasnością świecenia poszczególnych pikseli. Godzinny pokaz rozpoczął się niemal bez opóźnienia i spotkał się ze sporym odzewem medialnym.
W roku 2009, również w juwenalia, zrealizowano P.I.W.O. po raz trzeci, tym razem stosując zestawy żarówek w czterech kolorach: czerwonym, niebieskim, zielonym i żółtym. Każdy moduł oświetleniowy wyposażony był w osiem 60-watowych żarówek (po dwie na każdy kolor). Organizatorom projektu udało się – dzięki sukcesom obu jego poprzednich edycji – zgromadzić odpowiednie środki i sponsorów również spoza samej Politechniki, dzięki czemu użyto rozwiązań bardziej zaawansowanych technologicznie i dających lepsze efekty wizualne niż poprzednio.
Kolejny pokaz, już czwarty, odbył się 11 maja 2010 podczas kolejnych juwenaliów. Tym razem organizatorzy posłużyli się radiową siecią bezprzewodową (akcję nazwano P.I.W.O.4 "wireless"; poprzednio na połączenie sterowników z poszczególnymi pokojami i centralnym komputerem zużywano każdorazowo około 2 kilometrów kabla – skrętki). Wykorzystali też efekt regulacji jasności świecenia żarówek, co wzbogaciło możliwości prezentowanych animacji. Realizacja przedsięwzięcia poprzedzona była dodatkowo kampanią reklamową (plakaty, krótki film w YouTube), dzięki czemu uzyskano spory oddźwięk medialny. Krótko przed pokazem organizatorzy stwierdzili awarię kilku pikseli w skrajnej prawej kolumnie okien, więc zdecydowali wyłączyć je wszystkie, ograniczając pole wyświetlacza do matrycy 11×10, co widoczne jest na załączonych fotografiach z prezentacji.
Projekt P.I.W.O. jako reklama Politechniki Wrocławskiej ma na celu między innymi zachęcanie młodych ludzi do wyboru technicznych kierunków studiów, a samym jego realizatorom przysparza doświadczeń przydatnych w ich przyszłej praktyce zawodowej. Sama prezentacja projektu, będąca okazją do zgromadzenia świętującej juwenalia młodzieży na pokazie, tak jak na innych imprezach masowych (np. zawody sportowe, koncerty), ma też w założeniach integrację środowiska studenckiego Wrocławia. W maju 2011 roku odbyła się kolejna (piąta) edycja prezentacji P.I.W.O. z zastosowaniem kolorowych diod elektroluminescencyjnych (LED) dużej mocy zamiast żarówek. Szósty pokaz zrealizowano 8 maja 2012, a siódmy – 10 maja 2013. Również w następnych latach realizowane były tego rodzaju pokazy, m.in. podczas juwenaliów w maju 2017 był już jubileuszowy 10. pokaz P.I.W.O., w którym oprócz efektów świetlnych z zapalającymi się i gasnącymi światłami w oknach wykorzystano też (tak jak rok wcześniej) ruchome obrazy rzutowane laserem na ścianę budynku, a także muzyczne efekty audio.
Organizatorzy projektu P.I.W.O. – oprócz pokazów podczas juwenaliów – realizowali też podobne przedsięwzięcia w innych miejscach miasta, m.in. na budynku C-13 Politechniki (zwanym „Serowcem”) przy Wybrzeżu Wyspiańskiego, a wcześniej na odrzańskiej wyspie Tamka. Brali też udział w wizualnym wzbogaceniu koncertu Orkiestry Politechniki Wrocławskiej w roku 2019.

</doc>
<doc id="1999615" url="https://pl.wikipedia.org/wiki?curid=1999615" title="Dziewiątki">
Dziewiątki

3 miejscowości na Białorusi:

</doc>
<doc id="1999642" url="https://pl.wikipedia.org/wiki?curid=1999642" title="Empatogen">
Empatogen



</doc>
<doc id="1999699" url="https://pl.wikipedia.org/wiki?curid=1999699" title="Robowar">
Robowar

Robowar (tytuł oryg. Robowar − Robot da guerra) − film fabularny z 1988 roku, kiczowata produkcja włoskiego reżysera niszowego Brunona Mattei. Film inspirowany jest "Predatorem" (1987) Johna McTiernana, według niektórych opinii jest nawet jego remakiem. Projekt powstał niskim budżetem na Filipinach.

</doc>
<doc id="1999759" url="https://pl.wikipedia.org/wiki?curid=1999759" title="Edward Pacewicz">
Edward Pacewicz

Edward Pacewicz (ur. 10 marca 1888 w Mickunach na Wileńszczyźnie, zm. 24 czerwca 1962 w Gdyni) – kapitan żeglugi wielkiej, porucznik Marynarki Wojennej, Kawaler Orderu Odrodzenia Polski i Oficer Orderu Imperium Brytyjskiego.
Życiorys.
Jego ojciec został w roku 1893 skazany za udział w konspiracji na zesłanie do Archangielska, gdzie Edward ukończył w roku 1908 Szkołę Marynarki Handlowej. W roku 1909 wstąpił ochotniczo do armii rosyjskiej, ale w rok później został na własną prośbę przeniesiony do rezerwy. Pracował w Głównym Urzędzie Hydrograficznym w Petersburgu, by w 1912 objąć funkcję wiceszefa grupy pilotów na Wyspach Alandzkich.
Wraz z wybuchem wojny został zmobilizowany i skierowany do bazy okrętów podwodnych Floty Bałtyckiej w Kronsztadzie. Od roku 1915 pływał jako dowódca lodołamacza „Awans”. W 1917 roku skierowano go do szkoły oficerskiej, ale jej nie ukończył, bowiem wybuchła rewolucja październikowa. Skierowany do kontrrewolucyjnej Floty Białomorskiej, pływał na okręcie hydrograficznym „Mezeń”. Do Polski mógł wrócić dopiero w roku 1922.
Został przyjęty do Marynarki Wojennej i zweryfikowany w stopniu porucznika marynarki ze starszeństwem z 1 lipca 1919 roku w korpusie oficerów morskich. Początkowo służył na monitorze ORP „Horodyszcze”, a następnie w Biurze Hydrograficznym Marynarki Wojennej. W 1925 roku został dowódcą ORP „Pomorzanin”. Z dniem 30 kwietnia 1927 roku został przeniesiony w stan spoczynku.
Po zakończeniu służby wojskowej wstąpił do Marynarki Handlowej. Z rosyjskim dyplomem kapitana żeglugi małej został dowódcą wycieczkowego parowca SS „Gdańsk” armatora Żegluga Polska, gdzie – ze względu na świetną prezencję – mógł zagrać siebie samego, czyli kapitana w polskim filmie „Pod banderą miłości”. W 1930 był kapitanem bliźniaczego SS „Gdynia”. W roku 1931, już jako kapitan żeglugi wielkiej, przeszedł do Polbrytu, a w 1934 GAL zatrudniła go jako kapitana na transatlantykach „Polonia”, „Kościuszko”, i „Chrobry”.
„Chrobry” w swój dziewiczy rejs do Ameryki Południowej wyszedł z Gdyni w dniu 29 lipca 1939 roku. O wybuchu wojny dowiedziano się w czasie postoju w Recife w Brazylii i kapitan – zgodnie z instrukcjami – skierował statek do Wielkiej Brytanii. W Southampton przebudowano statek na transportowiec dla wojska, w którym to czasie kpt. Pacewicz dowodził „Batorym” przewożąc do Wielkiej Brytanii żołnierzy kanadyjskich.
W październiku roku 1940 objął dowodzenie „Pułaskim”, który przewoził żołnierzy z Indii do Egiptu, w drodze powrotnej zabierając włoskich i niemieckich jeńców.
Po wojnie wrócił do Polski i do roku 1959 pływał na statkach PLO.
Pochowany został na Cmentarzu Witomińskim w Gdyni (kwatera 72-19-20_1).

</doc>
<doc id="1999769" url="https://pl.wikipedia.org/wiki?curid=1999769" title="Hrycewicze (obwód grodzieński)">
Hrycewicze (obwód grodzieński)

Hrycewicze (, "Hrycawiczy", , "Gricewiczi") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny. Położona jest 55 km na wschód od Białegostoku, 7,2 km od granicy polsko-białoruskiej, na południowym brzegu rzeki Świsłoczy, w oficjalnej strefie przygranicznej Białorusi. Przez wieś przebiega 24. południk długości wschodniej.
Znajduje się tu parafialna cerkiew prawosławna pw. Podwyższenia Krzyża Pańskiego, zbudowana w 1997 r. na miejscu poprzedniej.
Historia.
W czasach zaborów w granicach Imperium Rosyjskiego, w guberni grodzieńskiej, w powiecie wołkowyskim, w gminie Świsłocz. W roku 1900 miała powierzchnię 778 dziesięcin (ok. 850 ha). Na początku XX w. w pobliżu wsi znajdował się niewielki kurhan nazywany "Hrycewicką Babą". 
Od 1919 roku w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszła w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 roku składała się z 40 domów mieszkalnych.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Demografia.
Według spisu powszechnego z 1921 roku, wieś zamieszkana była przez 223 osoby, wyłącznie Białorusinów, z których 5 było katolikami, reszta – prawosławnymi.

</doc>
<doc id="1999811" url="https://pl.wikipedia.org/wiki?curid=1999811" title="Kozacka Brygada Piesza Polowej Policji">
Kozacka Brygada Piesza Polowej Policji

Kozacka Brygada Piesza Polowej Policji (ros. Казачья пластунская бригада полевой полиции) – jednostka zmilitaryzowanej policji Geheime Feldpolizei złożona z Kozaków podczas II wojny światowej.
Brygada została sformowana we wrześniu 1943 r. w rejonie Chersonia. Na jej czele stanął ataman marszowy płk Płaton M. Duchopielnikow, który od wiosny 1943 r. znajdował się na policyjnej służbie u feldmarsz. Paula Ludwiga Ewalda von Kleista. Brygada była podporządkowana dowództwu Grupy Armii "Południe". Składała się z sześciu batalionów. Liczyła ok. 5 tys. ludzi. Byli to Kozacy pochodzący z Grupy Atamana Marszowego płk. Siergieja W. Pawłowa. Brygada działała przeciwko sowieckim partyzantom i Ukraińskiej Armii Powstańczej. W wyniku ofensywy sowieckiej przeszła w rejon Krakowa. Z powodu dużych strat osobowych została rozformowana pod koniec 1944 r. lub na pocz. 1945 r.
Linki zewnętrzne.
Biografia atamana gen. Płatona M. Duchopielnikowa (jęz. rosyjski)

</doc>
<doc id="1999818" url="https://pl.wikipedia.org/wiki?curid=1999818" title="Edmund Pappelbaum">
Edmund Pappelbaum

Edmund Pappelbaum (ur. 9 listopada 1912 roku w Kargowej w Wielkopolsce, zm. 1997 w Gdyni) – komandor porucznik, kapitan żeglugi wielkiej, prawnik, inżynier budowy okrętów, obrońca Helu, kawaler Orderu Wojennego Virtuti Militari.
Życiorys.
Urodził się w Poznańskiem. W roku 1933 ukończył Szkołę Podchorążych Marynarki Wojennej. Jako świeżo mianowany podporucznik dowodził w Kadrze Floty w Gdyni plutonem rekrutów. W okresie od lutego do czerwca 1934 uczęszczał na zajęcia kursu aplikacyjnego na pokładzie hulku szkolnego ORP Bałtyk, a 1 maja dostał przydział do Dywizjonu Lotniczego w Pucku. Następnie był oficerem sygnałowym na ORP Burza, a po awansie na porucznika wrócił do Kadry Floty jako dowódca plutonu.
W latach 1936-1938 służył w baterii artylerii obrony Wybrzeża na Helu, a po odbyciu półrocznego Kursu Oficerów Obserwatorów Lotnictwa Morskiego został oficerem uzbrojenia Morskiego Dywizjonu Lotniczego. 15 września 1939 roku ewakuował się, wraz z personelem MDL, na Hel, gdzie został przydzielony do dowództwa artylerii nadbrzeżnej. Był inicjatorem i dowódcą 34. baterii, na którą składały się zdemontowane działa wież rufowych ORP Gryf.
2 października 1939, jak wszyscy obrońcy Helu poszedł do niewoli. Po wyzwoleniu wrócił do kraju i od 1945 do 1947 roku służył ponownie w Marynarce Wojennej. Był dowódcą plutonu w Samodzielnym Batalionie Morskim w Nowym Porcie i dowódcą kompanii w II Batalionie Rekruckim na Oksywiu. Na koniec pełnił obowiązki zastępcy dowódcy baterii w Redłowie.
W roku 1947 – w ramach akcji oczyszczania szeregów z oficerów przedwojennych – został przeniesiony do rezerwy i zmuszony do opuszczenia Gdyni. Pracował w Słupskim Urzędzie Morskim w Ustce, a potem w Zarządzie Małych Portów w Słupsku. W 1952 roku ukończył prawo na Uniwersytecie Poznańskim i w roku 1953 został ekspertem Polskiej Izby Handlu Zagranicznego (PIHZ).
W 1956 roku ukończył studia na Wydziale Budowy Okrętów Politechniki Gdańskiej i w lutym 1958 wrócił na morze. Pływał na statkach PŻM dosługując się w roku 1962 stopnia kapitana żeglugi wielkiej. Wrócił do Gdyni i pływał na statkach PLO do roku 1968, kiedy to został skierowany do pracy w Zarządzie Portu Gdańsk. W roku 1976 przeszedł na emeryturę, ale do roku 1980 był jeszcze ławnikiem Izby Morskiej w Gdyni.
Był jednym z twórców Panteonu Marynarki Wojennej na Oksywiu. Został pochowany na starym cmentarzu oksywskim.

</doc>
<doc id="1999836" url="https://pl.wikipedia.org/wiki?curid=1999836" title="82 Kozacki Szwadron Kawalerii">
82 Kozacki Szwadron Kawalerii

82 Kozacki Szwadron Kawalerii (ros. 82-й казачий эскадрон) – kolaboracyjny oddział wojskowy złożony z Kozaków podczas II wojny światowej
W czerwcu 1942 r. jednostki XL Korpusu Pancernego gen. Leo Geyra von Schweppenburga, walczące na Ukrainie, wzięły tak dużą liczbę jeńców wojennych, że nie były w stanie przeznaczyć odpowiedniej liczby żołnierzy do ich kontroli. Z tego powodu spośród jeńców zostali wydzieleni Kozacy, którzy opowiedzieli się przeciwko reżimowi stalinowskiemu. Niemcy uzbroili ich w karabiny ręczne i dali konie w celu wypełniania zadań wartowniczych. Spośród takich Kozaków sformował szwadron kawalerii były zawodowy wojskowy Armii Czerwonej Michaił Zagorodnyj. Liczył on ok. 340 ludzi, głównie Kozaków kubańskich. Szwadron służył początkowo przy sztabie XL Korpusu Pancernego. Następnie został przeniesiony na front, gdzie na stepach Kubania walczył wraz z pułkiem kawalerii kozackiej Jungschulz. Kozacy najczęściej pełnili zadania rozpoznawcze pancernych oddziałów Armii Czerwonej. Wielkość oddziału podesauła Zagorodnego rozrosła się do dwóch szwadronów. W październiku-listopadzie 1942 r. oba szwadrony uwikłały się w ciężkie walki o kolonię Wiestdorf. 2 szwadron po zwycięstwie wziął do niewoli 2 oficerów oraz 31 podoficerów i żołnierzy, zaś 8 czerwonoarmistów przeszło na stronę Kozaków. Po niemieckim odwrocie z północnego Kaukazu na pocz. 1943 r., szwadrony ubezpieczały wycofywanie się jednostek XL Korpusu Pancernego. Podczas przeprawy przez Don poniosły duże straty, przebijając się z okrążenia. Ocaleli Kozacy ponownie zostali skupieni w jednym szwadronie. Jesienią 1943 r. uczestniczyli oni w walkach w rejonie Nikopola, gdzie zdobyli duże ilości broni i wzięli wielu jeńców. Sformowano spośród części z nich kompanię karabinów maszynowych. Następnie szwadron poprzez Kirowograd i rzekę Dniestr został wycofany do Mołdawii, gdzie zwalczał partyzantkę. Latem 1944 r. przeniesiono go do okupowanej Francji do walki z wojskami alianckimi, które wylądowały na wybrzeżu Normandii na pocz. czerwca. Szwadron wraz z oddziałami niemieckimi dostał się w okrążenie w Saint-Lô i został zniszczony w wyniku ataku amerykańskich czołgów.

</doc>
<doc id="1999854" url="https://pl.wikipedia.org/wiki?curid=1999854" title="Janusz Kołodziej">
Janusz Kołodziej



</doc>
<doc id="1999877" url="https://pl.wikipedia.org/wiki?curid=1999877" title="Kawasaki Ki-91">
Kawasaki Ki-91

Kawasaki Ki-91 – niezrealizowany projekt japońskiego bombowca strategicznego, przeznaczonego do lotów na dużej wysokości. Jedyny prototyp ukończony w 60% został zniszczony podczas amerykańskiego bombardowania na zakłady Kawasaki w Gifu w lutym 1945 roku.
Historia.
Geneza.
W 1938 r. Wydział Techniczny Lotnictwa Cesarskiej Marynarki Wojennej zwrócił się do wytwórni Nakajima z propozycją budowy ciężkiego, czterosilnikowego bombowca strategicznego. Japońscy konstruktorzy nie mieli jednak doświadczenia w budowie tego typu maszyn i aby temu zaradzić sięgnięto po rozwiązania zagraniczne. 
W tym samym roku w Stanach Zjednoczonych oblatany został duży, czterosilnikowy samolot pasażerski Douglas DC-4E. Wybudowany jeden egzemplarz nie spełnił pokładanych w nim nadziei i po krótkiej służbie w liniach United Airlines sprzedany został Cesarskim Japońskim Liniom Lotniczym. 
Japończycy nie zamierzali wykorzystać tej maszyny jako samolotu pasażerskiego, ale wyłącznie do umożliwienia rodzimym konstruktorom zapoznania się z budową dużych, czterosilnikowych maszyn. 
W kwietniu 1941 r. wzniósł się po raz pierwszy w powietrze, wyprodukowany przez inżynierów z Nakajimy, ciężki bombowiec Nakajima G5N. Samolot miał być przeznaczony dla Japońskiej Cesarskiej Marynarki Wojennej, jednak jeszcze przed pierwszym lotem G5N pracami nad nową konstrukcją zainteresowało się również lotnictwo japońskiej armii lądowej. Zwróciło się ono do zakładów Nakajima z propozycją budowy na bazie G5N bombowca dla Cesarskiej Armii Lądowej, oznaczonego jako Nakajima Ki-68. 
Gotowy wstępny projekt został przekazany do akceptacji wydziałowi technicznemu armii lądowej na początku 1940 roku. Miała to być w praktyce G5N ze zmienionym, według wymagań armii, wyposażeniem pokładowym i uzbrojeniem. 
Na wypadek niepowodzenia całego przedsięwzięcia dowództwo armii lądowej zleciło zakładom Kawasaki opracowanie konkurencyjnego projektu. W tym przypadku jednak nacisk położono na zdolność bombowca do operowania na dużych wysokościach. Nowy samolot otrzymał oznaczenie Kawasaki Ki-85 i miał być napędzany czterema silnikami wyposażonymi w turbosprężarki. Zakładano, że Ki-85 osiągnie na wysokości 8000 metrów prędkość 540 km/h. 
Projekt maszyny oparto podobnie jak w przypadku Ki-68 na samolocie G5N, który okazał się konstrukcją całkowicie nieudaną, niespełniającą stawianych jej wymagań i marynarka zrezygnowała z niego w 1942 r. Zaraz po tym podobny los spotkał Ki-68 i Ki-85, w których zastosowane silniki Nakajima Ha-103 okazały się za słabe jak na wymagania stawiane tak dużym samolotom. 
W ramach poszukiwania sprawnego i efektywnego bombowca strategicznego armia lądowa oraz marynarka zainteresowały się jeszcze jednym projektem przygotowywanym przez zakłady Nakajima. Była nim konstrukcja oznaczona kryptonimem Projekt Z. Miał to być superciężki samolot bombowy zdolny do lotów międzykontynentalnych, a tym samym do zaatakowania kontynentu amerykańskiego i powrotu na terytorium kontrolowane przez Japonię. Bardzo wygórowane zamierzenia konstruktorów Nakajimy skierowały jednak wzrok sztabowców armii lądowej w kierunku zdecydowanie mniej ambitnej, ale przez to bardziej realnej konstrukcji.
Projekt.
Po rezygnacji z dalszych prac nad Ki-85 i odstąpieniu lotnictwa armii lądowej od współudziału w realizacji Projektu Z, wytwórnia Kawasaki postanowiła samodzielnie uporać się z problemem budowy dużego, czterosilnikowego bombowca strategicznego. Przystąpiono do realizacji projektu oznaczonego jako Ki-91. 
W porównaniu z Ki-85 nowa konstrukcja miała zdecydowanie bardziej ambitną charakterystykę. Ki-91 miał mieć większy zasięg, silniejsze uzbrojenie i większą prędkością maksymalną. Duże zaangażowanie wytwórni w bieżące prace nad modernizacją Ki-45 i Ki-48 spowodowało, że projekt wstępny Ki-91 był gotowy dopiero na początku 1943 roku. W maju tego samego roku został on zaakceptowany przez wydział techniczny Cesarskiej Armii Lądowej i przystąpiono do budowy makiety i prototypu Ki-91. Prace nad samolotem nie miały zbyt wysokiego priorytetu i postępowały bardzo powoli. W pierwszej połowie 1944 r. ukończono drewnianą makietę Ki-91 i pod koniec tego samego roku przystąpiono do budowy latającego prototypu. Planowano, iż w połowie 1946 r. ruszy seryjna produkcja bombowców. 
W lutym 1945 r. podczas jednego z wielu amerykańskich nalotów zniszczeniu uległ budowany prototyp oraz jego oprzyrządowanie. Po tym wydarzeniu dalsze prace nie były już kontynuowane.
Konstrukcja.
Ki-91 był całkowicie metalowym, wolnonośnym średniopłatem, napędzanym czterema, osiemnastocylindrowymi, turbodoładowanymi silnikami w układzie podwójnej gwiazdy Mitsubishi Ha-214 I Ru o mocy 1864 kW (2500 KM) każdy, napędzającymi czterołopatowe, metalowe śmigła o zmiennym skoku i średnicy 4,4 m. Zbiorniki paliwa o pojemności 27 500 litrów umieszczono w kadłubie i skrzydłach. Kadłub o konstrukcji półskorupowej, mieszczący hermetyzowane kabiny dla ośmiu członków załogi. Przy ich projektowaniu wykorzystano doświadczenia zakładów Tachikawa, zdobyte w konstruowaniu i budowie wysokościowego samolotu rozpoznawczo-bombowego Tachikawa Ki-74. Klasyczne usterzenie wolnonośne. Trójpodporowe podwozie z przednim podparciem chowane w locie. Główne, składające się z dwóch zespołów po dwa koła do gondoli silnikowych i przednie, jednokołowe do wnęki w kadłubie. Proste skrzydła o trapezowym obrysie i dużym wydłużeniu.
Uzbrojenie.
Samolot był zdolny do przenoszenia maksymalnie 8000 kg bomb, zarówno w komorze bombowej jak i na zewnętrznych węzłach. W misjach dalekodystansowych ładunek zabieranych bomb miał nie przekraczać 4000 kg. 
Strzeleckie uzbrojenie obronne samolotu składało się z dwunastu działek kalibru 20 mm. Dwa działka w zdalnie sterowanej wieżyczce umieszczonej pod kadłubem w przedniej jego części, kolejne dwa w zdalnie sterowanej wieżyczce znajdującej się pod kadłubem za skrzydłami. Dwa - w ruchomym stanowisku strzeleckim w dziobie maszyny, dwa - w wieżyczce ogonowej oraz dwa - na stanowisku umieszczonym na kadłubie samolotu. Nieznanym jest umiejscowienie kolejnych dwóch działek, prawdopodobnie jedno ze stanowisk miało posiadać poczwórny zestaw luf.
Wykorzystanie.
Maszyna nigdy nie wzięła udziału w walkach. Pomimo bardzo dużego zasięgu Ki-91 nie był zdolny do odwetowych uderzeń bombowych na kontynent amerykański. Zakładano jednak możliwość zaatakowania amerykańskich baz na Marianach, z których operowały B-29. W tym celu planowano wybudowanie specjalnej wersji Ki-91 z baterią działek 20 mm umieszczonych w komorze bombowej. Ich ogień miał niszczyć stojące na ziemi, na obwałowanych stanowiskach, amerykańskie Superfortece.

</doc>
<doc id="1999883" url="https://pl.wikipedia.org/wiki?curid=1999883" title="API (test biochemiczny)">
API (test biochemiczny)

API (ang. "analytical profile index") – test biochemiczny mający na celu identyfikację gatunku organizmu. Polega na określeniu zdolności mikroorganizmów do asymilacji, fermentacji lub rozkładu określonych związków chemicznych. API jest metodą często stosowaną dla detekcji drobnoustrojów. Polega na wprowadzeniu zawiesiny bakteryjnej do każdej z mikroprobówek znajdujących się w zestawie. Probówki inkubuje się. Reakcje biochemiczne zachodzące w czasie inkubacji powodują zmiany zabarwienia, powstałe samoistnie lub po dodaniu odczynnika wskaźnikowego. Do odczytu służy książka kodowa lub program komputerowy API LAB plus.

</doc>
<doc id="1999928" url="https://pl.wikipedia.org/wiki?curid=1999928" title="Beniamin Bilse">
Beniamin Bilse



</doc>
<doc id="1999937" url="https://pl.wikipedia.org/wiki?curid=1999937" title="Korporacja globalna">
Korporacja globalna



</doc>
<doc id="1999946" url="https://pl.wikipedia.org/wiki?curid=1999946" title="Angelica officinalis">
Angelica officinalis



</doc>
<doc id="1999966" url="https://pl.wikipedia.org/wiki?curid=1999966" title="Anethum foeniculum">
Anethum foeniculum



</doc>
<doc id="1999968" url="https://pl.wikipedia.org/wiki?curid=1999968" title="Pałka (ujednoznacznienie)">
Pałka (ujednoznacznienie)

rośliny
ludzie
inne

</doc>
<doc id="1999970" url="https://pl.wikipedia.org/wiki?curid=1999970" title="Mila (serial animowany)">
Mila (serial animowany)



</doc>
<doc id="1999974" url="https://pl.wikipedia.org/wiki?curid=1999974" title="Archiwum Skarbowe">
Archiwum Skarbowe

Archiwum Skarbowe w Warszawie – archiwum państwowe w Warszawie założone 2 lipca 1871 r. jako "Archiwum Akt Dawnych byłego Zarządu Finansowego Królestwa Polskiego" (później utrwaliła się nazwa „Archiwum Skarbowe”). Archiwum powstało w celu przechowywania akt po zlikwidowanej w 1867 r. Komisji Rządowej Przychodów i Skarbu Królestwa Polskiego, która już wcześniej przechowywała akta skarbowe z okresu Księstwa Warszawskiego oraz z okresu staropolskiego. 
Po I wojnie światowej archiwum weszło do polskiej sieci archiwalnej. W czasie powstania warszawskiego w 1944 r. zasób archiwum spłonął.
Zasób archiwum.
Zgodnie ze sprawozdaniem ówczesnego dyrektora archiwum Wacława Granicznego instytucja ta gromadziła 1 stycznia 1927 r. około 350 000 woluminów oraz 39 348 map i planów. Wydzielił on siedemnaście głównych części składowych zasobu archiwum. Były to:

</doc>
<doc id="1999982" url="https://pl.wikipedia.org/wiki?curid=1999982" title="Tadeusz Leśniewski">
Tadeusz Leśniewski

Tadeusz Franciszek Józef Leśniewski (ur. 17 września 1897 w Warszawie, zm. 17 lipca 1957 tamże) – architekt, żołnierz AK.
Życiorys.
W 1915 ukończył Szkołę Handlową Zgromadzenia Kupców m. Warszawy. Od 1916 był studentem Wydziału Architektury Politechniki Warszawskiej. Został odznaczony Krzyżem Niepodległości za działalność w Polskiej Organizacji Wojskowej (od 1916). W pierwszych dniach listopada 1918 wstąpił ochotniczo do Wojska Polskiego. Brał udział w wojnie polsko-bolszewickiej. W 1921 po zwolnieniu z wojska wznowił studia i w czerwcu 1924 otrzymał dyplom ukończenia Wydziału Architektury Politechniki Warszawskiej (nr 369). Podczas studiów brał udział w pracach przy odbudowie Teatru Narodowego w Warszawie oraz pracach konserwatorskich w Łazienkach Królewskich i Belwederze.
W latach 1924–1925 pracował przy budowie młyna i silosów zbożowych w Białej Podlaskiej, strażnic i koszar KOP oraz domu mieszkalnego na osiedlu Staszica w Warszawie, a w latach 1926–1927 w Kierownictwie Robót w Gmachach Reprezentacyjnych Rzeczypospolitej przy odbudowie Zamku Warszawskiego. W 1927 rozpoczął pracę w Najwyższej Izbie Kontroli Państwa. Jako delegat NIK nadzorował obiekty wykonywane dla instytucji państwowych m.in. w Warszawie: budowy Ministerstwa Oświaty przy Al. Szucha 23, byłego Ministerstwa Robót Publicznych przy ul. Chałubińskiego 4, Instytutu Geologicznego przy ul. Wiśniowej, Banku Gospodarstwa Krajowego w Al. Jerozolimskich, byłego Ministerstwa Spraw Zagranicznych przy ul. Wierzbowej i Zamku Warszawskiego oraz w Krakowie: Gmachu Akademii Górniczej, Biblioteki Jagiellońskiej, Kliniki Uniwersyteckiej, a także odbudowy Wawelu oraz innych budowli państwowych na terenie Rzeczypospolitej. Pracując w NIK współpracował z innymi resortami przy ustalaniu przepisów budowlano-administracyjnych i rachunkowo-kasowych.
Brał udział w konkursach architektonicznych prezentując m.in. projekty: gmachu NIK al. Szucha 23, projekt gmachu Związku Nauczycielstwa Polskiego na Powiślu, dwa projekty typowych domów szeregowych BGK, projekt zagrody dla rolnika.
Od kwietnia 1945 pracował w Biurze Odbudowy Stolicy (jako kierownik budowy odbudowywanych gmachów dla Ministerstwa Oświaty, NIK, MSZ ul. Szucha 23/25 i innych), następnie (od 1946) w Ministerstwie Odbudowy (Budownictwa Miast i Osiedli), od 1952 członek zespołu orzekającego Miastoprojekt Wschód, a od 1953 członek zespołu orzekającego w Biurze Projektów Inwestycyjnych Skupu. Był zdecydowanym przeciwnikiem budowy Pałacu Kultury w Warszawie, który określał mianem „Piętna wschodu na Warszawie” za co był represjonowany. Od 1954 pracował w Komitecie do Spraw Urbanistyki i Architektury.
Zmarł nagle w wieku 59 lat, został pochowany w grobie rodzinnym na cmentarzu Powązkowskim (kwatera X-6-1,2,3).

</doc>
<doc id="1999990" url="https://pl.wikipedia.org/wiki?curid=1999990" title="The Sweetest Illusion">
The Sweetest Illusion

The Sweetest Illusion – trzeci studyjny album solowy Basi wydany w 1994 roku przez Epic Records.
Tło.
Prace nad płytą zajęły 2,5 roku. Nagrywanie utworów odbywało się w studiach w Londynie, a mastering w Nowym Jorku. Materiał ten był zwrotem ku bardziej wyrafinowanym brzmieniom, zastępując elektronicznie wygenerowane dźwięki żywymi instrumentami. Tym razem polskie słowa pojawiają się w utworach „Yearning” i „An Olive Tree”.
Nagranie „More Fire Than Flame” pojawiło się jako singel w Japonii w 1993 roku, a wiosną 1994 balladę „Yearning” wydano jako pierwszy oficjalny singel w USA. Taneczna piosenka „Drunk on Love” spotkała się z dużą popularnością w klubach i dotarła do 1. miejsca amerykańskiej listy klubowej Hot Dance Club Songs.
Krążek ukazał się najpierw w Japonii 28 kwietnia 1994, a następnie 3 maja w innych krajach. Płyta spotkała się ze szczególnie pozytywnym przyjęciem w Japonii, gdzie była największym sukcesem komercyjnym Basi i pokryła się platyną. W Stanach Zjednoczonych nie dorównała ona popularnością poprzednim krążkom, choć uzyskała certyfikat złotej za sprzedaż ponad pół miliona kopii. W 2016 roku niezależne brytyjskie wydawnictwo Cherry Red Records wydało trzypłytową reedycję albumu, zawierającą dodatkowo wersje instrumentalne i remiksy.
Lista piosenek.
Wszystkie utwory zostały napisane przez Basię Trzetrzelewską oraz Danny'ego White'a, o ile nie podano inaczej.

</doc>
<doc id="1999991" url="https://pl.wikipedia.org/wiki?curid=1999991" title="Henryk Krzysteczko">
Henryk Krzysteczko

Henryk Krzysteczko (ur. 19 lipca 1946 w Rudzie) – polski duchowny katolicki, teolog, profesor nauk teologicznych. Specjalizuje się w teologii pastoralnej.
Życiorys.
W 1972 uzyskał tytuł magistra na Papieskim Wydziale Teologicznym w Krakowie, a 30 marca 1972 przyjął święcenia kapłańskie. Doktorat na podstawie pracy "Koncepcja osobowych relacji międzyludzkich wg C. Rogersa i możliwość zastosowania jej w duszpasterstwie" w listopadzie obronił w 1978 na Katolickim Uniwersytecie Lubelskim. Pracował jako wikariusz: w Moszczenicy Śląskiej (1972-1976), w Lamprechshausen i Bürmos w diecezji Salzburg (1981-1982) oraz w Rudzie Śląskiej-Kochłowicach (1982-1986). W 1997 ukończył magisterskie studia psychologiczne na Katolickim Uniwersytecie Lubelskim. W 1998 uzyskał habilitację na Akademii Teologii Katolickiej w Warszawie. Tytuł naukowy profesora otrzymał w 2006. Pełni funkcję kierownika Zakładu Katechetyki, Pedagogiki Chrześcijańskiej i Katolickiej Nauki Społecznej Uniwersytetu Śląskiego. W lipcu 2018 roku dekretem metropolity katowickiego abpa Wiktora Skworca został skierowany do posługi w kaplicy św. Brata Alberta w Bradzie

</doc>
<doc id="1999993" url="https://pl.wikipedia.org/wiki?curid=1999993" title="Basia on Broadway">
Basia on Broadway

Basia on Broadway – pierwszy koncertowy album Basi wydany w 1995 roku przez Epic Records.
Tło.
Wszystkie utwory zostały zarejestrowane w nowojorskim Neil Simon Theatre 24 i 25 listopada 1995, podczas dwutygodniowej serii występów Basi na Broadwayu. Koncerty te odbyły się w ramach światowej trasy promującej płytę "The Sweetest Illusion". Cztery piosenki pochodzą z debiutanckiej płyty "Time and Tide", siedem z "London Warsaw New York" i trzy z "The Sweetest Illusion". „Half a Minute” oryginalnie pochodzi z pierwszej płyty Matt Bianco, "Whose Side Are You On?", a „Dzień się budzi” to cover polskiej piosenki spopularyzowanej w latach 60.

</doc>
<doc id="1999994" url="https://pl.wikipedia.org/wiki?curid=1999994" title="James Ball">
James Ball

James Allan „Jimmy” Ball (ur. 7 maja 1903 w Dauphin w prowincji Manitoba, zm. 2 lipca 1988 w Victorii) – kanadyjski lekkoatleta sprinter, trzykrotny medalista olimpijski.
Ball studiował farmację na University of Manitoba, gdzie dał się poznać jako czołowy lekkoatleta. W 1927 zdobył mistrzostwo Kanady w biegu na 440 jardów i w sztafecie 4 × 440 jardów. Podczas eliminacji przedolimpijskich w 1928 w Hamilton dwukrotnie poprawił rekord Kanady w biegu na 400 metrów.
Na igrzyskach olimpijskich w 1928 w Amsterdamie Ball wywalczył srebrny medal w biegu na 400 metrów, przegrywając jedynie z Amerykaninem Rayem Barbutim. Zdobył również brązowy medal w sztafecie 4 × 400 metrów (która biegła w składzie: Alex Wilson, Phil Edwards, Stanley Glover i Ball), Kanadyjczycy w finale pobili rekord kraju (3:15,4).
Na igrzyskach Imperium Brytyjskiego w 1930 w Hamilton zdobył srebrny medal w sztafecie 4 × 440 jardów, a w biegach na 220 jardów i na 440 jardów zajął 5. miejsce. Podczas igrzysk olimpijskich w 1932 w Los Angeles zdobył brązowy medal w sztafecie 4 × 400 metrów (w składzie: Ray Lewis, Ball, Edwards i Wilson) z rekordem Kanady (3:12,8), a na 400 metrów odpadł w półfinale.

</doc>
<doc id="1999997" url="https://pl.wikipedia.org/wiki?curid=1999997" title="Cuminum odorum">
Cuminum odorum



</doc>
<doc id="1999998" url="https://pl.wikipedia.org/wiki?curid=1999998" title="Clear Horizon – The Best of Basia">
Clear Horizon – The Best of Basia

Clear Horizon – The Best of Basia – kompilacja Basi wydana w 1998 roku.
Tło.
Piosenki pochodzą z trzech albumów studyjnych Basi: "Time and Tide" (utwory 4, 7, 10, 13, 15), "London Warsaw New York" (2, 8) oraz "The Sweetest Illusion" (3, 6, 9, 11, 14). Utwór „Half a Minute” pochodzi z płyty "Whose Side Are You On?" wydanej w 1984 roku przez zespół Matt Bianco, w którego składzie byli wówczas Basia i Danny White. Pozostałe cztery utwory („Clear Horizon”, „Waters of March”, „Go for You” oraz „Angels Blush”) pierwszy raz ukazały się na tej płycie. „Waters of March” to cover utworu „Águas de Março” z repertuaru Antônio Carlosa Jobima.
Album ukazał się najpierw w Japonii 11 listopada 1998, a jego ogólnoświatowa premiera odbyła się w następnym tygodniu. Tytułowy utwór został wydany jako singel promujący i dotarł do 12. miejsca Listy przebojów Programu Trzeciego w Polsce oraz 31. miejsca na liście japońskiej rozgłośni J-Wave. Płyta była ostatnim wydawnictwem Basi dla koncernu Sony Music, z którym była związana od początku swojej światowej kariery. Składanka odniosła umiarkowany sukces i to tylko w Japonii, głównie ze względu na brak promocji ze strony wytwórni.

</doc>
<doc id="1999999" url="https://pl.wikipedia.org/wiki?curid=1999999" title="Operacja Killiana">
Operacja Killiana

Operacja Killiana – zabieg chirurgiczny stosowany w laryngologii w leczeniu zapalenia zatok czołowych. Po nacięciu skóry od kącika ocznego do łuku brwiowego wytwarza się otwór w ścianie dolnej zatoki czołowej. Następnie wykonuje się dodatkowy otwór przedniej ścianie zatoki oraz usuwa się błonę śluzową objętą procesem zapalnym. Łuk kostny na wysokości brwi jest zachowany, dzięki czemu nie zostaje zaburzony kontur czoła. Po zabiegu zakłada się dren do przewodu nosowo-czołowego. Wskazaniem do przeprowadzenia chirurgicznego leczenia zapalenia zatok tą metodą są rozległe zatoki czołowe uniemożliwiające zastosowanie metody Jansena-Rittera.
Metodę opracował Gustav Killian w 1904 roku.

</doc>
<doc id="2000006" url="https://pl.wikipedia.org/wiki?curid=2000006" title="Operacja Riedla">
Operacja Riedla

Operacja Riedla – zabieg chirurgiczny stosowany w laryngologii w leczeniu zapalenia zatok czołowych. Po nacięciu skóry od kącika ocznego do łuku brwiowego usuwa się przednią i dolną ścianę zatoki. Następnie usuwa się błonę śluzową objętą procesem zapalnym. Dzięki szerokiemu dostępowi można dokładnie oczyścić całą zatokę. Efekt kosmetyczny nie jest jednak zadowalający, ponieważ dochodzi do zniekształcenia konturu czoła z powodu zapadnięcia się przedniej ściany zatoki. Po zabiegu zaleca się korekcję zniekształcenia za pomocą implantów syntetycznych.
Metodę wprowadził do medycyny Bernhard Riedel. Uważa się, że ma obecnie znaczenie historyczne.

</doc>
<doc id="2000011" url="https://pl.wikipedia.org/wiki?curid=2000011" title="Lucrețiu Pătrășcanu">
Lucrețiu Pătrășcanu

Lucrețiu Pătrășcanu (ur. 4 listopada 1900 w Bacău, zm. 17 maja 1954) – rumuński komunista, jeden z założycieli Rumuńskiej Partii Komunistycznej, pierwszy komunistyczny członek rządu rumuńskiego (od 1944 r.), uwięziony w czasie stalinowskich czystek, a następnie rozstrzelany.
Życiorys.
Pătrășcanu urodził się w rodzinie o tradycjach politycznych, jego ojciec był profesorem. Studiował w Paryżu, Lipsku i Bukareszcie, uzyskał doktoraty z ekonomii i prawa. Już w młodości zaangażował się w ruch komunistyczny, w 1921 r. był jednym z członków-założycieli Rumuńskiej Partii Komunistycznej. Stał się jej największym teoretykiem i jednym z czołowych działaczy. Bronił swoich towarzyszy w licznych procesach, a w latach 30. został członkiem komitetu centralnego partii. Kilkakrotnie aresztowany, nie spędzał jednak w więzieniu – w przeciwieństwie do innych działaczy – dłuższych wyroków. W 1931 r. został nawet wybrany do rumuńskiego parlamentu, choć jego wybór został przez rumuński rząd unieważniony. W 1933 r. wyjechał do ZSRR na posiedzenie Kominternu i został tam zatrzymany do 1935 r.
W czasie II wojny światowej, wobec uwięzienia lub ucieczki wielu działaczy komunistycznych, przez pewien czas faktyczny lider partii. 23 sierpnia 1944 r. został pierwszym komunistycznym ministrem rumuńskim (bez teki) – jako jedyny komunista został powołany przez króla Michała I do rządu utworzonego przezeń po ogłoszeniu przejścia Rumunii na stronę aliantów i odsunięciu od władzy Iona Antonescu (z racji swego pochodzenia Pătrășcanu był jedynym politykiem z czołówki komunistów możliwych do akceptacji przez króla, z tego też powodu to on wcześniej prowadził ze strony komunistów negocjacje w sprawie powołania rządu). We wrześniu 1944 odszedł z rządu (był to wynik decyzji partii o odżegnaniu się od wsparcia dla władz). Już w listopadzie jednak komuniści powrócili do rządu, obejmując większą liczbę resortów. Pătrășcanu w kolejnych rządach do początku 1948 r. był ministrem sprawiedliwości. W 1944 był w składzie delegacji rumuńskiej w Moskwie w celu wynegocjowania zawieszenia broni, a w 1946 był członkiem rumuńskiej delegacji negocjującej warunki traktatu pokojowego z aliantami (tzw. pokoju paryskiego z 1947 r.). 
Pătrășcanu był jednym z najpopularniejszych polityków komunistycznych, jednak nie posiadał zaufania innych członków kierownictwa partii (członków obu najsilniejszych frakcji: "moskiewskiej", przybyłych do Rumunii wraz z Armią Czerwoną, jak i frakcji związanej z działaczami, którzy lata wojny spędzili w więzieniu). Co gorsza, naraził się Józefowi Stalinowi, który uznał go za "szowinistę" z racji stawiania wyżej zysków narodowych Rumunii aniżeli ZSRR. W efekcie najpierw, oskarżony o "odchylenie nacjonalistyczne" został odsunięty z kierownictwa partii, a 28 kwietnia 1948 r. wraz z żoną aresztowany; od natychmiastowej śmierci uchroniło ich jedynie wstawiennictwo Any Pauker. W 1949 r. przywódca KPR Gheorghe Gheorghiu-Dej ogłosił go publicznie "imperialistycznym agentem".
Po śmierci Józefa Stalina w 1953 r. Gheorghiu-Dej obawiał się, że nowi przywódcy KPZR mogą wykorzystać Pătrășcanu i postawić go na czele partii w jego miejsce. Aby temu zapobiec postanowił potencjalnego konkurenta usunąć – Pătrășcanu został osądzony w tajnym procesie i rozstrzelany 17 maja 1954 r.
W 1968 r. nowy przywódca Rumunii Nicolae Ceaușescu zrehabilitował Pătrășcanu (pomiędzy innymi ofiarami czystek stalinowskich spośród rumuńskich działaczy komunistycznych).

</doc>
<doc id="2000012" url="https://pl.wikipedia.org/wiki?curid=2000012" title="Biuro Projektowania Systemów Cyfrowych">
Biuro Projektowania Systemów Cyfrowych

Biuro Projektowania Systemów Cyfrowych Sp. z o.o. (BPSC) – polska spółka informatyczna zajmująca się projektowaniem i wdrażaniem rozwiązań informatycznych wspomagających zarządzanie przedsiębiorstwem. Jeden z największych dostawców systemów klasy MRP II / ERP w Polsce. Zatrudnia ok. 170 osób. W lutym 2017 r. po przejęciu większościowego pakietu akcji spółki została ona włączona w skład grupy Forterro z Teksasu w USA.
Sztandarowym produktem BPSC jest zintegrowany system informatyczny – Impuls EVO, przeznaczony dla różnej wielkości przedsiębiorstw produkcyjnych, handlowych i usługowych.
Od 1994 roku BPSC współpracuje z korporacją Oracle – światowym liderem w tworzeniu baz danych. Jako pierwsza firma w Polsce BPSC uzyskała prawo do stosowania znaku „powered by Oracle”.
BPSC jest laureatem wielu konkursów. W 2006 zostało nominowane do Gazel Biznesu – rankingu najdynamiczniej rozwijających się polskich firm. BPSC wyróżniono także statuetkami Lidera Polskiego Biznesu, Lidera Rynku i Euro Leadera. System Impuls został uznany przez uczestników konferencji „Systemy dla Przedsiębiorstw” za Najlepszy Produkt Roku 2006. Rok później system w wersji przeznaczonej dla branży budowlanej został nagrodzony Złotym Bitem.

</doc>
<doc id="2000013" url="https://pl.wikipedia.org/wiki?curid=2000013" title="Komische Oper Berlin">
Komische Oper Berlin

Komische Oper Berlin – teatr operowy w Berlinie przy Behrenstrasse 55-57 w dzielnicy Berlin-Mitte. Jest to najmniejszy spośród trzech berlińskich państwowych teatrów operowych. Oprócz niego działają w stolicy Niemiec Deutsche Oper Berlin i Staatsoper Unter den Linden. Budynek teatru mieścił od roku 1892 "Theater Unter den Linden", a od roku 1898 do 1944 berliński "Metropoltheater".
Teatru tego nie należy mylić z istniejącym w Berlinie od roku 1905 do lat trzydziestych teatru pod nazwą "Komische Oper" przy ulicy Friedrichstraße koło mostu Weidendammer Brücke, na zapleczu Admiralspalast.
Historia Komische Oper.
Metropol-Theater 1892–1944.
Wiedeńscy architekci Ferdinand Fellner i Hermann Helmer zaprojektowali i zrealizowali budynek teatru, oddany do użytku w roku 1892. Był to budynek o bogato zdobionej architekturze neobarokowej. Początkowo działał w nim "Theater Unter den Linden", a od roku 1898 "Metropol-Theater". W roku 1933 teatr został zamknięty, ale po roku znów otwarty pod zarządem hitlerowskiej organizacji Kraft durch Freude.
W roku 1944 budynek teatru został zburzony podczas nalotów bombowych, ocalała jedynie sama sala widowiskowa.
Dzisiejsza Komische Oper od 1947.
Projektanci odbudowy mieli do wyboru trzy możliwości:
Zdecydowano się na trzeci wariant. Powstał budynek o prostej, pozbawionej ozdób architekturze, kryjący we wnętrzu XIX-wieczną salę widowiskową. Ostateczny wygląd zawdzięcza teatr przebudowie 1965–1966 według projektu architekta Kunza Nieradego.
Teatr wznowił działalność 23 grudnia 1947 pod dyrekcją reżysera Waltera Felsensteina. Felsenstein zgromadził wielu znakomitych artystów i stworzył nowoczesny teatr muzyczny. Orkiestrą dyrygowali m.in. Otto Klemperer, Václav Neumann i Kurt Masur.
Po zgonie Waltera Felsensteina 1975 dyrekcję przejął Harry Kupfer, a od roku 2002 Andreas Homoki.
Balet Komische Oper.
Walter Felsenstein powierzył 1966 kierownictwo baletu choreografowi Tomowi Schillingowi. Pod jego kierownictwem "Teatr Tańca Opery Komicznej" w ciągu prawie 30 lat należał do najwybitniejszych zespołów baletowych świata. Niestety w końcu sezonu 2003/2004 na polecenie Senatu miasta Berlina balet został zlikwidowany.

</doc>
<doc id="2000016" url="https://pl.wikipedia.org/wiki?curid=2000016" title="Magdalena Piskorczyk">
Magdalena Piskorczyk



</doc>
<doc id="2000017" url="https://pl.wikipedia.org/wiki?curid=2000017" title="Einbeck (ujednoznacznienie)">
Einbeck (ujednoznacznienie)

Niemcy:
Osoby:

</doc>
<doc id="2000018" url="https://pl.wikipedia.org/wiki?curid=2000018" title="Kościół Matki Bożej Łaskawej i św. Wojciecha w Łowiczu">
Kościół Matki Bożej Łaskawej i św. Wojciecha w Łowiczu

Kościół Matki Bożej Łaskawej i św. Wojciecha w Łowiczu – kościół znajdujący się przy ul. Pijarskiej w Łowiczu, siedziba Ojców Pijarów. 
Zbudowany został w stylu barokowym w latach 1672–1680, natomiast fasadę ukończono około 1729 roku. Do znanych z imienia fundatorów należeli Jan Szamowski – kasztelan gostyński oraz Wojciech Zimny – chłop z Bobrownik. Na przełomie wieków XVII i XVIII został rozbudowany z fundacji arcybiskupa Michała Radziejowskiego. Kościół został uroczyście konsekrowany w lipcu 1749 roku. Od początku gospodarzami kościoła byli Ojcowie Pijarzy. W kościele znajdują się freski przypisywane włoskiemu malarzowi Michelangelo Palloniemu.
Wnętrze kościoła jest trójnawowe z prezbiterium zamkniętym półkolistą absydą. Prezbiterium i nawa główna posiadają sklepienia kolebkowe z lunetami na podwójnych pasach. W przybudówkach przy prezbiterium znajdują się natomiast sklepienia kolebkowo-krzyżowe, a w nawach bocznych i pod chórem: sklepienia krzyżowe na pasach i kolebkowe na emporach. Na szczególną uwagę zasługuje boczny ołtarz kościoła z rzeźbą Matki Boskiej Łaskawej oraz dwiema rzeźbami Salomona i Mojżesza (przypuszcza się, że ich autorem jest Jan Jerzy Plersch).
Przy Kolegium Łowickim Ojców Pijarów odbywały się Kapituły Prowincjalne. Na jednej z nich w roku 1753 staraniem ks. Stanisława Konarskiego została uchwalona reforma szkolnictwa, najpierw pijarskiego – zatwierdzona przez papieża Benedykta XIV, a potem dała impuls do powołania Komisji Edukacji Narodowej, co dokonało się na Sejmie Czteroletnim.
Ojcowie Pijarzy, po długiej przerwie trwającej od roku 1864 do 1958, powrócili do Łowicza i prowadzą działalność duszpasterską (kościół rektoralny) oraz edukacyjną (szkoła podstawowa, gimnazjum oraz liceum).

</doc>
<doc id="2000020" url="https://pl.wikipedia.org/wiki?curid=2000020" title="Oficer kontraktowy WP">
Oficer kontraktowy WP



</doc>
<doc id="2000022" url="https://pl.wikipedia.org/wiki?curid=2000022" title="Bożena Batycka">
Bożena Batycka

Bożena Batycka (ur. 1951) – polska bizneswomen, przedsiębiorca, projektantka mody.
Życiorys.
Absolwentka Ekonomii i Handlu Zagranicznego na Uniwersytecie Gdańskim. Pracę w firmie Batycki, założonej przez teścia Tadeusza Batyckiego, rozpoczęła w 1989 roku, a od 1997 roku była projektantką kolekcji galanterii skórzanej i biżuterii domu mody Batycki. Laureatka wielu nagród w dziedzinie biznesu i mody: została “Bursztynową Kobietą Biznesu” według magazynu "Zwierciadło", otrzymała statuetkę platynowego gołębia i Oscara Mody, a marka Batycki została uznana za „Markę Przyszłości” według miesięcznika "Businessman Magazine".
Życie prywatne.
Z Maciejem Batyckim ma dwóch synów: Tomasza (ur. 1974) i Grzegorza (ur. 1975).

</doc>
<doc id="2000029" url="https://pl.wikipedia.org/wiki?curid=2000029" title="A’albiel">
A’albiel

A'albiel – anioł służebny archanioła Michała.

</doc>
<doc id="2000034" url="https://pl.wikipedia.org/wiki?curid=2000034" title="Abradatas">
Abradatas

Abradatas (zm. 547 p.n.e.) – książę i władca perskiej krainy Suzjany. Walczył przeciwko Cyrusowi II Wielkiemu stając po stronie króla medyjskiego Astyagesa. Za namową swej żony
Pantei przeszedł na stronę króla Persji Cyrusa II Wielkiego.
Zginął w 547 p.n.e. w bitwie nad rzeką Halys z wojskami lidyjskiego króla Krezusa, który wystąpił przeciwko królowi Persji za przetrzymywanie jego szwagra Astyagesa w niewoli.
Abradatas został uwieczniony w dziele Ksenofonta Cyropedia. Władca, którego imię spotyka się też często w wersji Abradates, i jego żona Pantea są bohaterami wielu utworów literackich. Geoffrey Chaucer wspomina ich w Opowieściach kanterberyjskich. Edwin Atherstone napisał poemat białym wierszem "Abradates i Panthea".

</doc>
<doc id="2000035" url="https://pl.wikipedia.org/wiki?curid=2000035" title="Czuba (Góry Kamienne)">
Czuba (Góry Kamienne)

Czuba (niem. "Guckelberg", 660 m n.p.m.) – szczyt w środkowej części Czarnego Lasu, w Górach Kamiennych, w Sudetach Środkowych. Jest najwyższym wzniesieniem pasma.
Położenie.
Szczyt położony jest w środkowej części pasma Czarnego Lasu, pomiędzy Jastrzębią Górą na północnym zachodzie a Jastrzębnikiem na południowym wschodzie. 
Budowa Geologiczna.
Czuba zbudowana jest z permskich melafirów (trachybazaltów).
Roślinność.
Wierzchołek wzniesienia jest porośnięty lasem, niżej rozciągają się łąki.

</doc>
<doc id="2000036" url="https://pl.wikipedia.org/wiki?curid=2000036" title="Kosti Katajamäki">
Kosti Katajamäki

Kosti Katajamäki (ur. 26 lutego 1977 w Alajärvi) – fiński kierowca rajdowy. W swojej karierze wywalczył mistrzostwo Finlandii w grupie N i grupie A.
Swój debiut rajdowy Katajamäki zaliczył w 1997 roku. W 1998 roku zadebiutował w Rajdowych Mistrzostwach Świata. Pilotowany przez Lassego Hirvijärviego i jadący Volkswagen Polo GTI zajął wówczas 53. miejsce w Rajdzie Finlandii. W latach 2002-2005 startował w serii Junior World Rally Championship samochodami Volkswagen Polo S1600 (2002-2003) i Suzuki Ignis S1600 (2004-2005). W 2004 roku zajął 4., a w 2005 roku 5. miejsce w JWRC. W 2006 roku startował Fordem Focusem WRC w barwach teamu Stobart M-Sport Ford Rally Team. W Rajdzie Szwecji zajął 6. pozycję, a w Rajdzie Turcji - 5. pozycję. Zdobył łącznie 7 punktów do klasyfikacji generalnej MŚ. Od 2007 roku nie startuje w Mistrzostwach Świata.
W 2001 roku Katajamäki osiągnął pierwszy sukces na rodzimych trasach, w Finlandii. Jadąc Oplem Astrą GSI 16V wywalczył wówczas mistrzostwo Finlandii w grupie N. Z kolei w 2005 roku został mistrzem kraju w grupie A za kierownicą Peugeota 206 WRC.

</doc>
<doc id="2000039" url="https://pl.wikipedia.org/wiki?curid=2000039" title="Uslar (ujednoznacznienie)">
Uslar (ujednoznacznienie)

Niemcy:
Osoby:

</doc>
<doc id="2000042" url="https://pl.wikipedia.org/wiki?curid=2000042" title="Jastrzębia Góra (Góry Kamienne)">
Jastrzębia Góra (Góry Kamienne)

Jastrzębia Góra, (niem. "Hoheberg", 638 m n.p.m.) – szczyt w południowo-wschodniej części Czarnego Lasu, w Górach Kamiennych, w Sudetach Środkowych.
Szczyt położony jest w południowo-wschodniej części pasma Czarnego Lasu, pomiędzy Czubą na północnym zachodzie, a Czarną Skałą na południu.
Zbudowany z permskich melafirów (trachybazaltów), które są wydobywane w kamieniołomach założonych w masywie Czarnej Skały.
Wierzchołek, południowe i południowo-zachodnie zbocza porośnięte lasem świerkowym, na północno-wschodnich zboczach rozciągają się łąki.

</doc>
<doc id="2000043" url="https://pl.wikipedia.org/wiki?curid=2000043" title="Port lotniczy Ouanary">
Port lotniczy Ouanary

Port lotniczy Ouanary – port lotniczy Gujany Francuskiej, zlokalizowany w miejscowości Ouanary.

</doc>
<doc id="2000045" url="https://pl.wikipedia.org/wiki?curid=2000045" title="Geba">
Geba



</doc>
<doc id="2000046" url="https://pl.wikipedia.org/wiki?curid=2000046" title="Równanie Avramiego">
Równanie Avramiego

Równanie Avramiego – równanie opisujące kinetykę izotermicznej krystalizacji sferolitycznej. Charakteryzuje ono zmianę w czasie ułamka wykrystalizowanej (lub niewykrystalizowanej) substancji w stosunku do całości substancji. Zostało ono sformułowane pod koniec lat trzydziestych XX w. w różnych postaciach, niezależnie przez kilku badaczy, ale spopularyzował je Melvin Avrami, dlatego nazywane jest jego imieniem.
Ogólne sformułowanie równania.
Ogólnie równanie to można zapisać w postaci
gdzie:
Często stosuje się równanie na ułamek wykrystalizowanej substancji, czyli
Równanie Avramiego dla ustalonego wymiaru przestrzeni.
Dokładna postać równania zależy od tego w jakiej przestrzeni zachodzi krystalizacja – czy jest to krystalizacja swobodna w przestrzeni 3-wymiarowej, czy w jakiś sposób ograniczona. Wymiar dostępnej przestrzeni ma wpływ między innymi na parametry krystalizacji.
Parametry krystalizacji sferolitycznej.
Dla określenia kinetyki wzrostu sferolitów istotne są dwa parametry
Obie te wielkości zależą od rodzaju substancji i od temperatury. Dlatego dla ustalonej substancji i dla krystalizacji izotermicznej można uznać je za stałe.
Swobodna krystalizacja w trzech wymiarach.
Gdy do krystalizacji dostępne są wszystkie trzy wymiary (krystalizacja w objętości), wówczas stała "A" ma postać
gdzie formula_7 jest przestrzenną częstością nukleacji, czyli liczbą nowych zarodków pojawiających się w ciągu sekundy w jednostce objętości.
Równanie Avramiego w tym przypadku będzie miało zatem postać
Krystalizacja dwuwymiarowa.
Krystalizacja taka występuje wówczas, gdy krystalizujący materiał ma postać cienkiej warstwy, np. ciecz krystalizująca pomiędzy dwoma szklanymi płytkami. Kryterium decydującym o tym, czy warstwa jest dostatecznie cienka, aby można było uznać krystalizację za dwuwymiarową, jest warunek aby jej grubość była dużo mniejsza od średniego rozmiaru sferolitu. Teraz stałą "A" wyraża wzór
W tym przypadku formula_10 jest częstością nukleacji powierzchniową, czyli liczbą nowych zarodków pojawiających się w ciągu sekundy w jednostce powierzchni próbki.
Równanie Avramiego w tym przypadku będzie miało zatem postać
Problem wymiarowości nukleacji.
Podczas doświadczalnego badania nukleacji określonych próbek w zadanej geometrii, z równania Avramiego często wynika ułamkowa wymiarowość krystalizacji (zwykle wymiarowość "n" ma wartość pośrednią między 2 i 3). Dzieje się tak wówczas, gdy grubość próbki jest porównywalna ze średnim promieniem sferolitu. Podobnie, gdy krystalizacja zachodzi w kapilarze, "n" może osiągać wartości między 1 i 2.

</doc>
<doc id="2000047" url="https://pl.wikipedia.org/wiki?curid=2000047" title="Jastrzębnik (Góry Kamienne)">
Jastrzębnik (Góry Kamienne)

Jastrzębnik, (niem. "Habichtsberg",540, 540, 540, 532 m n.p.m.) – kilkuwierzchołkowe wzniesienie w południowo-wschodniej części Czarnego Lasu, w Górach Kamiennych, w Sudetach Środkowych.
Wzniesienie położone jest w południowo-wschodniej części pasma Czarnego Lasu, na południowy zachód od Czuby.
Zbudowany z permskich melafirów (trachybazaltów) oraz tufów porfirowych (ryolitowych).
Wzniesienie porośnięte lasem świerkowym, niżej rozciągają się łąki i nieużytki.

</doc>
<doc id="2000049" url="https://pl.wikipedia.org/wiki?curid=2000049" title="Port lotniczy El Eden">
Port lotniczy El Eden

Port lotniczy El Eden (IATA: AXM, ICAO: SKAR) - międzynarodowy port lotniczy położony w miejscowości La Tebaida koło miasta Armenia, w Kolumbii.

</doc>
<doc id="2000052" url="https://pl.wikipedia.org/wiki?curid=2000052" title="Bodenfelde">
Bodenfelde

Bodenfelde – miasto (niem. "Flecken") i jednocześnie gmina samodzielna (niem. "Einheitsgemeinde") Niemczech, w kraju związkowym Dolna Saksonia, w powiecie Northeim.

</doc>
<doc id="2000053" url="https://pl.wikipedia.org/wiki?curid=2000053" title="Joasz (król Izraela)">
Joasz (król Izraela)

Joasz (również "Jehoasz") – dwunasty król królestwa Izraela (państwa północnego), syn Joachaza, opisywany w 2 Księdze Królewskiej. Panował w latach 798–782 p.n.e.
Kiedy Joasz wstąpił na tron, Izrael znajdował się pod dominacją Aramu-Damaszku. Król początkowo uznawał przewagę Aramu, jednak później, kiedy król Asyrii Adad-nirari III zmusił Aramejczyków do uległości, Joasz skorzystał z osłabienia przeciwnika, by odebrać mu utracone wcześniej przez Izrael terytoria. Według Biblii stało się tak zgodnie z zapowiedzią proroka Elizeusza (2 Krl 13,14-19). Później, gdy król judzki Amazjasz wypowiedział mu wojnę, pokonał Judejczyków pod Bet Szemesz, a następnie zdobył i splądrował Jerozolimę. Płacił trybut królowi Asyrii Adad-nirari III.
Następcą Joasza był Jeroboam II.

</doc>
<doc id="2000054" url="https://pl.wikipedia.org/wiki?curid=2000054" title="Drzymała">
Drzymała

Drzymała:

</doc>
<doc id="2000058" url="https://pl.wikipedia.org/wiki?curid=2000058" title="Rajd Nowej Zelandii 2010">
Rajd Nowej Zelandii 2010

Rajd Nowej Zelandii "(40th Rally New Zealand)" był 5. rundą Rajdowych Mistrzostw Świata 2010. Rajd odbył się w dniach 7–9 maja, a jego baza znajdowała się w największym mieście Nowej Zelandii – Auckland. Jednocześnie była to 4. runda "Mistrzostw Świata Samochodów Produkcyjnych (PWRC)", jak i "Mistrzostw Świata Samochodów S2000 (SWRC)".
Jari-Matti Latvala zdobył swoje 3. zwycięstwo w WRC wykorzystując błąd, jaki popełnił dotychczasowy lider rajdu Sébastien Ogier na ostatnim odcinku specjalnym. Fin wygrał z Francuzem o 2,4 sekundy. Na trzecim miejscu znalazł się natomiast Sébastien Loeb, który po uderzeniu w mostek na czwartym odcinku specjalnym pierwszego dnia stracił ponad minutę. Jednak po wygraniu prawie wszystkich odcinków drugiego dnia, trzeciego dnia został liderem rajdu. Jednak po uderzeniu w drzewo na 18. odcinku specjalnym Loeb spadł na 4. pozycję za Pettera Solberga, który na ostatniej próbie rozbił auto, nie kończąc rajdu.

</doc>
<doc id="2000059" url="https://pl.wikipedia.org/wiki?curid=2000059" title="József Bajza">
József Bajza

József Bajza (ur. 31 stycznia 1804 w Szűcsi, zm. 3 marca 1858 w Peszcie) – poeta, krytyk i publicysta węgierski.
Życiorys.
Pochodził z rodziny szlacheckiej. Pod wpływem ojca został prawnikiem. Ukończył studia na Uniwersytecie w Peszcie. Od wczesnej młodości wykazywał zdolności literackie. Debiutował w 1822 roku wierszami publikowanymi w almanachach. W 1828 opublikował w jednym z czasopism
dzieło "Teoria epigramatu" ("Az epigramma teoriája"), dzięki któremu zyskał uznanie jako krytyk literacki.
Od 1832 członek akademii nauk. Redagował czasopisma. Był pierwszym dyrektorem Peszteńskiego Teatru Węgierskiego (późniejszy Teatr Narodowy). Po upadku rewolucji 1848-49 popadł w obłęd.

</doc>
<doc id="2000060" url="https://pl.wikipedia.org/wiki?curid=2000060" title="Zachariasz (król Izraela)">
Zachariasz (król Izraela)

Zachariasz (, „Jahwe pamięta”) – czternasty władca królestwa Izraela (państwa północnego), syn Jeroboama II. Panował przez sześć miesięcy w 753 p.n.e. Ostatni król z dynastii Jehu.
Został zamordowany przez Szalluma, syna Jabesza, który przejął po nim tron. Według Biblii jego śmierć była wypełnieniem proroctwa, że potomkowie Jehu będą zasiadać na tronie do czwartego pokolenia.

</doc>
<doc id="2000061" url="https://pl.wikipedia.org/wiki?curid=2000061" title="Szallum">
Szallum

Szallum, – piętnasty król królestwa Izraela (państwa północnego), syn Jabesza, opisywany w 2 Księdze Królewskiej. Panował przez jeden miesiąc w 752 p.n.e.
Zamordował króla Zachariasza i przejął po nim tron. Wkrótce jednak sam został zamordowany przez kolejnego uzurpatora, Menachema.

</doc>
<doc id="2000063" url="https://pl.wikipedia.org/wiki?curid=2000063" title="Batycki">
Batycki

Batycki (marka stylizowana na BATYCKI) – polska firma z siedzibą w Gdańsku, produkująca galanterię skórzaną i biżuterię. Firma powstała w 1948 roku w Gdyni, jej założycielem jest pochodzący z przedwojennego polskiego Lwowa Tadeusz Batycki. Od 1997 roku głównym projektantem kolekcji galanterii skórzanej i biżuterii domu mody Batycki jest Bożena Batycka. W 2005 roku powstała pierwsza fabryka galanterii skórzanej B S.A. Batycki w Gdańsku.

</doc>
<doc id="2000066" url="https://pl.wikipedia.org/wiki?curid=2000066" title="Kalefeld">
Kalefeld

Kalefeld – miejscowość i gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Northeim.

</doc>
<doc id="2000069" url="https://pl.wikipedia.org/wiki?curid=2000069" title="Chojniak (Góry Kamienne)">
Chojniak (Góry Kamienne)

Chojniak (niem. "Ziegenrücken", 588 m n.p.m.) – wzniesienie w środkowej części północnego grzbietu pasma Czarnego Lasu, w Górach Kamiennych, w Sudetach Środkowych.
Szczyt położony jest w środkowej części północnego grzbietu Czarnego Lasu. Cały grzbiet rozciąga się równoleżnikowo od okolic Kamiennej Góry po szosę Witków - Czarny Bór. Od szczytu odchodzi boczny grzbiecik ku północnemu wschodowi, zakończony Młynarką.
Zbudowany z karbońskich piaskowców i zlepieńców, z wkładkami węgla kamiennego.
Wierzchołek i większość grzbietu porośnięte lasem, niżej rozciągają się łąki.

</doc>
<doc id="2000073" url="https://pl.wikipedia.org/wiki?curid=2000073" title="Katlenburg-Lindau">
Katlenburg-Lindau

Katlenburg-Lindau – miejscowość i gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Northeim.
Współpraca.
Miejscowość partnerska:

</doc>
<doc id="2000074" url="https://pl.wikipedia.org/wiki?curid=2000074" title="Menachem (król Izraela)">
Menachem (król Izraela)

Menachem (zm. 742 p.n.e.) – szesnasty król królestwa Izraela od 752 p.n.e., syn Gadiego, opisywany w 2 Księdze Królewskiej.
Panowanie.
Zamordował Szalluma, przejmując po nim tron i krwawo stłumił bunt przeciwko niemu w Thapsakos, doszczętnie niszcząc miasto. Był wasalem króla Asyrii Tiglat-Pilesera III, któremu złożył trybut w wysokości 1000 talentów srebra, by ten pozostawił go na tronie. Sumę tę ściągnął od zamożnych obywateli państwa. Do czynu tego prawdopodobnie nawiązywał prorok Ozeasz.

</doc>
<doc id="2000075" url="https://pl.wikipedia.org/wiki?curid=2000075" title="Noerten-Hardenberg">
Noerten-Hardenberg



</doc>
<doc id="2000076" url="https://pl.wikipedia.org/wiki?curid=2000076" title="Młynarka (Góry Kamienne)">
Młynarka (Góry Kamienne)

Młynarka (niem. "Muhlberg", 539 m n.p.m.) – wzniesienie w północnym grzbiecie pasma Czarnego Lasu, w Górach Kamiennych, w Sudetach Środkowych.
Szczyt położony jest na zakończeniu bocznego grzbietu, odchodzącego od Chojniaka ku północnemu wschodowi.
Zbudowany z dolnopermskich i karbońskich piaskowców i zlepieńców.
Wierzchołek i cały masyw pokrywają łąki i pola. Na wschodnim zboczu góry znajduje się kaplica św. Anny.

</doc>
<doc id="2000078" url="https://pl.wikipedia.org/wiki?curid=2000078" title="Katlenburg">
Katlenburg

Niemcy:

</doc>
<doc id="2000079" url="https://pl.wikipedia.org/wiki?curid=2000079" title="Tęgomir stodorański">
Tęgomir stodorański

Tęgomir () (zm. po 938) – książę Stodoran.
Życiorys.
Jesienią 928 na ziemie Tęgomira najechał król niemiecki Henryk I Ptasznik. Książę wycofał się do Brenny, gdzie został oblężony przez wojska Henryka. Walki pod słowiańskim grodem zakończyły się klęską Tęgomira. Pokonany książę został uwięziony, zaś plemię Stodoran zmuszone do opłacania trybutu. Będąc w niewoli, Tęgomir zaprzyjaźnił się z dawnymi wrogami, zaś jego córka została prawdopodobnie nałożnicą syna Henryka, Ottona. Ze związku tego miał pochodzić nieślubny syn, arcybiskup Moguncji Wilhelm. Po wyjściu z niewoli niemieckiej w 938, Tęgomir wziął udział w zmowie z margrabią Marchii Wschodniej Geronem. Przybył do Brenny, gdzie ogłosił swój powrót. Współplemieńcy uznali jego władzę i przywrócili mu tron książęcy. Wkrótce Tęgomir podstępnie zgładził swego nieznanego z imienia bratanka, jedynego dziedzica tronu stodorańskiego, i poddał się wraz z ludem władzy Ottona.
Istnieje hipoteza, jakoby Tęgomir był ojcem księcia Stodoran Przybysława i Dobromira, ojca polskiej księżnej Emnildy. Według innych przypuszczeń Tęgomir, jedyny obok księcia czeskiego Bolesława I Srogiego chrześcijański władca Słowian zachodnich, został chrzestnym Mieszka I, który od niego przyjął imię chrzestne "Tęgomir" () utrwalone w dokumencie „Dagome iudex”.
Tęgomir miał czterech synów: Boliluta, Przybysława, Ludolfa i Dobromira.

</doc>
<doc id="2000082" url="https://pl.wikipedia.org/wiki?curid=2000082" title="Pekachiasz">
Pekachiasz

Pekachiasz (hebr. Pekachijjahu – "Jahwe otworzył [oczy]", w przekładach Wulgaty – Faceja) – siedemnasty król królestwa Izraela (państwa północnego), syn i następca Menachema, opisywany w 2 Księdze Królewskiej 15,23-26. Panował w latach 742–740 p.n.e.
Został zamordowany w Samarii przez Pekacha, swojego tarczownika, który przejął po nim tron.

</doc>
<doc id="2000087" url="https://pl.wikipedia.org/wiki?curid=2000087" title="Solling">
Solling

Solling - obszar wolny administracyjnie (niem. "gemeindefreies Gebiet)" w Niemczech w kraju związkowym Dolna Saksonia, w powiecie Northeim. Teren jest niezamieszkany. 

</doc>
<doc id="2000089" url="https://pl.wikipedia.org/wiki?curid=2000089" title="Samādhi">
Samādhi



</doc>
<doc id="2000094" url="https://pl.wikipedia.org/wiki?curid=2000094" title="Operacja charkowska (1942)">
Operacja charkowska (1942)

Operacja charkowska lub druga bitwa o Charków – operacja ofensywna Armii Czerwonej na froncie wschodnim podczas II wojny światowej w dniach od 12 do 28 maja 1942 roku. Po udanej operacji barwienkowsko-łozowskiej przeprowadzonej w styczniu 1942 roku przez oddziały frontów Południowo-Zachodniego i Południowego, jako część zimowej kontrofensywy po bitwie pod Moskwą, wojska Armii Czerwonej utworzyły przyczółek mostowy w Izjumie nad Dońcem (występujący także pod nazwą występ barwienkowski). Wiosną 1942 roku Stawka zaplanowała kolejną ofensywę na wschodniej Ukrainie mającą na celu wyzwolenie Charkowa i powiększenie inicjatywy strategicznej na korzyść Armii Czerwonej na południowym odcinku frontu wschodniego. Ofensywa ta miała się rozpocząć z przyczółka mostowego w Izjumie zdobytego w styczniu 1942 roku.
12 maja 1942 roku radzieckie wojska pod dowództwem marszałka Siemiona Timoszenko rozpoczęły ofensywę przeciwko niemieckiej 6. Armii broniącej rejonu Charkowa. Po początkowych sukcesach, ofensywa została jednak powstrzymana przez niemieckie kontrataki. Tragiczne błędy kilku głównych oficerów sztabu i błędy Stalina, którzy niedokładnie oszacowali potencjał 6. Armii i zbytnio przeceniali swoje nowo wyszkolone jednostki, doprowadził do udanego niemieckiego kontrataku, który odciął przednie atakujące jednostki radzieckie od reszty frontu radzieckiego.
Plany, przygotowania i siły obu stron.
Związek Radziecki.
Po zwycięstwie pod Moskwą i zimowych kontrofensywach z przełomu 1941–1942 roku Stalin był zdeterminowany do kontynuowania działań ofensywnych przeciwko Niemcom wzdłuż całej linii frontu wschodniego. Determinacja Stalina była pogłębiona przez jego przekonanie, że nowa ofensywa przeprowadzona wiosną lub latem 1942 roku doprowadziłaby do kompletnego załamania się armii niemieckiej na froncie wschodnim. On i Stawka błędnie oceniali stan armii przeciwnika i jego zamiary na najbliższe miesiące. Wehrmacht miał być w złej kondycji, a kierunek działań ofensywnych ponownie miała stanowić Moskwa. Jednocześnie przewidywano ofensywę na Kaukaz. Część generałów radzieckich, w tym szef Sztabu Generalnego Armii Czerwonej gen. Borys Szaposznikow i generałowie Aleksandr Wasilewski oraz Gieorgij Żukow, była przeciwna planom Stalina, proponując bardziej defensywną strategię. Stalin początkowo zgodził się na propozycję generałów, lecz później rozkazał zaplanowanie siedmiu lokalnych ofensyw od Morza Bałtyckiego do Morza Czarnego. Na posiedzeniu rady wojennej Frontu Południowo-Zachodniego 22 marca 1942 roku, w którym wzięli udział marsz. Timoszenko, członek rady Chruszczow i naczelnik sztabu Iwan Bagramian, zaproponowano ofensywę tego frontu, która w pierwszej fazie miała dojść do linii Homel–Kijów–Czerkasy, a następnie dojść do linii Czerkasy–Pierwomajsk–Mikołajów. Te zupełnie nierealne plany zostały odrzucone przez Sztab Generalny. W tej sytuacji rada frontu zaproponowała ograniczoną operację, mająca na celu zniszczenie wojsk niemieckich wokół Charkowa i wyzwolenie miasta.
Do jej przeprowadzenia wyznaczono 6. Armię gen. A.M. Gorodnianskiego, nacierającą bezpośrednio na Charków i armijną grupę operacyjną gen. L.W. Bobkina, nacierającą na Krasnograd. Łącznie natarcie miało przeprowadzić 10 dywizji strzeleckich i 3 kawaleryjskie, 11 brygad pancernych i 2 zmotoryzowane. Rezerwę stanowiły 2 dywizje strzeleckie i korpus kawaleryjski. Jednocześnie do akcji miały wejść 4 świeżo sformowane korpusy pancerne liczące po trzy brygady czołgów i brygadę strzelecką. Wymienioną grupę miała wspierać kolejna grupa uderzeniowa wykonująca pomocnicze uderzenie z rejonu Wowczańska z obejściem Charkowa od północy i zachodu i wyjściem naprzeciw atakującej z południa 6. Armii. Grupa ta składała się z 28., 21. i 38. Armii, liczących 18 dywizji strzeleckich i 3 kawaleryjskie oraz 7 brygad pancernych i 2 zmotoryzowane. Zabezpieczenie operacji miały stanowić 57. i 9. Armia z Frontu Południowego. W tym czasie Armia Czerwona na południowym odcinku frontu łącznie przeznaczyła do tej operacji 640 tys. żołnierzy, 1200 czołgów, 13 tys. dział i moździerzy oraz 926 samolotów. Większością tych sił dysponował Front Południowo-Zachodni.
Ponieważ Front Południowy był znacznie słabszy od stojącego naprzeciw przeciwnika, dowódca 9. Armii chciał utworzyć mocną linię obrony przeciwpancernej, ale dowódca frontu gen. Malinowski i dowódca wojsk na południowym odcinku frontu marsz. Timoszenko nie wyrazili na to zgody, co miało w przyszłości duże konsekwencje.
III Rzesza.
Strona niemiecka planowała rozpoczęcie ofensywy 18 maja mającej na celu utrzymanie Charkowa i przekroczenie rzeki Doniec. Operację o kryptonimie „Fridericus” miała przeprowadzić 6. Armia wraz z grupą „Kleist”, złożoną z 1. i 17. Armii. Uderzenie planowano przeprowadzić z rejonu Balaklei i Słowiańska w kierunku Izjuma. Na tym samym odcinku, gdzie miała się rozpocząć radziecka ofensywa Niemcy posiadali 636 tys. żołnierzy, ponad 1000 czołgów, 14 tys. dział i moździerzy oraz ponad 1000 samolotów. 
Przebieg operacji.
Ofensywa radziecka rozpoczęła się 12 maja atakiem obu grup uderzeniowych. W ciągu trzech dni linie obronne 6. Armii zostały złamane na północ i południe od Charkowa na szerokości po 50 km. Front w kierunku Wowczańska przesunięto o 18-25 km, a od występu barwienkowskiego o 25-50 km. Po trzech dniach operacji dowództwo odcinka południowego proponowało Stawce włączenie do ofensywy wojsk Frontu Briańskiego i rozwijanie działań Frontu Południowo-Zachodniego. Jednak nikt nie zwrócił na to uwagi, że 14 maja nie wykorzystano sytuacji i nie wprowadzono w wyłom oddziałów pancernych i zmotoryzowanych, a działania wciąż kontynuowano siłami piechoty. Tempo ataku gwałtownie spadało, a drugi rzut skierowano do akcji dopiero 17 maja. Do tego czasu Niemcy zdążyli podciągnąć rezerwy i zorganizować drugą linię obrony. Tego samego dnia przeciwko 9. i 57. Armii z rejonu Kramatorska i Słowiańska ruszyła grupa „Kleist”, licząca 11 dywizji. Równocześnie rozpoczął się kontratak niemiecki na wschód od Charkowa i na południe od Biełgorodu, wymierzony w 28. Armię Frontu Południowo-Zachodniego. Uderzenie zepchnęło 9. Armię, która zaczęła się cofać za Doniec i na Barwienkowo. Dowództwo odcinka południowo-zachodniego niewłaściwie oceniło zagrożenie od tej strony i nakazało kontynuację ataku na Charków. Groziło to okrążeniem całej grupy atakującej to miasto. Wieczorem 17 maja gen. Wasilewski zameldował o zaistniałej sytuacji Stalinowi i zaproponował przerwanie ataku i skierowanie większości sił do likwidacji wyłomu. Propozycję tę powtórzono następnego dnia, ale rada wojskowa przekonała Stalina, że sytuacja nie jest tak zła i nie ma potrzeby przerywania operacji. Natarcie kontynuowano, a do jego wzmocnienia wydzielono rezerwy z puli głównodowodzącego, czyli Stalina. Mogły one dotrzeć dopiero w ciągu trzech lub czterech dni, więc zdecydowanie za późno. 
Timoszenko powagę sytuacji zrozumiał dopiero po południu 19 maja i rozkazał przejść do obrony na całym odcinku frontu. Było już za późno na obronę i do 23 maja cała grupa uderzeniowa znalazła się w okrążeniu. Część odciętych oddziałów od 24 do 29 maja przebijała się w stronę Dońca. Niektórym z nich udało się przedostać na drugi brzeg rzeki. W tym samym czasie Niemcy przeprowadzili szereg natarć w rejonie występu barwienkowskiego i w kierunku na Wowczańsk. W efekcie w okrążeniu znalazła się też druga grupa uderzeniowa frontu. W warunkach zdecydowanej niemieckiej przewagi w powietrzu próba odblokowania tej grupy się nie udała, ale umożliwiła wyrwanie się z kotła 22 tys. żołnierzy.
Strona radziecka własne straty oceniała na 266 971 ludzi, w tym 46 314 rannych ewakuowanych, 13 556 zidentyfikowanych zabitych i 207 047 wziętych do niewoli. Według niepełnych danych stracono 652 czołgi, 1646 dział i 3278 moździerzy. Niemieckie straty w ludziach wyniosły ok. 20 000 żołnierzy.

</doc>
<doc id="2000095" url="https://pl.wikipedia.org/wiki?curid=2000095" title="Vaida Arbociute">
Vaida Arbociute



</doc>
<doc id="2000096" url="https://pl.wikipedia.org/wiki?curid=2000096" title="Tomas Plauska">
Tomas Plauska



</doc>
<doc id="2000102" url="https://pl.wikipedia.org/wiki?curid=2000102" title="Antonia Germanova Wilhelm">
Antonia Germanova Wilhelm



</doc>
<doc id="2000103" url="https://pl.wikipedia.org/wiki?curid=2000103" title="Liuba Germanova Wilhelm">
Liuba Germanova Wilhelm



</doc>
<doc id="2000104" url="https://pl.wikipedia.org/wiki?curid=2000104" title="Liberia na Letnich Igrzyskach Olimpijskich 2008">
Liberia na Letnich Igrzyskach Olimpijskich 2008

Liberię na Letnich Igrzyskach Olimpijskich 2008 reprezentowało 3 zawodników - 2 mężczyzn i 1 kobieta. Wszyscy wystartowali w lekkoatletyce. Nikt nie zdobył medalu.
Był to 11. start reprezentacji Liberii na letnich igrzyskach olimpijskich.
Występy reprezentantów Liberii.
Lekkoatletyka.
Konkurencje wielobojowe

</doc>
<doc id="2000105" url="https://pl.wikipedia.org/wiki?curid=2000105" title="Pekach">
Pekach

Pekach (hebr. פקח, asyr. Pekaha) – osiemnasty władca królestwa Izraela (państwa północnego), syn Remaliasza, opisywany w 2 Księdze Królewskiej. Panował w latach 740–732 p.n.e.
Był tarczownikiem poprzedniego władcy, Pekachiasza. Zamordował go i przejął po nim tron. Dołączył do antyasyryjskiej koalicji, która utworzyła się pod kierownictwem Aramu-Damaszku. Wraz z królem Aramu, Resinem, obległ Jerozolimę, chcąc zmusić króla Judy Achaza do dołączenia do koalicji lub też zastąpić go swoim kandydatem do tronu. Koalicja została jednak zmuszona do odwrotu przez sprzymierzonego z Achazem króla Asyrii Tiglat-Pilesera III. Państwo Pekacha zostało mocno osłabione najazdem Asyryjczyków: „(...)"wtargnął Tiglat-Pileser," (...)" i zajął Ijjon, Abel Bet-Maaka, Janoach, Kedesz, Chacor, Gilead, Galileję, cały kraj Naftalego, a pojmanych przesiedlił do Asyrii"”. (2Krl 15,29).
Został zabity w wyniku przewrotu pałacowego Ozeasza, który przejął po nim tron.

</doc>
<doc id="2000132" url="https://pl.wikipedia.org/wiki?curid=2000132" title="Tomasz Fajfer">
Tomasz Fajfer

Tomasz Fajfer (ur. 13 stycznia 1969 w Mogilnie) – polski żużlowiec, brat Adama Fajfera, ojciec Macieja Fajfera i Oskara Fajfera.
Życiorys.
Licencję żużlową zdobył w 1986 roku. Sport żużlowy uprawiał do 2001 r., reprezentując w rozgrywkach o drużynowe mistrzostwo Polski kluby Start Gniezno (1986–2000) oraz TŻ Opole (2001). 
Dwukrotny finalista młodzieżowych indywidualnych mistrzostw Polski (Zielona Góra 1988 – srebrny medal, Zielona Góra 1989 – XIV m.), trzykrotny finalista indywidualnych mistrzostw Polski (Lublin 1990 – IX m., Wrocław 1995 – IX m., Częstochowa 1997 – XV m.), dwukrotny finalista młodzieżowych mistrzostw Polski par klubowych (Leszno 1987 – brązowy medal, Toruń 1990 – srebrny medal), trzykrotny finalista mistrzostw Polski par klubowych (Gniezno 1996 – srebrny medal, Bydgoszcz 1997 – VII m., Gorzów Wielkopolski 1998 – brązowy medal), finalista rozgrywek o "Brązowy Kask" (seria turniejów 1988 – V m.) oraz o "Srebrny Kask" (seria turniejów 1988 – IX m., Zielona Góra 1990 – VIII m.).

</doc>
<doc id="2000135" url="https://pl.wikipedia.org/wiki?curid=2000135" title="Fabryka Emalia Oskara Schindlera">
Fabryka Emalia Oskara Schindlera

Fabryka Emalia Oskara Schindlera – fabryka założona w 1937 jako miejsce produkcji wyrobów emaliowanych i blaszanych. Wydzierżawiona, a potem przejęta przez niemieckiego przedsiębiorcę Oskara Schindlera w 1939, jako Niemiecka Fabryka Wyrobów Emaliowanych – Deutsche Emailwarenfabrik (DEF), prowadzona przez Schindlera do roku 1945. Fabryka mieści się przy ulicy Lipowej 4, na krakowskim Zabłociu. Schindler zatrudniał w niej zagrożonych eksterminacją Żydów, wpisanych następnie na tzw. listę Schindlera i uratowanych od zagłady.
Po II wojnie światowej fabrykę przejął skarb państwa, a w 2005 miasto Kraków. Od 2007 fabryka została podzielona między dwie instytucje: Muzeum Historyczne Miasta Krakowa (które utworzyło tu wystawę stałą "Kraków – czas okupacji 1939-1945") i Muzeum Sztuki Współczesnej.
Fabryka Schindlera jest jednym z obiektów na trasie Krakowskiego Szlaku Techniki.
Historia.
Tzw. Fabryka Schindlera powstała jako Pierwsza Małopolska Fabryka Naczyń Emaliowanych i Wyrobów Blaszanych Rekord Sp. z o.o. Została założona przez Izraela Kohna, Wolfa Luzera Glajtmana i Michała Gutmana w 1937 i początkowo mieściła się przy ul. Romanowicza 9, a od stycznia 1938 roku w nowym budynku przy ulicy Lipowej 4, na krakowskim Zabłociu. W marcu 1939 roku zaprzestała produkcji, a w czerwcu tego roku została postawiona w stan upadłości.
W listopadzie 1939 r. Oskar Schindler przejął zarząd powierniczy nad znajdującą się w stanie upadłości fabryką. Na początku roku 1940 wydzierżawił znajdujące się tam budynki fabryczne, a następnie zmienił nazwę fabryki na Deutsche Emailwarenfabrik (DEF). Wkrótce po zajęciu fabryki Schindler rozpoczął jej rozbudowę, m.in. wzniesiono halę fabryczną na tokarki, tłocznie, prasy do blach i narzędziownię. W 1942 r. nadbudowano halę sztancowni, tworząc trzykondygnacyjny budynek mieszczący wzorcownię, magazyny, zaplecze socjalne i administracyjne wraz z gabinetem i mieszkaniem Schindlera. 
W zakładzie produkowano naczynia emaliowane, a od roku 1943 uruchomiono także dział produkcji zbrojeniowej, gdzie wykonywano menażki dla Wehrmachtu, łuski i zapalniki do pocisków artyleryjskich oraz lotniczych.
Wśród zatrudnionych początkowo przeważali Polacy, lecz z czasem coraz większą siłę roboczą stanowili Żydzi. Kiedy w marcu 1943 r. przeprowadzono akcję likwidacji getta krakowskiego, część ocalałych Żydów została ulokowana w obozie Płaszów i tam zmuszana do nieludzkiej pracy. Dzięki staraniom Schindlera jego pracownicy umieszczeni zostali w barakach obozowych na Zabłociu, na przyległej do fabryki parceli. Liczba pracowników w 1944 wynosiła ok. 1100. Kiedy Niemcy na skutek zbliżania się frontu wschodniego przystąpili do likwidacji obozów i więzień, Schindler ewakuował swą fabrykę zbrojeniową do Brünnlitz (dziś Brněnec) w Kraju Sudetów. Aby ratować więźniów opracował, wraz ze swym księgowym Itzhakiem Sternem, słynną "Listę Schindlera", dzięki której wykupił i przewiózł do nowej fabryki ponad 1100 osób - ocalając im tym samym życie. Więźniowie pracowali tam aż do 8 maja 1945 r., kiedy to obóz został wyzwolony. 
Historia fabryki i jej właściciela została opisana w powieści "Schindler's Ark" ("Arka Schindlera") przez australijskiego powieściopisarza Thomasa Keneally'ego, zaś Steven Spielberg wyreżyserował na jej podstawie film fabularny "Lista Schindlera" ("Schindler's List"), nakręcony w dużej mierze w Polsce.
Muzeum.
W 1947 roku fabryka została przejęta na rzecz skarbu państwa. Od 1948 roku była pod zarządem Zakładów Wytwórczych Podzespołów Telekomunikacyjnych Telpod. Obok hal produkcyjnych i budynków zaplecza administracyjno-technicznego za bramą wjazdową zachowana została waga pomostowa produkcji Polskiej Wytwórni Urządzeń i Sygnałów Kolejowych z lat 30. XX wieku.
W 2007 roku zdecydowano o oddaniu budynku administracyjnego byłej Fabryki Naczyń Emaliowanych Muzeum Historycznemu miasta Krakowa, które utworzyło przy ul. Lipowej 4 w Krakowie oddział w celu stworzenia stałej wystawy dokumentującej okres niemieckiej okupacji miasta w latach 1939-1945. Prezentowana w oddziale stała wystawa na ten temat nosi tytuł "Kraków – czas okupacji 1939-1945". Intencją Muzeum jest pokazanie dziejów fabryki przy ul. Lipowej w szerszym kontekście historycznym. W 45 salach ekspozycyjnych ukazano Kraków i jego mieszkańców w okresie II wojny światowej. Ekspozycja została podzielona na kilkanaście segmentów poświęconych poszczególnym zagadnieniom tematycznym: wojna 1939 r., rola Krakowa jako ośrodka władzy Generalnego Gubernatorstwa, życie codzienne mieszkańców, los Żydów krakowskich, tajne państwo, a także dzieje ludzi pracujących w fabryce i historia samego Oskara Schindlera. Eksponaty muzealne zostały uzupełnione bogatą dokumentacją fotograficzną i archiwalną, pochodzącą ze zbiorów polskich i zagranicznych. Oddział został uroczyście otwarty 10 czerwca 2010.
Na terenie fabryki Schindlera powstało także Muzeum Sztuki Współczesnej.

</doc>
<doc id="2000147" url="https://pl.wikipedia.org/wiki?curid=2000147" title="Katastrofa lotu Pamir Airways 112">
Katastrofa lotu Pamir Airways 112

Katastrofa lotu Pamir Airways 112 miała miejsce 17 maja 2010 roku w górach Hindukusz w Afganistanie. Antonov 24B należący do afgańskiego przewoźnika Pamir Airways rozbił się w trakcie planowego lotu z Kunduz do Kabulu. W wyniku katastrofy śmierć poniosły 44 osoby, wszystkie znajdujące się na pokładzie.
Samolot.
Katastrofie uległ, wyprodukowany w 1972 roku, Antonov 24B o numerze rejestracyjnym YA-PIS (s/n 27307903). Maszyna trafiła do Pamir Airlines w lutym 2010.
Lot 112.
Samolot wystartował z Kunduz o 8:30 (czasu lokalnego) z 39 pasażerami i 5 członkami załogi na pokładzie. Według relacji maszyna zniknęła z radarów zaledwie 10 minut po starcie, a wrak odnaleziono, dwa dni później, 20 km od lotniska docelowego. Według relacji Ministra Lotnictwa Cywilnego Afganistanu, panowały "ekstremalne" warunki - na miejscu było zimno, padał śnieg i wiał silny wiatr. Przyczyny katastrofy nie są jeszcze znane, śledztwo trwa.

</doc>
<doc id="2000149" url="https://pl.wikipedia.org/wiki?curid=2000149" title="Acerra (starożytność)">
Acerra (starożytność)

Acerra – w starożytnym Rzymie niewielka skrzyneczka z brązu lub marmuru, używana do przechowywania kadzidła służącego przy składania ofiar.
Nazwa ta odnosiła się również do małego, ustawianego przed zmarłym ołtarzyka, na którym palono wonności, bądź też używanego jako ołtarz przenośny podczas ceremonii pogrzebowych.

</doc>
<doc id="2000150" url="https://pl.wikipedia.org/wiki?curid=2000150" title="Brockenwegschanzen">
Brockenwegschanzen

Brockenwegschanzen – kompleks skoczni narciarskich o punktach konstrukcyjnych K70, K58, K40, K14, K7 znajdujący się w niemieckim Braunlage.
Rekordzistą największego obiektu jest Jörg Büttner, który 27 lutego 1993 skoczył 75 metrów. Na drugim co do wielkości najdalej skakał Adrian Brück, który 9 września 2007 osiągnął 65,5 metra. Na skoczni K40 Carlo Kühnel 7 września 2008 skoczył 45 metrów.

</doc>
<doc id="2000155" url="https://pl.wikipedia.org/wiki?curid=2000155" title="Światowe Stowarzyszenie Czerwonej Swastyki">
Światowe Stowarzyszenie Czerwonej Swastyki

Światowe Stowarzyszenie Czerwonej Swastyki – chińskie stowarzyszenie międzynarodowe założone w 1922 roku w Pekinie, jako filantropijne odgałęzienie synkretycznej organizacji "Daoyuan" (道院). ŚSCS wzorowało się na zachodnich organizacjach takich jak Czerwony Krzyż i miało na celu stworzenie ponadnarodowej instytucji charytatywnej opartej na działaniach religijnych zakorzenionych m.in. w buddyzmie i taoizmie. Po chińskiej wojnie domowej Stowarzyszenie przeniosło się na Tajwan, a jego siedziba mieści się obecnie w Tajpej.
Historia działalności.
Założycielami stowarzyszenia byli: premier pekińskiego rządu Beiyang Qian Nengxun (錢能訓), taoistyczny kapłan Du Bingyin (杜秉寅) oraz amerykański misjonarz Gilbert Reid (chiń. 李佳白, Li Jiabo). Ich pomysł wywodził się z działań założonej w 1916 roku organizacji Daoyuan, promującej harmonijną współpracę pięciu religii: buddyzmu, taoizmu, islamu, chrześcijaństwa oraz konfucjanizmu. Doniesienia o sile Czerwonej Swastyki w latach 20. i 30. mocno się różnią. Podawana liczba członków waha się od 30 tys. w 1927 roku do 7-10 mln w 1937 roku.
Misją stowarzyszenia była działalność filantropijna i wychowawcza. Motto brzmiało: "Promować światowy pokój, pomagać [ofiarom] katastrof" (chiń. 促进世界和平，救济灾患). Prowadziło ono m.in. szpitale, przytułki i stołówki dla najuboższych. Podobnie jak Czerwony Krzyż, starało się rozwijać działalność na skalę międzynarodową. Świadczyło pomoc w 1923 roku po trzęsieniu ziemi w Tokio czy podczas kataklizmów naturalnych w ZSRR. Prowadziło biura w Paryżu, Londynie i Tokio. Wśród członków stowarzyszenia byli profesorowie esperantyści.
Szczególną rolę odegrało stowarzyszenie podczas masakry nankińskiej w 1937 r., kiedy to jego relacje stały się ważnym świadectwem zbrodniczych zachowań żołnierzy Cesarskiej Armii Japońskiej w okupowanej stolicy Republiki Chińskiej. Członkowie stowarzyszenia pomagali w chowaniu ciał tysięcy ofiar Japończyków, a później – w lokalizowaniu masowych grobów. Ich ustalenia wykorzystywano w charakterze materiału dowodowego przed Trybunałem Tokijskim.
Obecnie.
Po 1949 roku Czerwona Swastyka przestała działać w ChRL. Jej działania są obecnie nakierowane na chińską diasporę na Tajwanie i w Singapurze. Prócz działalności charytatywnej, organizacja prowadzi dwie szkoły w Hongkongu – Tuen Mun i Tai Po oraz jedną szkołę w Singapurze, istniejącą od 1951 roku. 
Członkami stowarzyszenia mogą być jedynie mężczyźni oraz chłopcy w wieku powyżej 15 lat.
Symbol.
Lewoskrętna swastyka to w Azji uniwersalny symbol buddyjski, który jest używany także przez inne religie. Swastyka jest również znakiem używanym w piśmie chińskim (卍, pinyin: wàn), stąd nazwa organizacji: 世界紅卍字會.
Wraz z Czerwonym Kołem, Czerwoną Swastykę proponowano na symbol dla Międzynarodowego Czerwonego Krzyża w Indiach i na Sri Lance, ale propozycja się nie przyjęła.

</doc>
<doc id="2000195" url="https://pl.wikipedia.org/wiki?curid=2000195" title="Brockenwegschanze K58">
Brockenwegschanze K58



</doc>
<doc id="2000198" url="https://pl.wikipedia.org/wiki?curid=2000198" title="Muff (ujednoznacznienie)">
Muff (ujednoznacznienie)

Muff:

</doc>
<doc id="2000199" url="https://pl.wikipedia.org/wiki?curid=2000199" title="Uniwersytet Arizona">
Uniwersytet Arizona



</doc>
<doc id="2000201" url="https://pl.wikipedia.org/wiki?curid=2000201" title="Brockenwegschanze K40">
Brockenwegschanze K40



</doc>
<doc id="2000202" url="https://pl.wikipedia.org/wiki?curid=2000202" title="Urszula Biel">
Urszula Biel

Urszula Biel (ur. 2 grudnia 1961 w Gliwicach) – polska filmoznawczyni.
Życiorys.
Jest absolwentką I Liceum Ogólnokształcącego w Gliwicach. W 1985 ukończyła studia kulturoznawcze na Wydziale Filologicznym Uniwersytetu Śląskego, w latach 1985-1990 pracowała w Instytucji Filmowej „Silesia-Film”. W 1990 rozpoczęła studia doktoranckie na Wydziale Filologicznym Uniwersytetu Jagiellońskiego. W 1995 obroniła doktorat w Instytucie Sztuki PAN w Warszawie. W latach 1993-1999 prowadziła Agencję Filmową "Promocja" w Gliwicach
Autorka pierwszej monografii dziejów kina na Górnym Śląsku "Śląskie kina między wojnami czyli przyjemność upolityczniona" (2002) oraz współautorka "Kina i okolice. Z dziejów X muzy na Śląsku".
Pracuje w gliwickim Teatrze Muzycznym, w którym prowadzi kino "Amok".
Publikowała artykuły w czasopismach "Film", "Kino", "Świat filmu" i "Kwartalnik Filmowy".

</doc>
<doc id="2000203" url="https://pl.wikipedia.org/wiki?curid=2000203" title="Projekt Z">
Projekt Z

Projekt Z (Nakajima Z) – niezrealizowany projekt własny wytwórni lotniczej Nakajima japońskiego bombowca strategicznego, przeznaczonego do lotów międzykontynentalnych, zdolnego do zaatakowania kontynentalnej części Stanów Zjednoczonych i powrotu nad terytorium kontrolowane przez Japonię. Samolot projektu Z miał być jedną z największych maszyn, jakie w przypadku realizacji posiadałoby japońskie lotnictwo.
Historia.
Pomysł na opracowanie superbombowca strategicznego o międzykontynentalnym zasięgu zrodził się w wytwórni Nakajima na początku 1943 roku. W owym czasie wydział techniczny Cesarskiej Marynarki Wojennej sformułował wymagania techniczne określane kryptonimem 18 Shi, które powinien spełniać nowy, czterosilnikowy bombowiec strategiczny. 
Z racji doświadczenia, jakie zdobyła firma Nakajima przy budowie nieudanego bombowca Nakajima G5N, projekt przekazano właśnie jej. Efektem prac inżynierów zaangażowanych w budowę maszyny spełniającej wymagania określone w 18 Shi był samolot Nakajima G8N. Zarząd wytwórni postanowił pójść za ciosem i w kwietniu 1943 r. przedłożono projekt opracowania superbombowca, który operując z wysuniętych baz, mógł osiągnąć kontynentalne terytorium Stanów Zjednoczonych, zbombardować je, a następnie bezpiecznie powrócić. 
Przewidywany zasięg nowego samolotu, oznaczonego wstępnie kryptonimem "Projekt Z", wynosił 18000 km. Nadzór nad pracami objął osobiście naczelny dyrektor wytwórni, inżynier Chikuhei Nakajima. Prace posuwały się szybko i w połowie 1943 r. gotowy był wstępny projekt samolotu, który zaprezentowano lotnictwu marynarki wojennej oraz armii lądowej. Wstępne zainteresowanie wyraziły obydwie formacje. 
Po zapoznaniu się z koncepcją Nakajimy, na początku 1944 r. wydziały techniczne marynarki i armii lądowej opracowały własne wymagania, jakie powinien spełniać "Projekt Z". Warunki techniczne, sformułowane w specyfikacji 19 Shi zakładały, że nowy sześciosilnikowy samolot powinien dysponować zasięgiem 20000 km, zdolnością przenoszenia 5000 kg bomb i być napędzanym przez silniki w układzie poczwórnej gwiazdy o mocy co najmniej 5000 KM. 
Poza Nakajimą wymagania 19 Shi marynarka przekazała zakładom Kawanishi, a armia lądowa – Kawasaki. Wyśrubowane wymagania, jakie stawiała nowa konstrukcja, zaangażowanie wytwórni w realizowane na bieżąco projekty, brak odpowiedniej jednostki napędowej, coraz większe braki materiałowe i nieustające amerykańskie bombardowania, spowodowały bardzo powolny postęp prac. Marynarka zrezygnowała ze swojego udziału w "Projekcie Z" na korzyść zdecydowanie bardziej realnego i konstruowanego również przez Nakajimę samolotu Nakajima G10N Fugaku. Podobnie uczyniła armia lądowa, która swoje zainteresowanie przeniosła na Kawasaki Ki-91. W rezultacie w lipcu 1944 r. przerwano dalsze prace nad samolotem.
Konstrukcja.
Projekt Z miał być sześciosilnikowym, wolnonośnym średniopłatem o całkowicie metalowej konstrukcji. Półskorupowy kadłub mieszczący hermetyzowane kabiny dla dziesięciu członków załogi oraz zbiorniki paliwa. Skrzydła o trapezowym obrysie, dużym wydłużeniu i bardzo dużej zbieżności. Usterzenie wolnonośne z podwójnymi statecznikami pionowymi. Do napędu planowano wykorzystać sześć, wyposażonych w turbosprężarkę, 36-cylindrowych silników gwiazdowych Nakajima Ha-54-01 (Ha-505) w układzie poczwórnej gwiazdy. Podczas prac projektowych nad samolotem silnik Ha-505 jeszcze nie istniał, ale Nakajima planowała połączyć w jeden zespół dwa silniki Ha-44 (Ha-219) o mocy 2200 KM każdy. 
Uzbrojenie.
Obronne uzbrojenie strzeleckie miało składać się z dziewięciu działek kalibru 20 mm rozmieszczonych pojedynczo w dwóch grzbietowych i jednej podkadłubowej wieżyczce strzeleckiej. W kadłubie planowano umieścić kolejne cztery boczne działka oraz jedno w dziobie maszyny i jedno na stanowisku ogonowym. Maszyna miała być zdolna do przenoszenia 5000 kg bomb w lotach międzykontynentalnych. Podczas lotu na krótszych dystansach zakładano możliwość przenoszenia nawet 20000 kg bomb.

</doc>
<doc id="2000205" url="https://pl.wikipedia.org/wiki?curid=2000205" title="Stan fugi">
Stan fugi



</doc>
<doc id="2000207" url="https://pl.wikipedia.org/wiki?curid=2000207" title="Katastrofa samolotu w Afganistanie (2010)">
Katastrofa samolotu w Afganistanie (2010)



</doc>
<doc id="2000210" url="https://pl.wikipedia.org/wiki?curid=2000210" title="Joachaz (król Izraela)">
Joachaz (król Izraela)

Joachaz – jedenasty król królestwa Izraela (państwa północnego), syn Jehu, opisywany w 2 Księdze Królewskiej 13,1-9. Panował w latach 814–798 p.n.e.
W okresie jego rządów Izrael musiał zmagać się ze zagrożeniem ze strony Aramu-Damaszku, rządzonego przez Chazaela i Ben-Hadada III. Za przyczynę klęsk króla Biblia uznaje nieposłuszeństwo wobec Jahwe (2 Krl 13,2-3). W wyniku działań wojennych armia Izraela została znacząco zredukowana (redukcja armii mogła być też warunkiem pokoju narzuconym przez Chazaela). Synem i następca Joachaza był Joasz.

</doc>
<doc id="2000211" url="https://pl.wikipedia.org/wiki?curid=2000211" title="Promised Land (piosenka)">
Promised Land (piosenka)

Promised Land – piosenka napisana i po raz pierwszy nagrana przez Chucka Berry’ego w 1964 roku w jego albumie "St. Louis to Liverpool". Wydana w 1965 roku, był to pierwszy singel Berry’ego nagrany po jego zwolnieniu z więzienia w związku z orzeknięciem winy w sprawie Mann Act.
W tekście piosenki, piosenkarz (który identyfikuje siebie jako „the poor boy” – biednego chłopca) opowiada o swojej podróży z Norfolk w Wirginii do „Promised Land” – Ziemi Obiecanej w Kalifornii, zahaczając o różne miasta po drodze. Wersje tej piosenki zostały nagrane również przez wielu innych znaczących artystów.

</doc>
<doc id="2000213" url="https://pl.wikipedia.org/wiki?curid=2000213" title="Vasile Luca">
Vasile Luca

Vasile Luca (właśc. László Luka, ur. 8 czerwca 1898, zm. 23 lipca 1963) – rumuński komunista, jeden z liderów Rumuńskiej Partii Komunistycznej, w latach 1947–1952 minister finansów Rumunii.
Życiorys.
Luca pochodził z rodziny seklerskiej z Siedmiogrodu (w chwili jego urodzin znajdującego się w granicach Węgier). Wcześnie osierocony (w wieku 7 lat), słabo wykształcony, z zawodu był ślusarzem. W 1918 r. zaangażował się w ruch seklerski w Siedmiogrodzie. W 1919 r. przyłączył się do ruchu socjalistycznego w Braszowie. W 1923 r. stanął na czele lokalnego oddziału Rumuńskiej Partii Komunistycznej (RPK) w Braszowie, w 1928 r. został wybrany do komitetu centralnego partii. W okresie międzywojennym angażował się w przedsięwzięcia partii komunistycznej (strajki, zjazdy), uczestniczył też w walce frakcyjnej w partii. Kilkakrotnie był aresztowany i osadzany w więzieniu (odbył dwa dłuższe wyroki, trzy- i pięcioletni).
W momencie aneksji Besarabii i północnej Bukowiny przez Związek Radziecki Luca znajdował się w więzieniu w Czerniowcach (na anektowanych terenach) odbywając karę więzienia za próbę nielegalnego przekroczenia granicy rumuńsko-radzieckiej. Uwolniony, przyjął obywatelstwo radzieckie i pozostał w ZSRR, pracował dla rumuńskiej sekcji moskiewskiego radio, przygotowywał także emigrantów rumuńskich do prowadzenia agitacji komunistycznej w Rumunii i uczestniczył w tworzeniu rumuńskiej dywizji w ZSRR.
Powrócił ze Związku Radzieckiego do Rumunii (wraz z grupą innych działaczy komunistycznych) we wrześniu 1944 r., wraz z wkroczeniem na jej ziemie Armii Czerwonej. Został wówczas sekretarzem generalnym powołanego w tym czasie lewicowego Frontu Narodowo-Demokratycznego, zdominowanego przez RPK. Jesienią 1945 r. został członkiem Biura Politycznego i Komitetu Centralnego RPK. W listopadzie 1947 r. objął stanowisko ministra finansów i wicepremiera Rumunii.
Wraz z Aną Pauker stanowił trzon tzw. moskiewskiej frakcji w RPK (zwanej też „grupą Pauker-Luca”), grupującej działaczy przebywających do 1944 r. na emigracji w ZSRR, z których wielu (w tym oboje przywódcy) było pochodzenia nie-rumuńskiego. Stanowiła ona zagrożenie dla pozycji generalnego sekretarza partii, Gheorghe Gheorghiu-Deja, w związku z czym w 1952 r. Luca i Pauker zostali pozbawieni stanowisk, a w sierpniu tego roku Luca został aresztowany. Został skazany na śmierć, wyrok ten następnie zmieniono na dożywotnie roboty przymusowe. Zmarł po jedenastu latach w więzieniu w Aiud.
W 1968 r., podczas procesów rehabilitacyjnych działaczy komunistycznych represjonowanych za czasów Gheorghiu-Deja, nowe władze Rumunii z Nicolae Ceaușescu na czele odrzuciło większość zarzutów postawionych w 1952 r. Luce, jednak podtrzymało zarzut współpracy z organami bezpieczeństwa międzywojennej Rumunii.
Odznaczenia.
W 1949 otrzymał Order Odrodzenia Polski I klasy.

</doc>
<doc id="2000214" url="https://pl.wikipedia.org/wiki?curid=2000214" title="Matchbox 20">
Matchbox 20



</doc>
<doc id="2000215" url="https://pl.wikipedia.org/wiki?curid=2000215" title="100P/Hartley">
100P/Hartley

100P/Hartley (także Hartley 1) – kometa krótkookresowa z rodziny komet Jowisza.
Odkrycie.
Kometę tę odkrył astronom Malcolm Hartley 13 czerwca 1985 roku. W nazwie znajduje się zatem nazwisko odkrywcy.
Orbita komety.
Orbita komety 100P/Hartley ma kształt elipsy o mimośrodzie 0,41. Jej peryhelium znajduje się w odległości 2,01 j.a., aphelium zaś 4,84 j.a. od Słońca. Jej okres obiegu wokół Słońca wynosi 6,35 roku, nachylenie do ekliptyki to wartość 25,59˚.

</doc>
<doc id="2000217" url="https://pl.wikipedia.org/wiki?curid=2000217" title="Roberto Gervaso">
Roberto Gervaso

Roberto Gervaso (ur. 9 lipca 1937 w Rzymie, zm. 2 czerwca 2020) – włoski dziennikarz i pisarz.

</doc>
<doc id="2000223" url="https://pl.wikipedia.org/wiki?curid=2000223" title="Acheloos">
Acheloos



</doc>
<doc id="2000224" url="https://pl.wikipedia.org/wiki?curid=2000224" title="Jonathan de León">
Jonathan de León

Jonathan Horacio de León Ochoa (ur. 22 czerwca 1987 w Monterrey) – meksykański piłkarz występujący najczęściej na pozycji napastnika, obecnie zawodnik amerykańskiego Los Angeles Blues.
Kariera klubowa.
De León urodził się w mieście Monterrey i jest wychowankiem tamtejszego zespołu Tigres UANL, do którego seniorskiego składu został włączony w wieku 19 lat przez szkoleniowca Mario Carrillo. W meksykańskiej Primera División zadebiutował 28 kwietnia 2007 w zremisowanym 1:1 spotkaniu z Pumas UNAM. Przez cały swój pobyt w Tigres De León występował głównie w rezerwach klubu, z wyjątkiem sezonu 2008/2009, kiedy to za kadencji trenerów Manuela Lapuente i José Pekermana często wychodził na ligowe boiska w podstawowej jedenastce ekipy. Zwyciężył z zespołem w rozgrywkach SuperLigi 2009, występując na tym turnieju w jednym meczu.
Latem 2011, po pół roku pozostawania bez klubu, De León podpisał kontrakt z amerykańskim Los Angeles Blues, występującym na trzecim poziomie rozgrywek – USL Pro. 23 lipca tego samego roku, w swoim debiucie w zespole Blues, strzelił dwa gole w wygranej 2:1 ligowej konfrontacji z Richmond Kickers.

</doc>
<doc id="2000227" url="https://pl.wikipedia.org/wiki?curid=2000227" title="Brockenwegschanzen K70">
Brockenwegschanzen K70



</doc>
<doc id="2000228" url="https://pl.wikipedia.org/wiki?curid=2000228" title="Brockenwegschanzen K58">
Brockenwegschanzen K58



</doc>
<doc id="2000229" url="https://pl.wikipedia.org/wiki?curid=2000229" title="Brockenwegschanzen K40">
Brockenwegschanzen K40



</doc>
<doc id="2000231" url="https://pl.wikipedia.org/wiki?curid=2000231" title="Nice International">
Nice International

Nice International – męski i żeński turniej tenisowy rozgrywany na kortach ceglanych we francuskiej Nicei.
Rozgrywki mężczyzn toczyły się z przerwami w latach 1895–1999, a w latach 2010–2016 jako był rozgrywany turniej „Open de Nice Côte d’Azur” kategorii ATP World Tour 250 zaliczany do cyklu ATP World Tour. Zawody żeńskie rozgrywane były od 1899 do 1988 roku. W 2001 roku na kortach dywanowych w hali została rozegrana jedna edycja turnieju „Terazura Open”, zaliczana do cyklu WTA Tour. Od 1895 roku turniej nosił nazwę South of France Championships, ale także Championships of the South of France oraz Championship of Southern France. W latach 50. zaczęto stosować nazwę Nice International. W kilku latach (szczególnie w okresie międzywojennym) tenisowy turniej w Nicei odbywał się dwa razy w roku – jako "South of France Championships" oraz "Nice Championships". W erze open turniej tracił na ważności, a szczególnie żeńska część, która osłabła w miarę umacniania się cyklu rozgrywkowego Virginia Slims.

</doc>
<doc id="2000236" url="https://pl.wikipedia.org/wiki?curid=2000236" title="Ruhesteinschanzen">
Ruhesteinschanzen

Ruhesteinschanzen – kompleks skoczni narciarskich (największa o punkcie konstrukcyjnym K85), znajdujący się w niemieckim Baiersbronn.
Rekordzistką obiektu normalnego jest niemiecka skoczkini narciarska Juliane Seyfarth, która 9 lutego 2006 skoczyła 98 metrów.

</doc>
<doc id="2000237" url="https://pl.wikipedia.org/wiki?curid=2000237" title="Dziewica z jeziora">
Dziewica z jeziora

Dziewica z jeziora (wł. "La donna del lago") – opera seria Gioacchina Rossiniego – melodramma w dwóch aktach, do której libretto napisał Andrea Leone Tottola, jej premiera miała miejsce w Neapolu 24 października 1819 roku.
Historia powstania utworu.
Po powrocie Rossiniego do Neapolu, w końcu maja 1819 roku, jego impresario Domenico Barbaja powierzył mu napisanie nowej opery na najbliższy sezon jesienny. Tematu do utworu dostarczył poemat Waltera Scotta "Dziewica z jeziora", oparty na historycznym fakcie powstania po przewodem hrabiego Douglasa of Agnus przeciwko królowi szkockiemu Jakubowi V. Twórczość Scotta była wówczas mało znana we Włoszech. Tym razem to sam Rossini zaproponował temat, zapoznawszy się z francuskim tłumaczeniem poematu, podsuniętym mu przez młodego kompozytora francuskiego, bawiącego w Neapolu, Aleksandra Battona. Napisania libretta podjął się Andrea Tottola. Wartość literacka tekstu okazała się niewielka, posiadał on jednak kilka naprawdę interesujących sytuacji scenicznych. Rossiniemu spodobał się bardzo zasiadł więc do pisania muzyki z dużym zapałem.
Treść.
Akt I.
Akcja opery rozgrywa się w XVI wieku w Szkocji. Górale z północnej Szkocji walczą pod wodzą Douglasa z królem Jakubem Stuartem. Córka Douglasa Helena kocha młodego górala Malcolma. Tymczasem od grupy myśliwych odłącza się, zakochany w niej skrycie, Hubert. Helena nie wie, że to król we własnej osobie. Udziela mu gościny. Myśliwi szukają w tym czasie zaginionego towarzysza polowania (introdukcja: "Del dì la messaggera").
Hubert rozpoznaje dom Douglasa, którego kiedyś niesprawiedliwie wygnał ze dworu. Nadchodzą przyjaciółki Heleny, które sławią jej urodę i szlachetność. Mówią także o Rodrygu, któremu ojciec przyrzekł Helenę (chór i duet: "D'Inibaca donzella"). Helena wyznaje jednak, że kocha innego, budząc tym złudną nadzieję w sercu króla.
W chwili gdy Helena i jej przyjaciółki wiodą Huberta na drugi brzeg jeziora pojawia się ukochany Heleny, Malcolm ("Mura felici - Elena!"). Z ukrycia wysłuchuje następnie rozmowy Eleny z Douglasem, który zdecydowanie chce ją wydać za Rodryga ("Taci, lo voglio"). Douglas wychodzi następnie naprzeciw powracającemu z wyprawy Rodrygowi, a Helena i Malcolm odnawiają swą miłosną przysięgę (duet: "Vivere ionon potrò"). Na scenę wkracza triumfalnie Rodryg na czele swego klanu (chór i cavatina: "Qual rapido torrente - Eccomi a voi"). Douglas pozdrawia bohatera, a przyłączają się do niego Helena i Malcolm. Wszyscy sławią Helenę (chór: "Vieni o stella"), przed którą Rodrygo pada na kolana, ofiarowując jej swą miłość. Widząc jej reakcję zdaje sobie sprawę, że jest jej obojętny (finał: "Quanto a quest'alma"). Douglas wybucha gniewem. Gdy Malcolm proponuje Rodrygowi swą pomoc zdaje sobie sprawę kto zawładnął sercem córki. Wiadomość o nadejściu królewskich oddziałów powstrzymuje narastający konflikt. Szkoci wyruszają do walki z królem.
Akt II.
Hubert (Jakub) błądzi po lesie rozmyślając o Helenie ("Oh, fiamma soave"). Elena zaniepokojona długą nieobecnością ojca wychodzi mu naprzeciw i spotyka króla. Ten zatrzymuje ją, przypomina pierwsze spotkanie i wyznaje miłość. Helena przyznaje się do tego, że kocha innego. Wówczas król wręcza jej swój pierścień, który, jak twierdzi, dostał kiedyś od króla Szkotów. W trakcie tej rozmowy nadchodzi Rodryg, a gdy Hubert ogłasza się królewskim przyjacielem, Rodryg wzywa na pomoc swój klan. Helena próbuje pogodzić zwaśnionych mężczyzn, nie jest jednak w stanie powstrzymać pojedynku (tercet: "Alla ragion, deh! rieda"). Przed zbuntowanymi Szkotami i przybyłymi wojskami królewskimi dochodzi do walki, w której Rodrygo ginie.
Po śmierci Rodryga oddziały powstańcze idą w rozsypkę. Malcolm dowiaduje się, że Douglas oddał się w ręce króla, a Helena poszła za nim na dwór. Drży o jej życie ("Ah, si pera"). Na zamku Stirling król przyjmuje Helenę na audiencji. Ona ukazuje mu pierścień i prosi o łaskę dla swojego ludu, którą też natychmiast otrzymuje. Król oddaje jej rękę Malcolmowi. Radość Heleny nie ma granic ("Tanti affetti").
Losy sceniczne utworu.
Premiera utworu miała miejsce 24 października 1819 roku. Publiczność neapolitańska, która chciała widzieć w Rossinim następcę Cimarosy i Paisiella również tym razem nie okazała zrozumienia dla oryginalnych pomysłów kompozytora i przyjęła operę z chłodną rezerwą. Oklaskiwano tylko błyskotliwe rondo finałowe, jedną z mniej wartościowych kart opery, dające Isabelli Colbran okazję do brawurowego popisu wokalnego. Rossini przywiązywał dużą wagę do "Dziewicy z jeziora" i na jej odbiór oczekiwał ze szczególnym napięciem. Niedocenienie dzieła i postawa widowni dotknęły go boleśnie. Wywoływany na scenę, po zakończeniu spektaklu, nie tylko odmówił, ale rozgniewany szorstkim tonem wywołującego go inspicjenta, stracił panowanie nad sobą i uderzył go. Opuścił teatr i natychmiast wyjechał do Mediolanu, gdzie miał pisać nową operę.
Po krótkim pobycie w Bolonii dotarł do Mediolanu na początku listopada. Pytany o premierę nowej opery, nie będąc w stanie wyznać prawdy, oświadczył, że odniosła duży sukces. Tymczasem opera rzeczywiście ze spektaklu na spektakl była coraz goręcej oklaskiwana i wkrótce miała rozpocząć triumfalny pochód przez Europę. Poeta włoski, Giacomo Leopardi, usłyszawszy ją w Rzymie w 1823 roku pisał do brata: "Mamy w Teatro Argentina "Dziewicę z jeziora", której muzyka wykonana przez znakomite głosy, jest naprawdę wspaniała". Na afiszu teatru San Carlo "Dziewica" pozostała 12 lat. Wkrótce podbiła inne wielkie sceny. W Polsce wystawiono ją w 1826 roku we Lwowie. Podobnie jak większość oper Rossiniego zniknęła ze sceny w drugiej połowie XIX wieku. Ostatni raz była grana w Trieście w 1860 roku. Ponownie pojawiła się znowu w Trieście w 1958 roku. Jej inscenizacje, podobnie jak i innych dzieł neapolitańskich Rossiniego, sprawiają trudności poprzez wymagania wokalne stawiane wykonawcom.
O operze.
"Panią z jeziora" Rossini wchodzi w świat romantyczny, porzucając dziedzictwo XVIII wieku, którego kontynuacją były wszystkie jego dotychczasowe utwory. Od patosu przechodzi ku lirycznej melancholii i lokalnemu kolorytowi malowanemu waltornią i harfą oraz szkockimi rytmami powracającymi przez całą partyturę. Opera nie posiada uwertury, a jedynie "Sinfonię" wprowadzającą wprost w dwudziestominutową introdukcję, na którą składa się pieśń chóru, krótkie arioso Heleny ("O mattutini albori"), jej duet z rzekomym Hubertem i kolejna pieśń chóru. Wejście Malcolma niczym nie ustępuje słynnej cavatinie Tankreda, na której jest wzorowane, a jego cabaletta ("O quanta lacrime") w równym stopniu zachwyca rytmem i wirtuozerią. Malcolm zaśpiewa jeszcze bardzo ładny, mały duet z Heleną i drugą, dramatyczną arię w II akcie. W postaci Douglasa nawiązał Rossini do ojcowskich rysów Elmira, ojca Desdemony z Otella. Najwspanialszy fragment opery stanowi finał I aktu: piękny tercet Heleny, Douglasa i Rodryga, w którym każda z postaci wyraża odmienne uczucia i słynny chór bardów szkockich – zapowiedź wielkich, patriotycznych chórów Verdiego. O zachwycie jaki akt ten wzbudzał u współczesnych świadczy fakt, że Jakub Halévy, twórca "Żydówki", zapragnął na łożu śmierci przeczytać go po raz ostatni.
Akt II przedstawia się mniej korzystnie, choć i tu znajdują się piękne fragmenty, jak początkowa scena w grocie, duet Heleny i Malcolma, czy centralna scena zespołowa. Giacomo Leopardi napisał do brata: "w wykonaniu tych zdumiewających głosów jest to rzecz niepojęta; mógłbym płakać niemalże i ja, gdyby los nie pozbawił mnie daru łez".

</doc>
<doc id="2000240" url="https://pl.wikipedia.org/wiki?curid=2000240" title="John Booth (ur. 1954)">
John Booth (ur. 1954)

John Alfred Booth (ur. 18 grudnia 1954 w Rotherham) – brytyjski kierowca wyścigowy, szef zespołu Marussia F1 w Formule 1. Początkowo był dyrektorem sportowym zespołu, ale przejął rolę szefa zespołu od Aleksa Taia.
Życiorys.
John Booth w 1980 roku ścigał się w Formule Ford.
W 1990 roku stworzył zespół wyścigowy Manor Motorsport.
12 czerwca 2009 roku złożył wniosek zespołu Manor do udziału w sezonie 2010 w Formule 1, wniosek został przyjęty. W Formule 1 pierwotnie zespół nazywał się Manor Grand Prix, ale po wykupieniu przez Virgin Group nazwa zespołu została zmieniona na Virgin Racing. Zespół uczestniczy także w Formule 3. W 2010 akcje zespołu zostały kupione przez Marussia Motors, w 2011 nazwę zespołu zmieniono na Marussia Virgin Racing.
Jest członkiem British Racing Drivers’ Club.

</doc>
<doc id="2000241" url="https://pl.wikipedia.org/wiki?curid=2000241" title="Siloe">
Siloe

Siloe (także: "sadzawka Siloam"; hebr. בריכת השילוח) – starożytny zbiornik wody, zlokalizowany w Jerozolimie.
Wzmianki w Biblii.
W Księdze Izajasza (Iz 8,6) sadzawka została nazwana „wodą Siloe”. W Księdze Nehemiasza w przekładzie Biblii Tysiąclecia (Ne 3,15) źródło figuruje jako „staw wodociągowy”. Ewangelia Jana (J 9,7) nazywa je „sadzawką Siloam”, której woda – zgodnie z wierzeniami – leczyła.
Lokalizacja.
Księga Nehemiasza przekazuje, że mur sadzawki sąsiadował z ogrodem królewskim zlokalizowanym na południu Jerozolimy. Według Księgi Izajasza (Iz 8,6) wzmianka o łagodnie płynącej wodzie Siloe prawdopodobnie odnosi się do fragmentu kanału, biegnącego z pobliskiego źródła Gichon, który zaopatrywał miasto w wodę. Sadzawka Siloe utożsamiana jest ze zbiornikiem w Birkat al-Hamra, który w VIII wieku p.n.e. kazał wybudować według 2 Księgi Królewskiej (2Krl 20,20), 2 Księgi Kronik (2Krn 32,30) i Mądrości Syracha (Syr 48,17) Ezechiasz, gdy szykował się do powstania przeciwko Asyrii. Budowę systemu wodnego Ezechiasza upamiętnia inskrypcja Siloe.

</doc>
<doc id="2000243" url="https://pl.wikipedia.org/wiki?curid=2000243" title="Jasper van't Hof">
Jasper van't Hof



</doc>
<doc id="2000244" url="https://pl.wikipedia.org/wiki?curid=2000244" title="Diecezja La Rochelle">
Diecezja La Rochelle

Diecezja La Rochelle (nazwa oficjalna: diecezja La Rochelle (-Saintes)) – diecezja Kościoła rzymskokatolickiego w zachodniej Francji. Została erygowana 4 maja 1648 roku. W 1801 do jej obszaru włączone zostało miasto Saintes, wcześniej samo będące stolicą biskupią. W 1852 zaowocowało to zmianą nazwy oficjalnej diecezji na obecną. W 2002 diecezja została przeniesiona z metropolii Bordeaux do metropolii Poitiers.
1 marca 2018 do diecezji wcielono zlikwidowany wikariat apostolski Saint Pierre i Miquelon obejmujący francuską wspólnotę zamorską Saint-Pierre i Miquelon.

</doc>
<doc id="2000256" url="https://pl.wikipedia.org/wiki?curid=2000256" title="Joachaz (król Judy)">
Joachaz (król Judy)

Joachaz, (ur. 632 p.n.e. prawdop. w Jerozolimie, zm. po 609 p.n.e. w Egipcie) – siedemnasty król Judy, syn Jozjasza, opisywany w 2 Księdze Królewskiej i 2 Księdze Kronik. Panował przez trzy miesiące w 609 p.n.e.
Został wybrany na króla po śmierci jego ojca w bitwie z Egipcjanami pod Megiddo. Jednak faraon Necho II uznał jego samowolny wybór za akt nieposłuszeństwa i zrzucił go z tronu, a władcą ustanowił Eliakima, któremu nadał imię Jojakim. Joachaz został uprowadzony do Egiptu, gdzie zmarł.
Prorok Jeremiasz odniósł się do jego losu słowami:

</doc>
<doc id="2000257" url="https://pl.wikipedia.org/wiki?curid=2000257" title="Diecezja Angoulême">
Diecezja Angoulême

Diecezja Angoulême – diecezja Kościoła rzymskokatolickiego we Francji. Powstała w III wieku, obecny kształt terytorialny uzyskała w 1822 roku. W ramach przeprowadzonej w 2002 reorganizacji Kościoła francuskiego, została przeniesiona z metropolii Bordeaux do metropolii Poitiers.

</doc>
<doc id="2000262" url="https://pl.wikipedia.org/wiki?curid=2000262" title="Ababaloj">
Ababaloj

Ababaloj – anioł przywoływany w zaklęciach salomonowych. Imię tego anioła pojawia się również w "Grimorium Verum".

</doc>
<doc id="2000263" url="https://pl.wikipedia.org/wiki?curid=2000263" title="Wawrzyniec Wysocki">
Wawrzyniec Wysocki

Wawrzyniec Wysocki (ur. 1795 w Rutkach Nowych, zm. po 1842), pedagog polski, rektor Instytutu Głuchoniemych w Warszawie w latach 1831–1837.
Do gimnazjum uczęszczał w Szczuczynie, był następnie kolaboratorem i nauczycielem w tej szkole. Wkrótce potem, wraz z przeniesieniem działającego początkowo w Szczuczynie pijarskiego Instytutu Głuchoniemych, został sprowadzony do Warszawy przez założyciela i rektora placówki ks. Jakuba Falkowskiego. Powierzono mu obowiązki nauczyciela szeregu przedmiotów – języka polskiego, historii, geografii, rachunków, fizyki. Umiejętności doskonalił w czasie dwukrotnych wyjazdów zagranicznych na koszt władz państwowych. Odbył również studia na Wydziale Filozoficznym Uniwersytetu Warszawskiego, uwieńczone w 1822 dyplomem magisterskim ("Encyklopedia" Orgelbranda; Rafał Gerber w słowniku biograficznym "Studenci Uniwersytetu Warszawskiego 1808–1831" [Wrocław 1977] nie uwzględnia go). 
Wyróżniał się pracowitością i zmysłem organizacyjnym; cechy te, jak również wieloletnia bliska współpraca z ks. Falkowskim, zadecydowały zapewne o powierzeniu mu w 1831 obowiązków rektora. Jako zwierzchnik szkoły rozpowszechnił naukę mowy głosowej, chociaż stosował także w pracy metodę migową. Był inicjatorem powołania pierwszego w Europie Towarzystwa Oszczędnościowego głuchoniemych (w 1834), projekt ten jednak nie został zrealizowany wobec sprzeciwu rady nadzorczej Instytutu. Nie zrealizowano także projektu założenia fermy, na której osoby głuche pochodzące ze wsi miałyby szkolić się w gospodarstwie (do pomysłu powrócono dopiero po 40 latach w 1865 za sprawą rektora Jana Papłońskiego). W planach miał utworzenie oddziału dla niewidomych. Skutecznie dbał o stronę bytową Instytutu, powiększając posesję o plac z domkiem murowanym. Utworzył zalążek przyszłego muzeum.
Cieniem na pracy Wysockiego położyło się oskarżenie o nadużycia finansowe, po którym zrezygnował z kierowania Instytutem w marcu 1836. Zastąpiony na krótko przez nauczyciela Feliksa Wądołowskiego, a potem przez ks. Józefata Szczygielskiego, trafił na kilka miesięcy do zakładu karnego. W 1839 został oczyszczony z zarzutów – wykazano nie tylko jego niewinność, ale nawet wnoszone do kasy rady nadzorczej nadpłaty. Po kilkuletniej zwłoce fundusze te zostały Wysockiemu zwrócone, przyznano mu również emeryturę w wysokości 315 rubli. Zmarł po 1842.
Ogłosił kilka dzieł: "Potok czasu albo treściwy obraz historji powszechnej od początku narodów aż do roku 1825" (Warszawa 1828), "Tablica początkowego liczenia i poznawania miar krajowych" (Warszawa 1836), "Rady ojcowskiej życzliwości dla poświęcającej się młodzieży rzemiosłom" (Warszawa 1834, wydanie II Warszawa 1836, wydanie III 1855, przekład z niemieckiego pracy ks. Ignaza Heggelina), "Pamiętnik o głuchoniemych i metodzie ich uczenia" (Warszawa 1836, dwa zeszyty).

</doc>
<doc id="2000265" url="https://pl.wikipedia.org/wiki?curid=2000265" title="Teodor Durski">
Teodor Durski

Teodor Durski (ur. 1976) – polski artysta, grafik, malarz, autor instalacji i prac wideo.
Urodził się, mieszka i pracuje w Łodzi. Studia na ASP im. Wł. Strzemińskiego w Łodzi (1998-2003). W 2003 uzyskał dyplom z wyróżnieniem z zakresu projektowania dywanu i gobelinu poszerzony o malarstwo i grafikę. Jest artystą młodego pokolenia, który brał udział w licznych ogólnopolskich i międzynarodowych wystawach i jest laureatem wielu znaczących nagród.
Działalność artystyczna
Teodor Durski jest przede wszystkim twórcą wielobarwnych grafik przedstawiających charakterystycznie dla artysty przekształcone postacie ludzkie. Wielkoformatowe grafiki wykonane w technice serigrafii (obejmujące nawet całe sale wystawowe) są najbardziej znaną wizytówką artysty. Charakteryzuje je wyrazisty kontur, syntetyzm formy oraz intensywna kolorystyka – cechy bliższe plakatowi czy malarstwu niż tradycyjnej grafice. Prace Durskiego wyróżnia dbałość o konstrukcję kompozycji i techniczną jakość wykonania. Grafiki te niosą ze sobą liczne konotacje semantyczne i możliwości interpretacyjne. Artysta tworzy w ostatnich latach również prace malarskie o bardzo zbliżonych cechach, w których nowością jest wprowadzenie elementów autoportretu (cykl portretów trumiennych). W ostatnich pracach graficznych nagrodzonych na Międzynarodowym Triennale Grafiki w Krakowie artysta wyeliminował postać ludzką pozostawiając jedynie coś na kształt jej opakowania.
Nagrody i wyróżnienia
Wybrane wystawy indywidualne
Wybrane wystawy zbiorowe

</doc>
<doc id="2000268" url="https://pl.wikipedia.org/wiki?curid=2000268" title="Podsumowanie startów zespołu Brabham w Formule 1">
Podsumowanie startów zespołu Brabham w Formule 1

Pierwsza tabela obejmuje rezultaty kierowców zespołu Brabham w Formule 1. Druga tabela obejmuje prywatne zespoły, które korzystały z samochodów Brabham.

</doc>
<doc id="2000270" url="https://pl.wikipedia.org/wiki?curid=2000270" title="Open de Nice Côte d’Azur 2010">
Open de Nice Côte d’Azur 2010

Open de Nice Côte d’Azur 2010 – tenisowy turniej ATP rangi ATP World Tour 250 z cyklu Open de Nice Côte d’Azur rozgrywany w dniach 17–22 maja 2010 roku w Nicei na kortach ziemnych o puli nagród 450 000 euro.

</doc>
<doc id="2000276" url="https://pl.wikipedia.org/wiki?curid=2000276" title="Metropolia Clermont">
Metropolia Clermont

Metropolia Clermont - metropolia Kościoła rzymskokatolickiego w środkowej Francji. Powstała w roku 2002, w ramach zarządzonej przez papieża Jana Pawła II reformy administracyjnej Kościoła francuskiego. W jej skład wchodzi jedna archidiecezja i trzy diecezje. Od 2016 na jej czele stoi abp François Kalist. Najważniejszą świątynią jest Katedra Wniebowzięcia Najświętszej Marii Panny w Clermont-Ferrand.
W skład metropolii wchodzą:

</doc>
<doc id="2000283" url="https://pl.wikipedia.org/wiki?curid=2000283" title="Lebbeus">
Lebbeus

Lebbeus – rodzaj krewetek z rodziny Hippolytidae. Prawa do nazwania niektórych gatunków zostały sprzedane na aukcji (np. "Lebbeus clarehanna" – nazwa została zakupiona przez gracza NBA Luca Longley'a na aukcji w eBay i nadana na cześć jego córki Clare Hanny Longley, jako prezent urodzinowy).

</doc>
<doc id="2000284" url="https://pl.wikipedia.org/wiki?curid=2000284" title="F. A. Hayek">
F. A. Hayek



</doc>
<doc id="2000286" url="https://pl.wikipedia.org/wiki?curid=2000286" title="Colorful Daegu Pre-Championships Meeting 2010">
Colorful Daegu Pre-Championships Meeting 2010

Colorful Daegu Pre-Championships Meeting 2010 – mityng lekkoatletyczny z cyklu World Challenge Meetings, który odbył się w koreańskim Daegu 19 maja 2010 roku.
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2000288" url="https://pl.wikipedia.org/wiki?curid=2000288" title="Adelebsen">
Adelebsen

Niemcy:
Inne:

</doc>
<doc id="2000292" url="https://pl.wikipedia.org/wiki?curid=2000292" title="Myrdal">
Myrdal



</doc>
<doc id="2000297" url="https://pl.wikipedia.org/wiki?curid=2000297" title="Rozmieszczenie geograficzne ptaków">
Rozmieszczenie geograficzne ptaków

Rozmieszczenie geograficzne ptaków – rozmieszczenie ptaków w różnych regionach geograficznych. Pod względem rozmieszczenia geograficznego zwierząt świat dzielony jest na kilka rejonów zwanych krainami zoogeograficznymi. Zostały one wyznaczone po stwierdzeniu bardzo dużych różnic w morfologii zwierząt oraz na podstawie występowania odrębnych linii ewolucyjnych w poszczególnych rejonach. Każdy z tych obszarów ma jakieś charakterystyczne rodziny lub gatunki. Ze względu na mobilność gatunków granice krain nie są ściśle ustalone, z wyjątkiem bardzo wyraźnych barier, a w strefach przejściowych współwystępują gatunki typowe dla obu sąsiednich regionów. Różne systemy wydzielania krain zoogeograficznych nieco różnią się w szczegółach. Ponieważ ptaki łatwiej pokonują bariery niż ssaki czy płazy, przy wydzielaniu krain ze względu na ich występowanie nie wyróżnia się niektórych krain (np. madagaskarskiej).
Rozmieszczenie ptaków w krainach zoogeograficznych.
Kraina palearktyczna bywa łączona z nearktyką w jedną krainę – holarktykę, a ta wraz z krainą etiopską i orientalną bywa zaliczana do królestwa Arktogea. Pozostałe krainy tworzą w tym systemie osobne królestwa.

</doc>
<doc id="2000298" url="https://pl.wikipedia.org/wiki?curid=2000298" title="Nikt, tylko ty (utwór)">
Nikt, tylko ty (utwór)

Nikt, tylko Ty – polska wersja językowa amerykańskiego utworu „Just One More Chance” z repertuaru Binga Crosby’ego z 1931 roku.
Muzykę do oryginalnej wersji piosenki skomponował Arthur Johnston, natomiast polskie słowa napisał Marian Hemar. Polską wersję utworu po raz pierwszy wykonała Zofia Terné. Nagrała go też w 1959 roku Mira Zimińska-Sygietyńska, a później w swoim repertuarze miały go także m.in. Hanna Banaszak oraz Anna Jantar.

</doc>
<doc id="2000301" url="https://pl.wikipedia.org/wiki?curid=2000301" title="Metro 2033 (powieść)">
Metro 2033 (powieść)

Metro 2033 (ros. Метро 2033) – rosyjska powieść postapokaliptyczna napisana przez Dmitrija Głuchowskiego, pierwsza część trylogii. Akcja powieści rozgrywa się w moskiewskim metrze w 2033 roku, 20 lat po wojnie nuklearnej. Została opublikowana w 2005 roku w Rosji, a w Polsce ukazała się w 2010 roku nakładem wydawnictwa Insignis Media. W 2007 roku nagrodzona za najlepszy debiut na europejskim konkursie literackim Eurocon w Kopenhadze.
Prawa do powieści zostały sprzedane do ponad 30 krajów na całym świecie, a liczba sprzedanych egzemplarzy na całym świecie przekroczyła 3 miliony. W Polsce do 2016 roku sprzedano ponad 200 tysięcy egzemplarzy.
Struktura powieści.
Książka jest przykładem postapokaliptycznej "powieści o dojrzewaniu" - pokazuje proces przemiany głównego bohatera, Artioma, lat 24, z wciąż zabawiającego się chłopca, w mężczyznę podejmującego świadome decyzje o poważnych konsekwencjach. Proces zostaje zapoczątkowany przez nieodpowiedzialną zabawę z kolegami, skutkującą śmiercią jednego z nich oraz otwarciem wejścia do metra dla groźnych mutantów. Artiom zostaje wybrany na towarzysza misji ratunkowej Huntera. W trakcie tej misji przemierza różne sektory metra, poznaje (często w bardzo bolesny sposób) sposoby życia poszczególnych grup zamieszkujących metro i spotyka wiele znaczących dla siebie postaci. Kontynuacja procesu dojrzewania bohatera ukazana jest w następnych dwóch powieściach trylogii: Metro 2034 i Metro 2035, zwłaszcza w tej ostatniej.
Świat przedstawiony w powieści.
Książka opowiada o ludziach, którzy przeżyli wojnę atomową. Niemal cała akcja rozgrywa się w moskiewskim metrze (największym na świecie schronie przeciwatomowym, mogącym pełnić funkcję podziemnego miasta), na którego stacjach i w przejściach mieszkają ludzie. Dzięki sprawnym działaniom obrony cywilnej sieć metra udało się uchronić przed skażeniem promieniotwórczym – niemal na wszystkich stacjach zamknięto hermetyczne wrota, aktywowano filtry przeciwradiacyjne i oczyszczające wodę. Wszystko wskazuje na to, że w chwili zagłady Moskwy w metrze mogło się schronić około 70 000 osób. Po 20 latach od czasu wojny atomowej, metro zamieszkiwane jest przez 50 000 ludzi. Jedynie połowa stacji jest zaludniona – niektóre zostały porzucone, wiele zostało strawionych przez pożary bądź odciętych w wyniku zawalenia się tuneli. Są też stacje zdobyte przez istoty zamieszkujące powierzchnię. W opowiadaniu "Przed i po" ("До и после") z 2008 roku Głuchowski pokrótce opisał, jak doszło do wybuchu wojny. Chiny dokonały ataku rakietowego na Tajwan. Stany Zjednoczone opowiedziały się po stronie Tajwanu i napadły na Chiny. W końcu Rosja zaatakowała USA. Na skutek globalnego konfliktu nuklearnego wszystkie duże miasta zostały starte z powierzchni ziemi, a planeta skażona radioaktywnie.
Mieszkańcy metra żywią się tym, co zdołają wyhodować w tunelach – przede wszystkim grzybami niepotrzebującymi do rozwoju światła słonecznego. Pod ziemią hodowane są też świnie i kury. Wiele stacji jest zaopatrywanych w elektryczność poprzez różnego typu generatory, jednak w związku z ich niską mocą często działa jedynie słabe, awaryjne oświetlenie. Większość przedmiotów codziennego użytku (z wyjątkiem tych, które od początku znajdowały się w metrze), a także broń, lekarstwa, paliwo itp. jest dostarczana przez licznych stalkerów, którzy udają się na powierzchnię, by przeszukiwać zrujnowane miasto. W podziemnym świecie funkcjonuje handel – uniwersalną walutą są naboje.
Frakcje.
Zaraz po wybuchu wojny atomowej scentralizowany system metra uległ rozpadowi. Stacje zaczęły funkcjonować samodzielnie. Prowadziły pomiędzy sobą wojny lub zawierały sojusze, jednoczone przez ideologie, religie, dostęp do czystej wody itp.
Oprócz tego w metrze istnieje szereg niezależnych stacji połączonych w federacje, jak np. Stowarzyszenie WOGN czy Konfederacja Arbacka, Międzynarodowa Brygada Rewolucyjna im. Che Guevary (trockiści), oraz sekty (między innymi sekta Wielkiego Czerwia, sekta świadków Jehowy, sataniści).
Historia wydania.
Głuchowski zaczął pisać powieść jako nastolatek. Pomysł na książkę zrodził się, gdy jeszcze jako uczeń dojeżdżał do szkoły metrem z jednego jego krańca na drugi (godzina drogi w jedną stronę). Bohater książki pokonuje tę samą trasę, co autor w dzieciństwie, od stacji metra WOGN do stacji Arbacka (jedna ze stacji tworzących tzw. Polis).
Istotny wpływ na charakter książki miała twórczość takich pisarzy, jak Stanisław Lem, bracia Strugaccy, Ray Bradbury, Julio Cortázar, czy Franz Kafka. Inspiracje Głuchowski czerpał także z gier komputerowych, przede wszystkim z serii "Fallout".
Książka była wielokrotnie wydawana:
W pierwszej wersji główny bohater ginie postrzelony zbłąkaną kulą. Według autora było to oczywiste uwieńczenie fabuły. Wydawnictwa odmówiły wydania książki kończącej się w ten sposób, odpowiadając, że utwór nie pasuje do ich profilu wydawniczego. Dlatego autor zdecydował się opublikować tekst w Internecie. Stworzył w języku Flash stronę internetową i umieścił na niej utwór. Strona stała się bardzo popularna, odwiedzały ją dziesiątki tysięcy czytelników. Wielu z nich domagało się ożywienia bohatera i kontynuacji opowieści. Po kilku latach autor dojrzał do tego, by przeredagować książkę i uległ sugestiom czytelników. Od tego momentu powstawała ona przy ścisłej współpracy z fanami. Praca nad książką miała charakter interaktywnego eksperymentu. Swoją wiedzą na temat funkcjonowania moskiewskiego metra, różnego typu maszyn czy broni oraz informacjami dotyczącymi możliwego przebiegu ewolucji dzielili się między innymi pracownicy metra, inżynierowie, biolodzy, wojskowi (także funkcjonariusze Specnazu). Każdy kolejny rozdział był publikowany na bieżąco w Internecie, komentowany i poprawiany wraz z czytelnikami. Głuchowski określił to zjawisko mianem „literackiego beta testu”.
Do dziś pełny tekst "Metra 2033" w języku rosyjskim znajduje się na stronie internetowej pisarza i dostęp do niego jest darmowy.

</doc>
<doc id="2000303" url="https://pl.wikipedia.org/wiki?curid=2000303" title="Fanboy i Chum Chum">
Fanboy i Chum Chum

Fanboy i Chum Chum (ang. "Fanboy and Chum Chum") – amerykański serial animowany stworzony przez Erica Roblesa dla telewizji Nickelodeon, na podstawie odcinka z serii Random! Cartoons zatytułowanego "Fanboy". Serial został wyprodukowany przez Frederator Studios oraz Nickelodeon Animation Studio. Serial został stworzony w technologii 3D CGI.
Piosenka przewodnia została napisana przez Brada Josepha Breeck'a i wykonana przez punkowy zespół The Mae Shi.
Fabuła.
Serial opowiada o dwóch przyjaciołach, Fanboy'u i Chum Chum, którzy są nadpobudliwymi, energicznymi i nierozgarniętymi chłopcami z obsesją na punkcie komiksów o superbohaterach i science fiction. Wiele odcinków jest parodiami znanych filmów lub zawierają odniesienia do kultury popularnej, a także surrealistycznie ukazują życie codzienne i dylematy, w które uwikłani są główni bohaterowie.
Wersja polska.
Wersja polska: na zlecenie Nickelodeon Polska – Master FilmDialogi i reżyseria: Dariusz DunowskiDźwięk i montaż: Aneta Michalczyk-FalanaTeksty piosenek: Andrzej BrzeskiKierownictwo muzyczne: Piotr GogolKierownictwo produkcji:
Nadzór merytoryczny: Aleksandra Dobrowolska i Katarzyna DryńskaWystąpili:
oraz:
Piosenki śpiewali:
Lektorzy:

</doc>
<doc id="2000306" url="https://pl.wikipedia.org/wiki?curid=2000306" title="Kościół św. Klemensa we Wrocławiu">
Kościół św. Klemensa we Wrocławiu

Kościół św. Klemensa – Kościół, który znajdował się we Wrocławiu, przy ówczesnej ul. Polskiej. Rozebrany w 1773 roku.
Historia.
Kościół po raz pierwszy wzmiankowany był w 1406 roku. W 1512 roku nazywany był „kościołem rybaków i Polaków”. 
17 lipca 1418 roku zawiązano w nim spisek pospólstwa przeciw radzie miejskiej, oskarżonej o nadmierny fiskalizm i korupcję. Zaprzysiężony w kościele tłum wtargnął następnego dnia rano do ratusza, gdzie zamordowano burmistrza i trzech ławników, rozbito skrzynie z dokumentami i pieniędzmi, uwolniono więźniów. Po tych wydarzeniach biskup Konrad polecił zamknąć kościół „na wieki”, jednak z czasem przywrócono w nim nabożeństwa, odprawiane w języku polskim. Świątynia zaczęła popadać w ruinę; w 1731 r. konstrukcja częściowo zawaliła się. 
Kościół rozebrano w 1773 roku i w jego miejscu postawiono koszary. W jednym z muzeów miasta Wrocławia zachowała się XVIII-wieczna rycina przedstawiająca kościół jako skromną, gotycką budowlę, z małą przybudówką (prawdopodobnie kaplicą).
Architektura.
Kościół murowany, bezwieżowy. Podobny był do świątyń w Czarnowąsach i Lipnicy Murowanej. Posiadał prezbiterium i zakrystię. Ostatni kształt kościoła pochodził z XV wieku. Dach był dwuspadowy, kryty dachówką.

</doc>
<doc id="2000307" url="https://pl.wikipedia.org/wiki?curid=2000307" title="Delirium">
Delirium



</doc>
<doc id="2000311" url="https://pl.wikipedia.org/wiki?curid=2000311" title="Kościoły pokoju">
Kościoły pokoju



</doc>
<doc id="2000313" url="https://pl.wikipedia.org/wiki?curid=2000313" title="Dransfeld (ujednoznacznienie)">
Dransfeld (ujednoznacznienie)

Niemcy:
Osoby:

</doc>
<doc id="2000314" url="https://pl.wikipedia.org/wiki?curid=2000314" title="Izba rolnicza (Niemcy)">
Izba rolnicza (Niemcy)

Izby rolnicze w Niemczech (niem. "Landwirtschaftskammer") – instytucje samorządu gospodarczego, zrzeszające rolników indywidualnych, spółdzielnie rolnicze oraz producentów rolnych, reprezentujące interesy rolnictwa i leśnictwa.
Historia.
Izby rolnicze mają na ziemiach niemieckich historię sięgającą XIX wieku. Pierwsza izba rolnicza powstała w Bremie w 1894 r. Szczególnie rozwinięte były na terenie Prus. Ich ustrój nie zmieniał się od końca XIX (zjednoczenia Niemiec i powstania Cesarstwa) do I połowy XX wieku (Republiki Weimarskiej). W okresie III Rzeszy zostały scentralizowane, pozbawione samorządowego charakteru, podporządkowane NSDAP i włączone do hitlerowskiego aparatu administracyjnego.
Reaktywowano je po II wojnie światowej tylko na obszarze RFN. Jednak nie ujednolicono ustroju izb rolniczych na terenie Niemiec Zachodnich i w przeciwieństwie do izb przemysłowo-handlowych sprawy związane z organizacją i działalnością izb rolniczych zostały powierzone ustawodawstwu związkowemu (landów). Dlatego też izby rolnicze nie występują np. w Bawarii i Badenii-Wirtembergii. Ich funkcje spełniają tam urzędy rolnicze ("Landwirtschaftsämter"). Po zjednoczeniu Niemiec organizacja izb – ustalona w landach zachodnich – została zaadaptowana w landach wschodnich Niemiec. Dzięki temu można zaobserwować odradzanie się samorządu rolniczego we wschodnich Niemczech.
Ustrój izb rolniczych w Niemczech.
Co do zasady izby rolnicze w Niemczech są samorządowymi korporacjami prawa publicznego, zrzeszającymi osoby trudniące się rolnictwem, mleczarstwem, pszczelarstwem, winiarstwem, ogrodnictwem, uprawą owoców i warzyw, hodowlą bydła i koni, a także rybołówstwem śródlądowym i leśnictwem (według polskiej nomenklatury moglibyśmy określić to mianem „działów specjalnych produkcji rolnej”). Powierzone im jest nie tylko reprezentowanie interesów grup zawodowych związanych z rolnictwem, ale i wykonywanie zadań zleconych przez władze związkowe na obszarze rolnictwa i leśnictwa. Przynależność do izb jest obligatoryjna.
Wzorem dla organizacji i funkcjonowania izb rolniczych jest ustrój Izby Rolniczej Północnej Nadrenii-Westfalii. Zgodnie z nim w każdej izbie wyodrębniono:
Bieżącym administrowaniem izby i sprawami biurowymi zajmuje się dyrektor izby. Zaś prezes reprezentuje izbę na zewnątrz i jest wybierany przez walne zgromadzenie. Walne zgromadzenie tworzą radcowie izby rolniczej wybierani przez wyborców. Do grona wyborców zaliczono m.in. rolników indywidualnych, właścicieli zakładów produkcji rolnej, osoby zatrudnione w rolnictwie (robotników rolnych).
Do działań własnych izb rolniczych zalicza się m.in.: reprezentowanie interesów rolnictwa; wspieranie rolników indywidualnych; prowadzenie szkolnictwa zawodowego; współpraca z władzami związkowymi w sprawach dotyczących rolnictwa, w tym opiniowanie projektów aktów prawnych i delegowanie przedstawicieli rolnictwa do gremiów rządów związkowych; powoływanie rzeczoznawców itp.
Wśród zadań zleconych przez władze przeważają zadania administracyjne i nadzorcze, np. kontrola produkcji rolnej pod względem zgodności z przepisami ochrony środowiska; współadministrowanie giełdami towarowymi; sprawowanie nadzoru nad producentami pod kątem ochrony roślin i pomnażania zasobów leśnych.
Na fundusze izb składają się dotacje i subwencje rządowe, sumy pochodzące z udziału w podatkach, składki członkowskie oraz inne dochody własne (np. z najmu pomieszczeń, organizacji szkoleń i kursów). Z punktu widzenia izb rolniczych istotne jest aby kwoty otrzymane od władz na realizację zadań zleconych pokrywały koszty tych działań.
Izby rolnicze w Niemczech.
W Niemczech istnieją następujące izby rolnicze:
W 1970 zlikwidowano Izbę Rolniczą Hesji, włączając ją do Izby Rolniczej w Hamburgu. Izba Rolnicza Dolnej Saksonii powstała z połączenia Izby Rolniczej w Hanowerze z Izbą Rolniczą w Oldenburgu.

</doc>
<doc id="2000315" url="https://pl.wikipedia.org/wiki?curid=2000315" title="Natursprunganlage">
Natursprunganlage

Natursprunganlage – kompleks skoczni narciarskich znajdujący się w austriackim Achomitz. W jego skład wchodzą skocznie: K75, K50, K30, K20 i K4.

</doc>
<doc id="2000316" url="https://pl.wikipedia.org/wiki?curid=2000316" title="Archidiecezja Clermont">
Archidiecezja Clermont

Archidiecezja Clermont – archidiecezja Kościoła rzymskokatolickiego we Francji. Powstała w III wieku jako diecezja Clermont. W 1801 uzyskała swój obecny kształt terytorialny. W 2002 decyzją papieża Jana Pawła II została podniesiona do rangi archidiecezji i ustanowiona siedzibą metropolity.

</doc>
<doc id="2000317" url="https://pl.wikipedia.org/wiki?curid=2000317" title="Antonioni">
Antonioni



</doc>
<doc id="2000318" url="https://pl.wikipedia.org/wiki?curid=2000318" title="Hippolytidae">
Hippolytidae

Hippolytidae – rodzina krewetek czyścicieli. W rodzinie znajduje się 36 gatunków .

</doc>
<doc id="2000319" url="https://pl.wikipedia.org/wiki?curid=2000319" title="Georgie Welcome">
Georgie Welcome

Georgie Wilson Welcome Collins (ur. 9 marca 1985 w Roatán) – honduraski piłkarz występujący na pozycji napastnika, od 2017 zawodnik belizeńskiego Belmopan Bandits.
Jego kuzyn Shannon Welcome również jest zawodowym piłkarzem.
Kariera klubowa.
Georgie Welcome zawodową karierę rozpoczął w 2004 w grającym w drugiej lidze honduraskiej Arsenalu de Roatán. Występował w nim przez 3,5 roku, po czym w trakcie sezonu 2007/2008 odszedł do Motagui Tegucigalpa. W jej barwach zadebiutował w rozgrywkach pierwszej lidze honduraskiej. Do końca sezonu o miejsce w składzie Welcome rywalizował z takimi napastnikami jak José Justavino, Jefferson Bernárdez i Jairo Martínez. Pierwszego gola dla nowego klubu zdobył 11 września 2008 w zwycięskim 2:0 derbowym pojedynku z Olimpią. W rozgrywkach Apertura 2009/2010 z 11 trafieniami na koncie Welcome zajął drugie miejsce w klasyfikacji najlepszych strzelców za Jerrym Palaciosem (13 bramek).
Wiosnę 2011 Welcome spędził na wypożyczeniu w AS Monaco, występującym we francuskiej Ligue 1. Przez pół roku wpisał się na listę strzelców dwukrotnie w trzynastu spotkaniach – w 32 kolejce z Stade Rennais i 33 kolejce z Saint–Étienne. Monaco na koniec sezonu zajęło 18. miejsce w najwyższej klasie rozgrywkowej, spadając do Ligue 2. W lipcu 2011 Motagua ponownie wypożyczyła Welcome'a – tym razem na pół roku do meksykańskiego Atlasu. W ośmiu meczach ligowych w Atlasie strzelił jednego gola i zajął z drużyną ostatnie miejsce w tabeli, po czym powrócił do Motagui. Na początku 2014 roku grał w Platense, a następnie odszedł do tajskiego BEC Tero Sasana FC.
Kariera reprezentacyjna.
W reprezentacji Hondurasu Welcome zadebiutował 23 maja 2008 w wygranym 2:0 towarzyskim spotkaniu z Belize, w którym strzelił jednego gola. Rok później razem z drużyną narodową dotarł do półfinału Złotego Pucharu CONCACAF. Na turnieju był rezerwowym i wystąpił w trzech meczach wchodząc na boisko w drugiej połowie z ławki rezerwowych.
W maju 2010 selekcjoner Reinaldo Rueda powołał Welcome'a do kadry na Mistrzostwa Świata w RPA. Tam odpadł z Hondurasem już w fazie grupowej i w roli rezerwowego wystąpił we wszystkich trzech spotkaniach.

</doc>
<doc id="2000322" url="https://pl.wikipedia.org/wiki?curid=2000322" title="Sándor Varga">
Sándor Varga

Sándor Varga (ukr. Шандор Варга; ur. 15 maja 1956 w obwodzie zakarpackim, Ukraińska SRR) – węgierski trener oraz znany agent piłkarski.
Kariera trenerska.
Rozpoczął naukę trenerską w Instytucie Kultury Fizycznej we Lwowie, a zakończył w Moskwie. Pracował do 1984 roku w Administracji Piłki Nożnej ZSRR, a potem w Węgierskim Związku Piłki Nożnej, pomagał trenować reprezentację Węgier i klub Ittihad FC z Arabii Saudyjskiej.
W 1996 roku otrzymał licencję agenta FIFA. Znany z wielu udanych transferów, m.in.: Jurij Kalitwincew do Trabzonsporu, Siarhiej Alejnikau do Juventusu, Andriej Kanczelskis do Manchester United F.C., Serhij Rebrow do Tottenham Hotspur F.C., Ołeh Łużny do Arsenalu, Christo Stoiczkow do An-Nassr.
Jest agentem wielu znanych piłkarzy, m.in.: Ołeksandr Szowkowski, Rusłan Rotań, Serhij Nazarenko, Andrij Rusoł, Branislav Krunić, Piotr Bystrow oraz trenerów: Ołeh Błochin, Ołeh Łużny, Serhij Rebrow, Andrij Husin.

</doc>
<doc id="2000323" url="https://pl.wikipedia.org/wiki?curid=2000323" title="Siemion Chochriakow">
Siemion Chochriakow

Siemion Wasilewicz Chochriakow (; ur. we wsi Kojełga, zm. 17 kwietnia 1945 pod Cottbus) – radziecki dowódca wojskowy, major wojsk pancernych Armii Czerwonej, dwukrotny Bohater Związku Radzieckiego (1944, 1945).
Życiorys.
W 1937 roku wstąpił do Armii Czerwonej, a w 1939 do partii bolszewickiej. Uczestnik walk z wojskami japońskimi w bitwie nad Chałchin-Goł w roku 1939. W czerwcu 1941 roku został politrukiem i kierował pracą polityczno-wychowawczą w pododdziałach wojskowych. Był dowódcą II batalionu czołgów 54 Gwardyjskiej Brygady Pancernej, który 16 stycznia 1945 roku wyzwalał Częstochowę. Później brał udział w zdobywaniu Bolesławca. Zginął w czasie operacji forsowania Odry 17 kwietnia roku 1945.
Za walki na Ukrainie udekorowano go Złotą Gwiazdą Bohatera Związku Radzieckiego, drugi raz to odznaczenie otrzymał za wyzwolenie Częstochowy.

</doc>
<doc id="2000329" url="https://pl.wikipedia.org/wiki?curid=2000329" title="Duderstadt (ujednoznacznienie)">
Duderstadt (ujednoznacznienie)

Niemcy:
Osoby:

</doc>
<doc id="2000336" url="https://pl.wikipedia.org/wiki?curid=2000336" title="Łysina (Góry Kamienne)">
Łysina (Góry Kamienne)

Łysina (niem. "Rabeberg", 515 m n.p.m.) – wzniesienie w zachodniej części Czarnego Lasu, w Górach Kamiennych, w Sudetach Środkowych.
Szczyt położony jest na południowo-zachodnim krańcu Czarnego Lasu, w grzbiecie odchodzącym od Bukowiny. Ogranicza od północnego wschodu Bramę Czadrowską.
Zbudowany z permskich melafirów (trachybazaltów), które były wydobywane w kilku kamieniołomach.
Wierzchołek porośnięty lasem, niżej rozciągają się łąki.

</doc>
<doc id="2000337" url="https://pl.wikipedia.org/wiki?curid=2000337" title="Tulpan">
Tulpan

Tulpan – kazachski film tragikomiczny z 2008 roku w reżyserii Siergieja Dworcewoja, zrealizowany w międzynarodowej koprodukcji. Jego akcja toczy się na stepach Kazachstanu.
Treść.
Po zakończeniu służby wojskowej w rosyjskiej marynarce wojennej, młody mężczyzna Asa wraca do ojczystych stepów. Marzy o posiadaniu własnej jurty i pracy pasterza. Zgodnie z obyczajem, by być szanowanym członkiem społeczności i posiąść własne stado, mężczyzna musi się najpierw ożenić. Jego wybór pada na piękną dziewczynę Tulpan, której przeszkadzają jego odstające uszy. Jednak Asa nie poddaje się.

</doc>
<doc id="2000341" url="https://pl.wikipedia.org/wiki?curid=2000341" title="Groby Szybowe">
Groby Szybowe



</doc>
<doc id="2000343" url="https://pl.wikipedia.org/wiki?curid=2000343" title="Idris Elba">
Idris Elba

Idris Elba, właśc. Idrissa Akuna Elba (ur. 6 września 1972 w Londynie) – brytyjski aktor filmowy, telewizyjny i teatralny, zdobywca Złotego Globu dla najlepszego aktora w miniserialu lub filmie telewizyjnym za rolę w produkcji "Luther" (2011). Poza tym nagrywa własną muzykę oraz działa jako DJ pod pseudonimami Big Driis i Big Driis the Londoner.
Jedną z pierwszych ról Elby był udział w operze mydlanej Channel 5 "Family Affairs". Występował w wielu serialach, w tym m.in.: "", "Sprawy inspektora Lynleya", "Prawo ulicy" i "Biuro". Od września 2009 wcielał się w główną rolę w serialu telewizyjnym "Luther", wyprodukowanym przez BBC i emitowanym na antenie BBC One. W 2010 zagrał w filmowej adaptacji komiksu "Losers", a także w obrazie "Takers", w którym partnerował Mattowi Dillonowi, T.I. i Chrisowi Brownowi.
Życiorys.
Wczesne lata.
Elba urodził się jako Idrissa Akuna Elba, a podczas nauki w szkole w Canning Town skrócił swoje pierwsze imię. Jego matka, Eve (z domu White), pochodziła z Ghany, natomiast ojciec, Winston Elba, z Sierra Leone. Elba dorastał jako jedynak w East Ham. W wieku 14 lat zaczął pomagać swojemu wujkowi, który zajmował się zapewnianiem muzyki na weselach. Po niecałym roku Elba rozpoczął z przyjaciółmi własny muzyczny biznes. Mając 16 lat porzucił szkołę i wygrał miejsce w National Youth Music Theatre. Od tego czasu imał się różnych zajęć, w tym m.in. cold callingowej sprzedaży, aby opłacić rachunki, w międzyczasie grając w "Crimewatch", serii rekonstruującej morderstwa. Poza tym, w wieku 19 lat, pracował jako DJ w nocnych klubach pod pseudonimem Big Driis. Niedługo po tym zaczął brać udział w przesłuchaniach do seriali telewizyjnych. W 1989 podjął się pracy na nocną zmianę w fabryce Forda w Londynie. Elba zaczął traktować aktorstwo poważnie podczas nauki w szkole średniej, w czym pomogła mu nauczycielka tego przedmiotu, Susan McPhee.
Telewizja.
Mimo że działalność aktorska Elby rozpoczęła się oficjalnie w 1992, dopiero trzy lata później otrzymał swoją pierwszą rolę w serialu "Bramwell". W 1995 roku po raz pierwszy został wymieniony w czołówce, przy okazji występu w jednym z odcinków serialu "Absolutnie fantastyczne". W kolejnych latach pojawiał się w rolach drugoplanowych w wielu brytyjskich serialach, w tym m.in.: "The Bill", "Degrees of Error", "The Ruth Rendell Mysteries", "The Governor", "Family Affairs", "Ultraviolet" oraz "Dangerfield".
Elba podjął decyzję o wyjeździe do Nowego Jorku, a do Anglii wracał tylko po to, aby brać udział w nagraniach, w tym np. serialu "Sprawy inspektora Lynleya". W 2001 wystąpił jako Achilles w sztuce "Troilus and Cressida". W tym samym roku zagrał w jednym z odcinków serialu "Prawo i porządek", a rok później dostał angaż do "Prawa ulicy", w którym występował przez dwa lata. W 2005 roku wcielił się w postać kapitana Augustina Muganzy w filmie telewizyjnym "Czasem w kwietniu", mówiącym o ludobójstwie w Rwandzie. W 2007 roku Elba pojawił się w specjalnym programie Black Entertainment Television "Black Men: The Truth".
W 2008 zagrał w serialu "The No. 1 Ladies’ Detective Agency", filmowanym w Botswanie. Premierowy odcinek wyemitowany został 23 marca i osiągnął 6,3 miliona widzów i 27% udziału w rynku. Rok później pojawił się w amerykańskim serialu "Biuro". W 2009 zaczął grać tytułową rolę w serialu BBC, "Luther", za którą dostał Złoty Glob.
Kariera filmowa.
W 2001 wystąpił w "Buffalo Soldiers", jednak film został szybko wycofany z kin ze względu na polityczny oddźwięk. W 2005 zagrał w obrazie "The Gospel", a w 2007 wystąpił z Hilary Swank w horrorze "Plaga".
W 2007 zagrał główną rolę w dramacie "Moje córki" oraz jedną z drugoplanowych ról w filmie "28 tygodni później". W tym samym roku wcielił się również w postać Tango w thrillerze "Amerykański gangster" oraz pojawił się w obrazie "This Christmas".
W 2008 roku Elba wystąpił w horrorze "Prom Night" oraz kryminale "RocknRolla" w reżyserii Guya Ritchiego. W 2009 zagrał w filmach "Nienarodzony" oraz "Obsesja".
W 2010 zagrał w filmowej adaptacji komiksu "", która kręcona była w Portoryko. Poza tym wystąpił w thrillerze "Takers", gdzie partnerował Haydenowi Christensenowi, Chrisowi Brownowi, T.I. i Paulowi Walkerowi.
W 2012 wziął udział w głośnym horrorze science-fiction "Prometeusz", wyreżyserowanym przez Ridleya Scotta. Wystąpił tam obok m.in. Charlize Theron, Noomi Rapace i Michaela Fassbendera.
W 2016 roku użyczył głosu złowrogiemu tygrysowi Shere Khanowi w filmie "Księga Dżungli".
Był na okładkach „Details”, „Entertainment Weekly”, „Esquire”, „Men’s Health”, „Maxim”, „Essence”, „Vanity Fair”, „NME”, „GQ” i „Interview”.
Kariera muzyczna.
W 2001 wystąpił w teledyskach Fata Joego i Angie Stone. W 2006 wydał swój pierwszy minialbum "Big Man". Elba był współproducentem i współwykonawcą intra na albumie "American Gangster" Jaya-Z.
Elba był DJ-em na NBA All Star 2007 w Venetian Hotel i Ice House Lounge w Las Vegas, w 2009 roku pełnił tę samą funkcję w programie BET "Rising Icons". Wystąpił również w wideoklipie „Respect My Conglomerate” Busta Rhymesa. Drugi minialbum Elby nosi tytuł "Kings Among Kings".
Życie prywatne.
Elba był w przeszłości żonaty; w wywiadzie przyznał, że jego była żona jest wspaniałą osobą, ale chcieli innych rzeczy w życiu, dlatego musieli się rozstać. Z tego związku ma córkę, Isan, która urodziła się w 2002. Elba był wielokrotnie widywany z byłą żoną po rozwodzie, gdyż, jak powiedział, pozostają w przyjacielskich stosunkach. Elba przyjaźni się z Seanem Combsem i Ludacrisem, a większość czasu spędza w Atlancie, gdzie mieszka jego córka. W kwietniu 2009 roku Elba został ambasadorem akcji przeciw przemocy. Elba jest kibicem londyńskiej drużyny Arsenal FC, podczas gdy jego ojciec to fan Manchester United.
W październiku 2016 stoczył swoją pierwszą walkę w kickboxingu w pojedynku w London’s York Hall i wygrał ją. W filmie dokumentalnym na kanale Discovery Channel "Idris Elba: Fighter" (2017), Elba podróżuje po całym świecie i doskonali swoje umiejętności w boksie tajskim i kickboxingu.
Image.
W 2004 i 2005 Elba wybierany był jednym z najprzystojniejszych mężczyzn planety według magazynu „Essence”. Idris w 2007 roku umieszczony został również przez magazyn "People" na dorocznej liście 100 najpiękniejszych. W sierpniu 2009 roku pojawił się na okładce "Essence".

</doc>
<doc id="2000345" url="https://pl.wikipedia.org/wiki?curid=2000345" title="Kalmberg-Schanzen">
Kalmberg-Schanzen

Kalmberg-Schanzen to kompleks skoczni narciarskich w austriackiej miejscowości Bad Goisern am Hallstättersee. Na kompleks ten składają się obiekty o punktach konstrukcyjnych K90, K70, K50, K30, K20 oraz K5.
Żaden z obiektów nie jest wyposażony w maty igelitowe.

</doc>
<doc id="2000346" url="https://pl.wikipedia.org/wiki?curid=2000346" title="Leomar Leiria">
Leomar Leiria

Léomar Leiria (ur. 26 czerwca 1971 w Marechal Cândido Rondon) – brazylijski piłkarz, występujący podczas kariery na pozycji defensywnego pomocnika.
Kariera klubowa.
Léomar rozpoczął piłkarską karierę w Athletico Paranaense w 1989 roku. W klubie z Kurytyby grał( z krótką przerwą na grę w AA Iguaçu) do 1995 roku. W 1996 roku przeszedł do Sport Recife. Z klubem z Recife czterokrotnie zdobył mistrzostwo stanu Pernambuco - Campeonato Pernambucano w 1997, 1998, 1999 i 2000 roku.
W 2002 roku grał w południowokoreańskiego Jeonbuk Hyundai Motors. W 2003 grał ponownie w Athletico Paranaense. W 2004 roku grał w Náutico Recife, z którym zdobył mistrzostwo stanu Pernambuco - Campeonato Pernambucano w 2004 roku. W latach 2005-2006 grał w Operário Campo Grande, po czym przeszedł do CSA Maceió, gdzie zakończył karierę w 2006 roku.
Kariera reprezentacyjna.
Léomar ma za sobą występy w reprezentacji Brazylii, w której zadebiutował 25 kwietnia 2001 w zremisowanym 1-1 meczu z reprezentacją Peru w eliminacjach Mistrzostwa Świata 2002. W tym samym roku został powołany do kadry na Puchar Konfederacji. Na turnieju w Japonii i Korei Południowej Léomar zagrał w czterech meczach z Kamerunem, Kanadą, Japonią oraz 7 czerwca 2001 z Francją, który nył jego piątym i ostatnim meczem w reprezentacji.

</doc>
<doc id="2000350" url="https://pl.wikipedia.org/wiki?curid=2000350" title="Kalmberg-Schanze K90">
Kalmberg-Schanze K90



</doc>
<doc id="2000352" url="https://pl.wikipedia.org/wiki?curid=2000352" title="Indykpol AZS UWM Olsztyn">
Indykpol AZS UWM Olsztyn



</doc>
<doc id="2000354" url="https://pl.wikipedia.org/wiki?curid=2000354" title="Polyscias filicifolia">
Polyscias filicifolia



</doc>
<doc id="2000360" url="https://pl.wikipedia.org/wiki?curid=2000360" title="Epoka Nowego Państwa">
Epoka Nowego Państwa



</doc>
<doc id="2000361" url="https://pl.wikipedia.org/wiki?curid=2000361" title="Friedrichstadt-Palast">
Friedrichstadt-Palast

Friedrichstadt-Palast – teatr rewiowy w Berlinie, znajdujący się w dzielnicy Berlin-Mitte przy Friedrichstraße 107.
Historia.
Dawny Friedrichstadt-Palast zastąpił halę targową, wzniesioną naprzeciw dzisiejszego teatru Brechta „Berliner Ensemble” w latach 1865–1867 i oddaną do użytku 29 września 1867. Jej rozmiary wynosiły 84 × 64 m. Już po siedmiu miesiącach hala okazała się nierentowna i została zamknięta.
Dopiero w roku 1873 adaptowano halę dla potrzeb cyrku o 5000 miejscach siedzących.
Korzystając z bliskości Szprewy, przez halę poprowadzono odgałęzienie – otwarty kanał wykorzystywany w przedstawieniach cyrkowych. 31 lipca 1897 cyrk uległ likwidacji. Budynek przypadł w drodze licytacji przedsiębiorcom, którzy urządzili w hali "Neues Olympia-Riesen-Theater" (Nowy Olbrzymi Teatr Olimpijski). Po dwóch latach teatr podzielił losy poprzedników.
W roku 1899 w budynku zagościł znowu cyrk. Po wybuchu I wojny światowej konie cyrkowe zarekwirowano, 31 marca 1918 odbyło się ostatnie przedstawienie.
1 kwietnia 1918 halę przejęła spółka akcyjna „National-Theater” utworzona z inicjatywy austriackiego reżysera teatralnego Maxa Reinhardta. Przebudowę hali powierzono wybitnemu architektowi Hansowi Poelzigowi, który zaprojektował podwieszony sufit ze zwisającymi soplami oraz scenę obrotową o średnicy 18 m. Teatr zainaugurowano przedstawieniem „Orestei” Ajschylosa 28 listopada 1919 w reżyserii Maxa Reinhardta.
W okresie III Rzeszy teatr otrzymał nazwę "Theater des Volkes" (Teatr Ludu). W marcu 1945 budynek uległ uszkodzeniom wskutek bombardowania.
Położony we wschodnim Berlinie budynek po wojnie stał się miejscem imprez politycznych, takich jak kongres założycielski organizacji młodzieżowej Freie Deutsche Jugend.
W roku 1949 upaństwowiony budynek otrzymał dawną nazwę „Friedrichstadtpalast”.
W roku 1980 budynek groził zawaleniem wskutek przegnicia pali wbitych w podmokły grunt dla posadowienia fundamentów. Władze NRD postanowiły budynek rozebrać, na sąsiedniej działce wznieść nowy budynek teatralny o dawnej, tradycyjnej nazwie.
Budynek rozebrano w roku 1985.
Nowa siedziba.
Nowy budynek oddano do użytku 27 kwietnia 1984. Budynek wzniesiono w technologii prefabrykacji z elementów żelbetowych. Stanowi przykład możliwości budownictwa uprzemysłowionego NRD. Obok zburzonego w roku 2009 Pałacu Republiki stanowił jeden z najbardziej prestiżowych obiektów stolicy NRD.
Na widowni teatru znajduje się 1895 miejsc siedzących. Scena o powierzchni 2854 m² stanowi największą scenę teatralną świata, a portal sceniczny o szerokości 24 m jest najszerszy w Europie. Pod sceną znajduje się wysuwany basen o pojemności 140 tysięcy litrów oraz płyta lodowiska.
Oprócz stałego zespołu aktorskiego i baletowego teatr utrzymuje 250-osobowy zespół dziecięcy.
W podziemiu teatru znajduje się siedziba kabaretu telewizyjnego Quatsch Comedy Club.

</doc>
<doc id="2000362" url="https://pl.wikipedia.org/wiki?curid=2000362" title="Franciszek Bieda">
Franciszek Bieda

Franciszek Bieda (ur. 17 grudnia 1896 w Sowlinach koło Limanowej, zm. 20 września 1982 w Krakowie) – polski paleontolog, profesor Uniwersytetu Jagiellońskiego.
Życiorys.
W latach 1906–1916 uczęszczał do gimnazjum w Nowym Sączu. W 1914 wstąpił ochotniczo do Legionów. W 1915 na froncie wschodnim nad Prutem doznał ciężkiej rany. Zdruzgotane pociskiem szrapnelowym obie kości przedramienia prawej ręki spowodowały konieczność długiego leczenia szpitalnego i inwalidztwo. Niezależnie od tych wypadków zdołał ukończyć gimnazjum i zdać maturę w 1916, po zwolnieniu z Legionów zapisał się na Wydział Filozoficzny Uniwersytetu Jagiellońskiego na studia przyrodnicze o kierunku geologiczno-paleontologicznym, które ukończył w 1921. W 1922 uzyskał tytuł doktora na podstawie pracy o numulitach fliszu karpackiego zostając równocześnie na stanowisku asystenta. W latach 1929–1931 przebywał we Francji, Austrii i Szwajcarii na stypendium. Wynikiem studiów zagranicznych było ukończenie pracy habilitacyjnej i uzyskanie w 1931 tytułu docenta. W 1933 został kierownikiem zakładu paleontologii z obowiązkiem prowadzenia wykładów i ćwiczeń. W 1935 został mianowany profesorem nadzwyczajnym. II-wiceprezes Zarządu Okręgu Kraków Związku Legionistów Polskich w 1936 roku.
Z wybuchem drugiej wojny światowej prof. Bieda wraz z innymi udaje się na tułaczkę na wschód, skąd szczęśliwie powraca późną jesienią do Krakowa. Przez cały okres okupacji prof. Bieda pracował w filii warszawskiego Instytutu Geologicznego, mieszczącej się przy ul. Kochanowskiego w Krakowie. 
Po ucieczce Niemców z Krakowa został kierownikiem Zakładu Geologii UJ, pełniąc tę funkcję do końca 1945, w 1946 zostaje mianowany profesorem zwyczajnym a na UJ pracuje do 1951. Od 1 września 1947 kierował geologią na krakowskiej WSP, gdzie doprowadził do utworzenia Wydziału Przyrodniczo-Geograficznego, którego został w 1948 dziekanem, piastując tę funkcję do II 1951. W 1951 został kierownikiem Zakładu Paleontologii Akademii Górniczo-Hutniczej, co wynikło z przeniesienia geologii z UJ na AGH. W 1967 przeszedł na emeryturę. Za swoją pracę odznaczony został Krzyżem Kawalerskim Orderu Odrodzenia Polski, za walkę w czasie I wojny światowej Krzyżem Niepodległości. Choroba płuc i powolna utrata wzroku i słuchu utrudniały mu prowadzenie działalności naukowej już po przejściu na emeryturę, pogarszający się stan zdrowia nie pozwalał później na opuszczanie domu, gdzie warunki pracy naukowej były już ograniczone. Pochowany na Cmentarzu wojskowym przy ul. Prandoty w Krakowie (kwatera XCVI-płd.-18). Głównym kierunkiem badawczym Franciszka Biedy były badania otwornic kenozoicznych. Autor obszernego podręcznika akademickiego "Paleozoologia", członek honorowy Polskiego Towarzystwa Geologicznego
Przypisy.
 

</doc>
<doc id="2000364" url="https://pl.wikipedia.org/wiki?curid=2000364" title="Greg Ball">
Greg Ball

Greg Ball (ur. 29 maja 1974) – australijski niepełnosprawny kolarz. Brązowy medalista paraolimpijski z Pekinu w 2008 roku.

</doc>
<doc id="2000365" url="https://pl.wikipedia.org/wiki?curid=2000365" title="Sergio Mendoza">
Sergio Mendoza

Sergio Mendoza (ur. 23 maja 1981 w El Progreso) – honduraski piłkarz występujący na pozycji środkowego obrońcy. Obecnie gra w Motagui Tegucigalpa.
Kariera klubowa.
Sergio Mendoza zawodową karierę rozpoczął w 2002 w grającym w pierwszej lidze honduraskiej Realu España, z którym zwyciężył w rozgrywkach Apertura 2003/2004. Łącznie występował w nim przez 4 lata, po czym latem 2006 odszedł do Olimpii Tegucigalpa. Przez 3 lata gry dla tej drużyny w linii obrony grał u boku takich zawodników jak Wilfredo Barahona, Oscar Boniek García, Rony Morales, Johnny Palacios i Nahún Ávila. Z Olimpią Mendoza zanotował wygraną w turniejach zamknięcia 2007/2008 i 2008/2009. W letnim okienku transferowym w 2009 honduraski zawodnik przeniósł się do innego zespołu z Tegucigalpy – Motagui.
Kariera reprezentacyjna.
W reprezentacji Hondurasu Mendoza zadebiutował w 2002. W 2007 razem z drużyną narodową dotarł do ćwierćfinału Złotego Pucharu CONCACAF. 30 maja 2008 strzelił swoją pierwszą bramkę w reprezentacji, a Honduras zremisował 1:1 z Wenezuelą. W maju 2010 Reinaldo Rueda powołał Mendozę do kadry na Mistrzostwa Świata w RPA.

</doc>
<doc id="2000366" url="https://pl.wikipedia.org/wiki?curid=2000366" title="Grand Prix Stanów Zjednoczonych 1977">
Grand Prix Stanów Zjednoczonych 1977

Grand Prix Stanów Zjednoczonych 1977 (oryg. Toyota United States Grand Prix) – 15. runda Mistrzostw Świata Formuły 1 w sezonie 1977, która odbyła się 2 października 1977, po raz 17. na torze Watkins Glen.
20. Grand Prix Stanów Zjednoczonych, 19. zaliczane do Mistrzostw Świata Formuły 1.

</doc>
<doc id="2000370" url="https://pl.wikipedia.org/wiki?curid=2000370" title="Goettingen">
Goettingen



</doc>
<doc id="2000371" url="https://pl.wikipedia.org/wiki?curid=2000371" title="Dobrá TKD">
Dobrá TKD

Terminál Kombinovanej Dopravy Dobrá (Dobrá TKD) – terminal kontenerowy o znaczeniu międzynarodowym położony przy dwóch słowackich liniach kolejowej 101 A i 101 B w pobliżu ukraińsko-słowackiego przejścia granicznego Czop-Čierna nad Tisou.
Historia.
Terminal należy do słowackiego przewoźnika kolejowego ZSSK CARGO. Został zbudowany w 2002 r. w celu obsługi pociągów kontenerowych, przewożących ładunki pomiędzy krajami byłego Związku Radzieckiego i państwami Unii Europejskiej. Uruchomione terminalu Dobrá TKD miało miejsce w 2006 r. W 2009 r. został on oddany na piętnaście lat w dzierżawę rosyjskiej firmie spedycyjnej JSC TransContainer, która należy do Kolei Rosyjskich (RZD).
Charakterystyka.
Terminal Dobrá TKD położony jest na styku dwóch szerokości torów. Od strony wschodniej dochodzi do niego grupa torów 1520 mm, od strony zachodniej - 1435 mm. Na terminalu znajduje się rampa o długości około 600 metrów oraz dwie suwnice bramowe do przeładunku kontenerów z pociągu na pociąg.
Na Dobrá TKD możliwy jest przeładunek do 250 000 TEU rocznie.

</doc>
<doc id="2000373" url="https://pl.wikipedia.org/wiki?curid=2000373" title="Chöttingen">
Chöttingen



</doc>
<doc id="2000374" url="https://pl.wikipedia.org/wiki?curid=2000374" title="Choettingen">
Choettingen



</doc>
<doc id="2000376" url="https://pl.wikipedia.org/wiki?curid=2000376" title="Patrik Flodin">
Patrik Flodin

Patrik Flodin (ur. 16 sierpnia 1984 w Ilsbo) – szwedzki kierowca rajdowy. W swojej karierze wywalczył mistrzostwo Szwecji.
Swój debiut rajdowy Flodin zaliczył w 2001 roku. W 2005 roku zadebiutował w Rajdowych Mistrzostwach Świata. Pilotowany przez Morgana Olssona i jadący Mitsubishi Lancerem Evo 7 zajął wówczas 36. miejsce w Rajdzie Szwecji. W 2007 roku rozpoczął starty w serii Production Car World Rally Championship samochodem Subaru Impreza WRX STI. W 2007 roku był 26. w klasyfikacji, w 2008 roku - 10., a w 2009 roku - zajął 7. pozycję w PCWRC. Z kolei w 2010 roku odniósł 2 zwycięstwa w PCWRC - w Rajdzie Szwecji i Rajdzie Jordanii.
W 2006 roku Flodin osiągnął sukces na rodzimych trasach, w Szwecji. Jadąc Subaru Imprezą wywalczył wówczas mistrzostwo Szwecji. W 2009 roku natomiast został rajdowym mistrzem Rosji.

</doc>
<doc id="2000378" url="https://pl.wikipedia.org/wiki?curid=2000378" title="Teah">
Teah

Teah – film familijny z 2007 roku, będący międzynarodową koprodukcją.
Treść.
Martin to niezwykły, dziesięcioletni chłopiec mieszkający w zaczarowanym lesie i przyjaźniący się z leśnymi duszkami. Pewnego dnia w pobliżu osiedla się grupa nieznajomych, wśród nich 10-letnia dziewczyna Teah, która przyprawia Martina o niepokój. Na domiar złego w pobliżu pojawiają się buldożery, przygotowujące plac do budowy drogi. Może to oznaczać zagładę lasu.

</doc>
<doc id="2000379" url="https://pl.wikipedia.org/wiki?curid=2000379" title="Stanisław Jan Matysiak">
Stanisław Jan Matysiak

Stanisław Jan Matysiak (ur. 1947) – profesor nauk technicznych, profesor zwyczajny Politechniki Białostockiej.
W 1976 roku uzyskał tytuł doktora nauk matematycznych (Uniwersytet Warszawski). W 1987 r. habilitował się w naukach technicznych w zakresie mechaniki. 22 listopada 1995 został mu nadany tytuł profesora nauk technicznych przez Prezydenta Rzeczypospolitej Polskiej. W 1990 odznaczony Złotym Krzyżem Zasługi.

</doc>
<doc id="2000380" url="https://pl.wikipedia.org/wiki?curid=2000380" title="Bryce Lindores">
Bryce Lindores

Bryce Lindores (ur. 12 września 1986) – australijski niewidomy kolarz. Brązowy medalista paraolimpijski w kolarstwie torowym z Pekinu w 2008 roku oraz srebrny z Londynu z 2012 roku. Brązowy medalista mistrzostw świata w kolarstwie torowym w 2007 roku.

</doc>
<doc id="2000387" url="https://pl.wikipedia.org/wiki?curid=2000387" title="Kometa Borrelly'ego">
Kometa Borrelly'ego



</doc>
<doc id="2000393" url="https://pl.wikipedia.org/wiki?curid=2000393" title="Münden">
Münden

Niemcy:

</doc>
<doc id="2000394" url="https://pl.wikipedia.org/wiki?curid=2000394" title="Muenden">
Muenden



</doc>
<doc id="2000402" url="https://pl.wikipedia.org/wiki?curid=2000402" title="Amurru (państwo w starożytnej Syrii)">
Amurru (państwo w starożytnej Syrii)

Amurru – starożytne państwo amoryckie w północnej Syrii, położone na zachód od rzeki Orontes. 
Pierwszym władcą tego państwa był Abdi-Aszirta. Według listów z Amarna zdobył on władzę przy wsparciu habiru. Prowadził on ekspansję w kierunku zachodnim, jednak poniósł śmierć w walce z miastami fenickimi. Jego następca Aziru, korzystając z rywalizacji pomiędzy Egiptem a Hetytami, przejął kontrolę nad centralną częścią wybrzeża fenickiego i szlakami handlowymi wiodącymi z Fenicji do Mezopotamii i Mitanni. Choć oficjalnie był wasalem Egiptu, sprzymierzył się z hetyckim władcą Suppiluliumą I. Ekspansja tych władców jest udokumentowana przez listy z Amarna. Dokumenty z Hattusa świadczą o tym, że również następcy Aziru byli sprzymierzeńcami Hetytów, np. król Duppi-Teszup był sojusznikiem króla Mursili II, a jego syn Benteszina sojusznikiem Hattusili III. Państwo upadło w wyniku najazdu Ludów Morza.

</doc>
<doc id="2000409" url="https://pl.wikipedia.org/wiki?curid=2000409" title="Adolfo Milman">
Adolfo Milman

Russo, właśc. Adolfo Milman (ur. 26 lipca 1915, zm. 11 sierpnia 1980 w Rio de Janeiro) – piłkarz brazylijski, występujący podczas kariery na pozycji napastnika.
Kariera klubowa.
Karierę piłkarską Russo zaczął we Fluminense FC w 1934 roku i grał w nim do 1937. Podczas tego okresu Russo wygrał z Fluminense dwukrotnie mistrzostwo stanu Rio de Janeiro – Campeonato Carioca w: 1936 i 1937 roku.
W 1938 roku wyjechał do Francji do klubu Cerele. W 1940 powrócił do Fluminense FC i grał w nim do zakończenia kariery 1944 roku. Podczas tego okresu Russo wygrał z Fluminense dwukrotnie mistrzostwo stanu Rio de Janeiro – Campeonato Carioca w: 1940 i 1941 roku.
Kariera reprezentacyjna.
Jedyny raz w reprezentacji Brazylii Russo zagrał 21 stycznia 1942 w meczu z reprezentacją Peru podczas Copa América 1942, na którym Brazylia zajęła trzecie miejsce.

</doc>
<doc id="2000414" url="https://pl.wikipedia.org/wiki?curid=2000414" title="Operacja Denkera">
Operacja Denkera

Operacja Denkera – zabieg chirurgiczny stosowany w laryngologii do radykalnego leczenia guzów umiejscowionych w dolnej części jamy nosowej lub zatoki szczękowej. Podobnie jak w operacji Caldwella-Luca wycina się otwór w przedniej ścianie zatoki szczękowej, nacinając wcześniej błonę śluzową przedsionka jamy ustnej. Następnie otwór poszerza się łącząc go z otworem gruszkowatym oraz usuwa się część małżowiny nosowej dolnej. Daje to dobre dojście do wnętrza jamy nosowej i pozwala na delikatne usunięcie guza w całości.

</doc>
<doc id="2000416" url="https://pl.wikipedia.org/wiki?curid=2000416" title="Kronecker">
Kronecker

Kronecker:

</doc>
<doc id="2000420" url="https://pl.wikipedia.org/wiki?curid=2000420" title="Bovenden">
Bovenden

Bovenden – miasto () i jednocześnie gmina samodzielna (niem. ) w Niemczech w kraju związkowym Dolna Saksonia, w powiecie Getynga.

</doc>
<doc id="2000426" url="https://pl.wikipedia.org/wiki?curid=2000426" title="Gałęziówka">
Gałęziówka

Gałęziówka – drobne drewno, odpad pozyskiwany podczas ścinki drzew, wykorzystywany jako opał.
Najczęściej są to gałęzie o grubości do 7 cm w korze i 5 cm bez kory.
"Gałęziówka" po pocięciu na odpowiednią długość, staje się drewnem opałowym.

</doc>
<doc id="2000439" url="https://pl.wikipedia.org/wiki?curid=2000439" title="Raimund-Ertl-Schanze">
Raimund-Ertl-Schanze

Raimund-Ertl-Schanze – kompleks trzech skoczni narciarskich, położony w austriackim Bichlbach (Lähn) nieopodal Breitenwangu.
W styczniu 1994 na największym obiekcie kompleksu (skoczni normalnej o punkcie konstrukcyjnym K85 i rozmiarze HS 87) rozegrano dwa konkursy skoków podczas Mistrzostwa Świata Juniorów w Narciarstwie Klasycznym (indywidualny oraz drużynowy). Ponadto, odbywały się na nim zawody Pucharu Świata w kombinacji norweskiej. Skocznia wybudowana została w 1933, a przebudowana w latach 1984–1985 (na K75) oraz w 1993 (na K85). Obecnie jest już nieużytkowana.
W skład kompleksu wchodzą również dwie małe skocznie: K35 i K20 (usytuowane nieopodal granicy z gminą Reutte, przy basenie), od 2002 wyposażone w igielit, na których rozgrywane są konkursy Pucharu TT-TSV (przeznaczone dla dzieci i młodzieży).

</doc>
<doc id="2000442" url="https://pl.wikipedia.org/wiki?curid=2000442" title="Janeba Tarmoh">
Janeba Tarmoh



</doc>
<doc id="2000475" url="https://pl.wikipedia.org/wiki?curid=2000475" title="Celenteron">
Celenteron



</doc>
<doc id="2000479" url="https://pl.wikipedia.org/wiki?curid=2000479" title="David Ogilvy (przedsiębiorca)">
David Ogilvy (przedsiębiorca)

David MacKenzie Ogilvy, CBE (ur. 23 czerwca 1911, zm. 21 lipca 1999) – Copywriter i jeden z najbardziej znanych twórców reklamy. Często nazywany „Ojcem reklamy”. W 1962 roku magazyn „Time” określił go mianem „najbardziej poszukiwanego kreatora w dzisiejszym przemyśle reklamowym”. Jako twórca reklam znany był z nowatorskiego i indywidualnego podejścia do danego produktu. W swoich reklamach zacierał granice moralne. Na początku XXI w. jego pomysły dalej są uważane za bardzo nowatorskie.
Reklamą Ogilvy zajął się stosunkowo późno, bo dopiero w wieku 38 lat. Wcześniej pracował m.in. jako akwizytor, zawodowy kucharz, pracownik pomocy społecznej, farmer czy agent brytyjskiego wywiadu wojskowego. W 1948 roku w Nowym Jorku otworzył własną agencję reklamową, a siebie mianował jej dyrektorem. Pracował m.in. nad reklamami dla takich marek jak SAAB, Rolls-Royce, Schweppes, Marlboro czy Dove.
Stworzył kilkanaście klasycznych kampanii, z których większość okazała się kamieniami milowymi w rozwoju reklamy oraz marketingu.
Ogilvy wierzył w naukowe podejście do reklamy, a wynikało to zapewne z doświadczeń wyniesionych z branży badawczej. Znany był także z ogromnego rygoru w stosunku do swoich pracowników.
Jego pomysły na reklamę do dzisiaj wywierają wpływ na ludzi z branży reklamowej oraz agencje reklamowe. Wiele jego haseł reklamowych i pomysłów okazało się nieśmiertelnych.
W 2008 roku na Międzynarodowym Festiwalu Reklamy „Cannes Lions” w Cannes reklama napoju Schweppes zdobyła główną nagrodę. Napój reklamowany był hasłem „Schweppervescence”, które w 1957 roku wymyślił Ogilvy.

</doc>
<doc id="2000488" url="https://pl.wikipedia.org/wiki?curid=2000488" title="Okręg narodowościowy w ZSRR">
Okręg narodowościowy w ZSRR



</doc>
<doc id="2000490" url="https://pl.wikipedia.org/wiki?curid=2000490" title="Grigorij Linkow">
Grigorij Linkow

Grigorij Matwiejewicz Linkow, ros. Григорий Матвеевич Линьков, ps. Батя (ur. we wsi Wasilewka, zm. 18 października 1963) – radziecki wojskowy, dowódca oddziałów partyzanckich na Białorusi, Bohater Związku Radzieckiego.
Życiorys.
Urodził się we wsi Wasilewka w obwódzie orenburskim w rodzinie chłopskiej.
W 1918 roku wstąpił do Armii Czerwonej i walczył pod komendą Wasilija Blüchera do 1919 roku. W 1932 roku ukończył technikum, a w 1933 roku uniwersytet komunistyczny.
W 1934 roku powołany do Armii Czerwonej i skierowany do Wojskowej Akademii Radiotechnicznej, którą ukończył w 1938 roku. Rozpoczął wtedy pracę jako inżynier (technik wojskowy I rangi) w Instytucie Wyposażenia Artylerii.
Po agresji Niemiec na ZSRR zgłosił się na ochotnika do walki na tyłach wroga i w dniu 17 września 1941 roku został zrzucony na terenie Białorusi w rejonie Lepela na czele 55-osobowej grupy rozpoznawczo-dywersyjnej. Grupa ta założyła bazę w lasach berczyńskich, skąd działała przeciwko niemieckim garnizonom oraz szlakom komunikacyjnym. Tworząc wkrótce zgrupowanie partyzanckie pod swoim kierownictwem.
W związku z atakami wojsk niemieckich na bazę w dniu 21 maja 1942 roku za zgodą dowództwa zgrupowanie odbyło rajd na Polesie, pokonując trasę 600 km. Założono wtedy kolejną bazę partyzancką w rejonie Jeziora Czerwonego, na północny wschód od Mikaszewicz. Skąd prowadził działania dywersyjne i wywiadowcze oraz rozwijając ruch partyzancki na terenie Białorusi i północnej Ukrainy. W dniu 20 stycznia 1943 roku został wyróżniony tytułem Bohatera Związku Radzieckiego, a w dniu 23 stycznia 1943 roku został odwołany do Moskwy.
W dniu 21 maja 1943 roku ponownie został zrzucony na terenie Białorusi jako dowódca grupy rozpoznawczo-dywersyjnej. Założył wtedy kolejną bazę na południowy wschód od Berezy Kartuskiej i działał w rejonie Baranowicz, Brześcia i Wołkowyska.
Latem 1944 roku, w związku z ofensywą wojsk radzieckich, przeniósł się na teren Polski, a następnie Czechosłowacji. Jego oddział walczył na tyłach wroga do kwietnia 1945 roku.
W 1946 roku przeniesiony do rezerwy, pracował jako inżynier w Moskwie. Zginął tragicznie w dniu 17 grudnia 1961 roku na polowaniu.
Napisał wspomnienia – "Война в тылу врага" (pol. Wojna na tyłach wroga) (wyd. Moskwa 1953)
Pochowany został na cmentarzu Nowodziewiczym.

</doc>
<doc id="2000501" url="https://pl.wikipedia.org/wiki?curid=2000501" title="Chris Anker Sørensen">
Chris Anker Sørensen

Chris Anker Sørensen (ur. 5 września 1984 w Hammel, zm. 18 września 2021 w Zeebrugge) – duński kolarz szosowy, a następnie komentator sportowy. Dwukrotny olimpijczyk (2008 i 2016).
Sørensen był uznawany za bardzo dobrego , jednak odnosił również indywidualne sukcesy, między innymi wygrywając 8. etap Giro d’Italia 2010.
Po sezonie 2018 zakończył swoją karierę i został komentatorem sportowym w duńskim . W czasie przygotowań do pracy dla tego kanału przed Mistrzostwami Świata w Kolarstwie Szosowym 2021, podczas treningu kolarskiego, który odbywał 18 września 2021 został śmiertelnie potrącony przez kierowcę vana.
Osiągnięcia.
Opracowano na podstawie:

</doc>
<doc id="2000503" url="https://pl.wikipedia.org/wiki?curid=2000503" title="Roger Espinoza">
Roger Espinoza

Roger Espinoza Ramírez (ur. 25 października 1986 w Puerto Cortés) – honduraski piłkarz występujący na pozycji lewego pomocnika. Od 2015 gra w Sporting Kansas City.
Kariera klubowa.
Roger Espinoza zawodową karierę rozpoczął w 2008, kiedy to został wybrany jako 11. w drafcie MLS do drużyny Kansas City Wizards. W Major League Soccer po raz pierwszy wystąpił 10 kwietnia w przegranym 1:3 meczu z New England Revolution. W debiutanckim sezonie rozegrał dla swojego zespołu 22 spotkania, w tym 12 w podstawowym składzie. Strzelił w nich 1 bramkę, 18 lipca w zremisowanym 3:3 pojedynku z Columbus Crew. W 2015 przeszedł do Sporting Kansas City.
Kariera reprezentacyjna.
W reprezentacji Hondurasu Espinoza zadebiutował w 2009. W tym samym roku został powołany do kadry na Złoty Puchar CONCACAF i podczas pierwszego meczu swojej drużyny w turnieju przeciwko Grenadzie (4:0) strzelił jednego gola. Drużyna Hondurasu została wyeliminowana w półfinale przez Stany Zjednoczone. Espinoza wystąpił we wszystkich 5 meczach turnieju, w tym 4 w podstawowym składzie. W maju 2010 Reinaldo Rueda powołał go do kadry na Mistrzostwa Świata w RPA.

</doc>
<doc id="2000546" url="https://pl.wikipedia.org/wiki?curid=2000546" title="Mistrzostwa Świata w Łyżwiarstwie Szybkim na Dystansach 1999">
Mistrzostwa Świata w Łyżwiarstwie Szybkim na Dystansach 1999

4. Mistrzostwa świata w łyżwiarstwie szybkim na dystansach 1999 odbyły się w dniach 12–14 marca 1999 w Heerenveen w Holandii. Zawody rozegrano w hali Thialf. Do rozdania było 10 kompletów medali, po 5 w konkurencjach męskich, jak i żeńskich. Najwięcej tytułów mistrzowskich wywalczyła Niemka Gunda Niemann-Stirnemann. W klasyfikacji medalowej najlepsza była Holandia.
Uczestnicy.
W zawodach wzięło udział 111 łyżwiarzy z 20 krajów.

</doc>
<doc id="2000548" url="https://pl.wikipedia.org/wiki?curid=2000548" title="Achradina">
Achradina

Achradina – dzielnica miasta Syrakuzy we Włoszech na wyspie Sycylia, w jego wschodniej części. W starożytności był jednym z pięciu miast sąsiadujących ze sobą lecz oddzielonych od siebie murem. Były to miasta: Achradina, Epipolae, Neapolis, Ortygia, i Tyche. Razem niekiedy były zwane pod nazwą Pentapolis.
W mieście znajdowała się agora, świątynia Zeusa Olimpijskiego, palestra i gimnazjon.
W południowej części miasta na terenie skalistego tarasu, gdzie znajdowały się kamieniołomy, w okresie drugiej wojny punickiej grecki filozof i matematyk Archimedes bronił miasta przed Marcellusem. Kierował pracami inżynieryjnymi przy obronie Syrakuz.

</doc>
<doc id="2000551" url="https://pl.wikipedia.org/wiki?curid=2000551" title="Panarthropoda">
Panarthropoda

Panarthropoda – grupa zwierząt z kladu Ecdysozoa obejmująca stawonogi, niesporczaki i pazurnice. Jej monofiletyzm jest powszechnie akceptowany, jednak niektóre analizy molekularne sugerowały bliższe pokrewieństwo niesporczaków z innymi wylinkowcami niż ze stawonogami i pazurnicami. Monofiletyzm Panarthropoda wspierają liczne cechy morfologiczne, takie jak segmentacja ciała, wyrostki na spodnio-bocznej stronie ciała, kutikula z α-chityną, miksocel z metanefrydiami, serce z ostiami (niewystępujące u niesporczaków) oraz segmentowane odnóża zakończone pazurami. Analizy filogenetyczne wykorzystujące małą podjednostkę rRNA zawierającą gen 18S nigdy mocno nie wspierały monofiletyzmu Panarthropoda, jednak analizy opierające się na sekwencjach genów 18S i 28S zdecydowanie go potwierdziły. Pokrewieństwo wewnątrz tego kladu pozostaje jednak niejasne – sugerowano wszystkie możliwe hipotezy o siostrzanych relacjach pomiędzy stawonogami, niesporczakami i pazurnicami. We wszystkich analizach przeprowadzonych przez Caseya Dunna i współpracowników (2008) grupą siostrzaną stawonogów były pazurnice, a nie niesporczaki, co zdaniem autorów jest rozwiązaniem tej kwestii. Kwestia pokrewieństwa niesporczaków jest jednak bardziej problematyczna – niektóre badania molekularne sugerowały, że ich najbliższymi krewnymi są nicienie, podczas gdy w jednej z analiz przeprowadzonych przez Rotę-Stabellego i wsp. (2010) były one zagnieżdżone wewnątrz szczękoczułkowców, tworząc klad z kikutnicami i drobnonogami. Wynik taki jest bardzo mało prawdopodobny, a rezultat analizy wynika prawdopodobnie z "long branch attraction" (LBA), ponieważ wszystkie te linie ewolucyjne cechują się wysokim tempem ewolucji molekularnej. Usunięcie z analizy szybko ewoluujących taksonów skutkowało zajęciem przez Tardigrada pozycji siostrzanej dla pazurnic. Po przedsięwzięciu działań zapobiegających LBA wsparcie dla monofiletyzmu Panarthropoda było wysokie.

</doc>
<doc id="2000554" url="https://pl.wikipedia.org/wiki?curid=2000554" title="Triplex acies">
Triplex acies



</doc>
<doc id="2000556" url="https://pl.wikipedia.org/wiki?curid=2000556" title="Livermore (Iowa)">
Livermore (Iowa)

Livermore – miasto w Stanach Zjednoczonych, w stanie Iowa, w hrabstwie Humboldt. Zgodnie ze spisem statystycznym z 2000 roku, miasto liczyło 431 mieszkańców.

</doc>
<doc id="2000557" url="https://pl.wikipedia.org/wiki?curid=2000557" title="Słyszeliście o Morganach?">
Słyszeliście o Morganach?

Słyszeliście o Morganach? () – amerykańska czarna komedia romantyczna z 2009 roku w reżyserii Marca Lawrence’a.

</doc>
<doc id="2000558" url="https://pl.wikipedia.org/wiki?curid=2000558" title="Gieboldehausen">
Gieboldehausen

Gieboldehausen – miasto (niem. "Flecken") w Niemczech w kraju związkowym Dolna Saksonia, w powiecie Getynga, siedziba gminy zbiorowej Gieboldehausen. 

</doc>
<doc id="2000560" url="https://pl.wikipedia.org/wiki?curid=2000560" title="Lista postaci serialu Słoneczna Sonny">
Lista postaci serialu Słoneczna Sonny

Lista postaci z amerykańskiego sitcomu "Słoneczna Sonny".
Główni.
Sonny Munroe.
Allison "Sonny" Munroe – prosta dziewczyna, pochodząca z małego miasteczka w Wisconsin. Jej życie zmienia się, gdy wrzuca do internetu parę śmiesznych filmików; twórczość dziewczyny doceniają twórcy programu "Z innej beczki" i zapraszają ją do współpracy. 
Sonny nie potrafi na początku nawiązać dobrego kontaktu z innymi gwiazdami, lecz później jej stosunki z rówieśnikami poprawiają się. Jest pełną energii osobą, która rzadko bywa smutna. Ma masę świetnych pomysłów, często niedocenianych przez przyjaciół.
Najlepszą przyjaciółką Sonny była Lucy, mieszkająca w Wisconsin; po przybyciu na plan serialu poznaje Tawni, jedną z gwiazd występujących w "Z innej beczki", z którą, mimo licznych sporów, zaprzyjaźnia się. 
Jednym z wrogów młodej gwiazdy jest Chad - aktor, grający w konkurencyjnym serialu. Nastolatkowie często się kłócą i rywalizują ze sobą, jednak podobają się sobie. Po jakimś czasie stają się parą, ale ich związek nie trwa długo; z powodu nieporozumienia panna Munroe zrywa z Chadem.
Sonny, jako ośmioletnie dziecko, była kwiat-harcerką; została jednak wyrzucona, ponieważ nie potrafiła zdobyć ostatniej odznaki, otrzymywanej przy zdaniu egzaminu z udzielania pomocy zadławionym. Dziewczyna dostaje drugą szansę, gdy na oczach druhny pomaga zadławionemu Chadowi. 
Gwiazda jest fanką misia Pauly’ego, który uczy dzieci dobrego zachowania; przed każdym występem żuje gumę, uwielbia ser. W postać Sonny wcieliła się Demi Lovato 
Tawni Hart.
Tawni Hart – do przyjazdu Sonny największa gwiazda "Z innej beczki". Nienawidzi konkurencji, jest nieco narcyzowata. Każdą wolną chwilę spędza przed lustrem, poprawiając wygląd. Na początku wrogo nastawiona do dziewczyny z Wisconsin, później zaprzyjaźnia się z nią. Nieczęsto pomaga innym, chociaż czasami zdarza jej się wyciągnąć pomocną dłoń do przyjaciół.
Nie znosi krytyki, która obniża jej samoocenę. W postać Tawni wcieliła się Tiffany Thornton.
Chad Dylan Cooper.
Chad Dylan Goldfarb Cooper – główny bohater serialu "MacKenzie Falls". Ma niezwykle wysokie mniemanie o sobie, nie ceni innych. Jest atrakcyjny dla płci przeciwnej, szybko zmienia partnerki.
Bardzo często kłóci się z Sonny, w której po pewnym czasie się zakochuje.
Nie cierpi, gdy ktoś obraża bądź żartuje z jego rodziców. Postać Chada odegrana została przez Sterlinga Knighta.
Nico Harris.
Nico Harris – jeden z aktorów grających w programie "Z innej beczki". Uważa się za podrywacza, jednak nieczęsto udaje mu się umówić z dziewczyną. Wraz z przyjacielem, Grady'm, wielokrotnie próbuje wzbogacić się, co często kończy się wpadką. W postać Nico wcielił się Brandon Mychal Smith.
Grady Mitchell.
Grady Mitchell – jeden z aktorów występujących w programie "Z innej beczki". Jest najlepszym przyjacielem Nico, z którym często przeżywa różne przygody. Ma brata Granta, który wyśmiewa się z niego, że nigdy się nie całował. W postać Grady'ego wcielił się Doug Brochu.
Zora Lancaster.
Zora Lancaster – jedenastoletnia dziewczyna grająca w programie "Z innej beczki". Jest bardzo inteligentna, ciekawska i mściwa, uwielbia skandale i plotki. Często podsłuchuje innych, przesiadując w szybie wentylacyjnym. Postać Zory odegrana została przez Allisyn Ashley Arm.

</doc>
<doc id="2000561" url="https://pl.wikipedia.org/wiki?curid=2000561" title="Reinaldo Rueda">
Reinaldo Rueda

Reinaldo Rueda Rivera (ur. 3 lutego 1957 w Cali) – kolumbijski trener piłkarski.

</doc>
<doc id="2000563" url="https://pl.wikipedia.org/wiki?curid=2000563" title="Reynaldo Rueda">
Reynaldo Rueda



</doc>
<doc id="2000564" url="https://pl.wikipedia.org/wiki?curid=2000564" title="Józefinka (wzgórze)">
Józefinka (wzgórze)

Józefinka ("Josephinenberg", Josefinien-Berg), to niewielkie wzniesienie we Wrocławiu, położone w rejonie osiedla Opatowice. Do wzniesienia prowadzi droga, która przed II wojną światową nosiła nazwę "Josephinenweg", a obecnie pozostaje bezimienna. Zlokalizowane jest przy Grobli Opatowickiej Zachodniej, na granicy obszarów rolniczych położonych przy tym osiedlu i terenów wodonośnych Wrocławia.

</doc>
<doc id="2000565" url="https://pl.wikipedia.org/wiki?curid=2000565" title="Instytut Higieny Psychicznej">
Instytut Higieny Psychicznej

Instytut Higieny Psychicznej (IHP) – instytucja utworzona przez Kazimierz Dąbrowskiego w ramach Państwowego Zakładu Higieny w roku 1935, inspirowana przez ówczesny ruch amerykański "higieny psychicznej". Na stanowisko pierwszego kierownika mianowano Kazimierz Dąbrowskiego, który piastował tę funkcję do roku 1949. W wielu miastach utworzono filie IHP. Tuż przed wybuchem II wojny światowej utworzono sanatorium dla dzieci nerwicowych i neuropatycznych w Zagórzu koło Warszawy.
Do personelu lekarskiego IHP należeli m.in. dr Kazimierz Niemirowicz-Szczytt - zastępca kierownika IHP w latach 1937-1939, zamordowany w Katyniu; dr Jadwiga Kobierska - współzałożycielka Towarzystwa Kultury Moralnej w Warszawie, pracownik IHP w l. 1937-1939, zmarła w obozie Auschwitz-Birkenau; dr Stanisław Batawia. Głównym psychologiem i instruktorem higieny psychicznej był dr Ludwik Goryński (rozstrzelany w egzekucji publicznej w okupowanej Warszawie). 
Od roku 1946 IHP działał jako Państwowy Instytut Higieny Psychicznej (PIHP). Został zlikwidowany w roku 1949 przez władze komunistyczne z pobudek ideologicznych, jako placówka niezgodnie z naukami Iwana Pawłowa "oddająca się idealistycznym koncepcjom psychiatrii anglo-amerykańskiej i jej ludobójczej faszystowskiej praktyki w podejściu do sprawy opieki i leczenia psychicznie chorego".

</doc>
<doc id="2000566" url="https://pl.wikipedia.org/wiki?curid=2000566" title="Lu Verne (Iowa)">
Lu Verne (Iowa)

Lu Verne – miasto w Stanach Zjednoczonych, w stanie Iowa, w hrabstwach Humboldt i Kossuth. Zgodnie ze spisem statystycznym z 2000 roku, miasto liczyło 299 mieszkańców.

</doc>
<doc id="2000568" url="https://pl.wikipedia.org/wiki?curid=2000568" title="Yushi Uchimura">
Yushi Uchimura



</doc>
<doc id="2000570" url="https://pl.wikipedia.org/wiki?curid=2000570" title="Ottosen (Iowa)">
Ottosen (Iowa)

Ottosen – miasto w Stanach Zjednoczonych, w stanie Iowa, w hrabstwie Humboldt. Zgodnie ze spisem statystycznym z 2000 roku, miasto liczyło 61 mieszkańców.

</doc>
<doc id="2000571" url="https://pl.wikipedia.org/wiki?curid=2000571" title="Po stronie prawdy">
Po stronie prawdy



</doc>
<doc id="2000572" url="https://pl.wikipedia.org/wiki?curid=2000572" title="Pioneer (Iowa)">
Pioneer (Iowa)

Pioneer – miasto w Stanach Zjednoczonych, w stanie Iowa, w hrabstwie Humboldt. Zgodnie ze spisem statystycznym z 2000 roku, miasto liczyło 21 mieszkańców.

</doc>
<doc id="2000576" url="https://pl.wikipedia.org/wiki?curid=2000576" title="Renwick (Iowa)">
Renwick (Iowa)

Renwick – miasto w Stanach Zjednoczonych, w stanie Iowa, w hrabstwie Humboldt. Zgodnie ze spisem statystycznym z 2000 roku, miasto liczyło 306 mieszkańców.

</doc>
<doc id="2000580" url="https://pl.wikipedia.org/wiki?curid=2000580" title="Rutland (Iowa)">
Rutland (Iowa)

Rutland – miejscowość w Stanach Zjednoczonych, w stanie Iowa, w hrabstwie Humboldt, nad rzeką Des Moines. Zgodnie ze spisem statystycznym z 2000 roku, miasto liczyło 145 mieszkańców.

</doc>
<doc id="2000581" url="https://pl.wikipedia.org/wiki?curid=2000581" title="Walki o Częstochowę (1945)">
Walki o Częstochowę (1945)

Wyzwolenie Częstochowy (także "bitwa o Częstochowę", "zajęcie Częstochowy") – jedno ze starć Armii Czerwonej ze znajdującym się w odwrocie niemieckim Wehrmachtem, prowadzone w ramach operacji wiślańsko-odrzańskiej w dniach 16–17 stycznia 1945 roku.
Niemieckie przygotowania.
Już latem 1944 roku Oberkommando der Wehrmacht wydało rozkaz przygotowania Częstochowy, jako miasta o położeniu strategicznym, do roli punktu oporu Wehrmachtu do ostatniego żołnierza. Rozpoczęto wówczas fortyfikowanie Częstochowy i jej okolic. Prace nadzorowała Organizacja Todta, która przygotowała w pasie 10–25 km na wschód od miasta system umocnień i okopów przeciwczołgowych mający szerokość 400 m. Na ulicach wlotowych do Częstochowy zbudowano barykady przeciwczołgowe z kamienia zbrojonego, a w sąsiadujących z nimi budynkach utworzono gniazda karabinów maszynowych. W okolicach obecnej al. Armii Krajowej zbudowane zostały uzbrojone magazyny, będące zapleczem 4 Armii Pancernej. Pod koniec 1944 roku w Częstochowie stacjonowało 5180 żołnierzy Wehrmachtu, 4280 żołnierzy rekrutowanych z byłych jeńców radzieckich i ochotników z krajów bałtyckich.
Radziecka ofensywa nad Pilicą.
Częstochowę wyzwalać miały oddziały należące do 5 Gwardyjskiej Armii, 9 i 14 Gwardyjska Dywizja Piechoty. Wobec szybkich postępów wojsk radzieckich w operacji wiślańsko-odrzańskiej, Niemcy nie zdążyli obsadzić przygotowanych umocnień, siły przewidziane do tego celu zostały rozbite albo były w drodze z głębi Rzeszy. 15 stycznia 14 DP napotkała jednak silny opór, Niemcy siłami 68 i 304 Dywizji Piechoty zdołali przejść do lokalnej kontrofensywy. Dopiero wieczorem siły radzieckie odzyskały inicjatywę, zdobyły Szczekociny, zabezpieczyły przeprawy na Pilicy i dotarły do Secemina.
O świcie 16 stycznia dowodzona przez majora Siemiona Chochriakowa grupa czołgów 54 Brygady Pancernej wyruszyła ku wyznaczonej przeprawie na Pilicy, jednostkę wzmocniono żołnierzami desantu z 2 batalionu 23 Gwardyjskiej Brygady Piechoty Zmotoryzowanej kapitana Nikołaja Goriuszkina. Batalion piechoty zmotoryzowanej liczył ok. 400 żołnierzy, pułk artylerii pancernej posiadał 21 dział samobieżnych, zaś batalion czołgów liczył 21 maszyn T-34-85. W Świętej Annie doszło do starcia z nieliczną załogą niemiecką, wspartą przez Luftwaffe i artylerię. Sam 2. batalion 54. Brygady Pancernej Chochriakowa wyruszył ze wsi przed nalotem, który zadał taborom i piechocie duże straty, Chochriakow nie wiedział więc, że porusza się bez wsparcia dwóch batalionów czołgowych.
Na pierwszy poważniejszy opór niemiecki oddziały radzieckie natknęły się w Mstowie, radzieccy czołgiści rozbili jednak oddziały hitlerowskie, wyzwalając miejscowość i udając się w kierunku Częstochowy, do której dotarli po południu. Z opóźnieniem pozostałe siły brygady, złożone z 1 i 3 batalionu czołgów, obeszły miasto od południa i północy, zajmując stanowiska na zachodnim skraju, co odcięło Niemcom drogę odwrotu.
Wkroczenie do Częstochowy.
Wobec braku łączności radiowej z dowództwem brygady, Chochriakow zdecydował o wejściu do miasta. Wojska radzieckie wjechały do Częstochowy przez lukę w barykadzie na ul. Warszawskiej. Na pl. Narutowicza (obecnie pl. Ignacego Daszyńskiego) siły radzieckie podzieliły się, część pojechała ul. Orlicz-Dreszera (obecnie ul. Ogrodowa) i 1 Maja w kierunku dworca Stradom, druga część do dawnej dzielnicy żydowskiej, a kilka czołgów Alejami Najświętszej Maryi Panny. Do spotkań z siłami niemieckimi doszło przy skrzyżowaniu z Wałami Dwernickiego, gdzie natknięto się na kolumnę ciężarówek, al. Wolności, gdzie stał czołg Tygrys, i pl. Pierackiego (obecnie pl. Biegańskiego), gdzie ulokowany był punkt ogniowy. Rosjanie stracili w Alejach jeszcze jeden, trzeci, czołg.
W niektórych źródłach podawane są informacje o zaminowaniu Jasnej Góry. W rzeczywistości uciekająca niemiecka obsada klasztoru podpaliła ciężarówkę z dokumentami i materiałami łatwopalnymi, ale sam klasztor nie był zagrożony wysadzeniem.
Walki na Stradomiu.
Na terenie dworca Częstochowa Stradom doszło do dwugodzinnego starcia grupy radzieckiej z załogą pociągu wiozącego czołgi dla niemieckiej 4 Armii Pancernej. Po staranowaniu parowozu i opanowaniu budynku dworca, nieznający siły oddziałów radzieckich i obawiający się okrążenia, Niemcy porzucili czołgi i uciekli w stronę Lublińca. Wieczorem, do miasta dotarły główne siły 54 Brygady Pancernej. Ciężkie walki toczyły się w okolicach Jasnej Góry i ul. św. Barbary, na której znajdowała się umocniona barykada.
Posiłki radzieckie.
Jeszcze 16 stycznia, wieczorem, dowódca 1 Frontu Ukraińskiego, marsz. Iwan Koniew, nakazał dowódcy 5 Gwardyjskiej Armii wydzielenie oddziału składającego się z czołgów, dział pancernych, artylerii i piechoty do wyzwolenia Częstochowy. Siły, dowodzone przez płka G. Dudnika, dotarły do miasta w południe, 17 stycznia, ale już o godzinie 7.00 rano czasu moskiewskiego, dowódca 54 Brygady Pancernej, Iwan Czugunkow, zgłosił meldunek o całkowitym wyparciu sił niemieckich z miasta.
Postscriptum.
Siły, które dotarły do Częstochowy w południe 17 stycznia, wykorzystane zostały do odparcia kontruderzeń niemieckich z Blachowni, które zakończyły się wycofaniem Niemców późnym wieczorem. Jeszcze 17 stycznia do miasta dotarł 31 Samodzielny Korpus Pancerny, który stacjonował w nim przez dobę, oczekując na zaopatrzenie w paliwo i amunicję.
Za bohaterską walkę w Częstochowie został przedstawiony do odznaczenia Złotą Gwiazdą Bohatera Związku Radzieckiego mjr Siemion Chochriakow, przy czym było to dla niego już drugie takie odznaczenie.
Sukces wojsk radzieckich w wyzwalaniu Częstochowy wynikał ze szwankującej organizacji i obniżającego się morale sił niemieckich, które, w obawie przed okrążeniem i niewolą, wycofywały się z kolejnych punktów oporu w mieście pod naporem wielokrotnie mniejszych jednostek radzieckich. Działanie takie wynikało z braku rozpoznania nt. rzeczywistej siły grupy mjra Chochriakowa. Szybkie postępy wojsk radzieckich po rozpoczęciu ofensywy z linii Wisły nie pozwoliły Niemcom skoncentrować znaczących sił do obrony Częstochowy, również działania niewielkiego oddziału Chochriakowa pozwoliły zająć miasto bez długotrwałych walk i uniknąć znaczących zniszczeń w zabudowie i strat wśród mieszkańców.
17 lutego w Alejach odbyła się uroczysta defilada żołnierzy częstochowskiego garnizonu „Ludowego” Wojska Polskiego z okazji wyzwolenia miasta. Armia Czerwona natomiast stacjonowała w mieście do czerwca 1946 roku. Żołnierze Armii Czerwonej w Częstochowie popełnili 22 zabójstwa, 36 napadów rabunkowych, 136 kradzieży, 11 gwałtów, a także dokonali licznych „rekwizycji” mienia.
Straty.
Wyzwolenie kosztowało Rosjan życie 10 oficerów i 18 żołnierzy zabitych, a także 42 rannych, a także stratę 5 spalonych i 3 nienadających się do naprawy czołgów. Niemcy stracili 1200 żołnierzy wziętych do niewoli, 8 czołgów, 25 armat, 52 karabiny maszynowe, 10 samochodów i przyfrontowe magazyny z bronią, amunicją i żywnością.

</doc>
<doc id="2000584" url="https://pl.wikipedia.org/wiki?curid=2000584" title="Thor (Iowa)">
Thor (Iowa)

Thor – miasto w Stanach Zjednoczonych, w stanie Iowa, w hrabstwie Humboldt. Zgodnie ze spisem statystycznym z 2000 roku, miasto liczyło 174 mieszkańców.

</doc>
<doc id="2000586" url="https://pl.wikipedia.org/wiki?curid=2000586" title="Scholastyka Borejsza">
Scholastyka Borejsza

Scholastyka Borejsza, z domu Radzewicz (ur. 6 listopada 1912 w Augustowie, zm. 23 października 1989 w Warszawie) − polska nauczycielka języka rosyjskiego, doktor nauk humanistycznych, wieloletnia lektorka na warszawskiej Akademii Wychowania Fizycznego.
Pochodziła z rodziny drobnych właścicieli ziemskich, była córką Pawła i Wiktorii z Malejków. W 1914 razem z rodziną znalazła się na Kaukazie, gdzie w trudnych warunkach materialnych przeżyła okres I wojny światowej, rewolucji rosyjskich i pierwsze lata władzy radzieckiej; do Polski powróciła w 1924. Edukację odbywała w szkole powszechnej, potem w seminarium nauczycielskim (ukończyła w 1933), a następnie pracowała jako nauczycielka 7-klasowej szkoły powszechnej w Filipowie koło Suwałk i od 1934 w Kamionce. Lata wojenne spędziła ponownie w Filipowie, organizując i prowadząc tajne nauczanie dzieci wiejskich.
Po wojnie współtworzyła polskie szkolnictwo w Filipowie i okolicy oraz przez kilka lat była nauczycielką szkoły podstawowej w Suwałkach. W latach 1948–1951 studiowała na Wydziale Filologiczno-Pedagogicznym Instytutu Pedagogicznego w Warszawie, następnie na Wydziale Filozoficzno-Społecznym Uniwersytetu Warszawskiego, w 1953 uzyskując dyplom magistra filozofii. Jednocześnie od 1951 pracowała jako nauczycielka rosyjskiego w Liceum im. księcia Józefa Poniatowskiego w Warszawie, w 1953 przechodząc do Liceum Pedagogicznego dla Wychowawczyń Przedszkoli w Warszawie, gdzie prowadziła zajęcia z pedagogiki. 
W 1954 została lektorem języka rosyjskiego na Akademii Wychowania Fizycznego w Warszawie. Ze Studium Języków Obcych tej uczelni pozostała związana do przejścia na emeryturę w 1973, w latach 1968–1970 będąc zastępcą kierownika, a od 1972 kierownikiem. W ramach doskonalenia warsztatu dydaktycznego opracowywała skrypty do nauki języka rosyjskiego, głównie dla studentów wyższych szkół wychowania fizycznego, z uwzględnieniem specyficznego słownictwa i tematyki (m.in. "Skrypt do nauki języka rosyjskiego", 1976, dwa tomy, z Pelagią Czerniawską i Anną Dobrenko-Górnicką). Brała udział w kursach dla lektorów w Moskwie. Rozwijała również swoje zainteresowania w dziedzinie pedagogiki, czego uwieńczeniem stała się rozprawa doktorska "Działalność pedagogiczna K. Uszyńskiego"; na jej podstawie uzyskała tytuł doktora nauk humanistycznych w 1971 na Uniwersytecie Adama Mickiewicza w Poznaniu.
Pełniła liczne funkcje społeczne na uczelni i poza nią, m.in. członka zarządu akademickich struktur Związku Nauczycielstwa Polskiego, męża zaufania zespołu lektorskiego, członka Głównej Komisji Lektorskiej Środowiska Warszawskiego. Była odznaczona m.in. Krzyżem Kawalerskim Orderu Odrodzenia Polski (1973), Medalem Komisji Edukacji Narodowej (1983), złotą odznaką Związku Nauczycielstwa Polskiego (1976).
W latach 1936–1972 była żoną Czesława Borejszy, absolwenta Akademii Wychowania Fizycznego i pracownika tej uczelni, trenera podnoszenia ciężarów. Mieli dwie córki – Bogusławę i Teresę. Scholastyka Borejsza zmarła po długiej chorobie 23 października 1989 w Warszawie i pochowana została na Cmentarzu Powązkowskim. 

</doc>
<doc id="2000587" url="https://pl.wikipedia.org/wiki?curid=2000587" title="Mt. Buller Ski Jump">
Mt. Buller Ski Jump

Mt. Buller Ski Jump – była skocznia narciarska znajdująca się w australijskiej miejscowości Falls Creek w stanie Wiktoria.
Skocznia Mt. Buller Ski Jump powstała w 1959 roku w australijskim ośrodku narciarskim Falls Creek. Jej punkt konstrukcyjny umiejscowiony był na 30 metrze. Obiekt ten był jedyną skocznią narciarską, jaka działała na kontynencie australijskim. W późniejszym czasie został jednak zniszczony i obecnie (2012 r.) już nie istnieje.
22 sierpnia 1959 roku rozegrano tutaj indywidualny konkurs Mistrzostw Australii w Skokach Narciarskich 1959, który wygrał Ernst Vettori senior, ojciec Ernsta Vettoriego, uzyskując w najlepszej próbie odległość 23 metrów. Dwa dni wcześniej, podczas treningowego skoku ustanowił on rekord skoczni Mt. Buller Ski Jump, skacząc na odległość 103 stóp (ok. 31,4 metrów).

</doc>
<doc id="2000588" url="https://pl.wikipedia.org/wiki?curid=2000588" title="Matthew Harley Goss">
Matthew Harley Goss



</doc>
<doc id="2000600" url="https://pl.wikipedia.org/wiki?curid=2000600" title="W namiocie Słowa">
W namiocie Słowa



</doc>
<doc id="2000602" url="https://pl.wikipedia.org/wiki?curid=2000602" title="Tichon (Szarapow)">
Tichon (Szarapow)

Tichon, imię świeckie Konstantin Iwanowicz Szarapow (ur. 7/19 kwietnia 1886 w Tule, zm. 10 listopada 1937) – rosyjski biskup prawosławny.
W 1900 złożył śluby zakonne w Ławrze Poczajowskiej. Jako członek tamtejszej wspólnoty monastycznej uczestniczył w redagowaniu drukowanego w Ławrze pisma "Русский Инок" ("Mnich rosyjski"). W 1915 opuścił klasztor, gdy powierzono mu funkcję kapelana wojskowego, którą pełnił do 1925. W 1921 udał się do Żyrowic, gdzie został przełożonym monasteru Zaśnięcia Matki Bożej. Z powodu antypolskiej postawy został zatrzymany i deportowany do Niemiec, skąd w 1925 przedostał się z powrotem do Rosji. 9 marca tego samego roku miała miejsce jego chirotonia na biskupa homelskiego.
Patriarcha Tichon polecił mu również koordynować działania duchownych przeciwnych autokefalizacji Kościoła prawosławnego w Polsce. Jednak już w listopadzie tego samego roku biskup Tichon został aresztowany przez władze radzieckie i skazany na trzyletnie zesłanie do Kazachstanu. 17 marca 1934 otrzymał godność biskupa czerepowieckiego, jednak nigdy nie udał się do tego miasta, pozostając w Samarkandzie. 17 lipca 1936 przeniesiony na katedrę ałmacką, dotarł do tego miasta w styczniu roku następnego. Już 3 października tego samego roku został oskarżony o szpiegostwo i zdradę ZSRR, po czym skazany na śmierć. Wyrok przez rozstrzelanie wykonano, według różnych świadectw, tego samego dnia lub w tydzień później.

</doc>
<doc id="2000611" url="https://pl.wikipedia.org/wiki?curid=2000611" title="Gleichen (Dolna Saksonia)">
Gleichen (Dolna Saksonia)

Gleichen – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Getynga.

</doc>
<doc id="2000612" url="https://pl.wikipedia.org/wiki?curid=2000612" title="Kometa typu Enckego">
Kometa typu Enckego

Kometa typu Enckego – kometa krótkookresowa należąca do grupy komet o obiegu krótszym niż okres obiegu Jowisza.
Według definicji Levisona i Duncana są to komety, których półoś wielka jest mniejsza niż półoś wielka Jowisza (aJowisza) oraz parametr Tisseranda jest większy od 3 (TJ&gt;3). Nazwa komet typu Enckego pochodzi od komety Enckego, pierwszej poznanej komety o tak krótkim okresie obiegu. Komety tego typu nie pochodzą od jednego wspólnego przodka.

</doc>
<doc id="2000614" url="https://pl.wikipedia.org/wiki?curid=2000614" title="Antonio López (meksykański piłkarz)">
Antonio López (meksykański piłkarz)

Antonio „Tony” López Ojeda (ur. 18 maja 1989 w La Paz) – meksykański piłkarz występujący na pozycji napastnika, obecnie zawodnik Amériki.
Kariera klubowa.
López jest wychowankiem zespołu Club América z siedzibą w stołecznym mieście Meksyk. Do seniorskiej drużyny został włączony w wieku dwudziestu lat przez szkoleniowca Jesúsa Ramíreza, pod nieobecność postrzelonego w głowę podstawowego atakującego, Salvadora Cabañasa. W meksykańskiej Primera División zadebiutował 6 lutego 2010 w przegranym 0:1 spotkaniu z Atlasem, natomiast premierowe gole w najwyższej klasie rozgrywkowej zdobył 7 marca tego samego roku w wygranym 6:0 meczu z Querétaro, kiedy to trzykrotnie wpisał się na listę strzelców. W połowie 2011 roku, nie mogąc sobie wywalczyć miejsca w podstawowym składzie, udał się na półroczne wypożyczenie do niżej notowanej ekipy Puebla FC, gdzie także pełnił wyłącznie funkcję rezerwowego. Po powrocie do Amériki, w wiosennym sezonie Clausura 2013, zdobył z tym zespołem tytuł mistrza Meksyku, lecz wciąż sporadycznie pojawiał się na ligowych boiskach.

</doc>
<doc id="2000617" url="https://pl.wikipedia.org/wiki?curid=2000617" title="Gleichen">
Gleichen

Niemcy:
Osoby:
Inne:
Zobacz też:

</doc>
<doc id="2000622" url="https://pl.wikipedia.org/wiki?curid=2000622" title="Kanał informacyjny">
Kanał informacyjny



</doc>
<doc id="2000629" url="https://pl.wikipedia.org/wiki?curid=2000629" title="Acyliusze">
Acyliusze

Acyliusze (łac. "Acilii") – rzymski ród plebejski, po raz pierwszy wzmiankowany w III wieku p.n.e.

</doc>
<doc id="2000630" url="https://pl.wikipedia.org/wiki?curid=2000630" title="Port lotniczy Kapan">
Port lotniczy Kapan

Port lotniczy Kapan – port lotniczy położony w mieście Kapan w Armenii.

</doc>
<doc id="2000634" url="https://pl.wikipedia.org/wiki?curid=2000634" title="Strobilacja">
Strobilacja



</doc>
<doc id="2000635" url="https://pl.wikipedia.org/wiki?curid=2000635" title="Jarmo Kytölehto">
Jarmo Kytölehto

Jarmo Kytölehto (ur. 23 czerwca 1961 w Petäjävesi) – fiński kierowca rajdowy. W swojej karierze wywalczył mistrzostwo Finlandii w grupie A i grupie N oraz dwukrotnie stawał na podium Mistrzostw Świata.
W 1990 Kytölehto roku zadebiutował w Rajdowych Mistrzostwach Świata. Pilotowany przez Kariego Jokinena i jadący Oplem Kadettem GSI 16V nie ukończył wówczas Rajdu Finlandii. W 1992 roku jadąc Mitsubishi Galantem VR-4 dwukrotnie zdobył punkty do klasyfikacji Mistrzostw Świata - zajął 10. miejsca w Rajdzie Szwecji i Rajdzie Finlandii. W 1993 roku zdobył 2 punkty za zajęcie 9. pozycji w Rajdzie Szwecji, a w klasyfikacji Production Car WRC był trzeci. Z kolei w 1994 roku był ósmy w Rajdzie Finlandii, a w 1995 roku zajął tę samą pozycję w Rajdzie Wielkiej Brytanii. W 1996 roku był członkiem zespołu Blue Rose Team i startując samochodem Ford Escort RS Cosworth stanął na podium w Rajdzie Finlandii (za 3. miejsce otrzymał 12 punktów do klasyfikacji MŚ). W 1997 roku będąc kierowcą Forda Escorta WRC powtórzył sukces sprzed roku i ponownie był trzeci w Rajdzie Finlandii. Od 1990 do 1999 roku wystąpił w 23 rajdach Mistrzostw Świata. Zdobył 26 punktów i dwukrotnie stawał na podium.
Swoje sukcesy Kytölehto osiągał także na rodzimych trasach, w Finlandii. W latach 1990 i 1991 jako kierowca Opla Kadett GSI 16V wywalczył mistrzostwo Finlandii w grupie A. Z kolei w 1992 roku jadąc Mitsubishi Galantem VR-4 został mistrzem swojego kraju w grupie N.

</doc>
<doc id="2000636" url="https://pl.wikipedia.org/wiki?curid=2000636" title="Ben-Hadad III">
Ben-Hadad III

Ben-Hadad III – król Aramu-Damaszku panujący od ok. 806 p.n.e. Opisywany przez Stary Testament. Był synem uzurpatora Chazaela. Jego ojciec doprowadził Aram do szczytu potęgi, jednak Ben-Hadad doznał wielu klęsk, co znacznie umniejszyło potęgę królestwa. Był trzykrotnie pokonywany przez króla Izraela, Joasza, z niepowodzeniem walczył też z Hamat. Król Asyrii Adad-nirari III pokonał go 796 p.n.e. i zmusił do opłacenia trybutu. 

</doc>
<doc id="2000644" url="https://pl.wikipedia.org/wiki?curid=2000644" title="Port lotniczy Balakәn">
Port lotniczy Balakәn

Port lotniczy Balakәn – port lotniczy położony w Balakən, w Azerbejdżanie. Obsługuje głównie połączenia krajowe.

</doc>
<doc id="2000651" url="https://pl.wikipedia.org/wiki?curid=2000651" title="Jayme de Almeida">
Jayme de Almeida

Jaime, właśc. Jayme de Almeida (ur. 28 sierpnia 1920 w Belo Horizonte – zm. 17 maja 1973 w Limie) – piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Jaime zaczął w Clube Atlético Mineiro w 1936 roku i grał w nim do 1938 roku. Podczas tego okresu Jaime wygrał z Atlético Mineiro dwukrotnie mistrzostwo stanu Minas Gerais – Campeonato Mineiro w: 1936 i 1938 roku.
W 1938 roku przeszedł do CR Flamengo, w którym grał do zakończenia kariery w 1949 roku. Podczas tego okresu Jaime wygrał z Flamengo czterokrotnie mistrzostwo stanu Rio de Janeiro - Campeonato Carioca w: 1939, 1942, 1943 i 1944 roku.
Kariera reprezentacyjna.
W reprezentacji Brazylii Jaime zadebiutował 31 stycznia 1942 w meczu z reprezentacją Ekwadoru podczas Copa América 1942, na którym Brazylia zajęła trzecie miejsce. Na tym turnieju wystąpił w dwóch meczach z Ekwadorem i Paragwajem. W 1945 roku po raz drugi uczestniczył w turnieju Copa América, na którym Brazylia zajęła drugie miejsce. Na tym turnieju Jaime wystąpił w pięciu meczach z Kolumbią(bramka), Boliwią, Urugwajem, Argentyną oraz Chile. W 1946 roku po raz trzeci uczestniczył w turnieju Copa América, na którym Brazylia zajęła drugie miejsce. Na tym turnieju Jaime wystąpił w trzech meczach z Boliwią, Urugwajem oraz Argentyną.
Mecz z reprezentacją Argentyny był ostatnim w reprezentacji. Ogółem w latach 1942–1946 Jaime wystąpił w barwach "canarinhos" w piętnastu meczach i strzelił jedną bramkę.

</doc>
<doc id="2000655" url="https://pl.wikipedia.org/wiki?curid=2000655" title="Łapcie (obuwie)">
Łapcie (obuwie)

Łapcie (dawniej regionalnie także postoły, kurpie) – dawne chodaki wyplatane techniką krzyżową z taśm łyka, najczęściej lipy, brzozy lub wiązu. Czasem używano także witek wierzbowych. Wkładane były na stopy owinięte w onuce i przywiązywane rzemieniem bądź sznurkiem. Noszono je na co dzień, do pracy, przez cały rok. Jako że były nietrwałe, niekiedy je wzmacniano, podszywając podeszwę kawałkami skóry.
Nosili je mieszkańcy Polski (m.in. Kurpie, Podlasianie i Lasowiacy), północnej części obecnej Ukrainy, Białorusi, Rosji, Litwy, Łotwy, Estonii, a także Finlandii. Używane były jeszcze w XIX wieku, a na niektórych terenach nawet w pierwszych dekadach XX wieku. 

</doc>
<doc id="2000656" url="https://pl.wikipedia.org/wiki?curid=2000656" title="Shauna Sand">
Shauna Sand

Shauna Sand Lamas (ur. 2 września 1971 w San Diego) – amerykańska modelka i aktorka telewizyjna i filmowa.
Życiorys.
Wczesne lata.
Urodziła się w San Diego w Kalifornii. W wieku pięciu lat uczęszczała na lekcje baletu i zajęcia teatralne. Mając 11 lat uczyła się w The School of Creative and Performing Arts w San Diego. Jako 13-latka otrzymała stypendium taneczne z Ballet West w Salt Lake City.
Kariera.
Została modelką już w wieku dziewięciu lat. Udała się do Paryża i uzyskała tytuł bakalaureat na wydziale biznesu międzynarodowego administracji przedsiębiorstw w The American University of Paris.
W maju 1996 roku trafiła do kultowego magazynu erotycznego dla mężczyzn „Playboy”. Wystąpiła w pięciu odcinkach serialu "Renegat" ("Renegade", 1995-97). Wzięła także udział w filmie pornograficznym Vivid Entertainment "Shauna Sand Exposed" (2009). Zagrała antagonistkę w trzecim sezonie "Hollywood Girls" (2012-2014).
Życie prywatne.
Była trzykrotnie zamężna. 27 kwietnia 1996 roku poślubiła aktora Lorenza Lamasa, z którym ma trzy córki – Alexandrę Lynne (ur. 22 listopada 1997), Victorię (ur. 24 kwietnia 1999) i Isabellę (ur. 2 lutego 2001). Jednak 8 października 2002 doszło do rozwodu. W sierpniu 2003 romansowała z Chace’em Crawfordem.
4 października 2006 wyszła za mąż za Romaina Chaventa, uczestnika francuskiego "Big Brothera", lecz rozwiodła się 21 listopada 2008. 
15 stycznia 2011 poślubiła 25-letniego wtedy Laurenta Homburgera, a cztery miesiące później, po walce pomiędzy parą w dniu 18 maja, która doprowadziła do dwóch aresztowań, złożyła pozew o rozwód.

</doc>
<doc id="2000662" url="https://pl.wikipedia.org/wiki?curid=2000662" title="Art Of Trance">
Art Of Trance



</doc>
<doc id="2000663" url="https://pl.wikipedia.org/wiki?curid=2000663" title="Resin">
Resin

Resin (w źródłach asyryjskich Rahianu) – król Aramu-Damaszku panujący od ok. 740 p.n.e. Wspominany w Starym Testamencie.
Resin pomógł w organizacji koalicji antyasyryjskiej, do której przyłączyły się Izrael, państwa arabskie, Fenicja i Filistyni. Kiedy król Judy Achaz odmówił przystąpienia do koalicji, Resin wraz z królem Izraela Pekachem oblegli Jerozolimę z zamiarem zmuszenia Achaza do przystąpienia do koalicji, lub zastąpienia go innym królem. W ten sposób rozpoczęła się wojna syro-efraimska. Na pomoc Achazowi wyruszył jednak król Asyrii Tiglat-Pileser III. Zmusił on wojska koalicji do wycofania się, a w 732 p.n.e. zdobył Damaszek. Resin został stracony.

</doc>
<doc id="2000664" url="https://pl.wikipedia.org/wiki?curid=2000664" title="Avner House">
Avner House

Avner House – wieżowiec w osiedlu Ha-Cafon ha-Chadasz, w mieście Tel Awiw, w Izraelu.
Dane techniczne.
Budynek ma 18 kondygnacji i wysokość 66 metrów. Wchodzi w skład kompleksu budynków mieszkalnych nazwanych "David HaMelech Towers".
Wieżowiec wybudowano w stylu architektonicznym określanym nazwą modernizmu. Wzniesiono go z betonu. Elewacja jest w kolorze białym.
Wykorzystanie budynku.
Budynek jest wykorzystywany na apartamenty mieszkalne. W jego otoczeniu znajdują się trzy parki ("HaBanim Garden", "Erison Garden" i "Ze'ev Garden") oraz basen kąpielowy.

</doc>
<doc id="2000668" url="https://pl.wikipedia.org/wiki?curid=2000668" title="Art of Trance">
Art of Trance



</doc>
<doc id="2000670" url="https://pl.wikipedia.org/wiki?curid=2000670" title="Avshalom House">
Avshalom House

Avshalom House – wieżowiec w osiedlu Ha-Cafon ha-Chadasz, w mieście Tel Awiw, w Izraelu.
Dane techniczne.
Budynek ma 18 kondygnacji i wysokość 66 metrów. Wchodzi w skład kompleksu budynków mieszkalnych nazwanych "David HaMelech Towers".
Wieżowiec wybudowano w stylu modernistycznym. Wzniesiono go z betonu. Elewacja jest w kolorze białym.
Budynek jest wykorzystywany na apartamenty mieszkalne. W jego otoczeniu znajdują się trzy parki ("HaBanim Garden", "Erison Garden" i "Ze'ev Garden") oraz basen kąpielowy.

</doc>
<doc id="2000673" url="https://pl.wikipedia.org/wiki?curid=2000673" title="Anis Boujelbene">
Anis Boujelbene

Anis Ahmed Boujelbene (arab.: أنيس بوجلبان, ur. 6 lutego 1978 w Tunisie) – tunezyjski piłkarz występujący na pozycji pomocnika w drużynie Club Africain Tunis.
Kariera klubowa.
Anis Boujelbene jest wychowankiem klubu CS Sfaxien. W pierwszej drużynie grał od 1997 roku. Z zespołem tym odnosił wiele triumfów. Na swoje konto może zapisać między innymi zwycięstwo w I lidze tunezyjskiej (w sezonie 2004/2005), Pucharze Tunezji (w sezonie 2003/2004) czy Pucharze Ligi (2002/2003). Ponadto jego klub dochodził do finału Afrykańskiej Ligi Mistrzów, Afrykańskiego Pucharu Konfederacji i Arabskiej Ligi Mistrzów.
W styczniu 2007 roku Boujelbene trafił do egipskiego Al-Ahly Kair. Tutaj triumfował w Afrykańskiej Lidze Mistrzów (w sezonie 2007/2008) oraz trzykrotnie został mistrzem Egiptu – w sezonach 2006/2007, 2007/2008 i 2008/2009. W jego ręce trafił także Puchar Egiptu i dwukrotnie Superpuchar.
W lecie 2009 roku powrócił do ojczyzny, a konkretnie odszedł do Club Africain Tunis.
Kariera reprezentacyjna.
Anis Boujelbene w reprezentacji Tunezji zadebiutował w 2002 roku. Ostatni mecz rozegrał w 2008 roku i do tamtej pory ani razu nie trafił do siatki rywala. Był także powołany na Puchar Narodów Afryki 2002, gdzie jego zespół odpadł w fazie grupowej. On nie pojawił się jednak na boisku w żadnym ze spotkań.

</doc>
<doc id="2000677" url="https://pl.wikipedia.org/wiki?curid=2000677" title="Wojciech Męciński (ujednoznacznienie)">
Wojciech Męciński (ujednoznacznienie)



</doc>
<doc id="2000679" url="https://pl.wikipedia.org/wiki?curid=2000679" title="Yonatan House (Tel Awiw)">
Yonatan House (Tel Awiw)

Yonatan House – wieżowiec w osiedlu Ha-Cafon ha-Chadasz, w mieście Tel Awiw, w Izraelu.
Dane techniczne.
Budynek ma 24 kondygnacji i wysokość 78 metrów. W 2002 budynek przeszedł gruntowną renowację. Wchodzi w skład kompleksu budynków mieszkalnych nazwanych "David HaMelech Towers".
Wieżowiec wybudowano w stylu modernistycznym. Wzniesiono go z betonu. Elewacja jest w kolorze białym.
Budynek jest wykorzystywany na apartamenty mieszkalne. W jego otoczeniu znajdują się trzy parki ("HaBanim Garden", "Erison Garden" i "Ze'ev Garden") oraz basen kąpielowy.

</doc>
<doc id="2000681" url="https://pl.wikipedia.org/wiki?curid=2000681" title="Wadi Madżarda">
Wadi Madżarda

Wadi Madżarda (arab. وادي مجردة, fr. Medjerda, dawniej Bagradas) – rzeka w Afryce Północnej. Przepływa przez Algierię i Tunezję. Wypływa z gór Atlas Tellski, przepływa przez równinę Dżunduba i uchodzi błotnistą deltą do Zatoki Tuniskiej Morza Śródziemnego. Wykorzystywana do nawadniania, nieżeglowna, o zmiennym wodostanie. Jest najdłuższą rzeką Tunezji – liczy 460 km długości.

</doc>
<doc id="2000684" url="https://pl.wikipedia.org/wiki?curid=2000684" title="Lukasyno">
Lukasyno

Lukasyno, właściwie Łukasz Szymański (ur. 7 stycznia 1981 w Białymstoku) – polski raper i propagator kultury kresowej. Z wykształcenia jest mgr inż. architektem. W 2008 r. ukończył Politechnikę Białostocką.
Działalność artystyczną prowadzi od 1998 roku. Twórca 4 albumów solowych i współzałożyciel grup WNB Wychowani na błędach i NON Koneksja z którymi nagrał również 4 albumy. Współpracował z takimi wykonawcami jak m.in. Waco, Sokół, Peja, Kali, Pih, Hemp Gru, Juras, Włodi, Tadek, Pablo Pavo, Paluch, Bob One, Bas Tajpan, Miss God, Kfartet, Południce, Sobota, Matheo, Grzech Piotrowski. W 2017 roku stworzył wraz z Markiem Kubikiem utwór promujący film Wyklęty w reż. Konrada Łęckiego.

</doc>
<doc id="2000685" url="https://pl.wikipedia.org/wiki?curid=2000685" title="Soba (państwo)">
Soba (państwo)

Soba, też Bet Rechob, asyryjskie Subutu – w 1 połowie I tys. p.n.e. aramejskie królestwo leżące w Syropalestynie pomiędzy królestwem Hamat a królestwem Damaszku; lokalizowane zazwyczaj w dolinie Bekaa, pomiędzy górami Liban i Antyliban.
Dzieje.
Zdaniem Edwarda Lipińskiego królestwo to powstało na początku X w. p.n.e., po osiedleniu się w dolinie Bekaa aramejskiego plemienia przybyłego tu pod wodzą Rechoba, założyciela dynastii rządzącej później tym królestwem. To zdaniem Lipińskiego wyjaśniałoby, czemu w źródłach pisanych królestwo to występuje pod dwoma nazwami: Soba i Bet Rechob. Nie jest jednak wykluczone, że pierwotnie obie te nazwy odnosić się mogły do dwóch odrębnych aramejskich państewek, które dopiero z czasem połączyły się w jedno. w połowie IX w. p.n.e. Soba stała się najprawdopodobniej wasalem sąsiedniego królestwa Hamat, by później, w VIII w. p.n.e., stać się jego częścią.
Głównym miastem królestwa było eponimiczne miasto Soba o nieustalonym jak dotychczas położeniu. Miasto to, zwane w źródłach asyryjskich Subutu ("Ṣubutu"), znalazło się pod kontrolą asyryjską najprawdopodobniej za rządów Tiglat-Pilesera III (744-727 p.n.e.), po podboju przez niego w 732 r. p.n.e. królestw Hamat i Damaszku. Jeszcze przed końcem VIII w. p.n.e. Subutu włączone zostało do imperium asyryjskiego stając się stolicą asyryjskiej prowincji noszącej tę samą nazwę. Miasto i prowincja wzmiankowane są już w listach i tekstach administracyjnych z czasów panowania Sargona II (722-705 p.n.e.). Dzięki nim znamy na przykład nazwy kilku miast znajdujących się w prowincji Subutu, takich jak Labau (Labwa), Sazana czy Huzaza. Mannu-ki-Adad, gubernator Subutu, wzmiankowany jest w asyryjskiej kronice eponimów jako urzędnik "limmu" w 683 r. p.n.e.
Biblia.
W starotestamentowej tradycji królestwo Soba było jednym z głównych wrogów wczesnego królestwa Izraela. W czasach panowania izraelskiego króla Saula było ono jednym z wrogów Izraela z którymi Saul walczył i których zwyciężył (1 Sam 14,47). Z królestwem Soba walczył również Dawid, następca Saula. Za jego rządów tron Soby zajmował Hadadezer, syn Rechoba, który uczynił ze swego królestwa potężne państwo anektując tereny we wschodniej Syrii. W trakcie bitwy pomiędzy wojskami Dawida i Hadadezera stoczonej w pobliżu Eufratu zwycięstwo odnieść miał ten pierwszy, biorąc do niewoli 1700 jeźdźców i 20000 piechurów z armii Hadadezera. Następnie armia Dawida splądrowała królestwa podległe i sprzymierzone z Hadadezerem, sprowadzając wiele z nich do roli trybutariuszy (2 Sam 8,3-12). Po tej klęsce Soba przestała być liczącą się siłą polityczną i wojskową w regionie. O wszystkich tych wydarzeniach brak jest wzmianek w źródłach pozabiblijnych.

</doc>
<doc id="2000692" url="https://pl.wikipedia.org/wiki?curid=2000692" title="Termometr bimetaliczny">
Termometr bimetaliczny



</doc>
<doc id="2000693" url="https://pl.wikipedia.org/wiki?curid=2000693" title="Hadadezer (król Soby)">
Hadadezer (król Soby)

Hadadezer – aramejski król Soby opisywany w Starym Testamencie, syn Rechoba.
Jedyne informacje na temat tego króla pochodzą z opisów bitew stoczonych przez niego z królem Izraela, Dawidem (2 Sm 8,3-8; 10,1-9). Wskazują one, że Soba odgrywała dość znaczną rolę w południowej Syrii, jednak musiała zmagać się z mającym aspiracje imperialne królestwem Izraela. Chronologia obu bitew jest kwestią sporną, większość biblistów uważa, że bitwa opisana w 2 Sm 8 była późniejsza. Niezależnie od tego ostatecznie Dawid zwyciężył, a Hadadezer został jego wasalem.

</doc>
<doc id="2000694" url="https://pl.wikipedia.org/wiki?curid=2000694" title="Puchar Narodów Afryki 2014">
Puchar Narodów Afryki 2014



</doc>
<doc id="2000696" url="https://pl.wikipedia.org/wiki?curid=2000696" title="Jewłasze (obwód grodzieński)">
Jewłasze (obwód grodzieński)

Jewłasze (biał. "Еўлашы", ros. "Евлаши") – wieś na Białorusi, położona w obwodzie grodzieńskim, w rejonie szczuczyńskim, w sielsowiecie Dziembrów, przy drodze z Dziembrowa do Szczuczyna, 12 km na zachód od Szczuczyna.
Historia.
W dwudziestoleciu międzywojennym wieś leżała w Polsce, w województwie nowogródzkim, w powiecie lidzkim, w gminie Dziembrów. Po agresji ZSRR na Polskę w 1939 roku wieś znalazła się w granicach BSRR. W latach 1941-1944 była pod okupacją niemiecką. 
16 czerwca 1944 roku w walce z Niemcami pod Jewłaszami zginął Jan Piwnik "Ponury", którego zwłoki pochowano 18 czerwca na cmentarzu w Wiewórce i dopiero w 1988 sprowadzono do Polski. Przy lesie w Jewłaszach, w przysiółku Bogdany stanął pomnik z napisem "Polskim żołnierzom i oficerom poległym w walce z niemiecko-faszystowskimi zaborcami w latach II wojny światowej na terenie rejonu szczuczyńskiego". W czerwcu 2022 r. tablica z napisem została usunięta przez nieznanych sprawców. 
Od 1944 r. wieś ponownie leżała w BSRR. Od 1991 roku w Republice Białorusi. 

</doc>
<doc id="2000698" url="https://pl.wikipedia.org/wiki?curid=2000698" title="Teologia katafatyczna">
Teologia katafatyczna

Teologia katafatyczna (gr. "(Καταφασις, καταφατικος katafatika - twierdzący, pozytywny, afirmacja)" - , nazywana też Teologią pozytywną.
Nurt teologii oparty na założeniu, że człowiek jest w stanie pozytywnie wypowiadać się "jaki Bóg jest". Teologia katafatyczna jest przeciwieństwem teologii apofatycznej.

</doc>
<doc id="2000703" url="https://pl.wikipedia.org/wiki?curid=2000703" title="Kometa typu Halleya">
Kometa typu Halleya

Kometa typu Halleya – kometa krótkookresowa należąca do grupy komet, których okres orbitalny jest dłuższy niż 20 lat, a krótszy niż 200. Nazwa komet typu Halleya pochodzi od komety Halleya, najbardziej znanej komety okresowej. Komety tego typu nie pochodzą od jednego wspólnego przodka. Według stanu na dzień 27 lipca 2016 roku znanych było 85 komet należących do tej grupy.

</doc>
<doc id="2000709" url="https://pl.wikipedia.org/wiki?curid=2000709" title="Googleplex">
Googleplex

Googleplex jest siedzibą przedsiębiorstwa Google, która znajduje się w Mountain View, stan Kalifornia. Googleplex położony jest w Dolinie Krzemowej, którą uznaje się za centrum amerykańskiego przemysłu nowych technologii.
Prace nad kompleksem zostały rozpoczęte w 1994 roku, a zakończono je w 1997. Przy projekcie współpracowało przedsiębiorstwo Silion Graphics Inc. (SGI), pracownie architektoniczne z San Francisco oraz miasto Mountain View.
Celem projektu było opracowanie kompleksu budynków przeznaczonych pod siedziby przedsiębiorstw, który współgrałby z publicznymi parkami. Zbudowano w tym celu podziemny parking dla ponad 2000 samochodów, umożliwiając tym samym stworzenie otwartej przestrzeni.
Kompleks składa się z czterech głównych i kilku mniejszych budynków o łącznej powierzchni 47 tysięcy metrów kwadratowych. Pierwotnie zostały one zbudowane z myślą o Silicon Graphics Inc. Jednakże w 2003 r. Google zaczęło wynajmować w nim pomieszczenia, a trzy lata później korporacja zakupiła całość za 319 milionów dolarów.
We wnętrzu budynku znajdują się gigantyczne gumowe piłki, w lobby jest fortepian, a na ścianie wyświetlane są bieżące zapytania wyszukiwarki Google. Kompleks mieści siłownię, darmowe pralnie, 2 małe baseny, boisko do siatkówki plażowej oraz jedenaście kawiarni o zróżnicowanym menu. W budynku znajduje się także replika SpaceShipOne, oraz szkielet dinozaura.
Około 30 procent zapotrzebowania "Googleplexu" na energię elektryczną pokrywają panele słoneczne, które są w stanie wytworzyć 1,6 megawatów energii elektrycznej. Ich instalacja rozpoczęła się pod koniec 2006 r.
Pracownicy Googleplexu noszą kolorowe plakietki oznaczające ich przynależność do grupy pracowników pełnoetatowych (plakietki białe), kontraktowych (czerwone), praktykantów (zielone) oraz operatorów skanerów, pracujących na potrzeby GoogleBooks (żółte). W zależności od koloru plakietki pracownicy są uprawnieni do korzystania z różnego typu przywilejów i udogodnień, takich jak darmowe posiłki, środki transportu czy wyjazdy integracyjne.

</doc>
<doc id="2000710" url="https://pl.wikipedia.org/wiki?curid=2000710" title="George Farquhar">
George Farquhar

George Farquhar (ur. ok. 1678 w Londonderry, zm. 29 kwietnia 1707 w Londynie) – angielski dramaturg pochodzenia irlandzkiego.
Życiorys.
Był jednym z najwybitniejszych autorów komedii epoki restauracji. W swojej twórczości zrezygnował z tradycyjnego lokowania miejsca akcji w Londynie oraz wprowadził postacie z różnych warstw społecznych, reprezentujących prowincjonalne społeczeństwo. Intrygę w swoich dziełach opierał na wyraźnie zarysowanym motywie miłości romantycznej. Jego sztuki cechował realizm, jowialny humore i zjadliwa satyra.

</doc>
<doc id="2000714" url="https://pl.wikipedia.org/wiki?curid=2000714" title="Powodzie i lawiny błota w Brazylii (2010)">
Powodzie i lawiny błota w Brazylii (2010)



</doc>
<doc id="2000720" url="https://pl.wikipedia.org/wiki?curid=2000720" title="Powodzie i lawiny błota w Brazylii (2009)">
Powodzie i lawiny błota w Brazylii (2009)



</doc>
<doc id="2000728" url="https://pl.wikipedia.org/wiki?curid=2000728" title="Diecezja Moulins">
Diecezja Moulins

Diecezja Moulins (; ) – jedna z 75 diecezji obrządku łacińskiego w Kościele katolickim we Francji w regionie Owernia-Rodan-Alpy ze stolicą w Moulins. Ustanowiona diecezją 27 lipca 1817 bullą papieską przez Piusa VII. Biskupstwo jest sufraganią archidiecezji Clermont.

</doc>
<doc id="2000729" url="https://pl.wikipedia.org/wiki?curid=2000729" title="Wadi Miljan">
Wadi Miljan

Wadi Miljan (arab. وادي مليان, fr. Oued Miliane) – rzeka w północno-wschodniej Tunezji o długości 160 kilometrów, druga co długości w kraju. Powierzchnia dorzecza wynosi 2283 km². Wypływa u podnóża góry Djebel Bargou (Atlas Tellski) i uchodzi do Zatoki Tuniskiej Morza Śródziemnego. Wykorzystywana jest do nawadniania.

</doc>
<doc id="2000731" url="https://pl.wikipedia.org/wiki?curid=2000731" title="99P/Kowal">
99P/Kowal

99P/Kowal (także Kowal 1) – kometa krótkookresowa z rodziny komet Jowisza.
Odkrycie.
Kometę tę odkrył astronom Charles Kowal 24 kwietnia 1977 roku w Obserwatorium Palomar. W nazwie znajduje się zatem nazwisko odkrywcy.
Orbita komety i właściwości fizyczne.
Orbita komety 99P/Kowal ma kształt elipsy o mimośrodzie 0,23. Jej peryhelium znajduje się w odległości 4,74 j.a., aphelium zaś 7,56 j.a. od Słońca. Jej okres obiegu wokół Słońca wynosi 15,25 roku, nachylenie do ekliptyki to wartość 4,33˚.
Średnica jądra tej komety to nieco ponad 10 km.

</doc>
<doc id="2000824" url="https://pl.wikipedia.org/wiki?curid=2000824" title="Thomas Nashe">
Thomas Nashe

Thomas Nashe (ochrzczony w październiku 1567, zm. ok. 1601) – angielski satyryk, komediopisarz i prozaik.
W latach 1582-86 studiował w St John’s College na Uniwersytecie Cambridge.
Był przyjacielem i współpracownikiem Christophera Marlowe'a. Tworzył pamflety obyczajowo-społeczne, komedie, m.in. "Summer's Last Will and Testement" (1600), oraz utrzymanej w tonie prozy François Rabelais'go pierwszej angielskiej powieści łotrzykowskiej "The Unfortunate Traveller" (1594).

</doc>
<doc id="2000831" url="https://pl.wikipedia.org/wiki?curid=2000831" title="Wszystko czego chcę od ciebie">
Wszystko czego chcę od ciebie

Wszystko czego chcę od ciebie – singiel Kasi Cerekwickiej wydany w 2010.
Singiel promował płytę Fe-Male. 21 maja 2010 ukazał się teledysk do piosenki, który swoją premierę miał na stronie portalu Interia.pl. Piosenka została wykorzystana w serialu "Majka". W 2010 roku wokalistka za piosenkę otrzymała nominację do nagrody Superjedynki w kategorii "przebój roku". 28 sierpnia tego samego roku Cerekwicka z utworem wystąpi na Bydgoszcz Hit Festiwal w kategorii "polski hit lata".

</doc>
<doc id="2000833" url="https://pl.wikipedia.org/wiki?curid=2000833" title="Bojana Jovanovski Petrović">
Bojana Jovanovski Petrović

Bojana Jovanovski Petrović (cyr. Бојана Јовановски Петровић; ur. 31 grudnia 1991 w Belgradzie) – serbska tenisistka.
Kariera tenisowa.
Zwyciężczyni trzech turniejów WTA i czterech turniejów rangi ITF Circuit w grze pojedynczej, reprezentantka Serbii od 2009 roku w turniejach Fed Cup. W turniejach głównych WTA zadebiutowała podczas meczu turnieju rozgrywanego w Kuala Lumpur w 2010 roku. Przegrała wówczas z Jeleną Diemientjewą. Jej trenerem jest Zoran Jovanovski. W 2013 roku doszła do czwartej rundy Australian Open. Uległa w niej późniejszej półfinalistce, Sloane Stephens, wynikiem 1:6, 6:3, 5:7.

</doc>
<doc id="2000834" url="https://pl.wikipedia.org/wiki?curid=2000834" title="BBC 2">
BBC 2



</doc>
<doc id="2000837" url="https://pl.wikipedia.org/wiki?curid=2000837" title="BBC 3">
BBC 3



</doc>
<doc id="2000838" url="https://pl.wikipedia.org/wiki?curid=2000838" title="Harry Kupfer">
Harry Kupfer

Harry Kupfer (ur. 12 sierpnia 1935 w Berlinie, zm. 30 grudnia 2019 tamże) – niemiecki reżyser operowy.
Studia reżyserskie odbył w Wyższej Szkole Teatralnej „Hans Otto” w Lipsku. W latach 1958-1962 działał w operze w Stralsundzie, 1962-1966 w Chemnitz, następnie w Weimarze i Dreźnie.
W roku 1981 przejął po Walterze Felsensteinie kierownictwo Komische Oper w Berlinie. W tym samym roku został powołany na profesora Wyższej Szkoły Muzycznej „Hanns Eisler” w Berlinie. W roku 2002 przekazał kierownictwo Komische Oper w ręce Andreasa Homokiego.
Twórczość reżyserska.
Pierwszą inscenizacją była w roku 1958 „Rusałka” Antonína Dvořáka w Halle an der Saale.
Najważniejszy w działalności reżyserskiej Harry Kupfera był okres pracy w Komische Oper.
Wielokrotnie reżyserował spektakle operowe poza granicami Niemiec.
M.in. współpracował z Moskiewskim Akademickim Teatrem Muzycznym imienia Stanisławskiego i Niemirowicza-Danczenki.
Wraz z Krzysztofem Pendereckim napisał libretto do jego opery w 1 akcie „Czarna Maska” na podstawie dramatu Gerharta Hauptmanna i wystawił ją na Festiwalu w Salzburgu 15 sierpnia 1986.
W roku 2001 wystawił w Semperoper w Dreźnie operę „Diabły z Loudun” Pendereckiego.
W Teatrze Wielkim w Warszawie inscenizował „Opowieści Hoffmanna” Offenbacha (premiera 30 listopada 2007).
Dorobek twórczy Harry Kupfera liczy łącznie ponad 175 pozycji.

</doc>
<doc id="2000839" url="https://pl.wikipedia.org/wiki?curid=2000839" title="BBC 4">
BBC 4



</doc>
<doc id="2000840" url="https://pl.wikipedia.org/wiki?curid=2000840" title="Andrzej Pelczar">
Andrzej Pelczar

Andrzej Maria Pelczar (ur. 12 kwietnia 1937 w Gdańsku, zm. 18 maja 2010 w Krakowie) – polski matematyk, profesor, w latach 1990–1993 rektor Uniwersytetu Jagiellońskiego.
Życiorys.
Syn Mariana Pelczara i Marii. W 1959 ukończył studia matematyczne na Uniwersytecie Jagiellońskim. W latach 1959–1960 był stypendystą Instytutu Matematycznego PAN, w latach 1960–1961 był asystentem w Akademii Górniczo-Hutniczej w Krakowie. W 1961 powrócił na Uniwersytet Jagielloński. Tam uzyskał stopień doktora (w 1964 na podstawie pracy "O istnieniu i jednoznaczności rozwiązań problemu Darboux dla równań różniczkowych cząstkowych rzędu drugiego, typu parabolicznego" napisanej pod kierunkiem Tadeusza Ważewskiego) i doktora habilitowanego (w 1972 na podstawie rozprawy zatytułowanej "On some extensions of the retract theorem of Ważewski"). W 1980 otrzymał tytuł profesora, został profesorem nadzwyczajnym, a w 1989 profesorem zwyczajnym. W latach 1981–2007 kierował Zakładem Równań Różniczkowych w Instytucie Matematyki UJ, w latach 1981–1984 i 1987–1990 był dyrektorem IM UJ, w latach 1984–1987 prorektorem ds. studenckich UJ, a w latach 1990–1993 rektorem UJ.
Specjalizował się w zakresie analizy matematycznej, układów dynamicznych i równań różniczkowych, kontynuował pracę Tadeusza Ważewskiego. Zajmował się też historią matematyki polskiej. Był autorem i współautorem ponad stu publikacji naukowych, w tym kilku książek. Opublikował m.in. monografię poświęconą równaniom różniczkowym.
Od 1962 był członkiem Polskiego Towarzystwa Matematycznego. W latach 1975–1977 był prezesem oddziału krakowskiego, w latach 1985–2010 członkiem zarządu, w latach 1985–1987 wiceprezesem, a w latach 1987–1991 prezesem PTM. Należał do założycieli European Mathematical Society, w latach 1997–2000 był jego wiceprzewodniczącym. W latach 1993–1996 był wiceprzewodniczącym, a w latach 1996–2002 przewodniczącym Rady Głównej Szkolnictwa Wyższego. Od 1998 był członkiem korespondentem, od 2008 członkiem czynnym Polskiej Akademii Umiejętności, w latach 2008–2010 dyrektorem Wydziału Matematyki, Fizyki i Chemii PAU. W latach 1979–1993 był członkiem komitetu redakcyjnego czasopisma „Wiadomości Matematyczne”, a w latach 1991–1996 członkiem komitetu redakcyjnego miesięcznika „Delta”.
Pochowany na Cmentarzu Rakowickim w Krakowie.

</doc>
<doc id="2000842" url="https://pl.wikipedia.org/wiki?curid=2000842" title="Bracia (film 2009)">
Bracia (film 2009)

Bracia (ang.: "Brothers") – amerykański dramat z 2009 roku w reżyserii Jima Sheridana, scenariusz napisał David Benioff na podstawie filmu pt.: "Bracia" w reżyserii Susanne Bier i Andersa Thomasa Jensena.
Obsada.
i inni

</doc>
<doc id="2000846" url="https://pl.wikipedia.org/wiki?curid=2000846" title="Cyril Tourneur">
Cyril Tourneur

Cyril Tourneur (ur. ok. 1575, zm. 28 lutego 1626) – angielski poeta i dramaturg.
Przypuszczalnie był synem kapitana Richarda Turnera. Jego tak zwane "krwawe tragedie zemsty", wywodzące się z tradycji dramaturgii Thomasa Kyda, takie jak "The Atheist's Tragedy" (1611) i "The Nobleman" (1612) cechuje poetycki styl oraz napięcie dramatyczne. Był też autorem poematu alegorycznego "The Transformed Metamorphosis" (1600), w którym atakował angielską politykę wobec Irlandii. Przez wiele lat uważano go za autora tragedii "Revenger's Tragedy" (1607), jednak obecnie część historyków literatury przypisuje autorstwo Thomasowi Middletonowi. Napisał także poemat "The Transformed Metamorphosis" (1600).
Brak informacji o całościowych przekładach dzieł Cyrila Tourneura na język polski.

</doc>
<doc id="2000907" url="https://pl.wikipedia.org/wiki?curid=2000907" title="Rosdorf (Dolna Saksonia)">
Rosdorf (Dolna Saksonia)

Rosdorf – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Getynga.

</doc>
<doc id="2000912" url="https://pl.wikipedia.org/wiki?curid=2000912" title="Janusz Sztumski">
Janusz Sztumski

Janusz Sztumski (ur. 9 maja 1930 w Borysławiu) – polski socjolog, nauczyciel akademicki, m.in. profesor Uniwersytetu Śląskiego.
Życiorys.
Studia ukończył na Wydziale Prawa UJ oraz Wydziale Filozofii Uniwersytetu Warszawskiego. Doktorat obronił w 1963, stopień doktora habilitowanego w 1967. W 1974 uzyskał tytuł profesora nadzwyczajnego, a w 1980 profesora zwyczajnego. Od 1955 pracował w Katedrze Logiki UMK w Toruniu. Do 1969 był kierownikiem Katedry Historii Filozofii i Myśli Społecznej, a w latach 1969-1973 zastępcą dyrektora Instytutu Ekonomii.
Od lat 70. związany z Uniwersytetem Śląskim. W latach 1974-1976 był dyrektorem Instytutu Filozofii i Socjologii, a w 1984 został zastępcą dyrektora Instytutu Nauk Politycznych i Dziennikarstwa. W latach 1977-1980 był rektorem Wyższej Szkoły Pedagogicznej w Częstochowie, zaś w latach 1981-1982 kierował Zakładem Socjologii Pracy Wyższej Szkoły Nauk Społecznych. Należał do PZPR od 1956. Po 1989 pracował w Instytucie Nauk Politycznych i Dziennikarstwa Wydziału Nauk Społecznych Uniwersytetu Śląskiego w Katowicach, na Górnośląskiej Wyższej Szkoły Handlowej im. W. Korfantego w Katowicach, a także Studium Medycyny Społecznej Collegium Medicum im. L. Rydygiera w Bydgoszczy Uniwersytetu Mikołaja Kopernika; przewodniczył Radzie Programowej Fundacji im. Andrzeja Frycza Modrzewskiego, a także Komisji Rozwoju i Organizacji Szkolnictwa Wyższego Rady Głównej Szkolnictwa Wyższego.
Twórczość.
Jest autorem podręcznika „Wstęp do metod i technik badań społecznych”. 
Napisał ponadto:

</doc>
<doc id="2000914" url="https://pl.wikipedia.org/wiki?curid=2000914" title="Mała Wilcza Góra">
Mała Wilcza Góra

Mała Wilcza Góra (dawniej niem. "Kleine Wolfs Berg") (665 m n.p.m.) - niezbyt wybitna góra w Sudetach Wschodnich w Górach Złotych.
Położenie.
Znajduje się w niewielkim grzbiecie odchodzącym ku południu od wierzchołka Wilczej Góry.
Budowa geologiczna.
Zbudowana ze skał metamorficznych - łupków łyszczykowych, należących do metamorfiku Lądka i Śnieżnika.
Roślinność.
Cały masyw porośnięty jest lasami świerkowymi i mieszanymi dolnego regla.
Turystyka.
Przez Małą Wilczą Górę przechodziszlak turystyczny:

</doc>
<doc id="2000915" url="https://pl.wikipedia.org/wiki?curid=2000915" title="Tell Beit Mirsim">
Tell Beit Mirsim

Tell Beit Mirsim – stanowisko archeologiczne na Zachodnim Brzegu, w okolicach Hebronu. Badania prowadził tam jako pierwszy William F. Albright. Zidentyfikował on to stanowisko z biblijnym miastem Debir, jednak debata naukowa w tej sprawie nie jest zakończona.
Osadnictwo ludzkie w tym miejscu sięga co najmniej końca III tysiąclecia p.n.e. W środkowej epoce brązu II A (początek II tysiąclecia p.n.e.) znajdowało się tam miasto otoczone szerokim murem z cegły, położonym na fundamencie kamiennym. W XVI w. p.n.e. zniszczone przez ekspedycję faraona Ahmose I. Później odbudowane i otoczone nowymi murami obronnymi. Zniszczone w XIII w. p.n.e., być może w związku z najazdem Ludów Morza. W późniejszym okresie widoczne są tu wpływy filistyńskie. W X wieku otoczone murem kazamatowym. Istnieje pogląd, że miasto zostało obwarowane przez króla Dawida i wchodziła w skład systemu umocnień przeciwko Filistynom. W królestwie Judy stanowiło jedno z pomniejszych ośrodków miejskich. Miasto zostało zniszczone podczas najazdu Sennacheryba na Judę.

</doc>
<doc id="2000919" url="https://pl.wikipedia.org/wiki?curid=2000919" title="Staufenberg (Dolna Saksonia)">
Staufenberg (Dolna Saksonia)

Staufenberg – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Getynga. Najbardziej na południe położona gmina kraju związkowego.

</doc>
<doc id="2000923" url="https://pl.wikipedia.org/wiki?curid=2000923" title="Traktoria">
Traktoria



</doc>
<doc id="2000924" url="https://pl.wikipedia.org/wiki?curid=2000924" title="Arseniusz (Żadanowski)">
Arseniusz (Żadanowski)

Arseniusz, imię świeckie: Arsienij Iwanowicz Żadanowski, (ur. 6 marca 1874 w Pisariewce, zm. 27 września 1937 na poligonie Butowo) – biskup Rosyjskiego Kościoła Prawosławnego.
Życiorys.
Wczesna działalność.
Urodził się w rodzinie kapłana prawosławnego w eparchii charkowskiej. W 1894 ukończył seminarium duchowne w Charkowie. Po jego ukończeniu planował zostać białym duchownym, by objąć parafię po ciężko chorym ojcu. Napisał wówczas list do późniejszego świętego cudotwórcy ks. Jana Kronsztadzkiego z prośbą o modlitwę o uzdrowienie ojca; zapytywał również, jaką drogę życiową powinien obrać. Kapłan odpowiedział mu, że powinien wstąpić do monasteru, zapewnił również o swoich modlitwach (ks. Żadanowski faktycznie wyzdrowiał). 
W związku z tym Arsienij Żadanowski wstąpił do Świętogórskiego Monasteru Zaśnięcia Matki Bożej i tam w 1899 złożył wieczyste śluby mnisze, a następnie udał się do Moskwy, gdzie ukończył studia w Akademii Duchownej. Został zaliczony w poczet mnichów Monasteru Czudowskiego. 9 maja 1902 został hieromnichem. Rok później uzyskał dyplom kandydata teologii. Po roku został archimandrytą i przełożonym klasztoru, w którym żył. Jako przełożony cieszył się autorytetem duchowym podobnym do tego, jakim obdarzano świętych starców.
Biskup.
8 czerwca 1914 w cerkwi św. Aleksego w Monasterze Czudowskim miała miejsce jego chirotonia na biskupa sierpuchowskiego, jednego z wikariuszy eparchii moskiewskiej. W latach 1918–1919 przebywał w skicie św. Serafina z Sarowa i Ikony Matki Bożej „Znak” w Moskwie. W grudniu tego roku udał się do Sierpuchowa, gdzie do 1923 wykonywał obowiązki biskupa. Po tej dacie opuścił Sierpuchow i zamieszkiwał kolejno w kilku klasztorach pod Moskwą, w Monasterze Ponietajewskim oraz w żeńskim klasztorze w Diwiejewie. Po jego zamknięciu w 1927 zamieszkał samotnie na wsi pod Moskwą, a następnie w Arzamasie. Podobnie jak niegdyś w Monasterze Czudowskim, zebrał wokół siebie grono naśladowców i uczniów duchowych, odmawiał jednak szerszego zaangażowania ewangelizacyjnego. W tym czasie zaczął pisać autobiografię, której nigdy nie ukończył (zachował się rękopis II rozdziału). Wcześniej opracował kilka życiorysów szczególnie czczonych w Moskwie mnichów.
Jednoznacznie wypowiedział się przeciwko deklaracji "locum tenens" patriarchatu moskiewskiego metropolity Sergiusza (Stragorodskiego), w której ten zapowiadał lojalność Rosyjskiego Kościoła Prawosławnego wobec władz radzieckich. Odmawiał przyjmowania jakichkolwiek funkcji w Kościele, jak również wspólnej celebry z duchownymi uznającymi zwierzchnictwo Sergiusza. Zaliczał się do tzw. nie wspominających.
13 kwietnia 1937 został aresztowany we wsi Kotielnikowo i oskarżony o udział w tworzeniu nielegalnej organizacji prawosławno-monarchistycznej oraz o kierowanie nią. 27 września 1937 został rozstrzelany na poligonie Butowo. 21 maja 1956 całkowicie zrehabilitowany.

</doc>
<doc id="2000925" url="https://pl.wikipedia.org/wiki?curid=2000925" title="Staufenberg">
Staufenberg

Niemcy:
Zobacz też:

</doc>
<doc id="2000928" url="https://pl.wikipedia.org/wiki?curid=2000928" title="101P/Chernykh">
101P/Chernykh

101P/Chernykh – kometa krótkookresowa z rodziny komet Jowisza. 
Odkrycie.
Kometę tę odkrył astronom Nikołaj Czernych 18 sierpnia 1977 roku w Krymskim Obserwatorium Astrofizycznym. W nazwie znajduje się zatem nazwisko odkrywcy.
Orbita komety.
Orbita komety 101P/Chernykh ma kształt elipsy o mimośrodzie 0,59. Jej peryhelium znajduje się w odległości 2,35 j.a., aphelium zaś 9,23 j.a. od Słońca. Jej okres obiegu wokół Słońca wynosi 13,94 roku, nachylenie do ekliptyki to wartość 5,08˚.
Właściwości fizyczne.
Jądro 101P/Chernykh ma średnicę ok. 5,6 km. Podczas zbliżenia do Słońca w roku 1991 nastąpił rozpad tej komety na dwie części. Mniejszy fragment 101P/Chernykh-B oddalił się od głównego i porusza się po niezależnej orbicie.

</doc>
<doc id="2000933" url="https://pl.wikipedia.org/wiki?curid=2000933" title="Postoły">
Postoły



</doc>
<doc id="2000934" url="https://pl.wikipedia.org/wiki?curid=2000934" title="Zapora wodna w Zagórzu Śląskim">
Zapora wodna w Zagórzu Śląskim

Zapora wodna w Zagórzu Śląskim (czasami mylnie lokalizowana w Lubachowie) – zapora na Bystrzycy tworząca Jezioro Bystrzyckie, administracyjnie znajduje się w Zagórzu Śląskim, chociaż fizycznie leży bliżej miejscowości Lubachów.
Zbudowana w roku 1917, zapora kamienna, długość w koronie wynosi 230 m, szerokości u podstawy 29 m, wysokość 44 m.

</doc>
<doc id="2000936" url="https://pl.wikipedia.org/wiki?curid=2000936" title="Andreu Castella Gasparin">
Andreu Castella Gasparin



</doc>
<doc id="2000937" url="https://pl.wikipedia.org/wiki?curid=2000937" title="Gmina zbiorowa Dransfeld">
Gmina zbiorowa Dransfeld

Gmina zbiorowa Dransfeld (niem. "Samtgemeinde Dransfeld") – gmina zbiorowa położona w niemieckim kraju związkowym Dolna Saksonia, w powiecie Getynga. Siedziba gminy zbiorowej znajduje się w mieście Dransfeld.
Podział administracyjny.
Do gminy zbiorowej Dransfeld należy pięć gmin, w tym jedno miasto:

</doc>
<doc id="2000938" url="https://pl.wikipedia.org/wiki?curid=2000938" title="Miguel Ruiz Garcia">
Miguel Ruiz Garcia



</doc>
<doc id="2000939" url="https://pl.wikipedia.org/wiki?curid=2000939" title="Łapcie">
Łapcie



</doc>
<doc id="2000940" url="https://pl.wikipedia.org/wiki?curid=2000940" title="Juan Garcia">
Juan Garcia



</doc>
<doc id="2000941" url="https://pl.wikipedia.org/wiki?curid=2000941" title="Arnau Bertran Sastre">
Arnau Bertran Sastre



</doc>
<doc id="2000944" url="https://pl.wikipedia.org/wiki?curid=2000944" title="Jesus Gonzalez Alvarez">
Jesus Gonzalez Alvarez



</doc>
<doc id="2000946" url="https://pl.wikipedia.org/wiki?curid=2000946" title="Lourdes Guillen Cruz">
Lourdes Guillen Cruz



</doc>
<doc id="2000948" url="https://pl.wikipedia.org/wiki?curid=2000948" title="Kolegium konsultorów">
Kolegium konsultorów

Kolegium konsultorów (łac. "collegium consultorum") – w Kościele katolickim organ struktur diecezji będący częścią Rady kapłańskiej, do którego należy wykonywanie zadań doradczych powierzonych przez biskupa diecezjalnego, oraz posiadający szczególne uprawnienia w okresie wakatu stolicy biskupiej. W katolickich Kościołach wschodnich konsultorzy nazywani są "kolegium konsultorów eparchialnych".
Kolegium konsultorów stanowić powinno nie mniej niż sześciu i nie więcej niż dwunastu prezbitrów. Na czele kolegium stoi biskup diecezjalny, który powołuje w sposób nieskrępowany członków kolegium konsultorów spośród członków rady kapłańskiej. 
W czasie wakatu stolicy przewodnictwo w kolegium przejmuje ten, kto na podstawie prawa kanonicznego lub z mianowania tymczasowo zarządza diecezją. Jeżeli zarządca nie został jednak wyznaczony, kierownictwo obejmuje ten członek kolegium, który najdłużej jest prezbitrem.
Członkostwo w kolegium konsultorów ma charakter kadencyjny. Po upływie kadencji, która nie powinna być dłuższa niż pięcioletnia, prezbiter może zostać ponownie wybrany. Mandat konsultora nie wygasa w chwili upłynięcia kadencji, lecz trwa do momentu powołania nowego kolegium. Jeżeli w czasie trwania kadencji nastąpi wakat stolicy biskupiej, wówczas nowy biskup diecezji powinien w ciągu roku od objęcia urzędu powołać nowy skład kolegium.
W czasie zwyczajnej pracy doradczej kolegium konsultorów działa na podstawie statutów własnych rady kapłańskiej diecezji, jednak w czasie wakatu stolicy biskupiej działalność rady kapłańskiej ustaje, a jej funkcje przejmuje kolegium konsultorów.
W czasie wakatu stolicy biskupiej kolegium konsultorów powierzone zostają ściśle określone zadania i szczególne uprawnienia, do których należą:
Ponadto biskup diecezjalny zobowiązany jest do wysłuchania rady kolegium konsultorów przed każdym mianowaniem nowego ekonoma diecezji, a także gdyby chciał go odwołać przed upływem kadencji, na którą był wyznaczony.
W wikariatach i prefekturach apostolskich kolegium konsultorów zastąpione zostaje "radą misji", którą stanowić powinno co najmniej trzech prezbiterów misjonarzy. Rada taka ma wszystkie prawa i obowiązki kolegium konsultorów.
Zgodnie z lokalnym obyczajem, konferencje episkopatów mogą prawa i obowiązki konsultorów powierzyć katedralnym kapitułom kanoników.

</doc>
<doc id="2000949" url="https://pl.wikipedia.org/wiki?curid=2000949" title="Konsultor">
Konsultor



</doc>
<doc id="2000951" url="https://pl.wikipedia.org/wiki?curid=2000951" title="Rada misji">
Rada misji



</doc>
<doc id="2000953" url="https://pl.wikipedia.org/wiki?curid=2000953" title="Gmina zbiorowa Gieboldehausen">
Gmina zbiorowa Gieboldehausen

Gmina zbiorowa Gieboldehausen (niem. "Samtgemeinde Gieboldehausen") – gmina zbiorowa położona w niemieckim kraju związkowym Dolna Saksonia, w powiecie Getynga. Siedziba gminy zbiorowej znajduje się w mieście (niem. "Flecken") Gieboldehausen.
Podział administracyjny.
Do gminy zbiorowej Gieboldehausen należy dziesięć gmin, w tym jedno miasto "(Flecken)":

</doc>
<doc id="2000957" url="https://pl.wikipedia.org/wiki?curid=2000957" title="Oslo S">
Oslo S



</doc>
<doc id="2000958" url="https://pl.wikipedia.org/wiki?curid=2000958" title="Gmina zbiorowa Radolfshausen">
Gmina zbiorowa Radolfshausen

Gmina zbiorowa Radolfshausen (niem. "Samtgemeinde Radolfshausen") – gmina zbiorowa położona w niemieckim kraju związkowym Dolna Saksonia, w powiecie Getynga. Siedziba gminy zbiorowej znajduje się w miejscowości Ebergötzen.
Podział administracyjny.
Do gminy zbiorowej Radolfshausen należy pięć gmin

</doc>
<doc id="2000959" url="https://pl.wikipedia.org/wiki?curid=2000959" title="Radolfshausen">
Radolfshausen



</doc>
<doc id="2000961" url="https://pl.wikipedia.org/wiki?curid=2000961" title="Abalidot">
Abalidot

Abalidot – jeden z aniołów zajmujących się sprawami ludzkiej seksualności. Jednocześnie, anioł służebny Sarabotesa.

</doc>
<doc id="2000970" url="https://pl.wikipedia.org/wiki?curid=2000970" title="Adolf Franke">
Adolf Franke

Adolf Gustaw Franke (ur. 17 września 1861 w Tyńcu - zm. 1923 w Częstochowie) – częstochowski chemik, przedsiębiorca, działacz społeczny, radny miasta Częstochowy.
Adolf Franke pochodził z Wielkopolski, był synem młynarza z Tyńca w powiecie kaliskim. Po studiach chemicznych zamieszkał w Częstochowie, gdzie w 1882 roku podjął pracę w farbiarni "Brass i Synowie" przy ul. Strażackiej, którą z czasem zaczął kierować jako dyrektor administracyjny i handlowy.
W 1903 roku ukończona została budowa okazałej kamienicy na rogu obecnych ulicy Woodrowa Wilsona i Alei NMP, tzw. Domu Frankego, który stał się domem rodziny Franke. Jako ewangelik angażował się w działalność społeczności współwyznawców. Przewodniczył m.in. komitetowi budowy kościoła ewangelickiego u zbiegu obecnych ulic Śląskiej i Kopernika.
Zmarł w 1923 roku w Częstochowie, jego grób znajduje się w ewangelickiej części cmentarza św. Rocha przy ul. św. Rocha.
Jego synem był Alfred Franke, z zawodu lekarz chirurg.

</doc>
<doc id="2000972" url="https://pl.wikipedia.org/wiki?curid=2000972" title="E-psychologia">
E-psychologia

E-psychologia – porady psychologiczne, udzielane przez terapeutów za pośrednictwem stron internetowych, oraz komunikatorów internetowych (GG, Skype).
Historia.
Rozwój E-psychologii wiąże się z początkiem Internetu. Pierwsze próby komputerowej psychoterapii miały miejsce w 1972 roku w USA na Międzynarodowej Konferencji dotyczącej komunikacji komputerowej. Zaprezentowano tam symulowaną sesje psychoterapeutyczną, która odbyła się dzięki połączeniu komputerowemu pomiędzy uczelnią Stanford a Kalifornijskim Uniwersytetem w Los Angeles.
Wraz ze wzrostem dostępności komputerów oraz sieci, w latach 80, jak grzyby po deszczu, zaczęły pojawiać się nieformalne grupy samopomocy, działające na zasadzie grup dyskusyjnych. Szybko okazało się, że tego rodzaju grupy stwarzają swoim uczestnikom przyjazne środowisko, dające wsparcie emocjonalne w różnego rodzaju życiowych problemach i sytuacjach kryzysowych. Pierwszą organizacją udzielającą profesjonalnej pomocy w zakresie zdrowia psychicznego było, utworzone w 1986 r. i działające do dziś, "Ask Uncle Ezra". Były to pierwsze, bezpłatne usługi psychologiczne- przez Internet, skierowane do studentów uniwersytetu Cornell – Ithaca w Nowym Jorku.
W połowie lat 90. zaczęły masowo powstawać organizacje udzielające bezpłatnie, jednorazowych, porad psychologicznych, np. "Iwan Goldberg" czy "John Grohol". W późniejszym okresie pojawiły się również płatne usługi psychologiczne. "Dr. Bob Holmes" był pierwszym, jak sam podaje, który proponował na własnej stronie, jednorazowe bezpłatne konsultacje, każda następna była już płatna. Ale pionierem usług w tej dziedzinie był "David Sommerfild", który pracował z więcej niż 300 klientami w okresie 1995 – 1998 na całym świecie, wykorzystując różne dostępne instrumenty internetowe i programy komputerowe do nawiązywania z pacjentem dłuższej (niż jedna porada) i głębszej relacji terapeutycznej.
W miarę rozwoju rynku usług psychologicznych on-line, powstały duże organizacje zwane e-klinikami (np. "MyTherapyNet.com, HelpHorizons.com") zrzeszające wielu terapeutów i dostarczające im internetowych narzędzi do obsługi tego rodzaju działalności (tworzenie stron www, zabezpieczanie informacji przepływających między terapeutą a klientem, zabezpieczanie realizacji opłat za pomoc). W celu uregulowania gwałtownie rozwijającego się nowego obszaru usług psychologicznych powołano do życia w 1997 r. "Międzynarodowe Towarzystwo Zdrowia Psychicznego On-line" (ISMHO). Celem jego działalności jest m.in. wyznaczanie standardów pomocy on-line, integracja środowiska e-terapeutów oraz prowadzenie projektów badawczych nad e-terapią, w tym nad jej efektywnością.
Pierwsze dane wskazują na to, że jest to efektywny rodzaj pomocy (ok. 92% osób korzystających z takiej pomocy, ocenia ją jako pomocną), a dla wielu (68%) był to pierwszy kontakt z terapią w ogóle, który stał się początkiem głębszej pracy na sobą, niejednokrotnie w bezpośrednim kontakcie z psychoterapeutą. Statystyka z końca XX wieku mówi o blisko 1000 psychologach udzielających usług przez sieć internetową.
W Polsce e-psychologia zaczęła rozwijać się na przełomie wieków. Od 2000 roku działa Portal Pomocy Psychologicznej Psychotekst.pl. Na Portalu od lat działają grupy wsparcia w postaci forum, możliwy jest kontakt z psychologami i psychoterapeutami poprzez e-mail i czat, dostępne są dziesiątki artykułów psychoedukacyjnych. Od 2009 roku Stowarzyszenie INTRO wraz z Portalem Pomocy Psychologicznej Psychotekst.pl szkolą w udzielaniu pomocy psychologicznej online w Szkole E-Pomocy, w trakcie trwania której możliwe jest bezpłatne skorzystanie z pomocy wolontariuszy u stażystów Punktu Pomocy Online.
Międzynarodowe Stowarzyszenie Zdrowia Psychicznego w Sieci.
Międzynarodowe Stowarzyszenie Zdrowia Psychicznego w Sieci (ang. "International Society for Mental Health Online", ISMHO) jest to założone w 1997 roku stowarzyszenie zajmujące się zastosowaniami i rozwojem komunikacji online w kontekście zdrowia psychicznego. Jest to społeczna organizacja non-profit dla psychologów, psychiatrów i wszystkich zainteresowanych tematem pomocy psychologicznej przez Internet.

</doc>
<doc id="2001058" url="https://pl.wikipedia.org/wiki?curid=2001058" title="Kinga Dunikowska">
Kinga Dunikowska

Kinga Dunikowska (ur. w 1974) – polska artystka; zajmuje się rysunkiem, rzeźbą, instalacją, filmem artystycznym. Pracuje i mieszka w Berlinie i Krakowie. W 1994 r. rozpoczęła studia na kierunkach historia sztuki, filozofia i anglistyka na Uniwersytecie Fryderyka Wilhelma w Bonn. W latach 1995 - 2001 studiowała w Kunstakademie Münster w pracowni Reinera Ruthenbecka i Kathariny Fritsch.
Twórczość.
Poszukiwania Kingi Dunikowskiej koncentrują się wokół zagadnień związanych z kulturą popularną i zainteresowaniem artystki utopiami. Artystka wykorzystuje język reklamy i filmu, żongluje motywami zaczerpniętymi z otoczenia, łączy je z wątkami baśni, legend lub mitologii. Jej metoda artystyczna daleka jest od jawnej krytyki wykorzystanych wątków. Dunikowska balansuje między fikcją i ironią.
Taki charakter miała instalacja "Biuro Bonda" (2000). W pomieszczeniu biurowym artystka zaaranżowała siedzibę słynnego Agenta 007. W otoczeniu sprzętów w stylistyce lat 70. znalazły się utensylia nieodłącznie związane z filmowym bohaterem – kieliszki do martini, shaker, fotografie jego licznych kochanek i podobizna Jej Królewskiej Mości.
W pracy "Baby, you can drive my car" (2001), w otoczeniu onomatopeicznych zwrotów rodem z komiksów oraz T-Shirtów z nadrukami, obiecującymi oryginalność i sławę, pojawiła się różowa makieta samochodu Borgward Isabella, z którego dochodziły dźwięki znanego przeboju Beatlesów. 
Innym razem dziecięca zabawka stała się punktem wyjścia i częścią instalacji "Magic Garden" (2000). Artystka wyposażyła małą szklarnię w plastikowo-papierowy ogród, który odzwierciedla coraz szybciej zmieniający się nasz sztuczny świat.
W najnowszych pracach Kinga Dunikowska wyszywa cekinami teksty i symbole na reklamach zapożyczonych z żurnali. Komentuje w ten sposób propagowany obraz człowieka doskonałego, perfekcyjnie zorganizowanego, idealnie funkcjonującego w systemie konsumpcyjnym.
Podobny cykl prac to duże banery, jakby reklamowe, pokryte cekinami poruszającymi się pod wpływem ruchu powietrza. Różnica kolorystyczna między cekinami i tłem uczytelnia ukryte napisy – wabiące oko widza slogany jak: „…and maybe I‘ll love You” czy też „Bigger than Life”.
Wystawy.
Realizacje Kingi Dunikowskiej były prezentowane podczas wystaw indywidualnych, m.in.:
2009
2008
2006
2002
2001
oraz zbiorowych, m.in.
2009
2008
2007
2006
2005
2004
2002
2001
2000
1999

</doc>
<doc id="2001059" url="https://pl.wikipedia.org/wiki?curid=2001059" title="Witness">
Witness

Witness – drugi studyjny album amerykańskiego zespołu Blessthefall. Został wydany 6 października 2009.

</doc>
<doc id="2001062" url="https://pl.wikipedia.org/wiki?curid=2001062" title="Głębokie linkowanie">
Głębokie linkowanie

Głębokie linkowanie (ang. "deep linking") – metoda linkowania opublikowanych w WWW zasobów serwisu internetowego poprzez odwołanie do konkretnej podstrony lub elementu danego serwisu. Zadaniem głębokiego linkowania jest umożliwienie tworzenia linków do konkretnego dokumentu opublikowanego w sieci, możliwość ta może jednak zostać ograniczona przez twórcę serwisu internetowego. Przykładem głębokiego linku jest: „https://pl.wikipedia.org/wiki/Głębokie_linkowanie”, lecz nie jest nim już „https://pl.wikipedia.org”. W praktyce HTTP, będący protokołem obsługującym przesył dokumentów hipertekstowych w WWW, nie dokonuje rozróżnienia pomiędzy głębokim linkowaniem, a linkowaniem do strony głównej serwisu, wszystkie linki są funkcjonalnie takie same.
Głębokie linkowanie a technologie internetowe.
Strony internetowe oparte na technologii WWW, jak Adobe Flash i AJAX, często uniemożliwiają obsługę głębokich linkowań. Jest to spowodowane metodą wyświetlania elementów stron, które często nie posiadają różnych podstron tylko całą treść wyświetlają w obrębie jednej strony głównej. Problem ten można rozwiązać przez odpowiednie zaprojektowanie strony przez twórcę serwisu internetowego.

</doc>
<doc id="2001067" url="https://pl.wikipedia.org/wiki?curid=2001067" title="Matureivavao">
Matureivavao

Matureivavao (lub "Maturei Vavao") – największy atol grupy Actéon należącej do archipelagu Tuamotu w Polinezji Francuskiej. Wyspa została odkryta 5 lutego 1605 roku przez Pedro Fernándeza de Quirós.

</doc>
<doc id="2001072" url="https://pl.wikipedia.org/wiki?curid=2001072" title="Tenararo">
Tenararo

Tenararo – najmniejszy atol grupy Actéon należącej do archipelagu Tuamotu w Polinezji Francuskiej. Powierzchnia atolu wynosi około 2 km², a powierzchnia laguny wynosi 1,6 km². Wyspa jest niezamieszkana. Maksymalna wysokość nad poziomem morza to 3 m.
Atol uznany został w roku 2009 za ostoję ptaków IBA przez BirdLife International, ze względu na cztery gatunki. Jeden z nich, gołąb atolowczyk polinezyjski ("Alopecoenas erythropterus"), jest krytycznie zagrożony wyginięciem, zaś drugi – owocożer koralowy ("Ptilinopus coralensis") – bliski zagrożenia. Uwzględniono także dwa siewkowce, lęgowego i zagrożonego brodźczyka polinezyjskiego ("Prosobonia cancellata") oraz nielęgowego, narażonego kulika alaskańskiego ("Numenius tahitiensis").

</doc>
<doc id="2001078" url="https://pl.wikipedia.org/wiki?curid=2001078" title="Historia Kłodzka">
Historia Kłodzka

Prehistoria.
Na dzieje i znaczenie Kłodzka wpłynęło jego położenie w północno-wschodniej części Kotliny Kłodzkiej na pograniczu polsko-czeskim.
W okolicy miasta istniało skupisko starego osadnictwa wczesnośredniowiecznego, a nawet wcześniejszego. Przez miasto przechodziła jedna z odnóg tzw. "szlaku bursztynowego". Najstarsze jego ślady znaleziono na obecnych przedmieściach. Najdłuższą ciągłością osadniczą może poszczycić się Książek, gdzie odkryto osadę datowaną na VIII/IX w. Również na Jurandowie odkryto osadę z IX–XII w. Najprawdopodobniej na terenie miasta również istniało osadnictwo, być może na Fortecznej Górze, ale budowa twierdzy zniszczyła jego ślady.
Średniowiecze.
Pod koniec X wieku gród ten należał do suwerennego państwa libickiego, którego władcą był Sławnik, ojciec św. Wojciecha. Data śmierci Sławnika – 981 zanotowana przez czeskiego kronikarza Kosmasa jest pierwszą wzmianką historyczną o Kłodzku.
Przez cały XI w. ziemia kłodzka było terenem uporczywych walk między Piastami, a Przemyślidami. W 1003 r. Kłodzko zostało opanowane przez Bolesława Chrobrego. Na przełomie XI/XII walczyli o te tereny ze sobą książęta czescy. W 1114 r. gród został zdobyty przez księcia Sobiesława I przez podpalenie, który już jako władca Czech dokonał jego odbudowy. Zawarł on także w 1137 r. pokój zielonoświątkowy z Bolesławem Krzywoustym, który potwierdził przynależność ziemi kłodzkiej do Czech.
W 2. połowie XII w. położone u stóp kasztelańskiego zamku, w północno-zachodniej części starego miasta podgrodzie zaczęło przekształcać się w osadę o charakterze rzemieślniczo-targowym, która zamieszkiwana była przez ludność słowiańską. Z kolei rejon obecnej ul. Łukasińskiego (na północ od rynku) kolonizowany był przez Niemców.
Kolonizacja niemiecka wzmogła się po przybyciu w 1169 r. do Kłodzka joannitów, którzy przejęli stary kościółek zwany "pogańskim" nad wschodnim urwiskiem Góry Zamkowej, a w 1183 r. objęli swoją opieką drugi pod wezwaniem św. Wacława w rejonie ul. Czeskiej. W pobliżu ul. Ząbkowickiej ulokowali swoją komturię, kościół i szpital.
Rozwinięta z podgrodzia osada targowa musiała znacznie wcześniej przekształcić się w miasto, zanim nastąpiła oficjalna lokacja. Niestety nie zachował się dokument lokacyjny, ale niektórzy historycy uważają, że mogło to nastąpić już w 1223 r. Natomiast herb przedstawiający lwa z rozdwojonym ogonem został nadany miastu dopiero za panowania Przemysła Ottokara (1253–1278). W związku z tym lokacja na prawie magdeburskim mogła mieć miejsce w latach 50. XIII w. Pierwsza wzmianka o wójcie kłodzkim pochodzi z 29 marca 1275 r. W miejsce kasztelanów władzę w mieście objęli wójtowie. W zamku wybudowanym po 1129 r. na Górze Zamkowej rezydowali starostowie – namiestnicy królewscy, zarządzający całą ziemią kłodzką.
Na zasadzie dożywotniego lenna ziemią kłodzką władali Piastowie śląscy: Henryk IV Probus (1278–1290), Henryk VI Dobry (1327–1335) i Bolko II ziębicki (1337–1341).
W wyniku lokacji uformował się nowy układ przestrzenny miasta, który z niewielkimi zmianami przetrwał do dzisiaj. W połowie XIII w. kłodzki organizm miejski był w pełni zasiedlony, skoro w obrębie ówczesnych drewniano-ziemnych umocnień zabrakło miejsca dla franciszkanów, którzy przybyli do Kłodzka w 1248 r. i zbudowali swój kościół i klasztor na Piasku. Od 1310 r. kłodzcy joannici prowadzili w mieście szkołę parafialną, której najwybitniejszym uczniem był późniejszy arcybiskup praski Arnoszt z Pardubic.
W 1324 r. miasto wykupiło wójtostwo. 20 lat później powstała pierwsza cegielnia, a Kłodzko zaczęło przeobrażać się z drewnianego w murowane: wzniesiono ratusz i kamienice na rynku, główne ulice zaczęto brukować kamienną kostką. W poł. XIV w. miasto otoczone było już nowymi murami obronnymi. W 1349 do Kłodzka za sprawą Arnoszta przybyli augustianie, którym arcybiskup ufundował klasztor i kolegiatę na Górze Zamkowej. W jego skryptorium mógł powstać "Psałterz floriański". Augustianie obok joannitów prowadzili w mieście drugą szkołę, słynącą z wysokiego poziomu nauczania, ponieważ realizowała program "trivium" i "quadrivium".
Swoim testamentem Arnoszt z Pardubic (zmarł w 1364 r.) przekazał znaczne sumy na budowę w Kłodzku fary. Budowę prowadzili joannici, którzy na plac Kościelny przenieśli swoją komturię i szkołę. W końcu XIV w. powstał w Kłodzku kamienny most przez Młynówkę, włączony w system obwarowań miejskich, zamknięty dwiema bramami.
Rozwój Kłodzka został częściowo zahamowany przez wojny husyckie. Husyci w 1428 r. próbowali bezskutecznie zdobyć miasto. Do ponownego ożywienia doszło dzięki królowi Jerzemu z Podiebradów, który ustanowił miasto w 1458 r. siedzibą hrabstwa. Przystąpił on do przebudowy i rozbudowy zamku, w którym w 1472 r. zatrzymał się Władysław Jagiellończyk, zmierzający do Pragi na koronację. Mimo to panowanie Jerzego nie było zbyt pomyślne dla Kłodzka wskutek toczących się wojen z królem Węgier Marcinem Korwinem, którego popierał Wrocław. Za popieranie króla-husyty miasto zostało obłożone interdyktem. Poza tym prześladowały je liczne kataklizmy, takie jak powodzie, zarazy i pożary. W 1475 r. hrabia kłodzki Henryk I przekazał bernardynom zabudowania po joannitach i ufundował im kościół i klasztor. W 1475 na Piasek powrócili franciszkanie, którzy od rozpoczęcia wojen husyckich zajmowali prowizoryczne pomieszczenia w obrębie murów miejskich.
W 1501 r. Kłodzko i całe hrabstwo odkupił od Podiebradów Ulrich von Hardeck. Wiek XVI rozpoczął korzystny okres w dziejach miasta, trwający do wojny trzydziestoletniej. W tym czasie rozwijało się rzemiosło (ponad 16 korporacji cechowych), wzrosła liczba mieszkańców (do 6 tys.). Mieszczanie przywozili sól z Wieliczki, a eksportowali sukna, płótna, wyroby metalowe i piwo. W mieście powstają renesansowe kamienice o kilkukondygnacyjnych piwnicach. Miasto zbudowało wodociąg, wieżę ciśnień, łaźnię i szpital. W związku z rozwojem broni palnej nastąpiła modernizacja murów obronnych.
Panowanie Habsburgów.
W 1526 r. Kłodzko wraz ze Śląskiem i Czechami przechodzi pod panowanie Habsburgów. Następuje kolejna przebudowa zamku (Lorenz Krischke). Powstaje miejska szkoła humanistyczna (1561 r.), a w 1597 r. gimnazjum jezuickie. W 1597 r. jezuici objęli klasztor poaugustiański. Okres ten naznaczony był konfliktami społeczno-religijnymi związanymi z reformacją. W 1562 r. luteranie stanowili większość mieszkańców Kłodzka, przejmując kościół parafialny. Reformacja przyczyniła się również do upadku klasztorów bernardynów i franciszkanów w mieście. Budynki klasztorne zamieniono na szpitale, a ogrody na cmentarze dla mieszkańców przedmieść.
Na początku wojny trzydziestoletniej Kłodzko opowiedziało się po stronie Fryderyka V, elektora Palatynatu. Obroną dowodził hr. Thurn. W 1622 r. miasto zostało zdobyte przez Austriaków dowodzonych przez hr. Liechtensteina przy użyciu artylerii. Zniszczeniu uległ zamek, który Austriacy postanowili zamienić w twierdzę. Pracami fortyfikacyjnymi kierował w latach 1680–1702 Jakob Carova według projektu Saebischa. W 1624 r. do Kłodzka powrócili jezuici (wygnani w 1618 r.), przejmując kościół parafialny i dokonując jego barokizacji. Budują też w jego pobliżu kolegium i konwikt. Do miasta wrócili również franciszkanie, którzy odzyskali swoje dobra na Piasku. Odbudowujące się Kłodzko jest doświadczane przez liczne epidemie (1680, 1714) i wielką powódź (1783 r.).
Panowanie pruskie/niemieckie.
W czasie I wojny śląskiej Kłodzko na mocy pokoju wrocławskiego (1742 r.) przeszło pod panowanie Prus. Fryderyk II Wielki doceniając strategiczne położenie miasta przystąpił do modernizacji fortyfikacji poaustriackich i rozbudowy twierdzy. W czasie wojny siedmioletniej Austriacy zdobyli miasto w 1760 r., ale musieli je zwrócić Prusom na mocy pokoju w Hubertusburgu (1763 r.).
Ostatni raz twierdza oblegana była podczas wojen napoleońskich w 1807 r. W 1810 r. dokonano sekularyzacji dóbr kościelnych, m.in. klasztor franciszkanów przeznaczono na szpital, a kościół na świątynię garnizonową. Pierwsza połowa XIX w. to okres zastoju zmilitaryzowanego i pozbawionego czynników rozwoju miasta. Korzystniejsza infrastruktura nastąpiła w 2. poł. stulecia. Pobudowano wówczas większość szos łączących Kłodzko z innymi miastami w okolicy. W latach 1862–1905 wybudowano linie kolejowe. Kłodzki węzeł kolejowy dawał połączenia z Wrocławiem, Wałbrzychem, Kudową i Stroniem. Utworzone w 1881 r. Kłodzkie Towarzystwo Górskie przyczyniło się do rozwoju turystyki. W latach 1864–1874 w dzielnicy Jurandów wzniesiono nowy, olbrzymi kompleks szpitalny.
W 1877 r. zniesiono status twierdzy i zezwolono na swobodną rozbudowę miasta. Rozbrojoną twierdzę wykorzystywano na magazyny oraz więzienie dla jeńców wojennych i więźniów politycznych. W latach 1880–1911 nastąpiła rozbiórka bram i większości murów miejskich. Wybudowano w tym czasie nowe gmachy publiczne (poczta, sąd, więzienie, starostwo) i urządzenia komunalne (gazownia, wodociągi z kanalizacją). W 1890 r. odbudowano po pożarze ratusz. Dokonano przebudowy parterów wielu zabytkowych kamienic w obrębie Starówki, adaptując je na pomieszczenia sklepowe. Następuje rozbudowa miasta w kierunku południowym, wschodnim i zachodnim (dwa ostatnie kierunki hamowane przez niekorzystne ukształtowanie terenu).
Na dwudziestolecie międzywojenne przypada dalsza rozbudowa miasta. Powstają nowe osiedla otaczające centrum Kłodzka, takie jak: Krzyżna Góra, Nowy Świat. Rozbudowie ulega Przedmieście Zielone (okolice obecnych ulic: Jana Pawła II, Hołdu Pruskiego).
Na początku 1939 r. Kłodzko liczyło 22 tys. mieszkańców. W czasie II wojny światowej w twierdzy utworzono obóz jeniecki i obóz pracy przymusowej zakładów AEG. W latach 1937–1945 na polach pomiędzy dzielnicą Kościelniki, a Szalejowem Dolnym, funkcjonowało wojskowe lotnisko polowe "Feldflugplatz Komturhof", skąd prowadzono rozpoznanie lotnicze. Największe znaczenie lotnisko uzyskało od 2. poł. stycznia 1945, gdy front osiągnął granicę Śląska, oraz w czasie oblężenia Wrocławia.
W miarę zbliżania się na zachód frontu do Kłodzka uciekło blisko 22 tys. niemieckich uciekinierów ze wschodu. Miasto ogłoszono podobnie jak Wrocław twierdzą ("Festung Glatz"), która miała bronić się do końca. Ostatecznie zdecydowano o poddaniu się bez walki. Zniszczeniu uległ tylko jeden most w rejonie Przedmieścia Ząbkowickiego.
W granicach Polski.
9 maja 1945 r. Kłodzko zostało wyzwolone przez oddziały 59 Armii I Frontu Ukraińskiego (22 lipca 1952 roku na ul. Daszyńskiego odsłonięto Pomnik Wdzięczności Armii Radzieckiej). Na podstawie ustaleń między aliantami na początku czerwca władzę w mieście objęła administracja polska, mimo motywowanych historycznie roszczeń terytorialnych zgłaszanych przez Czechosłowację. Wkrótce rozpoczęto akcję wysiedlenia niemal całej dotychczasowej ludności miasta do Niemiec. W lecie 1945 r. dotarły do Kłodzka pierwsze transporty repatriantów z Kresów Wschodnich, których osiedlaniem zajmował się PUR, który miał siedzibę w pojezuickim konwikcie. Dwa lata później, w sierpniu, wyjechał ostatni transport Niemców. Zorganizowano szkolnictwo, instytucje kulturalne. W 1947 r. powstał kłodzki oddział Polskiego Towarzystwa Tatrzańskiego (PTT) i Towarzystwo Ziemi Kłodzkiej, które od 1948 r. zaczęło wydawać "Roczniki Kłodzkie". W Kłodzkim Ośrodku Kultury działalność rozpoczął teatr dramatyczny i orkiestra symfoniczna. W latach 1961–1970 odbywały się w mieście "Kłodzkie Wiosny Poetyckie", coroczne, oficjalne ogólnopolskie zjazdy poetów i krytyków literackich. Działające po wojnie Muzeum Miejskie zostało w 1963 r. przekształcone w Muzeum Ziemi Kłodzkiej.
Przejawem walki politycznej były wydarzenia z września 1947 r., kiedy PPR blokowała poświęcenie sztandaru kłodzkiej organizacji PSL. Pomimo zgody na odbycie ceremonii w kościele, szef kłodzkiego Urzędu Bezpieczeństwa zażądał przeniesienia uroczystości. Następnie bojówki PPR (górnicy z Nowej Rudy) oraz patrole MO i ORMO zablokowały drogi dojazdowe do miasta, aby uniemożliwić chłopom dotarcie na uroczystość. Bojówkarze PPR pobili członków władz wojewódzkich PSL, w tym wicewojewodę wrocławskiego Stanisława Jurzyka. Jeden z funkcjonariuszy UB zwrócił się do wicewojewody Jurzyka z pytaniem: "Po co Pan Wojewoda przyjechał, skoro obecny tu w Kłodzku Wicewojewoda Barchacz zakazał odbycia uroczystości poświęcenia sztandaru PSL?".
W połowie lat 50. XX w. miały miejsce katastrofy budowlane, polegające na usuwaniu się ścian wyrobisk wielokondygnacyjnych piwnic. Stało się to uzasadnieniem dla dokonanej w następnych latach rozbiórki całych kwartałów północnej części Starego Miasta, która przyniosła nieodwracalne straty w zabytkowej strukturze miasta. Chcąc zapobiec dalszemu pogarszaniu się sytuacji, zlecono naukowcom z AGH w Krakowie opracowanie projektu zabezpieczenia kłodzkiej starówki. Prace zabezpieczeniowe wykonało Przedsiębiorstwo Robót Górniczych z Wałbrzycha, które przy okazji oddało do użytku podziemną trasę turystyczną (600 m długości) w 1976 r.
Na początku lat 60. XX w. ruszyło budownictwo mieszkaniowe na obrzeżach miasta: osiedle im. Morcinka. W drugiej połowie lat 60. powstały osiedla: Nysa i rozpoczęto budowę osiedle im. św. Wojciecha. W 1968 r. założono Kłodzkie Przedsiębiorstwo Budowlane, a w kilka lat później Kłodzką Fabrykę Domów Następnie przystąpiono do budowy największego w mieście zespołu mieszkaniowego – osiedla im. Kruczkowskiego. Równocześnie trwała rozbudowa w kierunku wschodnim: osiedle im. Gagarina i osiedle Owcza Góra. W połowie lat 90. ponownie zabudowano północną pierzeję rynku i pokryto starówkę kostką brukową.
W połowie lat 80. zmodernizowano układ komunikacyjny w mieście poprzez budowę obwodnicy północnej z estakadą nad Nysa Kłodzką oraz wyprowadzono główny ruch samochodowy z Piasku. W 1991 r. zelektryfikowano linię kolejową z Wrocławia, a następnie dalej do Międzylesia. W 1996 r. oddano do użytku nową centralę telefoniczną.
W latach 1971–1982 istniała w mieście filia Politechniki Wrocławskiej, a od 1954 r. Wyższe Seminarium Duchowne oo. Franciszkanów, przeniesione w 1997 r. z powrotem do Wrocławia. Stacjonująca w Kłodzku Sudecka Brygada Wojsk Ochrony Pogranicza została w 1992 r. zastąpiona przez Straż Graniczną, a pułk zmechanizowany zajmujący koszary przy ul. Walecznych przekształcony w piechotę górską.
W nocy 7/8 lipca 1997 Kłodzko zostało zalane przez "powódź tysiąclecia". Woda podniosła się o 8,71 m ponad zwykły poziom Nysy Kłodzkiej, pustosząc znaczny obszar miasta, w tym Piasek, Przedmieście Wojciechowickie, Przedmieście Nyskie, osiedle Krzyżna Góra, Ustronie i część Jurandowa. Powodzianie zamieszkali tymczasowo w internatach i domach sanatoryjnych w Polanicy. W ramach pomocy rządowej i wsparciu gminy Warszawy-Centrum przyznano im domki czterorodzinne, które ustawiono w rejonie Jurandowa, tworząc osiedle im. Warszawy-Centrum. Kolejne 100 mieszkań wybudowano przy ul. Korytowskiej. Powódź okazała się najbardziej groźna dla starego budownictwa na Piasku.
Następne lata przyniosły odbudowę zniszczeń powodziowych oraz rewitalizację starówki, które wykonano przy wsparciu finansowym Unii Europejskiej. W 2009 r. rozpoczęto budowę galerii "Twierdza Kłodzko" oraz krytej pływalni przy Szkole Podstawowej nr 3, które otwarto kolejno w 2010 i 2011 roku.

</doc>
<doc id="2001080" url="https://pl.wikipedia.org/wiki?curid=2001080" title="Cukierki Odra Brzeg">
Cukierki Odra Brzeg



</doc>
<doc id="2001081" url="https://pl.wikipedia.org/wiki?curid=2001081" title="Tenarunga">
Tenarunga

Tenarunga (także "Tenania" lub "Narunga") – niewielki atol należący do grupy Actéon w archipelagu Tuamotu w Polinezji Francuskiej.
Charakterystyka fizycznogeograficzna.
Tenarunga położona jest 15 km na północny wschód od Matureivavao i 6 km na wschód od Vahanga. Powierzchnia wyspy wynosi około 2,3 km². Atol jest niezamieszkany.

</doc>
<doc id="2001086" url="https://pl.wikipedia.org/wiki?curid=2001086" title="Eye-ball">
Eye-ball

Eye-ball – album muzyczny nagrany przez holenderskiego pianistę jazzowego Jaspera van ’t Hofa i zaproszonych muzyków, w tym polskiego skrzypka jazzowego Zbigniewa Seiferta. LP został nagrany 16-17 marca 1974 w Dureco Studio, w Weesp (Holandia) dla holenderskiej wytwórni Keytone; wydany w 1974.
Oprócz van ’t Hofa i Seiferta w nagraniu uczestniczyli: holenderski gitarzysta Wim Overgaauw oraz dwóch amerykańskich muzyków: basista John Lee (który brał udział w koncertach Pork Pie) i perkusista Gerry Brown. Muzyka zarejestrowana na LP była charakterystyczna dla twórczości van ’t Hofa z początku lat 70. : fusion, czyli jazz-rock, a w przypadku "Eye-ball" - jazz-rock i funk. Album poświęcony był pamięci niemieckiego basisty Petera Trunka.
Lista utworów.
Strona A
Strona B

</doc>
<doc id="2001087" url="https://pl.wikipedia.org/wiki?curid=2001087" title="School Tycoon">
School Tycoon

School Tycoon – gra ekonomiczno-symulacyjna w której gracz ma możliwość tworzenia wirtualnej szkoły, funkcjonującej na dowolnie wybranych zasadach. Gra została wydana w 2004 roku przez Cat Daddy Games.
Fabuła.
Producenci gry dają nam za zadanie stworzenie i administrowanie małym imperium edukacyjnym. Zaczynamy bardzo skromnie aby osiągnąć sukces finansowy i móc rozbudowywać nasze przedsięwzięcie jak i stworzyć "szkołę idealną".
Twórcy gry zaimplementowali w grze ponad 20 scenariuszy które prowadzą nas przez cały szereg zadań które musimy wykonać by przejść do następnego zadania.

</doc>
<doc id="2001088" url="https://pl.wikipedia.org/wiki?curid=2001088" title="Klepacze (rejon brzostowicki)">
Klepacze (rejon brzostowicki)

Klepacze (, "Klepaczy", , "Klepaczi") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny. Położona jest 54 km na wschód od Białegostoku, 6,5 km od granicy polsko-białoruskiej, na północnym brzegu rzeki Świsłoczy, w oficjalnej strefie przygranicznej Białorusi.
W dawnych Klepaczach Pocerkiewnych znajduje się cerkiew prawosławna pw. Podwyższenia Krzyża Świętego, zbudowana w 1885 roku.
Historia.
W czasach zaborów wieś i dobra w granicach Imperium Rosyjskiego, w guberni grodzieńskiej, w powiecie wołkowyskim, w gminie Świsłocz. W roku 1902 wieś miała powierzchnię 739 dziesięcin włościańskich i 40 cerkiewnych (odpowiednio ok. 807,4 ha i 43,7 ha). Znajdowały się w niej cerkiew parafialna i szkoła. Parafia prawosławna Klepacze należała do dekanatu Brzostowica Wielka i liczyła 1178 wiernych. Dobra Klepacze były wówczas własnością von Wittorfów i miały powierzchnię 300 dziesięcin (ok. 327,8 ha). Dobra Klepacze Małe należały do Bądzkiewiczów i miały powierzchnię 273 dziesięcin (ok. 298,3 ha).
Od 1919 roku w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszły w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęte przez bolszewików, następnie odzyskane przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 roku nazwę "Klepacze" nosiły: wieś i dwa folwarki. We wsi były 23 domy mieszkalne i 1 zamieszkane zabudowanie innego typu. W folwarku Klepacze I były 4 domy mieszkalne, a w folwarku Klepacze II – 7.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Demografia.
Według spisu powszechnego z 1921 roku wieś Klepacze zamieszkana była przez 113 osób, w tym 110 Białorusinów i 3 Polaków. Prawosławie wyznawało 110 jej mieszkańców, katolicyzm – 3. Folwark Klepacze I zamieszkany był przez 23 osoby, w tym 18 Żydów, 3 Polaków i 2 Białorusinów. Judaizm wyznawało 18 jego mieszkańców, katolicyzm – 3, prawosławie – 2. Folwark Klepacze II zamieszkany był przez 58 osób, w tym 53 Białorusinów i 5 Polaków. Prawosławie wyznawało 56 osób, katolicyzm – 2.

</doc>
<doc id="2001089" url="https://pl.wikipedia.org/wiki?curid=2001089" title="Aleksander Elenkin">
Aleksander Elenkin



</doc>
<doc id="2001093" url="https://pl.wikipedia.org/wiki?curid=2001093" title="Kassjopeja">
Kassjopeja



</doc>
<doc id="2001094" url="https://pl.wikipedia.org/wiki?curid=2001094" title="Daniel de Superville">
Daniel de Superville

Daniel de Superville (ur. 2 grudnia 1696 w Rotterdamie, zm. 16 listopada 1773 tamże) – niderlandzki lekarz, założyciel Uniwersytetu w Erlangen (1742), autor traktatów anatomicznych.
Życiorys.
Urodził się w rodzinie francuskich Hugenotów, pochodzących z Saumur. Był trzecim synem kupca Jacques’a (Jacoba) de Superville i jego żony Marguérite Vettekeuken. Jego wuj Daniel de Superville był kalwińskim teologiem.
W 1719 wstąpił na Uniwersytet w Lejdzie, tytuł doktora uzyskał już wcześniej na Uniwersytecie w Utrechcie na podstawie rozprawy "De sanguine et sanguificatione". W 1722 w Lejdzie ożenił się z Cathariną Elisabeth le Comte. W czerwcu tego roku wyjechał z żoną do Prus, 11 lutego 1726 został wykładowcą anatomii i chirurgii w gimnazjum akademickim w Szczecinie. Do 1739 był też fizykiem miejskim i lekarzem kolonii francuskiej w Szczecinie, pełnił swoje obowiązki bezpłatnie. Z jego inicjatywy powstał Lazaret Miejski na Łasztowni, działający do 1838.
Daniel de Superville wyleczył Fryderyka II z obrzęków, czym zaskarbił sobie jego wdzięczność. Dzięki temu został osobistym lekarzem księżniczki Wilhelminy Pruskiej. Był wpływowym doradcą na dworze Wilhelminy i jej męża Fryderyka, margrabiego Bayreuth. Z ich inicjatywy założył Uniwersytet w Bayreuth w 1743. Piastował stanowisko rektorem tej uczelni. Po przeniesieniu uczelni do Erlangen margrabia Bayreuth został jego rektorem, natomiast de Superville został mianowany kanclerzem. W 1739 został członkiem Akademii Nauk w Berlinie.
W 1748 powrócił, przez Bremę i Brunszwik, do Niderlandów. Osiadł w Voorburg koło Hagi. W 1769 zmarła jego żona; w 1770 ożenił się powtórnie. Potem przeniósł się do rodzinnego miasta, gdzie zmarł w 1773. Został pochowany w walońskim kościele Vrouwekerk w Lejdzie.

</doc>
<doc id="2001095" url="https://pl.wikipedia.org/wiki?curid=2001095" title="Fosforus">
Fosforus



</doc>
<doc id="2001098" url="https://pl.wikipedia.org/wiki?curid=2001098" title="Kozackie dywizjony konne 444 Dywizji Ochronnej">
Kozackie dywizjony konne 444 Dywizji Ochronnej

Kozackie Dywizjony Konne 444 Dywizji Ochronnej (ros. 1-й 2-й/444 Казачьи конные дивизионы) – kolaboracyjne oddziały wojskowe złożone z Kozaków podczas II wojny światowej.
Oba dywizjony zostały sformowane w ciągu 1942 r. 1 dywizjon utworzono w maju w rejonie Zaporoża, 2 dywizjon w październiku w rejonie Stawropola. Zostały podporządkowane dowództwu niemieckiej 444 Dywizji Ochronnej gen. Adalberta Mikulicza. Każdy dywizjon składał się z czterech szwadronów. Łączna liczebność doszła do 1,5 tys. żołnierzy. Kozacy do końca 1943 r. walczyli z partyzantami na wybrzeżu Morza Azowskiego i w dolinie rzeki Manycz. Wiosną 1944 r. przeniesiono ich na linię front nad rzeką Mius, gdzie poniosły duże straty. 1 dywizjon został zniszczony, zaś 2 dywizjon przetransportowano do okupowanej Francji, skąd trafił do Austrii pod zwierzchnictwo Rezerwy Wojsk Kozackich. 

</doc>
<doc id="2001099" url="https://pl.wikipedia.org/wiki?curid=2001099" title="Natia">
Natia



</doc>
<doc id="2001100" url="https://pl.wikipedia.org/wiki?curid=2001100" title="Klasyczne tańce hinduskie">
Klasyczne tańce hinduskie



</doc>
<doc id="2001101" url="https://pl.wikipedia.org/wiki?curid=2001101" title="Rudolf Harbig">
Rudolf Harbig

Rudolf Waldemar „Rudi” Harbig (ur. 8 listopada 1913 w Dreźnie, zm. 5 marca 1944 w miejscowości Olchowiec koło Kirowohradu) – niemiecki lekkoatleta średniodystansowiec, medalista olimpijski i dwukrotny mistrz mistrzostw Europy.
Specjalizował się w biegu na 800 metrów, choć z powodzeniem startował również w biegu na 400 metrów. Rozpoczął uprawianie lekkoatletyki w 1934. Na igrzyskach olimpijskich w 1936 w Berlinie zdobył brązowy medal w sztafecie 4 × 400 metrów (w składzie: Helmut Hamann, Friedrich von Stülpnagel, Harry Voigt i Harbig na ostatniej zmianie). Odpadł w eliminacjach biegu na 800 metrów.
Na mistrzostwach Europy w 1938 w Paryżu Harbig zdobył złote medale w biegu na 800 metrów i w sztafecie 4 × 400 metrów (biegli w niej:Hermann Blazejezak, Manfred Bues, Erich Linnhoff i Harbig na ostatniej zmianie).
15 lipca 1939 w Mediolanie ustanowił rekord świata w biegu na 800 m czasem 1:46,6, który był lepszy od poprzedniego (należącego do Sydneya Woodersona) o 1,8 s. Rekord ten przetrwał do 1955. 12 sierpnia 1939 we Frankfurcie nad Menem poprawił rekord świata w biegu na 400 metrów wynikiem 46,0 s. 24 maja 1941 w Dreźnie ustanowił rekord świata w biegu na 1000 metrów czasem 2:21,5, a 23 sierpnia tego roku w Brunszwiku poprawił rekord w sztafecie 4 × 800 metrów uzyskując wraz z kolegami czas 7:30,4.
Harbig był mistrzem Niemiec w biegu na 800 metrów w latach 1936–1941 i w biegu na 400 metrów w 1942.
Podczas II wojny światowej walczył w oddziałach Fallschirmjäger. Poległ na froncie wschodnim w miejscowości Olchowiec niedaleko Kirowohradu na obecnej Ukrainie w stopniu starszego sierżanta ("Oberfeldwebel").
Do 2010 roku stadion w Dreźnie na cześć Rudolfa Harbiga nosił nazwę "Rudolf-Harbig-Stadion". Ponownie tę nazwę przyjął w 2018. Imieniem Harbiga nazwano też jedną z ulic na terenie parku olimpijskiego w Monachium.

</doc>
<doc id="2001103" url="https://pl.wikipedia.org/wiki?curid=2001103" title="Juehnde">
Juehnde



</doc>
<doc id="2001107" url="https://pl.wikipedia.org/wiki?curid=2001107" title="Scheden">
Scheden

Scheden − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Dransfeld. 

</doc>
<doc id="2001126" url="https://pl.wikipedia.org/wiki?curid=2001126" title="Bühren (Dolna Saksonia)">
Bühren (Dolna Saksonia)

Bühren − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Dransfeld. 

</doc>
<doc id="2001128" url="https://pl.wikipedia.org/wiki?curid=2001128" title="Baldwin I Flandryjski">
Baldwin I Flandryjski



</doc>
<doc id="2001136" url="https://pl.wikipedia.org/wiki?curid=2001136" title="Bühren">
Bühren

Niemcy:
Zobacz też:

</doc>
<doc id="2001144" url="https://pl.wikipedia.org/wiki?curid=2001144" title="Buehren">
Buehren



</doc>
<doc id="2001149" url="https://pl.wikipedia.org/wiki?curid=2001149" title="Niemetal (gmina)">
Niemetal (gmina)

Niemetal − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Dransfeld. 

</doc>
<doc id="2001152" url="https://pl.wikipedia.org/wiki?curid=2001152" title="Bodensee (gmina)">
Bodensee (gmina)

Bodensee − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen. 

</doc>
<doc id="2001156" url="https://pl.wikipedia.org/wiki?curid=2001156" title="Rollshausen">
Rollshausen

Rollshausen – gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen.

</doc>
<doc id="2001158" url="https://pl.wikipedia.org/wiki?curid=2001158" title="Rollshausen (ujednoznacznienie)">
Rollshausen (ujednoznacznienie)

Niemcy:

</doc>
<doc id="2001159" url="https://pl.wikipedia.org/wiki?curid=2001159" title="Bilshausen">
Bilshausen

Bilshausen − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen.

</doc>
<doc id="2001160" url="https://pl.wikipedia.org/wiki?curid=2001160" title="Zbigniew Woźniak (prokurator)">
Zbigniew Woźniak (prokurator)

Zbigniew Jerzy Woźniak (ur. 1960 w Starogardzie Gdańskim) – generał brygady Wojska Polskiego, były zastępca naczelnego prokuratora wojskowego.
Życiorys.
W 1984 ukończył studia na Wydziale Prawa i Administracji Uniwersytetu Gdańskiego, uzyskując tytuł magistra prawa. W 1985 rozpoczął aplikację prokuratorską w Prokuraturze Marynarki Wojennej w Gdyni, a w 1987 objął funkcję wiceprokuratora tej prokuratury. W latach 1996–2004 pracował w Wojskowej Prokuraturze Garnizonowej w Gdyni. Od 2004 w Naczelnej Prokuraturze Wojskowej. W 2004 ukończył studia podyplomowe w zakresie prawa pracy na Uniwersytecie Gdańskim.
Nominację na generała brygady otrzymał 11 listopada 2007. W 2009 roku uczestniczył w konkursie na stanowisko prokuratora generalnego.
W ramach swoich obowiązków służbowych nadzorował m.in. śledztwo w sprawie incydentu w Nangar Chel oraz katastrofy polskiego Tu-154 w Smoleńsku.

</doc>
<doc id="2001169" url="https://pl.wikipedia.org/wiki?curid=2001169" title="Rui Madeira">
Rui Madeira

Rui Adelino Pinto Madeira (ur. 1 marca 1969 w Almadzie) – portugalski kierowca rajdowy. W swojej karierze wywalczył mistrzostwo Production Car WRC oraz dwukrotnie mistrzostwo Portugalii grupie N.
Swój debiut rajdowy Madeira zaliczył w 1989 roku. W 1992 roku zadebiutował w Rajdowych Mistrzostwach Świata. Pilotowany przez Nuna da Silvę i jadący Citroënem AX Sport nie ukończył wówczas Rajdu Portugalii z powodu awarii układu kierowniczego. W 1994 roku jadąc Fordem Sierrą RS Cosworth 4x4 zdobył pierwsze 2 punkty do klasyfikacji generalnej Mistrzostw Świata w karierze, gdy zajął 9. pozycję w Rajdzie Portugalii. W 1995 roku startował samochodem Mitsubishi Lancer Evo 2. Zdobył 7 punktów w MŚ, a także sięgnął po tytuł mistrza serii Production Car WRC, dzięki zwycięstwom w Rajdzie Portugalii, Korsyki, Katalonii i Wielkiej Brytanii. W 1996 roku startując Toyotą Celiką GT-Four trzykrotnie zdobywał punkty w MŚ (łącznie 7). Z kolei w 1997 roku zajął 6. pozycję w Rajdzie Katalonii, najwyższą w swojej karierze. Był to też ostatni rajd, w którym Madeira zajmował punktowaną pozycję w MŚ. Od 1992 do 2007 roku wystąpił w 28 rajdach MŚ i zdobył w nich łącznie 17 punktów.
Swoje sukcesy Madeira osiągał także na rodzimych trasach, w Portugalii. W latach 1992 i 1994 jako kierowca Forda Sierry RS Cosworth 4x4 iMitsubishi Lancera Evo 2 wywalczył mistrzostwo Portugalii w grupie N.

</doc>
<doc id="2001170" url="https://pl.wikipedia.org/wiki?curid=2001170" title="Feliks z Cantalice">
Feliks z Cantalice



</doc>
<doc id="2001179" url="https://pl.wikipedia.org/wiki?curid=2001179" title="Most Stuletni (Panama)">
Most Stuletni (Panama)



</doc>
<doc id="2001181" url="https://pl.wikipedia.org/wiki?curid=2001181" title="43P/Wolf-Harrington">
43P/Wolf-Harrington

43P/Wolf-Harrington – kometa krótkookresowa z rodziny komet Jowisza.
Odkrycie.
Kometę tę odkrył niemiecki astronom Max Wolf 22 grudnia 1924 roku w Heidelbergu. Kometa została ponownie odkryta w październiku 1951 roku przez Roberta Harringtona. W nazwie znajdują się zatem nazwiska odkrywców.
Orbita komety i właściwości fizyczne.
Orbita komety 43P/Wolf-Harrington ma kształt elipsy o mimośrodzie 0,59. Jej peryhelium znajduje się w odległości 1,36 j.a., aphelium zaś 5,34 j.a. od Słońca. Jej okres obiegu wokół Słońca wynosi 6,13 roku, nachylenie do ekliptyki to wartość 15,97˚.
Jądro tej komety ma średnicę ok. 3,6 km.

</doc>
<doc id="2001189" url="https://pl.wikipedia.org/wiki?curid=2001189" title="113P/Spitaler">
113P/Spitaler

113P/Spitaler – kometa krótkookresowa, należąca do rodziny Jowisza.
Odkrycie.
Kometa została odkryta 17 listopada 1890 roku w obserwatorium astronomicznym w Wiedniu przez Rudolfa Spitalera. 
Orbita komety i właściwości fizyczne.
Orbita komety 113P/Spitaler ma kształt elipsy o mimośrodzie 0,42. Jej peryhelium znajduje się w odległości 2,12 j.a., aphelium zaś 5,25 j.a. od Słońca. Jej okres obiegu wokół Słońca wynosi 7,09 roku, nachylenie do ekliptyki to wartość 5,77˚.
Jądro tej komety ma rozmiary 2,2 km.

</doc>
<doc id="2001192" url="https://pl.wikipedia.org/wiki?curid=2001192" title="Helen Forrest">
Helen Forrest

Helen Forrest, właśc. Helen Fogel (ur. 12 kwietnia 1917 w Atlantic City, zm. 11 lipca 1999 w Los Angeles) – amerykańska wokalistka jazzowa.
Życiorys.
Pochodziła z żydowskiej rodziny z New Jersey. Karierę rozpoczęła w radiu BBC pod pseudonimem Bonnie Blue. Popularność zyskała występując z orkiestrą Artie Shawa. Współpracowała też z m.in. Bennym Goodmanem, Lionelem Hamptonem, Harrym Jamesem oraz orkiestrą Tommy Dorseya. Trzykrotnie wychodziła za mąż.
Najpopularniejsze nagrania: "They Say", "All the Things Are You", "I Had the Craziest Dream", "I Don't Want to Walk Without You", "Some Sunday Morning".

</doc>
<doc id="2001193" url="https://pl.wikipedia.org/wiki?curid=2001193" title="Poranek Info">
Poranek Info

Poranek Info – poranne pasmo informacyjne TVP Info (w ramówce stacji od 6 października 2007) z trwającymi od 5 do 20 minut programami. TVP1 retransmitowała pasmo od połowy 2013, zastępując w godzinach 5:55-8:00 magazyn poranny Kawa czy herbata?. W pierwszym kwartale 2015 emisja serwisu w Jedynce ograniczona została do 45 minut dziennie.
Emisja.
Od poniedziałku do piątku od 5:35 do 10:30, w sobotę od 5:55 do 9:00, a w niedzielę od 5:55 do 9:45.
Program składa się z serwisów informacyjnych i sportowych, przeglądu prasy krajowej i zagranicznej oraz portali internetowych, prognozy pogody, informacji ekonomicznych i rozmowy z zaproszonymi gośćmi.
W marcu 2018 pasmo nieco zmieniło swoją formułę. Od tamtej pory jest ono prowadzone przez trzy osoby - dwóch gospodarzy i serwisanta. Pojawia się też więcej rozmów z gośćmi oraz przeglądów prasy.

</doc>
<doc id="2001202" url="https://pl.wikipedia.org/wiki?curid=2001202" title="Podstoli radomscy">
Podstoli radomscy



</doc>
<doc id="2001203" url="https://pl.wikipedia.org/wiki?curid=2001203" title="Izba Pracodawców Polskich">
Izba Pracodawców Polskich

Izba Pracodawców Polskich (IPP) (ang.: "Chamber of Polish Employers Employers' Union", niem.: "Verband der Polnischen Arbeitgeber Arbeitgebervereinigung") zrzesza polskich przedsiębiorców eksporterów, świadczących usługi na terenie Unii Europejskiej. Są wśród nich także agencje pracy tymczasowej, użyczające polskich pracowników tymczasowych zagranicznym kontrahentom. Izba Pracodawców Polskich monitoruje rynek usług w UE oraz wspiera firmy świadczące transgraniczne usługi, między innymi poprzez udzielanie im informacji. Do grona członków IPP dołącza coraz więcej zagranicznych agencji pośrednictwa pracy oraz zagranicznych firm przemysłowych. 
Izba Pracodawców Polskich jest największą polską organizacją zrzeszającą firmy wysyłające pracowników za granicę oraz polskie agencje pracy tymczasowej. Działa na terenie Polski oraz za granicą. W listopadzie 2003 IPP została członkiem Europejskiej Konfederacji Małych i Średnich Przedsiębiorstw w Brukseli, która zrzesza w swych szeregach 10% przedsiębiorstw w całej UE. 
IPP informuje polskich przedsiębiorców o zasadach działalności eksportowej. W ramach seminariów i szkoleń firmy otrzymują konkretną wiedzę na temat zasad wysyłania pracowników za granicę. W 2009 z pomocy IPP skorzystało ponad 1000 firm. Izba Pracodawców Polskich utrzymuje kontakty z zagranicznymi instytucjami, a o ich wynikach regularnie informuje na stronach internetowych oraz na seminariach.
Członkostwo.
Członkiem Związku może być osoba fizyczna, osoba prawna lub jednostka organizacyjna, która jest pracodawcą w rozumieniu przepisów kodeksu pracy. Członkostwo w IPP daje prawo do uczestniczenia w pracach Związku i jego organach, korzystania ze wsparcia Związku we wszystkich sprawach należących do jego działalności, dostępu i korzystania z informacji.
Członkowie

</doc>
<doc id="2001206" url="https://pl.wikipedia.org/wiki?curid=2001206" title="Magorzyca (Gorce)">
Magorzyca (Gorce)

Magorzyca (882 m) – szczyt w Gorcach pomiędzy masywem Gorca a Kiczorą Kamienicką. Znajduje się 900 m na północ od Nowej Polany i stanowi porośniętą lasem, niewybitną kulminację grzbietu. Nazwa góry jest pochodzenia wołoskiego, podobnie jak okoliczne Kiczora i przełęcz Przysłop, co może świadczyć o kolonizacji wołoskiej w tej części Gorców. Na mapach turystycznych góra oraz znajdujący się na jej północno-wschodnich stokach przysiółek Szczawy Magorzyca błędnie nazywane są „Magurzyca” lub „Magórzyca”.
Na grzbiecie Magorzycy znajdują się polany, z których rozciąga się widok w kierunku Beskidu Wyspowego, Sadeckiego i Niskiego. Stoki góry są w większości porośnięte lasem. W części zachodniej góra Magorzyca odwadniana jest przez potoki Czerwonka i Rybi, dopływy rzeki Kamienicy, a we wschodniej i północnej przez dopływy potoku Głębieniec.
Magorzyca znajduje się poza granicami Gorczańskiego Parku Narodowego, na granicy z jego otuliną. Południowa i zachodnia część masywu Magorzycy znajduje się w obszarze Natura 2000, Ostoja Gorczańska. Z Nowej Polany prowadzi nieznakowana ścieżka, wiodąca grzbietem i polanami do przysiółka Magorzyca i dalej do Szczawy.
Magorzyca znajduje się w granicach wsi Szczawa w województwie małopolskim, w powiecie limanowskim, w gminie Kamienica.

</doc>
<doc id="2001212" url="https://pl.wikipedia.org/wiki?curid=2001212" title="Rafał Kołaciński">
Rafał Kołaciński

Rafał "Praczas" Kołaciński (ur. 28 czerwca 1978 roku) – polski kompozytor i producent muzyczny. Z wykształcenia antropolog kultury oraz specjalista PR. Współzałożyciel warszawskich zespołów Village Kollektiv (razem z muzykami Kapeli ze Wsi Warszawa, Swoją Droga, Stara Lipa), Masala (zespół muzyczny), solowego projektu Sulphur Phuture, Skadja (razem Krojcem / Lao Che), Pablopavo/Praczas.
Jest autorem muzyki do filmów dokumentalnych oraz audycji telewizyjnych. Przygotował koncepcje, skomponował muzykę oraz oprawę muzyczną Pawilonu Polskiego na targi Expo 2010 w Szanghaju.
Wraz z Maxem Cegielskim prowadził audycję radiową "Masala" nadawaną na falach Jazz Radio (2004-2005) oraz Polskiego Radia Bis (2005-2006).
Dyskografia.
 
Produkcja telewizyjna.
Wojciech Cejrowski, Boso przez świat, emisja TVP 2, TVP Kultura, TVP HD 
Muzyka do odcinków:
Ekwador
Hiszpania i Portugalia /współautor/
Namibia
Tunezja
Peru
Vanuatu
Włochy
Madagaskar /współautor/
Wenezuela /współautor/
Tajlandia /współautor/
Kolumbia / Peru / Ekwador /współautor/
Brazylia /współautor/
Płyty DVD "Boso przez Świat" z muzyką Rafała Kołacińskiego
Muzyka do filmu dokumentalnego "Boso" emisja: TVN Style
Etiopia
Izrael
System 09 TVP 2 - 5-odcinkowy program prowadzony przez Wojciecha Klatę, a emitowany w TVP2, opowiadający o zmianach, jakie zaszły w ciągu dwudziestu lat od obalenia komunizmu w Polsce.
Fantazmaty Powstania Warszawskiego - Film dokumentalny próbuje przybliżyć nie tyle sam fakt historyczny, jakim był zryw stolicy z 1944 roku, ale dzisiejsze jego pojmowanie i interpretację.
Cykl reportaży Maxa Cegielskiego i Ania Zakrzewska – dla TVP Kultura

</doc>
<doc id="2001214" url="https://pl.wikipedia.org/wiki?curid=2001214" title="Dick Haymes">
Dick Haymes

Dick Haymes, właśc. Richard Benjamin Haymes (ur. 13 września 1918 w Buenos Aires, zm. 28 marca 1980 w Los Angeles) – amerykański piosenkarz i aktor brytyjskiego pochodzenia.
Popularny w latach 40. XX w. Współpracował m.in. z Bingiem Crosbym, Harrym Jamesem, Tommym Dorseyem i Bennym Goodmanem. Wystąpił w wielu filmach. Był sześciokrotnie żonaty, m.in. z Ritą Hayworth.
Najpopularniejsze nagrania: „A Sinner Kissed on Angel”, „The Devil Sat Down and Cried”, „You’ll Never Know”, „Laura”, „That’s for Me”, „It Might as Well Be Spring”.
Dick Haymes zmarł 28 marca 1980 w szpitalu Cedars-Sinai w Los Angeles. Przyczyną śmierci piosenkarza był nowotwór płuc. Miał 61 lat.

</doc>
<doc id="2001218" url="https://pl.wikipedia.org/wiki?curid=2001218" title="Jack Yerman">
Jack Yerman

John Lloyd „Jack” Yerman (ur. 5 lutego 1939 w Oroville, w stanie Kalifornia) – amerykański lekkoatleta sprinter, mistrz olimpijski z Rzymu z 1960.
Specjalizował się w biegu na 400 metrów. Zwyciężył w tej konkurencji podczas amerykańskich kwalifikacji przedolimpijskich w 1960. Na igrzyskach olimpijskich w 1960 w Rzymie odpadł jednak w półfinale biegu na 400 metrów, natomiast w sztafecie 4 × 400 metrów zdobył wraz z kolegami (Earlem Youngiem, Glennem Davisem i Otisem Davisem) złoty medal, ustanawiając jednocześnie rekord świata wynikiem 3:02,2.
Yerman nigdy nie zdobył mistrzostwa USA, ale w 1958 zajął 3. miejsce w biegu na 440 jardów, a w 1959 również 3. miejsce na 400 metrów. Jest mormonem.

</doc>
<doc id="2001224" url="https://pl.wikipedia.org/wiki?curid=2001224" title="P.I.W.O.">
P.I.W.O.



</doc>
<doc id="2001230" url="https://pl.wikipedia.org/wiki?curid=2001230" title="Time To Be King">
Time To Be King

Time To Be King – czwarty studyjny album zespołu Masterplan, wydany 21 maja 2010, początkowo planowany na 16 kwietnia. W albumie tym ponownie można usłyszeć głos Jørna Lande, który wrócił do składu zespołu po tym, jak w 2006 odszedł ze względu na różnice poglądów.
Lista utworów.
Źródło.
Bonus tracks:
Twórcy.
Źródło.

</doc>
<doc id="2001235" url="https://pl.wikipedia.org/wiki?curid=2001235" title="Bartłomiej Rychter">
Bartłomiej Rychter

Bartłomiej Rychter (ur. 1978 w Sanoku) – polski prawnik i pisarz, autor głównie kryminałów.
Życiorys.
Naukę rozpoczął w Szkole Podstawowej nr 4 w Sanoku. Maturę zdał w Zespole Szkół Ekonomicznych w Sanoku. Po studiach prawniczych, które ukończył na Uniwersytecie Rzeszowskim, pracował m.in. w kancelariach prawniczych i firmach windykacyjnych na Śląsku i w Krakowie. Pracownik Kasy Stefczyka.
Debiutancką książką Rychtera był "Kurs do Genewy" z 2007. W kolejnej powieści pt. "Złoty wilk" pojawiają się autentyczne postaci, m.in. burmistrzowie Sanoka: Cyryl Jaksa Ładyżyński i Feliks Giela oraz dr Karol Zaleski, zaś główny bohater powieści zamieszkuje w willi Zaleskich w Sanoku. Jego powieści utrzymane w konwencji czarnego kryminału, ukazują życie codzienne oraz klimat galicyjskiej prowincji z przełomu wieków. Powieść pt. "Ostatni dzień lipca" rozgrywa się w czasie powstania warszawskiego w 1944.
W lipcu został 2013 wiceprezesem Zarządu spółki Stal Sanok Sp. z o.o., powołanej celem wsparcia klubu piłkarskiego Stal Sanok. We wrześniu 2015 zasiadł w radzie nadzorczej spółki akcyjnej STS Sanok S.A.

</doc>
<doc id="2001236" url="https://pl.wikipedia.org/wiki?curid=2001236" title="Edremit">
Edremit

Edremit – miasto w Turcji w prowincji Balıkesir, niedaleko greckiej wyspy Lesbos.
Według danych na rok 2009 miasto zamieszkiwało 50 464 osób.
W starożytności miasto nazywało się Adramyttion (gr. "Άδραμύττιον", łac. "Adramyttium") i zostało wspomniane w Nowym Testamencie (Dz 27,2). Miasto zbudował Adramys, brata ostatniego króla Lidii – Krezusa. Miasto przyjęło greckich uchodźców, którzy w roku 422 p.n.e. osiedlili się wygnani ze swej ojczyzny.
W okresie rzymskiego panowania miasto było siedzibą "conventus iuridicus".

</doc>
<doc id="2001240" url="https://pl.wikipedia.org/wiki?curid=2001240" title="Gheorghe Apostol">
Gheorghe Apostol

Gheorghe Apostol (ur. 16 maja 1913 w Tudor Vladimirescu, zm. 21 sierpnia 2010 w Bukareszcie) – rumuński działacz komunistyczny, sekretarz generalny Rumuńskiej Partii Robotniczej w latach 1954–1955.
Do partii komunistycznej wstąpił w 1934. Podczas wojny uwięziony, uwolniony w 1944 r., gdy Rumunia zmieniła front i wkroczyła doń Armia Czerwona. Znalazł się w kierownictwie partii we frakcji skupionej wokół jej generalnego sekretarza, Gheorghe Gheorghiu-Deja. 
Po śmierci Józefa Stalina Gheorghiu-Dej obawiał się, że ewentualne zmiany w polityce kierownictwa KPZR po śmierci które mogły skutkować jego usunięciem. Z tego powodu Dej z jednej strony usunął ostatnich konkurentów (większość polityków konkurencyjnych frakcji wyeliminował już wcześniej), którzy mogli być wykorzystani do zastąpienia go, a z drugiej zadecydował o zabezpieczeniu swojej pozycji poprzez przeprowadzenie w 1954 r. fasadowych zmian w kierownictwie partii. Pozostawił sobie jedynie stanowisko premiera Rumunii, zaś ustąpił z funkcji generalnego sekretarza partii komunistycznej. Funkcję tę oddał swojemu stronnikowi, właśnie Gheorghe Apostolowi. Jednak Apostol pełnił tę funkcję tylko do jesieni 1955 r., kiedy Dej ustabilizował swoją pozycję i na powrót został generalnym sekretarzem partii.
Po śmierci Gheorghiu-Deja w 1965 r. Apostol stał się jednym z głównych uczestników walki o władzę. Jednak choć to zapewne Apostola zmarły dyktator przewidywał na swego następcę, zwycięstwo odniósł Nicolae Ceauşescu. Ten zachował początkowo swoich konkurentów na wysokich stanowiskach (Apostol był w tym czasie jednym z wicepremierów Rumunii i stał na czele organizacji związków zawodowych), z czasem zaczął jednak odsuwać ich od kierownictwa partią i państwem, przydzielając mniej znaczące funkcje lub marginalizując zajmowane przez nich stanowiska poprzez reorganizacje.
Apostol pojawił się na arenie publicznej wiosną 1989 r. Był jednym z sześciu sygnatariuszy otwartego listu skierowanego 10 marca do Nicolae Ceauşescu i opublikowanego przez BBC, w którym otwarcie skrytykowana została polityka dyktatora (m.in. urbanizacja wsi, polityka wobec mniejszości narodowych). List ten, choć odbił się szerokim echem na Zachodzie nie spowodował oczekiwanej przez autorów mobilizacji członków partii i odsunięcia Ceauşescu od władzy, a jego autorzy zostali umieszczeni w areszcie domowym.

</doc>
<doc id="2001241" url="https://pl.wikipedia.org/wiki?curid=2001241" title="Kościół Pobernardyński Najświętszej Maryi Panny Niepokalanie Poczętej w Sierakowie">
Kościół Pobernardyński Najświętszej Maryi Panny Niepokalanie Poczętej w Sierakowie

Kościół Pobernardyński Najświętszej Maryi Panny Niepokalanie Poczętej w Sierakowie ("zwany" Perłą Sierakowa) jest najbardziej znanym i najcenniejszym zabytkiem miasta. To zarazem jedyna spośród budowli, jakie wznieśli Opalińscy (ród związany z historią Sierakowa), która ocalała z pożarów i klęsk nawiedzających miasto.
Historia.
Fundacja.
Kościół został ufundowany przez ród Opalińskich. Budowę rozpoczął wojewoda poznański Piotr, a ukończyli jego żona Zofia z Kostków i synowie Krzysztof i Łukasz. Budowa rozpoczęła się od ufundowania w 1619 r. klasztoru bernardynów. Do realizacji swoich planów Piotr Opaliński sprowadził Krzysztofa Bonadurę Starszego, znanego w Wielkopolsce włoskiego architekta. 
Przebudowa.
Pierwotnie kościół nie posiadał wież. Zostały one dobudowane dopiero w 1740 r. przez Katarzynę Opalińską (żonę króla Polski, Stanisława Leszczyńskiego). Pożar, który zniszczył miasto 25/26 czerwca 1817 roku nie oszczędził klasztoru. W budynku kościelnym spalone zostały wieże i sklepienie. W związku z tym, że w pożarze miasta spłonął znajdujący się po zachodniej stronie rynku pierwszy kościół parafialny (wzmiankowany od XII-XIII wieku), po skasowaniu zakonu w 1819 r. dotychczasowy kościół bernardynów zaczął pełnić rolę kościoła parafialnego. Zniszczone w pożarze wieże odbudowano w 1865 r. zwieńczając je blaszanymi hełmami. W latach 1927 – 1928 podczas odnawiania kościoła zbudowano nowy chór organowy, według projektu Stefana Cybichowskiego. Podczas II wojny budynek zamieniono na magazyn saperski. Kolejne prace restauratorskie prowadzone były w latach osiemdziesiątych XX wieku. Podczas nich, w 1983 r. odnaleziono w jego podziemiach pięć sarkofagów rodziny Opalińskich. Sarkofagi w 1995 zostały przeniesione do pomieszczeń muzeum "Zamku Opalińskich".
Stan obecny.
Jednonawowy kościół został zbudowany na planie krzyża. Miejsce przecięcia transeptu z nawą przekryte jest kopułą z latarnią. Nawa i transept przykryte są sklepieniem kolebkowym ozdobionym sztukaterią w formie geometrycznie ułożonych wałków. W czterech narożach podstawy kopuły umieszczone są herby fundatorów kościoła: Piotra Opalińskiego i Zofii Kostka- Łodzia – Opalińskich, Nałęcz – Ostrorogów Lwowskich, Dąbrowa Kostków – oraz Leliwa– Pileckich. Siedemnastowieczne wnętrze zostało zachowane w prawie niezmienionym stanie. 
Ołtarz główny.
Wczesnobarokowy ołtarz główny pochodzi z 1642 r. Najcenniejszym jego elementem jest obraz namalowany przez flamandzkiego malarza Artusa Wolfforta (przez długi czas podejrzewano, że pochodzi z warsztatu Rubensa) – "Zdjęcie z krzyża" (obraz został namalowany w 1629 lub 1639 r.). Wyżej umieszczony jest obraz przedstawiający stygmatyzację św. Franciszka. Boczne części ołtarza podtrzymywane są od dołu przez cztery rzeźby aniołów. W nich umieszczono figury świętych: Wojciecha i Stanisława, wyżej Piotra i Pawła oraz aniołów z narzędziami męki pańskiej. Całość zdobi wiciowy ornament. 
Stalle.
W prezbiterium umieszczone są bogato intarsjowane stalle. Wykonane zostały w 1641 r. przez bernardyna z Poznania, brata Hilariona. Należą one do najciekawszych tego typu zabytków znajdujących się w Polsce. Ławy zakonne zdobione są szlachetną i trudną techniką intarsji, polegającą na wykładaniu odpowiednio wyciśniętych powierzchni drewnianych innymi gatunkami drewna, w innym kolorze. Wycinając ten sam ornament równocześnie w drewnie ciemnym i jasnym można uzyskać dwa identyczne motywy w różnych tonacjach (efekt pozytywu i negatywu). Motywem zdobiącym są ornamenty roślinne, groteski, wazony, ptaki i profile ludzi. Pomiędzy nie wpleciono sceny z polowań. Po stronie prawej, przy ołtarzu, Hilarion umieścił swój "podpis" – scenę w której umieścił swoją podobiznę. Jego dziełem jest również ława kolatorska, w której zasiadali możni opiekunowie kościoła. Wizerunki świętych odnoszą się do najwybitniejszych postaci z rodu Opalińskich.
Ołtarze boczne.
Boczne ołtarze pochodzą z:
Nagrobki.
Wewnątrz kościoła znajdują się dwa nagrobki rodu Opalińskich:
Otoczenie.
Obok świątyni stoi figura Matki Boskiej z 1799. Na kościele znajduje się tablica ku czci żołnierzy ZWZ-AK, a na bramie kościelnej w 1992 wmurowano tablice poświęconą pamięci obrońców Ojczyzny z 1793 oraz powstańców z lat 1848 i 1919.
W mur kościelny od strony ul. Poznańskiej wmurowane są tablice pamiątkowe:
Wśród drzew rosnących przy kościele najgrubsza jest lipa drobnolistna o obwodzie 510 cm. Z dawnego klasztoru pozostała tylko część przebudowana na plebanię, w obecnej formie z lat po 1817.
Turystyka.
W pobliżu kościoła krzyżują się 4 szlaki turystyczne:

</doc>
<doc id="2001243" url="https://pl.wikipedia.org/wiki?curid=2001243" title="Perspektywa środkowa">
Perspektywa środkowa

Perspektywa środkowa – sposób przedstawiania przedmiotów trójwymiarowych na płaszczyźnie tak, aby patrzący na rysunek miał wrażenie głębi. 
Z punktu widzenia geometrii jest to sposób przedstawiania figur z zastosowaniem rzutu środkowego, tzn. odpowiadające sobie punkty obu figur leżą na prostych przecinających się w jednym punkcie. 
Stosowana jest w malarstwie, rysunku architektonicznym itp. W rysunkach technicznych częściej stosuje się tzw. perspektywę równoległą (aksonometrię), czyli sposób przedstawiania figur przestrzennych na płaszczyźnie z zastosowaniem rzutu równoległego, kiedy proste łączące odpowiadające sobie punkty figury i jej rzuty na płaszczyznę są równoległe.

</doc>
<doc id="2001244" url="https://pl.wikipedia.org/wiki?curid=2001244" title="Schwegler">
Schwegler

Osoby noszące nazwisko Schwegler:

</doc>
<doc id="2001246" url="https://pl.wikipedia.org/wiki?curid=2001246" title="Kay Starr">
Kay Starr

Kay Starr, właśc. Katherine LaVerne Starks (ur. 21 lipca 1922 w Dougherty, zm. 3 listopada 2016 w Los Angeles) – amerykańska piosenkarka.
Popularna w latach 50. XX w. Krótko występowała z orkiestrą Glenna Millera, następnie z zespołami Boba Crosby’ego i Charliego Barneta. 
Najpopularniejsze nagrania: „Hoop-Dee-Doo”, „Oh, Babe!”, „I'll Never Be Free”, „Wheel of Fortune” (1952, Hot 100 #1).

</doc>
<doc id="2001247" url="https://pl.wikipedia.org/wiki?curid=2001247" title="Funkcja zespolona">
Funkcja zespolona

Funkcja zespolona – funkcja o przeciwdziedzinie zawartej w zbiorze liczb zespolonych.
Teoria funkcji zespolonej stanowi osobny dział analizy matematycznej, nazywany analizą zespoloną. Podobnie jak w przypadku funkcji zmiennych rzeczywistych, rozważa się funkcje wielu zmiennych zespolonych. 
Funkcje zespolone są stosowane do opisu zjawisk ewoluujących jednocześnie w czasie i przestrzeni.

</doc>
<doc id="2001254" url="https://pl.wikipedia.org/wiki?curid=2001254" title="The Astrud Gilberto Album">
The Astrud Gilberto Album

The Astrud Gilberto Album – album brazylijskiej piosenkarki Astrud Gilberto.

</doc>
<doc id="2001256" url="https://pl.wikipedia.org/wiki?curid=2001256" title="Równanie wymierne">
Równanie wymierne

Definicja.
Równaniem wymiernym z niewiadomą x nazywamy równanie, które można zapisać w postaci:
gdzie formula_2 oraz formula_3 są wielomianami, formula_4
Dziedzina.
Dziedziną równania wymiernego jest zbiór wszystkich liczb rzeczywistych z wyłączeniem tych, które są miejscami zerowymi wielomianu
Rozwiązanie.
Rozwiązanie równania wymiernego sprowadza się do rozwiązania równania algebraicznego formula_6 z uwzględnieniem, że otrzymane rozwiązania należą do dziedziny równania wymiernego

</doc>
<doc id="2001259" url="https://pl.wikipedia.org/wiki?curid=2001259" title="Pomnik Lecha Kaczyńskiego w Skórczu">
Pomnik Lecha Kaczyńskiego w Skórczu

Pomnik Lecha Kaczyńskiego w Skórczu – pomnik prezydenta RP Lecha Kaczyńskiego w Skórczu w województwie pomorskim, w powiecie starogardzkim.
14 maja 2010 roku na Rynku Maślanym w Skórczu odsłonięto pierwszy w Polsce pomnik prezydenta Lecha Kaczyńskiego, tragicznie zmarłego w katastrofie w Smoleńsku. Jest to obelisk z granitową płytą, upamiętniający wizytę prezydenta w maju 2009 roku z okazji 75-lecia nadania Skórczowi praw miejskich; w trakcie wizyty w 2009 roku Lech Kaczyński przekonywał mieszkańców do udziału w wyborach do Parlamentu Europejskiego. Odsłonięciu pomnika towarzyszyło posadzenie, nieco z tyłu, po lewej stronie, dębu katyńskiego; w uroczystości wzięli udział przedstawiciele Rodzin Katyńskich z Gdyni.
Na odsłonięcie pomnika przybył Jacek Sasin, minister w Kancelarii Prezydenta RP; podczas uroczystej sesji Rady Miejskiej odebrał on tytuł Honorowego Obywatela Miasta Skórcz, jednogłośnie przyznany przez radnych prezydentowi Lechowi Kaczyńskiemu, a także tytuł Zasłużony dla Miasta Skórcz, przyznany pośmiertnie Katarzynie Doraczyńskiej z Kancelarii Prezydenta RP. Informację o uroczystości opublikowano na stronach internetowych Kancelarii Prezydenta RP.
Pomnik był zbiorowym projektem mieszkańców Skórcza i powstał w ciągu 20 dni; tablicę pamiątkową umieszczono na dużym głazie narzutowym pochodzącym z pobliskiego pola. O odsłonięciu pomnika pisały media polskie, polonijne i zagraniczne – rosyjskie, ukraińskie, litewskie, estońskie, węgierskie, armeńskie, azerbejdżańskie, mołdawskie, francuskie.

</doc>
<doc id="2001263" url="https://pl.wikipedia.org/wiki?curid=2001263" title="Zabity w akcji">
Zabity w akcji

„Zabity w akcji”, „padł w boju” (ang. KIA – killed in action) – określenie używane przez siły zbrojne o proweniencji anglosaskiej (USA, Wielka Brytania) służący do klasyfikacji strat poniesionych w czasie walki. Po polsku – poległy, zbliżony termin używany we Francji – mort pour la France.

</doc>
<doc id="2001264" url="https://pl.wikipedia.org/wiki?curid=2001264" title="The Shadow of Your Smile">
The Shadow of Your Smile

The Shadow of Your Smile – album Astrud Gilberto nagrany w 1964, wydany przez wytwórnię Verve w 1965.

</doc>
<doc id="2001266" url="https://pl.wikipedia.org/wiki?curid=2001266" title="Magorzyca">
Magorzyca



</doc>
<doc id="2001269" url="https://pl.wikipedia.org/wiki?curid=2001269" title="Krebeck">
Krebeck

Krebeck − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen. 

</doc>
<doc id="2001270" url="https://pl.wikipedia.org/wiki?curid=2001270" title="A Certain Smile, a Certain Sadness">
A Certain Smile, a Certain Sadness

A Certain Smile, a Certain Sadness – album Astrud Gilberto i Waltera Wanderleya nagrany w 1966 roku. Został wydany przez Verve Records w czasie szczytu popularności muzyki bossa nova w Stanach Zjednoczonych. Muzycy byli wówczas popularnymi wykonawcami tego nurtu.

</doc>
<doc id="2001271" url="https://pl.wikipedia.org/wiki?curid=2001271" title="Terytoria powiernicze">
Terytoria powiernicze



</doc>
<doc id="2001272" url="https://pl.wikipedia.org/wiki?curid=2001272" title="Terytoria powiernicze ONZ">
Terytoria powiernicze ONZ



</doc>
<doc id="2001273" url="https://pl.wikipedia.org/wiki?curid=2001273" title="Villa Fiorita">
Villa Fiorita

Villa Fiorita – stacja metra w Mediolanie, na linii M2. Znajduje się na via Enrico Mattei, w miejscowości Cernusco sul Naviglio i zlokalizowana jest pomiędzy stacjami Cassina de’ Pecchi, a Cernusco sul Naviglio. Została otwarta w 1972.

</doc>
<doc id="2001274" url="https://pl.wikipedia.org/wiki?curid=2001274" title="Obernfeld">
Obernfeld

Obernfeld − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen. 

</doc>
<doc id="2001275" url="https://pl.wikipedia.org/wiki?curid=2001275" title="Cernusco sul Naviglio (stacja metra)">
Cernusco sul Naviglio (stacja metra)

Cernusco sul Naviglio – stacja metra w Mediolanie, na linii M2. Znajduje się na viale Assunta, w miejscowości Cernusco sul Naviglio i zlokalizowana jest pomiędzy stacjami Villa Fiorita, a Cascina Burrona. Została otwarta w 1972.

</doc>
<doc id="2001277" url="https://pl.wikipedia.org/wiki?curid=2001277" title="Skrytokwiat">
Skrytokwiat

Skrytokwiat ("Cryptanthus" Otto &amp; A.Dietr.) – rodzaj roślin należący do rodziny bromeliowatych. Należy do niego około 55 gatunków endemicznych wschodniej Brazylii. Łacińska nazwa rodzaju pochodzi od greckich słów "kryptos" (ukryty) i "anthos" (kwiat).
Ekologia.
Skrytokwiaty są, w odróżnieniu od większości bromeliowatych, roślinami naziemnymi, endemicznymi dla suchych, nadmorskich lasów wschodniej Brazylii. Najczęściej rosną w miejscach zacienionych i wilgotnych. Niektóre gatunki rosną w pełnym słońcu na terenach skalistych.
Systematyka.
"Pholidophyllum" (Vis.). "Madvigia" (Liebm.)
Jeden z rodzajów rodziny bromeliowatych ("Bromeliaceae") stanowiącej grupę siostrzaną dla rodziny pałkowatych "Typhaceae", wraz z którymi tworzy klad bazalny rzędu wiechlinowców ("Poales").
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa komelinowe ("Commelinidae" Takht.), nadrząd bromeliowate ("Bromelianae" R. Dahlgren ex Reveal), rząd bromeliowce ("Bromeliales" Dumort.), podrząd "Bromeliineae" Engl., rodzina bromeliowate ("Bromeliaceae" Juss.).
Gromada okrytonasienne ("Magnoliophyta"), klasa jednoliścienne ("Liliopsida"), rząd wiechlinowce ("Poales"), rodzina bromeliowate ("Bromeliaceae").
Zastosowanie.
Rośliny ozdobne. Niektóre gatunki z rodzaju są uprawiane jako rośliny doniczkowe.

</doc>
<doc id="2001278" url="https://pl.wikipedia.org/wiki?curid=2001278" title="Rhumspringe">
Rhumspringe

Rhumspringe − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen.

</doc>
<doc id="2001281" url="https://pl.wikipedia.org/wiki?curid=2001281" title="Cerkiew Opieki Matki Bożej i św. Mikołaja w Kłajpedzie">
Cerkiew Opieki Matki Bożej i św. Mikołaja w Kłajpedzie

Cerkiew Opieki Matki Bożej i św. Mikołaja – parafialna cerkiew prawosławna w Kłajpedzie. Należy do dekanatu kłajpedzkiego w eparchii wileńskiej i litewskiej Rosyjskiego Kościoła Prawosławnego.
Cerkiew została wzniesiona na potrzeby parafii powstałej w końcu lat 90. XX wieku jako pierwsza zbudowana od podstaw świątynia prawosławna w Kłajpedzie i druga wolno stojąca cerkiew w miejscowości (starsza cerkiew Wszystkich Świętych Rosyjskich w Kłajpedzie znajduje się w zaadaptowanym budynku kościoła luterańskiego). Prace budowlane nad jej wzniesieniem rozpoczęto w 2000, przy pomocy władz miasta oraz prywatnych sponsorów. Projekt obiektu wykonał Dmitrij Borunow, który przygotowywał również plan cerkwi w Połądze. Nabożeństwa w częściowo ukończonym budynku były odprawiane od 2004, w bocznej nawie, przed ołtarzem św. Mikołaja. Obiekt jest utrzymany w tradycyjnym stylu ruskim.
14 października 2021 r. cerkiew została poświęcona przez biskupa trockiego Ambrożego.

</doc>
<doc id="2001282" url="https://pl.wikipedia.org/wiki?curid=2001282" title="Rüdershausen">
Rüdershausen

Rüdershausen − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen. 

</doc>
<doc id="2001283" url="https://pl.wikipedia.org/wiki?curid=2001283" title="Ruedershausen">
Ruedershausen



</doc>
<doc id="2001284" url="https://pl.wikipedia.org/wiki?curid=2001284" title="Slagelse (stacja kolejowa)">
Slagelse (stacja kolejowa)

Slagelse - stacja kolejowa w Slagelse, w regionie Zelania, w Danii. Stacja została otwarta w 1856.

</doc>
<doc id="2001286" url="https://pl.wikipedia.org/wiki?curid=2001286" title="Wollbrandshausen">
Wollbrandshausen

Wollbrandshausen − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen. 

</doc>
<doc id="2001291" url="https://pl.wikipedia.org/wiki?curid=2001291" title="Wollershausen">
Wollershausen

Wollershausen − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Gieboldehausen. 

</doc>
<doc id="2001295" url="https://pl.wikipedia.org/wiki?curid=2001295" title="Landolfshausen">
Landolfshausen

Landolfshausen − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Radolfshausen. 

</doc>
<doc id="2001296" url="https://pl.wikipedia.org/wiki?curid=2001296" title="Port lotniczy Invercargill">
Port lotniczy Invercargill

Port lotniczy Invercargill (IATA: IVC, ICAO: NZNV) – port lotniczy położony 3 km od Invercargill, na Wyspie Południowej, w Nowej Zelandii.

</doc>
<doc id="2001300" url="https://pl.wikipedia.org/wiki?curid=2001300" title="Vikki Carr">
Vikki Carr

Vikki Carr, właśc. Florencia Bisenta de Casillas Martinez Cardona (ur. 19 lipca 1941 w El Paso w stanie Teksas) – amerykańska piosenkarka.
W 1962 podpisała kontrakt płytowy z firmą Liberty Records. W 1966 odbyła tournée po Wietnamie, śpiewając dla żołnierzy amerykańskich. W 1970 "Los Angeles Time" przyznał jej tytuł "Kobiety Roku". W latach 80. i 90. odnosiła duże sukcesy śpiewając w języku hiszpańskim.
Najpopularniejsze nagrania: "He's a Rebel", "It Must Be Him", "The Lesson", "With Pen in Hand".
Przeboje hiszpańskie: "Total", "Disculpame", "Esos Hombres", "Cosas del Amor", "Mala Suerte".

</doc>
<doc id="2001303" url="https://pl.wikipedia.org/wiki?curid=2001303" title="Seulingen">
Seulingen

Seulingen − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Radolfshausen. 

</doc>
<doc id="2001304" url="https://pl.wikipedia.org/wiki?curid=2001304" title="Waake">
Waake

Waake − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Radolfshausen. 

</doc>
<doc id="2001305" url="https://pl.wikipedia.org/wiki?curid=2001305" title="Ebergötzen">
Ebergötzen

Ebergötzen − miejscowość i gmina w Niemczech, w kraju związkowym Dolna Saksonia, w powiecie Getynga, siedziba gminy zbiorowej Radolfshausen. 

</doc>
<doc id="2001306" url="https://pl.wikipedia.org/wiki?curid=2001306" title="Ebergoetzen">
Ebergoetzen



</doc>
<doc id="2001307" url="https://pl.wikipedia.org/wiki?curid=2001307" title="Classic Cup">
Classic Cup

Classic Cup – morskie regaty żeglarskie jachtów przy użyciu wyłącznie nawigacji terrestrycznej i zliczeniowej. Regaty odbywają się zazwyczaj pod koniec września na Bałtyku na trasie Gdynia – Hel – Władysławo – Bornholm lub Szwecja (zależnie od pogody) – Gdynia. Trwają 7 dni i w tej chwili są najdłuższymi regatami pełnomorskimi organizowanymi w Polsce.
Idea i zasady.
Ideą regat Classic Cup jest rywalizacja jachtów na pełnomorskiej trasie, bez stosowania elektronicznych urządzeń nawigacyjnych (GPS, radar, elektroniczny log, echosonda, wiatromierz). Są one rozgrywane w oparciu o Regulamin Regat, który dostępny jest na stronie internetowej regat. Może w nich wziąć udział każdy jacht dłuższy niż 10 metrów z załogą gotową przyjąć zasadę fair play jako podstawową formułę organizacji. Regaty mają charakter amatorski i rekreacyjny, a nagrodą za zajęcie pierwszego miejsca jest puchar ufundowany przez Organizatorów (do 2008 puchar fundował Komandor Studenckiego Klubu Żeglarskiego Politechniki Warszawskiej).
Historia.
Pierwsza edycja odbyła się w 2005 roku na trasie ze Świnoujścia do Gdyni, od 2006 regaty rozgrywane są już na trasie z i do Gdyni. W 2007 roku wystartowało najwięcej jachtów, niestety w trakcie jednego z wyścigów niedaleko portu Gardby rozbił się jacht „Portowiec Gdański”. W związku z tym, że Izba Morska orzekła winę Kapitana i załogi organizację regat kontynuowano. W 2009 regaty nie odbyły się. W 2010 zmieniono nazwę na „Classic Cup” (poprzednio „SKŻ Classic Cup”) i od tej pory prywatnie organizują je Darek Krzemiński i Artur Krystosik, a nie jak poprzednio Studencki Klub Żeglarski Politechniki Warszawskiej.

</doc>
<doc id="2001311" url="https://pl.wikipedia.org/wiki?curid=2001311" title="Seeburg (Dolna Saksonia)">
Seeburg (Dolna Saksonia)

Seeburg − miejscowość i gmina w Niemczech, w kraju związkowym Dolna Saksonia, w powiecie Getynga, wchodzi w skład gminy zbiorowej Radolfshausen. 

</doc>
<doc id="2001313" url="https://pl.wikipedia.org/wiki?curid=2001313" title="Seeburg">
Seeburg

Niemcy:
Dawna nazwa miejscowości w Polsce:
Osoby:

</doc>
<doc id="2001315" url="https://pl.wikipedia.org/wiki?curid=2001315" title="SKŻ Classic Cup">
SKŻ Classic Cup



</doc>
<doc id="2001316" url="https://pl.wikipedia.org/wiki?curid=2001316" title="SKŻ CC">
SKŻ CC



</doc>
<doc id="2001320" url="https://pl.wikipedia.org/wiki?curid=2001320" title="Obszar Chronionego Krajobrazu Rynny Jezior Byszewskich">
Obszar Chronionego Krajobrazu Rynny Jezior Byszewskich

Obszar Chronionego Krajobrazu Rynny Jezior Byszewskich – obszar chronionego krajobrazu położony w północno-zachodniej części województwa kujawsko-pomorskiego. 
Lokalizacja.
Obszar Chronionego Krajobrazu Rynny Jezior Byszewskich zajmuje powierzchnię 16,8 km2. W większości znajduje się na terenie gminy Koronowo (w największym zbliżeniu ok. 4 km na zachód od Koronowa), jego część południowa leży w gminie Sicienko, a niewielki południowo-zachodni fragment w gminie Mrocza.
Morfologia.
Pod względem fizyczno-geograficznym Obszar jest położony na obszarze mezoregionu Pojezierza Krajeńskiego (314.69). Jedynie jego część północno-wschodnia, łącząca się z Obszarem Chronionego Krajobrazu Zalewu Koronowskiego, leży w obrębie Doliny Brdy (314.72).
Rynna Byszewska znajduje się na dwóch genetycznie różnych obszarach:
Powierzchnia sandru Brdy na granicy z Pojezierzem zalega 20-24 m niżej niż wysoczyzna morenowa. Powoduje to, że odcinek sandrowy rynny jest 20 m płytszy od wysoczyznowego i trzykrotnie od niego węższy. Dolna część rynny byszewskiej, zakonserwowana w epoce lodowcowej przez lód zimowy, przypomina krętą rzekę subglacjalną, natomiast jej część górna (na wysoczyźnie morenowej) ma prostolinijny przebieg i szerokość dochodzącą do 2 km.
Charakterystyka.
Obszar krajobrazu chronionego obejmuje ciąg polodowcowych jezior rynnowych, połączonych rzeką Krówką. Przepływ wód następuje z południa na północ. Na północnym wschodzie łańcuch jezior łączy się z Zalewem Koronowskim, przez który przepływa rzeka Brda. Szerokość chronionego obszaru mieści się w granicach morfologicznych rynny jeziornej.
Na całkowitą powierzchnię Obszaru Chronionego Krajobrazu składają się:
Począwszy od północy, jeziora posiadają następujące nazwy:
W okolicy wsi: Więzowno i Salno występuje druga rynna jeziorna, oddalona 1,5 km na wschód i połączona z rynną byszewską w miejscowości Byszewo. Znajduje się w niej pięć jezior, które również włączono do strefy krajobrazu chronionego: 
Wszystkie jeziora są wąskie, wydłużone, głębokie, o wysokich brzegach i dobrej jakości wód. 
Akweny położone w północnej części rynny, wkomponowane są w kompleks leśny okalający Zalew Koronowski. Natomiast obiekty w południowej części rynny jeziornej otoczone są zadrzewieniami ze skupiskami dębów, grabów, buków i wiązów. 
Największym akwenem jest Jezioro Słupowskie o powierzchni 119,9 ha i głębokości maksymalnej 34,4 m, położone na południowym krańcu całego ciągu jezior. Wokół tego jeziora, jak również jezior: Wierzchucińskiego Dużego (49,2 ha, głębokość 25 m) i Wierzchucińskiego Małego (52,3 ha, głębokość 12,7 m) rozciągają się tereny rekreacyjne z ogrodami działkowymi i zabudową letniskową.
Historia.
W starych dokumentach jeziora ciągu rynny byszewskiej noszą wspólną nazwę Plitwica. Stąd wniosek, że niegdyś stanowiły jedną rynnę odpływową wyżłobioną przez wody lodowcowe. Na skutek obniżenia się poziomu wód rynna z czasem uległa podziałowi tworząc łańcuch złożony z kilkunastu jezior, ciągnących się na przestrzeni 27 km. Plitwica z uwagi na ukształtowanie terenu była chętnie wykorzystywana jako naturalna granica okręgów administracyjno-politycznych. Od XIII wieku była to północno-zachodnia granica kasztelanii bydgoskiej, a od wieku XIV – także starostwa oraz granicą Kujaw (województwo inowrocławskie, powiat bydgoski) z Krajną (województwo kaliskie, powiat nakielski). Tuż przed wybuchem II wojny światowej na linii jezior wybudowano natomiast system betonowych bunkrów, które stanowiły jeden z elementów obrony Bydgoszczy przed atakiem Niemców od zachodu (tzw przedmoście bydgoskie).
Szlak kajakowy.
Uroki turystyczne rynny jezior byszewskich dostrzeżono już w okresie międzywojennym. Natomiast w 1955 r. Zygmunt Wrześniowski – autor przewodnika pt. "Kajakiem po wodach Pomorza Zachodniego" pisał, że jeziora byszewskie tworzą jeden z piękniejszych zakątków w południowo-wschodniej części Pomorza. Jednak ze względu na daleko posunięty proces zarastania trzciną strugi między jeziorami, nie stanowiła ona w tym czasie szlaku kajakowego. W latach 60. XX w., po budowie Zbiornika Koronowskiego, poziom wody w jeziorach w północnej części rynny uległ podwyższeniu, co umożliwiło ich wykorzystanie w turystyce wodnej. W części południowej przepłynięcie kajakiem strug między jeziorami nadal jest dosyć trudne. Bez wysiadania z kajaka poradzą sobie tylko właściciele jedynek i to kajaków górskich.
Ciekawostki krajoznawcze.
Rynna jezior byszewskich ciągnie się przez malownicze obszary na wschodnim pograniczu etnograficznej Krajny. Najważniejszą miejscowością turystyczną jest Byszewo, z pocysterską świątynią pw. Św. Trójcy i Sanktuarium Matki Bożej Królowej Krajny. 
Ciekawe miejsca na obszarze rynny jezior byszewskich:
Ograniczenia środowiskowe.
Na Obszarze Chronionego Krajobrazu Rynny Jezior Byszewskich obowiązują typowe ograniczenia i zalecenia, ze szczególnym zaakcentowaniem ochrony morfologii terenu (krawędź rynny) oraz wód jezior. Wskazana jest zieleń izolacyjno-krajobrazowa, na pograniczu strefy degradacji zboczy, przeciwdziałająca erozji oraz ograniczająca spływ związków chemicznych do akwenów.
Szlaki turystyczne.
Wzdłuż jezior byszewskich przebiega pieszy szlak turystyczny „Jeziora Koronowskiego”, który uznawany jest za jedną z najciekawszych tras turystycznych na północ od Bydgoszczy (obok szlaku „Brdy” i „Leona Wyczółkowskiego”).

</doc>
<doc id="2001325" url="https://pl.wikipedia.org/wiki?curid=2001325" title="Instytut Studiów Podatkowych Modzelewski i Wspólnicy">
Instytut Studiów Podatkowych Modzelewski i Wspólnicy

Instytut Studiów Podatkowych Modzelewski i Wspólnicy Sp. z o.o. – spółka prowadząca działalność doradczą, wydawniczą, dydaktyczną i badawczą. Wraz z innymi spółkami tworzy Grupę ISP. Obecnie Instytut ma biura w Warszawie, Krakowie, Katowicach i Poznaniu. Został założony w 1996 m.in. przez Witolda Modzelewskiego. Przedmiotem jego działalności są przede wszystkim podatki i prawo podatkowe oraz inne daniny publicznoprawne. Instytut zajmuje się doradztwem podatkowym i zagadnieniami optymalizacji podatkowej, a także upowszechnianiem wiedzy podatkowej oraz działalnością na zlecenie organów władzy publicznej, np. tworząc lub opiniując projekty aktów normatywnych w zakresie prawa podatkowego. Z firmą związany jest m.in. także Zbigniew Cieślak.
Usługi.
Instytut świadczy usługi w następującym zakresie:
Nagrody.
Instytut oraz jego pracownicy znajdują się w czołówce podmiotów świadczących usługi doradztwa podatkowego, zajmując w 2008 – V miejsce, w 2009 VI miejsce. Jest również jednym z największych podmiotów o kapitale polskim zajmujących się doradztwem podatkowym.

</doc>
<doc id="2001327" url="https://pl.wikipedia.org/wiki?curid=2001327" title="Kazimierz Nowak (pallotyn)">
Kazimierz Nowak (pallotyn)

Kazimierz Andrzej Nowak (ur. 20 października 1932 w Wieprzu, zm. 14 maja 2021 we Wrzosowie) – polski duchowny katolicki, pallotyn, autor publikacji historycznych, teologicznych i botanicznych, bibliograf.
Życiorys.
W latach 1951–1953 studiował biologię na Uniwersytecie Wrocławskim. W 1953 przerwał studia uniwersyteckie, wstąpił do Stowarzyszenia Apostolstwa Katolickiego (pierwsza konsekracja 8 września 1955) i naukę kontynuował w seminarium w Ołtarzewie oraz w domach stowarzyszenia w Ząbkowicach Śląskich i Gdańsku. 11 czerwca 1960 w Ołtarzewie przyjął z rąk biskupa Zygmunta Choromańskiego święcenia kapłańskie, w 1961 uzyskał dyplom ukończenia studiów w zakresie filozofii i teologii. Magisterium uzyskał na Uniwersytecie Warszawskim w 1964, tytuł doktora – w 1976.
Kilkakrotnie powierzano mu funkcję nauczyciela biologii, chemii i higieny w Niższym Seminarium Duchownym Ojców Franciszkanów w Niepokalanowie (w latach 60. i 80.). Był też wykładowcą w Metropolitalnym Seminarium Duchownym w Warszawie (1966–1973) oraz w Prymasowskim Studium Życia Wewnętrznego (1966–1977, także sekretarz Studium). Prowadził zajęcia również w Wyższym Seminarium Duchownym w Ołtarzewie. Lata 1977–1984 spędził na misji w Afryce (w Rwandzie). Po powrocie do kraju został wykładowcą i sekretarzem Instytutu Teologii Apostolstwa przy Akademii Teologii Katolickiej w Warszawie (potem przy Uniwersytecie Kardynała Stefana Wyszyńskiego) oraz kierownikiem Archiwum Stowarzyszenia Apostolstwa Katolickiego. Sekretarzem Instytutu Teologii Apostolstwa pozostawał do 2009.
Ma w dorobku przeszło 100 publikacji z kilku dziedzin. Opracował dwutomową bibliografię publikacji pallotynów polskich ("Bibliografia prac członków Polskiej Prowincji Stowarzyszenia Apostolstwa Katolickiego 1907–1985", 1989; "Bibliografia prac pallotynów (1985–1993), z uzupełnieniami od 1907 r.", 1997). Ogłosił życiorysy polskich pallotynów w zbiorowych opracowaniach biograficznych, m.in. Franciszka Cegiełki, Józefa Kloca i Mariana Sikory w "Słowniku polskich teologów katolickich" (tom IX, pod redakcją Józefa Mandziuka, 2006) oraz Norberta Pellowskiego w "Słowniku biograficznym Pomorza Nadwiślańskiego" (tom III, pod redakcją Stanisława Gierszewskiego, 1997). Jest również autorem pracy "Trzykroćprzedziwność Maryi. Studium dogmatyczne nad wezwaniem MTA" (2006). Wspólnie z Józefem Karolem Nowakiem opracował "Nazewnictwo ludowe roślin na Żywiecczyźnie" (1985, 1991) i "Słownik gwary górali żywieckich" (2000).
Ks. Nowak ogłasza też publikacje z botaniki. Należy do Polskiego Towarzystwa Botanicznego i Ligi Ochrony Przyrody, już w czasie studiów wrocławskich na początku lat 50. brał udział w pracach badawczych w ramach programu „Flora Exsiccata Silesiaca”. Odbywał podróże botaniczne w czasie pracy misyjnej, m.in. w Rwandzie, Burundi i Zairze, przygotowując z tych wypraw zielniki. Z publikacji botanicznych można wymienić: "Niektóre rzadsze rośliny naczyniowe występujące na torfowisku Całowanie" („Fragmenta Floristica et Geobotanica”, 1967), "Nowe stanowiska interesujących i rzadszych roślin na Nizinie Mazowieckiej" („Fragmenta Floristica et Geobotanica”, 1972), "Flora strefy podmiejskiej Warszawy" („Monographiae Botanicae”, 1983), "Aconitum vulparia (Ranunculaceae) nowy nabytek dla flory Polski" („Fragmenta Floristica et Geobotanica”, 1991), "Przemiany we florze i roślinności Grojca pod wpływem antropopresji" („Karta Groni”, 1993). Kilka prac dotyczących badań prowadzonych w Afryce ogłosił po francusku i angielsku, m.in. "Pteridophytes collected in the Kivu Zone of Zaire" („Acta Societatis Botanicorum Poloniae”, 1992, z Janem Kornasiem), "Atlas of distributions of pteridophytes in Rwanda (Central Africa)" („Zeszyty Naukowe Uniwersytetu Jagiellońskiego. Prace Botaniczne”, 1993, z Małgorzatą Matyjaszkiewicz i Janem Kornasiem).
Zmarł 14 maja 2021 w Pallotyńskim Domu Opieki we Wrzosowie. Pochowany w kwaterze pallotyńskiej na cmentarzu Bródnowskim.

</doc>
<doc id="2001328" url="https://pl.wikipedia.org/wiki?curid=2001328" title="Bad Münder">
Bad Münder



</doc>
<doc id="2001329" url="https://pl.wikipedia.org/wiki?curid=2001329" title="Linia kolejowa Berlin – Hamburg">
Linia kolejowa Berlin – Hamburg

Linia kolejowa Berlin – Hamburg – linia kolejowa o długości 286 km przystosowana do przewozów pasażerskich dalekobieżnych i towarowych. Była to pierwsza zmodernizowana do prędkości ponad 200 km/h (do 230 km/h) linia dużych prędkości w Niemczech. Linia ta ma również najwyższą średnią prędkość w połączeniu pomiędzy dwoma niemieckimi miastami, która wynosi 190 km/h (2008).
Historia.
Spółka kolejowa "Berlin-Hamburger Eisenbahn-Gesellschaft" rozpoczęła prace przy budowie linii w dniu 6 maja 1844 roku. Linia została oddana do użytku 15 grudnia 1846 roku. Była to wówczas najdłuższa trasa kolejowa w Niemczech. Prowadziła od dworca Berlin Hamburger Bahnhof (od października 1884 z dworca "Lehrter Bahnhof"), przez Spandau, Neustadt (Dosse), Wittenberge, Ludwigslust, Büchen i wzdłuż istniejącej już 15,6 km trasy kolejowej Hamburg-Bergedorfer Eisenbahn na dworzec "Berliner Bahnhof" w Hamburgu.

</doc>
<doc id="2001334" url="https://pl.wikipedia.org/wiki?curid=2001334" title="Marian Ruth Buczkowski">
Marian Ruth Buczkowski

Marian Ruth Buczkowski ps. „Feliks”, „Marcin” (ur. 28 maja 1910 w Nakwaszy, zm. 21 maja 1989 w Warszawie) – polski pisarz, tłumacz i publicysta.
Życiorys.
Syn Tomasza Buczkowskiego i Anny Zając, młodszy brat Leopolda Buczkowskiego.
Studiował na uniwersytetach w Poznaniu i Warszawie. Na łamach prasy debiutował w 1933 roku. Pierwszą powieść – „Tragiczne pokolenie” – wydał w 1936.
Okupację przeżył we Lwowie i Warszawie. Służył w Komendzie Głównej Armii Krajowej – Oddział VI, Biuro Informacji i Propagandy. Jako żołnierz Armii Krajowej brał udział w walkach powstania warszawskiego. Warszawę opuścił z ludnością cywilną.
Po wojnie opublikował kilka książek, między innymi zbiór anegdot antyhitlerowskich „Warszawski dowcip w walce: 1939–1944” (1946), zbiór opowiadań „Pierwsze dni” (1951), powieść z motywami SF „Złota trzcina” (1956).
Pochowany na cmentarzu Bródnowskim w Warszawie (kw. 41A-3-30/31).

</doc>
<doc id="2001335" url="https://pl.wikipedia.org/wiki?curid=2001335" title="Miara kąta bryłowego">
Miara kąta bryłowego



</doc>
<doc id="2001338" url="https://pl.wikipedia.org/wiki?curid=2001338" title="Diemidow">
Diemidow

Diemidow (; do 1918 "Porzecze") - miasto w Rosji, w obwodzie smoleńskim, nad rzeką Kaspla. Siedziba rejonu diemidowskiego. W 2009 liczyło 7 895 mieszkańców.
Miasto pod nazwą "Porzecze" przynależało niegdyś do województwa smoleńskiego I Rzeczypospolitej.
Historia.
Miejscowość Porzecze została założona w 1499 roku. Do 1514 leżała w granicach Wielkiego Księstwa Litewskiego, połączonego unią z Polską, następnie zdobyta przez Wielkie Księstwo Moskiewskie. Odzyskana przez Polskę w 1611 roku, znalazła się w granicach administracyjnych województwa smoleńskiego. Utracona przez Polskę "de facto" w 1654 roku ("de iure" w 1667). Prawa miejskie od 1776 roku. Obecna nazwa została miastu nadana w 1918 na cześć bolszewika Jakowa Diemidowa.
W mieście urodził się w 1921 roku Jurij Nikulin - znany rosyjski aktor komediowy.

</doc>
<doc id="2001341" url="https://pl.wikipedia.org/wiki?curid=2001341" title="Pyrmont">
Pyrmont

Australia:
Niemcy:
Inne:

</doc>
<doc id="2001342" url="https://pl.wikipedia.org/wiki?curid=2001342" title="Diesnogorsk">
Diesnogorsk

Diesnogorsk – miasto w Rosji, w obwodzie smoleńskim, 153 km na południowy wschód od Smoleńska. W 2009 liczyło 31 239 mieszkańców.
Diesnogorsk powstał w 1974 podczas budowy Smoleńskiej Elektrowni Atomowej jako osiedle wokół elektrowni.

</doc>
<doc id="2001344" url="https://pl.wikipedia.org/wiki?curid=2001344" title="Równanie trygonometryczne">
Równanie trygonometryczne

Równanie trygonometryczne – równanie, w którym niewiadoma występuje w wyrażeniu będącym argumentem funkcji trygonometrycznej.
Elementarnym równaniem trygonometrycznym nazywamy równanie, w którym po lewej stronie znaku równości występuje pojedyncza funkcja trygonometryczna, a po prawej stronie wyraz wolny.
Elementarne równania trygonometryczne to:
gdzie:
Rozwiązywanie równań trygonometrycznych.
Rozwiązania elementarnych równań trygonometrycznych:
1. formula_6
gdzie:
2. formula_13
gdzie:
3. formula_20
gdzie:
4. formula_26
gdzie:
W przypadku bardziej złożonego równania trygonometrycznego należy ujednolicić wszystkie funkcje trygonometryczne i ich argumenty, a następnie sprowadzić równanie do postaci elementarnej.

</doc>
<doc id="2001345" url="https://pl.wikipedia.org/wiki?curid=2001345" title="Duchowszczina">
Duchowszczina

Duchowszczina (, ) – miasto w Rosji, w obwodzie smoleńskim, siedziba rejonu duchowszczyńskiego.
Duchowszczyzna leży około 57 km na północny wschód od Smoleńska.

</doc>
<doc id="2001352" url="https://pl.wikipedia.org/wiki?curid=2001352" title="Południowoamerykański Piłkarz Roku">
Południowoamerykański Piłkarz Roku

Prestiżowa nagroda Rey del Fútbol de América (Król Futbolu Ameryki) jest wręczana na koniec każdego roku kalendarzowego najlepszemu piłkarzowi, będącego w momencie wyróżnienia zawodnikiem jednego z klubów z kontynentu amerykańskiego. Laureaci od 1986 roku są wybierani przez urugwajski dziennik El País, zaś w latach 1971–1985 plebiscyt był organizowany przez wenezuelską gazetę El Mundo.
W latach 1971–1985 nagroda była przyznawana zawodnikom pochodzącym z Ameryki Południowej lub podobnego pod względem kulturowym Meksyku bez względu na przynależność klubową (kandydaci mogli występować w zespołach z innych kontynentów). Zasada ta uległa zmianie w 1986 roku, kiedy to organizację nagrody przejął dziennik El País – zadecydowano wówczas o ograniczeniu wyboru wyłącznie do południowoamerykańskich i meksykańskich graczy występujących w klubach obu Ameryk. Od 2015 roku narodowość zawodników nie ma znaczenia, zaś jedynym kryterium jest reprezentowanie przez zawodnika klubu z Ameryki.
Pierwszym laureatem plebiscytu został w Brazylijczyk Tostão (1971). Jedynym zawodnikiem, który otrzymał nagrodę jako gracz klubu spoza Ameryki, jest Argentyńczyk Mario Kempes (1978), reprezentujący barwy hiszpańskiej Valencii. Najbardziej utytułowanymi piłkarzami są natomiast Chilijczyk Elías Figueroa (1974, 1975, 1976), Brazylijczyk Zico (1977, 1981, 1982) oraz Argentyńczyk Carlos Tévez (2003, 2004, 2005), którzy wygrali plebiscyt trzykrotnie (z czego Figueroa i Tévez trzy razy z rzędu). Najczęściej – po siedemnaście razy – odznaczenie otrzymywali gracze pochodzący z Brazylii, zaś pod względem przynależności klubowej triumfatorów liderem pozostaje argentyński River Plate, którego piłkarze triumfowali dziewięciokrotnie. Aktualnym posiadaczem nagrody jest Brazylijczyk Pedro, gracz brazylijskiego Flamengo.
Zwycięzca nagrody otrzymuje z rąk prezydenta południowoamerykańskiej federacji CONMEBOL trofeum przedstawiające piłkarza stojącego na kuli ziemskiej i opatrzone nazwiskiem gracza, datą oraz podpisem Mejor Jugador de América (Najlepszy Piłkarz Ameryki). Oprócz plebiscytu na najlepszego gracza kontynentu, dziennik El País corocznie wybiera również najlepszego trenera Ameryki (Entrenador del Año de América) oraz najlepszą drużynę Ameryki (Equipo Ideal de América).

</doc>
<doc id="2001356" url="https://pl.wikipedia.org/wiki?curid=2001356" title="45P/Honda-Mrkos-Pajdušáková">
45P/Honda-Mrkos-Pajdušáková

45P/Honda-Mrkos-Pajdušáková – kometa krótkookresowa, należąca do rodziny Jowisza i obiektów typu NEO.
Odkrycie.
Kometa została odkryta 3 grudnia 1948 roku przez japońskiego obserwatora Minoru Hondę w Kurashiki. Niezależnie odkryli ją Antonín Mrkos i Ľudmila Pajdušáková. W nazwie znajdują się zatem trzy nazwiska odkrywców.
Orbita komety i właściwości fizyczne.
Orbita komety 45P/Honda-Mrkos-Pajdušáková ma kształt wydłużonej elipsy o mimośrodzie 0,82. Jej peryhelium znajduje się w odległości 0,53 j.a., aphelium zaś 5,52 j.a. od Słońca. Jej okres obiegu wokół Słońca wynosi 5,26 roku, nachylenie do ekliptyki to wartość 4,25˚. Jest to obiekt przecinający orbitę Ziemi.
Dnia 11 lutego 2017 roku kometa zbliżyła się do Ziemi na odległość tylko 12,44 milionów km.
Jądro tej komety ma rozmiar 1,6 km.
Z kometą tą jest związany rój meteorów alfa Kaprikornidy.

</doc>
<doc id="2001358" url="https://pl.wikipedia.org/wiki?curid=2001358" title="Peyton Place">
Peyton Place



</doc>
<doc id="2001359" url="https://pl.wikipedia.org/wiki?curid=2001359" title="Jeroboam">
Jeroboam

Jeroboam – imię dwóch królów Izraela (państwa północnego):

</doc>
<doc id="2001365" url="https://pl.wikipedia.org/wiki?curid=2001365" title="Rezerwat przyrody Zagożdżon">
Rezerwat przyrody Zagożdżon

Rezerwat przyrody Zagożdżon – leśny rezerwat przyrody położony w centralnej Polsce, w Puszczy Kozienickiej, na Równinie Radomskiej, województwo mazowieckie. Rezerwat znajduje się 2 km na wschód od wsi Przejazd i 1200 m na zachód od szosy Radom – Kozienice. Rezerwat leży na terenie Kozienickiego Parku Krajobrazowego i jest najstarszym rezerwatem w Puszczy Kozienickiej.
Rezerwat zajmuje powierzchnię 65,99 ha (akt powołujący podawał 65,67 ha). Posiada otulinę o powierzchni 21,74 ha. Jest objęty ochroną czynną.
W rezerwacie chronione są zbiorowiska leśne, typowe dla Puszczy Kozienickiej, tj. bory jodłowe, grądy i bór mieszany wilgotny. Drzewostany są różnowiekowe (80–160 lat) i różnogatunkowe. Występują tu: jodła pospolita, sosna zwyczajna, dąb szypułkowy, grab pospolity, brzoza brodawkowata, lipa drobnolistna, olsza czarna oraz jesion wyniosły. W runie występują m.in.: chronione – śnieżyczka przebiśnieg, wawrzynek wilczełyko, konwalia majowa, lilia złotogłów, a z rzadszych nie objętych ochroną – zdrojówka rutewkowata, zawilec gajowy, kokorycz pusta, pomocnik baldaszkowy, gruszyczka zielonawa. Ponadto odnotowano tu ponad 80 gatunków grzybów i wiele rzadkich porostów, m.in.: mąkla tarniowa, tarczownica bruzdkowana, tarczownica pęcherzykowata oraz chroniony granicznik płucnik.
Na terenie rezerwatu znajduje się pomnik przyrody Dąb Zygmunt August. Jest to dąb szypułkowy o pierśnicy 102 cm i wysokości 28 m. Jego wiek szacuje się na 230-350 lat.
Turystyka.
Przez rezerwat przechodzą szlaki turystyczne:

</doc>
<doc id="2001369" url="https://pl.wikipedia.org/wiki?curid=2001369" title="Janina Reichert-Toth">
Janina Reichert-Toth

Janina Reichert-Toth (ur. 22 czerwca 1895 w Starym Samborze, zm. 7 marca 1986) – polska rzeźbiarka związana ze Lwowem, jedna z pierwszych studentek w Akademii Sztuk Pięknych w Krakowie.
Życiorys.
Janina Reichert była córką Antoniny z domu Kilarskiej i Józefa Reicherta, radcy Sądu Krajowego Wyższego we Lwowie. Miała trzy siostry: Marię, doktora romanistyki, Eleonorę – absolwentkę chemii na Uniwersytecie Jana Kazimierza we Lwowie i Felicję, absolwentkę Seminarium Nauczycielskiego. Matka umarła kiedy Janina miała 19 lat. Cztery lata później zmarł ojciec.
Janina Reichertówna chodziła najpierw do szkoły w Borszczowie, a potem do prywatnego gimnazjum żeńskiego im. J. Słowackiego we Lwowie. Już w wieku 12 lat zdradzała uzdolnienia plastyczne i marzyła, żeby zostać rzeźbiarką. Jak pisała potem w swoim "curriculum vitae":
W 1914 wybuchła I wojna światowa i Janinie nie udało się zdać matury we Lwowie. Zdała ją w 1915 na wygnaniu w Brnie na Morawach, zdobywając przy tym uprawnienia do nauczania w języku polskim w publicznych szkołach ludowych.
W czerwcu 1915 rodzina Reichertów powróciła do wyzwolonego przez Austriaków Lwowa i jesienią tego samego roku Janina rozpoczęła naukę w Państwowej Szkole Przemysłowej na oddziale rzeźbiarstwa dekoracyjnego. Po ukończeniu szkoły odbywała praktykę w firmie rzeźbiarsko-kamieniarskiej Ludwika Tyrowicza; zaczęła też samodzielnie rzeźbić w kamieniu i drewnie.
Z końcem listopada 1918 Janina Reichertówna przyjechała do Krakowa i rozpoczęła zajęcia z rzeźby u prof. Konstantego Laszczki, jednego z najwybitniejszych twórców dzieł rodzajowych, początkowo jako studentka nadzwyczajna. W pracowni była już jedna studentka, która przetarła szlak kobietom Zofia Baltarowicz. Janina wspominała swoje pojawienie się na akademii:
Rok akademicki 1919/1920 zaliczyła już jako studentka zwyczajna, zdobywając w 1921 r. notę bardzo dobrą, mimo czteromiesięcznej przerwy w studiowaniu ze względu na zły stan zdrowia (choroba płuc) i pobyt w Zakopanem.
Janina Reichertówna nie ukończyła krakowskiej akademii. W 1921 powróciła na stałe do Lwowa i podjęła pracę w lwowskich szkołach, a niezależnie od tego rzeźbiła w różnym materiale, projektując i tworząc różne modele: akty, portrety, rzeźby o tematyce religijnej, kompozycje pomnikowe.
Przełomowym okazał się dla niej rok 1927, kiedy to uczestnicząc w różnych wystawach organizowanych we lwowskim Towarzystwie Przyjaciół Sztuk Pięknych zdobyła rozgłos i bardzo dobre recenzje. Odbyła podróż do Włoch, aby zapoznać się z twórczością Michała Anioła, głównego źródła jej inspiracji.
Otrzymała pierwsze zamówienia – cztery figury do ołtarza głównego kościoła św. Marii Magdaleny, zlecenia portretowe, projekty nagrobków, reliefów, medalionów, popiersia marszałka Józefa Piłsudskiego do westybulu Korpusu Kadetów we Lwowie oraz w gmachu Sądu Okręgowego we Lwowie przy ul. S. Batorego (1936).
W 1929 Janina Reichert podjęła się wykonania monumentalnych figur do kościoła św. Elżbiety we Lwowie, a następnie wystroju kościoła w Polance k. Krosna i ołtarza głównego z alabastru do kościoła Matki Boskiej Nieustającej Pomocy w Tarnopolu.
Zrezygnowała z zawodu nauczycielki w szkołach i otrzymawszy stypendium całkowicie poświęciła się rzeźbie. Z tego okresu pochodzą takie jej prace jak: "Lotnik", "Niewolnicy miłości", "Jutrzenka" czy "Pomnik poległych" w Brzeżanach, który stał się atrakcją rodzinnego miasta marszałka Edwarda Rydza-Śmigłego a podczas II wojny światowej został zniszczony przez nacjonalistów ukraińskich.
Miasto Lwów przyznało jej nową, większą pracownię, do której z zamówieniem rzeźby kapelana Legionów, biskupa Władysława Bandurskiego, przyszedł oficer Wojska Polskiego, jej przyszły mąż Fryderyk Toth (dla Janiny rozwiódł się z pierwszą żoną).
Należąc do grupy "Zwornik" Janina Reichert wzięła w 1930 udział w zbiorowej wystawie w warszawskiej „Zachęcie” i innych wystawach w Polsce.
26 grudnia 1936 roku w kościele ewangelicko-reformowanym odbył się ślub Janiny i Fryderyka Toth. Aby zawrzeć związek małżeński z Janiną, Fryderyk musiał zmienić wyznanie. Jakiś czas potem z małżonkami zamieszkała córka Fryderyka Teresa.
W 1935 Janina weszła w skład ośmioosobowej delegacji polskich rzeźbiarzy na międzynarodową wystawę w Brukseli. Jednocześnie uczestniczyła wraz z mężem w konkursach rzeźbiarskich. Wzięła udział w konkursach na monumentalne pomniki w różnych miastach Polski ku czci zmarłego Józefa Piłsudskiego, m.in. we Lwowie (wraz z całym zespołem zdobyła II miejsce). Wykonanie tego pomnika udaremnił wybuch II wojny światowej. Podobny los spotkał projekt pomnika „Marszałka Piłsudskiego i Powstańca Śląskiego” w Katowicach a także realizacje innych pomników, m.in.: Marii Konopnickiej (we Lwowie) i biskupa Bandurskiego.
Czas wojny Tothowie spędzili we Lwowie. Fryderyk Toth włączył się jako kapitan Wojska Polskiego w obronę Lwowa. Za panowania władzy sowieckiej Tothowie uniknęli wywózki, ale aby przetrwać, musieli się dostosować do nowych realiów i realizować artystyczne wizje twórców państwa komunistycznego – postaci Lenina, Stalina, Mołotowa oraz rzeźby przedstawiające kołchoźników i robotników. Pod koniec maja 1940 została utworzona we Lwowie Fabryka Ceramiczno–Rzeźbiarska, gdzie wśród zatrudnionych 20 plastyków znalazła również Janina Reichert; projektowała rzeźby na zlecenie swych pracodawców (m.in. wykonaniem pomnika Aleksandra Puszkina uratowała męża przed aresztowaniem). Projektowała ponadto postacie sportowców, poetów, czy rzeźby plenerowe.
Obydwoje z mężem musieli zostać członkami Lwowskiego Oddziału Związku Sowieckich Artystów Ukrainy. Byli zmuszeni uczestniczyć ze swoimi pracami w organizowanych wystawach, wygłaszać prelekcje. Dzięki temu ocalała jednak ich pracownia i dorobek artystyczny.
Gdy Lwów zajęli Niemcy, Tothowie nie prowadzili już działalności twórczej. Zostali wysiedleni z domu. Fryderyk zaangażował się w działalność konspiracyjną AK a Janina wyjechała do najbliższej rodziny do Tomaszowa Lubelskiego.
Pod koniec wojny, gdy Lwów ponownie znalazł się pod rządami sowieckimi, Tothowie ponownie musieli tworzyć swoje projekty pod dyktando sowieckiej władzy.
Po wojnie oboje podjęli decyzję o pozostawieniu całego dobytku we Lwowie i wyjeździe do „nowej” Polski. W czerwcu 1946 osiedli w Krakowie, gdzie za swój lwowski dom z nowoczesną pracownią rzeźbiarską i ogrodem otrzymali ekwiwalent – trzypokojowe mieszkanie.
Gdy do Krakowa przybył w 10 wagonach i 107 skrzyniach ołtarz Wita Stwosza z Norymbergi, Fryderyk Toth otrzymał zadanie skompletowania ponad 400 fragmentów ołtarza. Janina pomagała mu w tej pracy. Choć Fryderyk Toth włączył się w działalność krakowskiego Oddziału Związku Polskich Artystów Plastyków, to obojgu nie powiodła się próba powrotu do rzeźby monumentalnej, w której przed wojną odnosili duże sukcesy. Wykonywali jedynie pomniki przy współpracy z innymi artystami w Jarosławiu, Sierpcu, Bolęcinie.
Zmarła 7 marca 1986. Została pochowana razem z mężem oraz z siostrą Eleonorą Nagruszową na Cmentarzu Salwatorskim w Krakowie.
W 2009 ukazała się książka pt. "Zapomniana rzeźbiarka Janina Reichert-Toth (1895-1986) i jej twórczość" autorstwa Karoliny Grodziskiej.

</doc>
<doc id="2001373" url="https://pl.wikipedia.org/wiki?curid=2001373" title="Hameln (ujednoznacznienie)">
Hameln (ujednoznacznienie)

Niemcy:
Osoby:
Tytuły:
Zobacz też:

</doc>
<doc id="2001374" url="https://pl.wikipedia.org/wiki?curid=2001374" title="Karolina Woźniacka">
Karolina Woźniacka



</doc>
<doc id="2001375" url="https://pl.wikipedia.org/wiki?curid=2001375" title="Transport kolejowy w Częstochowie">
Transport kolejowy w Częstochowie

Transport kolejowy w Częstochowie – węzeł kolejowy położony na terenie miasta Częstochowy obejmuje krzyżujące się w mieście linie nr 1 i 61, linię 146 oraz łącznice i całość infrastruktury. Częstochowski węzeł jest w pełni zelektryfikowany.
Kolej dotarła do Częstochowy 1 grudnia 1846 roku, gdy doprowadzono do miasta linię Drogi Żelaznej Warszawsko-Wiedeńskiej, pierwszą w kraju. Sam węzeł zaczął powstawać gdy w 1903 roku uruchomiono linię łączącą Częstochowę z Herbami Ruskimi a w 1911 z Kielcami.
Linie kolejowe.
Ponadto na terenach hutniczych położone są także inne linie łączące poszczególne zakłady.
Historia.
Budowa linii kolejowych w Częstochowie.
Linia warszawsko-wiedeńska.
Projekt budowy linii kolejowej z Warszawy do granicy z zaborem austriackim powstał już w 1835 roku. Trasę przeprowadzono według projektu inż. Stanisława Wysockiego. 4 kwietnia 1839 roku ustalono sposób prowadzenia budowy i podział trasy na cztery odcinki. Każdy z nich został powierzony innemu inżynierowi kierującemu. Odcinek od Częstochowy do granicy Królestwa Polskiego określono jako IV, budową kierował inż. Franciszek Leszczyński.
4 lipca 1843 rząd Królestwa Polskiego powołał Zarząd Drogi Żelaznej Warszawsko-Wiedeńskiej i podjął prace w 1844 roku. 15 października 1845 roku kolej doprowadzono do Skierniewic i Łowicza.
16 listopada 1846 roku z Warszawy wyruszył pociąg specjalny z dostojnikami. Po noclegu w Skierniewicach, w południe 17 listopada pociąg wyruszył ze Skierniewic. W Częstochowie odbyło się oficjalne powitanie przez władze miasta i delegacje okolicznych miejscowości. Około 6 wieczorem wyruszono w podróż powrotną do Warszawy.
19 listopada w prasie ukazała się zapowiedź, że od 1 grudnia ruch na odcinku do Częstochowy będzie dostępny publicznie.
22 listopada 1847 za przejezdny uznano odcinek od Częstochowy do granicy, który otwarto 1 kwietnia 1848 roku.
Ruch na drugim torze odcinka Koluszki-Ząbkowice otwarto w 1881 roku.
To była pierwsza linia kolejowa w Królestwie Polskim, jako wyjątek wśród kolei na obszarze Cesarstwa Rosyjskiego, miała ona obowiązujący w większości państw Europy rozstaw toru 1435 mm.
Linia herbska.
W roku 1854 cesarz Mikołaj I zaproponował wybudowanie połączenia Kolei Warszawsko-Wiedeńskiej z Królestwem Prus, które miało się rozpocząć w Częstochowie i prowadzić do Herb Pruskich, co skróciłoby drogę przewozu pasażerów i towarów do i z Prus o około 80 kilometrów. Inwestycję blokowali akcjonariusze istniejącej już linii kolejowej, twierdząc, że budowa nowej kolei przyniesie straty zarówno im i pośrednio państwu, gdyż zmniejszy się liczba przewozów na "wiedence" z powodu używania jedynie jej fragmentu na północ od Częstochowy. Pomysł budowy kolei Częstochowa-Herby został zarzucony na rzecz budowy w 1857 roku połączenia Ząbkowic z Katowicami.
Do idei kolei częstochowsko-herbskiej powrócili w 1867 roku niemieccy akcjonariusze linii wiedeńskiej i współwłaściciele Kolei Prawego Brzegu Odry, jednak inwestycja została ponownie zablokowana przez polskich akcjonariuszy. W roku 1869 roku walne zgromadzenie akcjonariuszy "wiedenki" przegłosowało odłożenie planów budowy tej linii na czas nieokreślony.
Jednocześnie Kolej Prawego Brzegu Odry oddała do użytku 1 stycznia 1892 linę łącząca Lubliniec z Herbami Pruskimi, którą do października 1894 roku przedłużono do Fosowskich, dając bezpośrednie połączenie z Opolem i Wrocławiem. W celu budowy połączenia tej linii z Częstochową w Petersburgu powstało, oparte na niemieckim kapitale, Towarzystwo Drogi Żelaznej Herby-Częstochowa, które podjęło starania o koncesję na budowę linii. 9 maja 1900 roku Cesarz Wszechrusi Mikołaj II zatwierdził decyzję o pozwoleniu na budowę linii z Herb Ruskich do Częstochowy z odgałęzieniami do kopalni żelaza w Łojkach, Huty Blachownia i zakładów "Towarzystwa Zakładów Mechanicznych B.Hantke" w Rakowie. Linia o długości 28,8 km została zrealizowana w latach 1901-1903 jako jednotorowa o rozstawie 1067 mm i niezelektryfikowana. Wyjątkiem był zelektryfikowany odcinek na terenie "Towarzystwa Zakładów Mechanicznych B.Hantke". Linia nie miała połączenia z linią wiedeńską.
Na linii zbudowano stacje i przystanki:
Na stacji Stradom rozpoczynało się odgałęzienie do Zakładów B.Hantke, na którym zlokalizowano stacje Częstochowa II i Hantke. Stacje zbudowano również na końcach odgałęzień, były to Łojki i Blachownia.
Linię główną Częstochowa I – Herby oddano do użycia 11 sierpnia 1903 razem z odgałęzieniem Ostrowy – Blachownia. Odcinki Stradom – Hantke i Gnaszyn – Łojki oddano 11 listopada.
Linia przebiegała wówczas inaczej niż obecne linia 61 i łącznica nr 700. Dworzec Częstochowa I zlokalizowano na obecnej ul. Boya-Żeleńskiego. Linia przebiegała przez obecną dzielnicę Trzech Wieszczów i ul. Loretańską, odkąd pokrywała się z dzisiejszym przebiegiem linii nr 61. Dworzec Stradom położony był wówczas w okolicy ul. Loretańskiej, tam też zaczynało się odgałęzienie do stacji Hantke. Linia przebiegała łukiem wzdłuż współczesnej ul. Pułaskiego do ul. Bór, gdzie ulokowano dworzec Częstochowa II, przez ul. Równoległą, pomiędzy ul. Pustą i Iglastą po wiadukcie nad torami linii wiedeńskiej, skręcając w stronę Zakładów B.Hantke.
Za Ostrowami linia biegła do stacji w Herbach, przystanek nazwano Herbami Ruskimi, w odróżnieniu od niemieckich Herb Pruskich. Do roku 1905 odcinek 1 km pomiędzy Herbami Ruskimi a Pruskimi nie istniał. 2 lipca 1905 roku uruchomiono tor wąski do Herb Pruskich i tor normalnej szerokości do Herb Ruskich. Od tego momentu pociągi docierały do obu stacji granicznych, gdzie następowało przesiadanie się podróżnych i przeładunek towarów.
Przy okazji budowy linii z Częstochowy do Kielc linię herbską przekuto na rozstaw 1524 mm, stosowany w Rosji.
W Częstochowie zlikwidowano wówczas dworce Częstochowa I i Częstochowa II, a stację Stradom przeniesiono w obecne miejsce. Pomimo tego nadal nie istniało połączenie z linią warszawsko-wiedeńską, co powodowało konieczność przeładunku towarów w Częstochowie. Linia była dochodowa, w efekcie starania o jej odkupienie od dotychczasowych właścicieli podjęło Towarzystwo Drogi Żelaznej Warszawsko-Wiedeńskiej.
Linia kielecka.
26 lutego 1911 roku oddano do użytkowania linię z Kielc do Częstochowy o szerokości 1524 mm, przy okazji przekuwając na ten rozstaw linię herbską. Do obsługi linii kieleckiej powstał przy Dworcu Głównym peron 1a, istniejący do dziś.
I wojna światowa.
1 sierpnia 1914 roku Cesarstwo Niemieckie wypowiedziało wojnę Imperium Rosyjskiemu, 3 sierpnia rozpoczęła się ofensywa niemiecka. Rosjanie, nieprzygotowani do wojny rozpoczęli odwrót, niszcząc za sobą mosty i uszkadzając tory. W Częstochowie Rosjanie wysadzili w powietrze wiadukt nad torami "wiedenki", blokując ruch kolejowy w całym węźle częstochowskim.
W latach okupacji Niemcy przekuli cały węzeł częstochowski na używany przez siebie rozstaw 1435 mm, co umożliwiło stworzenie czterokierunkowego węzła. Wiadukt na skrzyżowaniu linii wiedeńskiej i herbskiej stał się zbędny.
Okres międzywojenny XX w..
W okresie międzywojennym XX w. węzeł częstochowski stracił na znaczeniu, jak i cała Częstochowa. Powodem mniejszego ruchu było wybudowanie magistrali węglowej, omijające miasto od zachodu oraz połączenia Kielc z Krakowem, co zmniejszyło ruch na trasie Warszawa-Kraków. Do połączenia z magistralą węglową doszło za pomocą linii 146 (Częstochowa Wyczerpy (posterunek odgałęźny)-Chorzew Siemkowice). Istniały również plany wybudowania linii kolejowych łączących Częstochowę z Praszką (przez Kłobuck i Krzepice) oraz z Sieradzem (przez Wieluń).
II wojna światowa.
Po klęsce w wojnie obronnej Polska znalazła się pod okupacją niemiecką. Po otwarciu frontu wschodniego, w związku z rosnącymi przewozami, Niemcy rozpoczęli układanie drugiego toru na linii Opole – Kielce, ostatecznie ułożono go na odcinku Kielce-Lubliniec.
Po wyzwoleniu od Niemców Częstochowy przez Armię Czerwoną rozważano przekucie jednego lub obu torów linii kieleckiej i herbskiej na szeroki rozstaw, by umożliwić szybszy transport oddziałów i zaopatrzenia na zachód.
Okres podrugowojenny i elektryfikacja częstochowskiego węzła kolejowego.
W listopadzie 1955 roku oddano do eksploatacji sieć trakcyjną obu torów od Rudnik do Częstochowy. Uruchomienie sieci trakcyjnej na stacji Częstochowa Osobowa odbyło się 21 stycznia 1956 roku. 1 maja oddano do eksploatacji sieć trakcyjną na odcinku Częstochowa – Zawiercie.
14 czerwca 1959 roku zelektryfikowano łącznicę Częstochowa Osobowa – Częstochowa Stradom.
W roku 1960 na stacji Częstochowa Towarowa, na dwóch nastawniach CTA i CTB, zamontowano jako jedne z pierwszych na obszarze Dyrekcji Okręgowej Kolei Państwowych w Katowicach urządzenia przekaźnikowe zabezpieczające ruch kolejowy wraz z sygnalizacją świetlną.
Po elektryfikacji magistrali węglowej w latach 1964-1965 zelektryfikowano odcinek linii Kucelinka – Częstochowa Stradom – Herby Stare wraz z łącznicą Częstochowa Towarowa – Częstochowa Stradom i wybudowaną w 1953 roku dla potrzeb Huty Częstochowa łącznicę Częstochowa Towarowa – Kucelinka oraz otwartą w 1955 roku linię kolejową Częstochowa Mirów-Poraj. Uruchomienie sieci trakcyjnej na tych liniach kolejowych nastąpiła 28 listopada 1965 roku.
W 1973 roku przeprowadzono elektryfikację linii kolejowej nr 61 na odcinku z Częstochowy Stradom w stronę Koniecpola.
Rok później 29 grudnia 1974 roku zelektryfikowana została łącznica Częstochowa Osobowa – Kucelinka, a następnego dnia oddano do użytku trakcję elektryczną na linii kolejowej Wyczerpy – Chorzew Siemkowice i tym sposobem zakończono całkowitą elektryfikację Częstochowskiego węzła kolejowego.
Okres współczesny.
Z powodu przygotowań do Euro 2012 linia Opole-Włoszczowa oraz węzeł kolejowy w Częstochowie znalazły się na liście inwestycji zaplanowanych, jednak pozbawionych finansowania. W ramach planowanych działań linia miała być dostosowana do standardu prędkości 120 km/h oraz wyposażona w drugi tor na odcinku Fosowskie-Lubliniec, ponieważ ze względu na wieloletnie zaniedbania linia 61 na całej długości była w złym stanie technicznym, z wyjątkiem południowego toru na odcinku Jawornica-Częstochowa Stradom. Linia nr 1 jest w dobrym stanie technicznym.
Po wyborach parlamentarnych w 2011 roku nowy Minister Transportu Sławomir Nowak zapowiedział remont 150-kilometrowego odcinka linii między Włoszczową a Opolem, który ma służyć skróceniu czasu jazdy między Wrocławiem a Warszawą. Inwestycja planowana jest w zamian za zawieszony projekt linii Y. Założeniem jest rewitalizacja linii i skrócenie czasu jazdy na całej trasie Wrocław-Warszawa do 210 min. Inwestycja jest zaplanowana do zrealizowania do 2013 lub 2014 roku kosztem ok. 500 mln zł. W maju 2012 r. ogłoszono pierwszy przetarg na realizację remontu tej linii, obejmujący odcinek Koniecpol-Turów (km 74,887 – 99,679), a rozstrzygnięto go na początku sierpnia 2012 roku. W tym samym czasie ogłoszono przetarg na remont linii Częstochowa-Opole na odcinku Częstochowa Osobowa-Fosowskie, a koperty z 7 ofertami otwarto 16 listopada tego samego roku. W połowie stycznia 2013 roku ogłoszono przetarg na pozostałe prace na odcinku Częstochowa–Koniecpol. Rozpisano także przetarg na prace na linii nr 144, która połączy linię 61 z Opolem Głównym. 1 lutego 2013 roku Ministerstwo Finansów wydało zgodę na zapewnienie finansowania projektów rewitalizacji, co było niezbędne by PKP Polskie Linie Kolejowe mogły podpisać umowy z wykonawcami.

</doc>
<doc id="2001376" url="https://pl.wikipedia.org/wiki?curid=2001376" title="Bad Muender">
Bad Muender



</doc>
<doc id="2001377" url="https://pl.wikipedia.org/wiki?curid=2001377" title="Stanisław Antoni Burzyński">
Stanisław Antoni Burzyński

Stanisław Antoni Burzyński herbu Trzywdar (ur. 27 kwietnia 1701 roku – zm. 15 maja 1775 roku w Wilnie) – prawnik, senator Rzeczypospolitej.
Kasztelan smoleński 1752–1763, kasztelan brzeskolitewski 1750–1752, instygator litewski 1732–1750, skarbnik smoleński, jezuita od 1763.
Poseł na sejm 1732 roku z województwa smoleńskiego. Jako poseł na sejm konwokacyjny 1733 roku z województwa smoleńskiego był członkiem konfederacji generalnej zawiązanej 27 kwietnia 1733 roku na tym sejmie. Jako deputat województwa smoleńskiego podpisał "pacta conventa" Stanisława Leszczyńskiego w 1733 roku. Członek konfederacji generalnej Wielkiego Księstwa Litewskiego w 1734 roku. Był posłem na sejm 1740 roku z województwa smoleńskiego.. Poseł województwa smoleńskiego na sejm 1744 roku. Poseł województwa smoleńskiego na sejm 1746 roku. 
W 1769 roku odznaczony Orderem Orła Białego.

</doc>
<doc id="2001378" url="https://pl.wikipedia.org/wiki?curid=2001378" title="Wildstylez">
Wildstylez

Wildstylez (właśc. Joram Metekohy, ur. 7 stycznia 1983) – holenderski DJ i producent muzyki Hardstyle, rozpoczął swoją karierę u boku Ruben'a Hooyein w duecie zwanym Seizure. Zapoczątkował wtedy wydawanie utworów w wytwórni Blutonium Records, skąd przeniósł się do Scantraxx Recordz, w którym tworzył kilka lat. W 2011 roku założył wraz z duetem Noisecontrollers wytwórnię Digital Age, która istniała do 2012 roku. W 2013 roku założył kolejną wytwórnię Lose Control Music, w której wydawał swoje utwory. W roku 2018 wspólnie z Headhunterz założył wytwórnię Art Of Creation, w której wydaje aktualnie swoje utwory.
W 2008 r. Wildstylez i Headhunterz nawiązali współpracę tworząc Project One, kooperacyjny zespół, wydając płytę. Był to przełomowy moment jego kariery. Połączenie ich stylów zostało ciepło przyjęte.
Wildstylez wystąpił w kilku eventach m.in. na Qlimax, Defqon 1, In Qontrol, czy Q-Base.
W 2009 roku stworzył hymn eventu The Qontinent zatytułowany A Lost World, natomiast w 2010 roku nagrał hymn Defqon 1 nazwany No Time To Waste.
W 2013 roku zremiksował utwory znanych artystów Hardwell oraz Nicky Romero vs. Krewella.

</doc>
<doc id="2001379" url="https://pl.wikipedia.org/wiki?curid=2001379" title="Bad Muender am Deister">
Bad Muender am Deister



</doc>
<doc id="2001380" url="https://pl.wikipedia.org/wiki?curid=2001380" title="Kościół Pobernardynski Najświętszej Maryi Panny Niepokalanie Poczętej w Sierakowie">
Kościół Pobernardynski Najświętszej Maryi Panny Niepokalanie Poczętej w Sierakowie



</doc>
<doc id="2001381" url="https://pl.wikipedia.org/wiki?curid=2001381" title="HnRNA">
HnRNA



</doc>
<doc id="2001384" url="https://pl.wikipedia.org/wiki?curid=2001384" title="Parafia św. Stanisława w Modliborzycach">
Parafia św. Stanisława w Modliborzycach

Parafia św. Stanisława w Modliborzycach – parafia rzymskokatolicka znajdująca się w diecezji sandomierskiej w dekanacie Modliborzyce.
Do parafii przynależą: Modliborzyce, Ciechocin, Dąbie, Kalenne, Lute, Majdan Modliborski, Michałówka, Słupie, Świnki, Wojciechów, Wolica I, Wolica II, Kolonia Wolica, Kolonia Zamek.
Historia powstania.
Akt erekcyjny zaginął w nieznanych okolicznościach. Najprawdopodobniej parafia powstała na początku XV wieku, zapewne niedługi czas przed fundacją kościoła. Dokument fundacyjny, którego odpis się zachował, wystawiony był w Opatowie dnia 14 listopada 1412 r. Fundatorem był Jan Dłuto herbu "Syrokomla".
Jako świadek występuje, znany skądinąd, Rafał – dziekan opatowski. Z dokumentu fundacyjnego dowiadujemy się, że kościół w Słupi był pod wezwaniem Najświętszej Maryi Panny. Strona prawna aktu została umocniona podpisem notariusza publicznego i pieczęcią Jana Dłuto w Opatowie –
"„w domu kościoła parafialnego świętej Marii Panny, diecezji krakowskiej [...] w godzinie wieczornej 14 listopada 1412 r, trzeciego roku panowania papieża Jana XXII, w obecności czcigodnych i rozważnych mężów: Rafała dziekana opatowskiego,10 Piotra Wilhelma Scholastyka sandomierskiego, Jana kanonika opatowskich kolegiat kościelnych, Pawła rektora, Jana kaznodziei, Mateusza – wikarego kościoła parafialnego opatowskiego i szlachcica Parzko Złydzieja”." Akt zakończony jest oświadczeniem Grzegorza Laurentego z Opatowa. Taki stan rzeczy istniał zasadniczo do roku 1664, kiedy to parafia ze Słupi została przeniesiona do pobliskich Modliborzyc, gdzie w 1664 r. wybudowano nowy kościół pod wezwaniem św. Stanisława biskupa męczennika, z patronatem rycerskim. W roku 1631 dzięki staraniom ówczesnego dziedzica Słupi – Stanisława Wioteskiego, stolnika bełskiego – na jej gruntach, na mocy przywileju króla Zygmunta III lokowano miasteczko Modliborzyce.
O zasięgu terytorialnym parafii dowiadujemy się już z pierwszej dochowanej wizytacji z roku 1592. W skład parafii w tym czasie wchodziły następujące miejscowości: "Słupia Dłutowa", Polichna, Wierzchowiska i Wola. Warto zaznaczyć, że już w XV w. występowała nazwa „Wola Dłutowska”, natomiast w wieku XVI pojawiła się w parafii Słupie osada zwana Wolą. Obie te wioski można zidentyfikować, a to dlatego, że w wieku XV, a następnie XVI właścicielami wsi Słupie byli Dłutowie. Tylko oni zatem mogli dać początek Woli Dłutowskiej, znajdującej się w pobliżu Słupi. W XVI w. wieś tę określano jako Wolę.
W wizytacji z roku 1637 (a więc jeszcze przed przeniesieniem parafii do Modliborzyc) wymienione są oprócz wspomnianych miejscowości jeszcze następujące: Wolica, Modliborzyce. Identyczny zakres terytorialny potwierdzony jest przez wizytację z roku 1682 (a więc już wtedy, gdy kościół parafialny był w Modliborzycach). W późniejszej wizytacji z roku 1748 występują nowe wioski w parafii: Dąbie, Lute, Andrzejów i Antoniów. Wizytacja z roku 1781-1782 wymienia nie tylko ilość wiosek należących do parafii Modliborzyce, ale także podaje ich odległość. I tak Wolica znajduje się ćwierć mili od kościoła, Wierzchowiska i Polichna o milę, Słupie, Dąbie i Lute o pół ćwierci mili. W roku 1801 terytorium parafii powiększa się o dwie wioski: Chobrzyńskie i Maziarnię – obie w lasach. Z następnej wizytacji, z roku 1806, dowiadujemy się jeszcze o nowych miejscowościach wchodzących w skład parafii – "Stary Majdan", "Wielguszowskie" i Węgliska. W wizytacji z roku 1614 widoczne są nowe wsie – Wojciechów i Dwór, Modliborzyce, Pasieka, Świnie, Ciechocin, Kalenne, Słupie Modliborskie i Słupie Księże.
W końcu XIX w. w obrębie parafii znalazły się także: Modliborzyce (osada) i dobra z folwarkami oraz wsie: Ciechocin, Dąbie, Kalenne, Lute Doły, Lute, Majdan Modliborzycki, Michałów, Świnie, Świnki oraz kilka wsi z gminy Brzozówka: Majdan Obleszcze, Pasieka, Polichna Dolna i Górna, Putyk, Bilsko, Wierzchowiska i Wojciechów.
Duchowni parafii.
Niestety nie istnieją pełne źródła co do wykazu wszystkich duszpasterzy ani tym bardziej ich noty biograficzne. Najwcześniejsze informacje na temat administratorów parafii w Modliborzycach pochodzą z XV w., czyli z okresu, kiedy parafia była jeszcze w Słupi.
Do tych księży należą:
Rola (gazetka parafialna).
Rola – pierwsze czasopismo jakie ukazywało się na terenie gminy Modliborzyce. Wydawane było przy parafii św. Stanisława w Modliborzycach. Głównym pomysłodawcą i redaktorem naczelnym był ks. Józef Brzozowski.
Pierwszy numer czasopisma ukazał się 31 marca 2002 i wyszedł z okazji świąt Wielkiej Nocy. Natomiast drugi i zarazem ostatni numer został wydany w sierpniu również 2002 roku.
Dane techniczne czasopisma.
Do druku obydwu numerów pisma użyto błyszczącego papieru w formacie A4. Pierwszy numer czasopisma liczył 16 stron, natomiast drugi. Na stronie tytułowej znajdował się tytuł czasopisma „Rola”, po prawej stronie umieszczony był herb Modliborzyc, natomiast po lewej obraz świętego Stanisława.
Pod tytułem na pierwszej stronie zamieszczone były informacje dotycząca daty, oraz numeru wydania.
Na okładce znajdował się obraz przedstawiający Zmartwychwstanie Jezusa i wiersze jednego z ludowych poetów – Stanisława Buczyńskiego. Pod obrazem natomiast zestawiona była lista artykułów danego numeru.
Druga strona zawierała list od redakcji skierowany do czytelników przedstawiający cel i tematykę czasopisma.
Ogólnie pismo nie miało ustalonej struktury, ani też zbyt wyraźnego podziału na rubryki. Układem stron i grafiką zajmował się Dariusz Krajewski, a drukowane było w Wydawnictwie Diecezjalnym w Drukarni w Sandomierzu.
Pierwszy numer sfinansowany był z budżetu parafii. Natomiast drugi przy dofinansowaniu z Urzędu Gminy i Banku Spółdzielczego w Modliborzycach. Obydwa numery wyszły w nakładach 700 egzemplarzy, a cena jednego wynosiła 2 PLN. Kolportaż pisma odbywał się przy kościele.
Zawartość czasopisma.
Pierwszy numer zawierał głównie artykuły na temat historii Modliborzyc i Parafii w Modliborzycach, a także charakterystykę pracy Urzędu gminy, Gminnego Ośrodka kultury, Biblioteki i Szkoły Powszechnej.
Oprócz tego w numerze znajdowały się także:
Drugi numer zawierał między innymi:
Na ostatnich stronach II numeru zamieszczone były artykuły przygotowane przez Szkołę, Bibliotekę Publiczną, Bank Społdzielczy w Modliborzycach oraz Gminny ośrodek Kultury.
Ważniejsze artykuły historyczne, które pojawiły się w czasopiśmie:
Upadek Pisma.
Brak kontynuacji pisma wynika głównie z faktu odejścia na emeryturę pomysłodawcy i redaktora naczelnego ks. Józefa Brzozowskiego. Jego następca bowiem, ks. mgr Czesław Bednarz z nieznanych przyczyn nie podjął kontynuacji wydawnictwa. Dla pełnego obrazu należy jednak pamiętać, że przez osiem miesięcy od ostatniego wydania Roli, ks. Józef Brzozowski, jeszcze jako proboszcz, nie poczynił istotnych starań w celu wydania następnego numeru i taki stan rzeczy zastał jego następca – ks. Czesław Bednarz. Będąc już na emeryturze, ks. Józef Brzozowski sprawy dotyczące parafii w szeroko pojętym znaczeniu, publikował w powstałym w 2005 roku kwartalniku gminnym „Wieści Gminne”. W tej sytuacji dalsza kontynuacja wydawania „Roli” zarówno ze względów merytorycznych, jak i ekonomicznych stała się bezsensowna.

</doc>
<doc id="2001389" url="https://pl.wikipedia.org/wiki?curid=2001389" title="Maciej Staszewski">
Maciej Staszewski

Maciej Staszewski (ur. 3 stycznia 1944 w Lublinie, zm. 19 maja 1982 Warszawie) – polski aktor, teatralny i filmowy.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1961). W latach 1961–1963 studiował na Wydziale Aktorskim PWST w Warszawie. W 1966 ukończył studia aktorskie na PWSTiF w Łodzi.
Występował na scenach: Teatru im. Stefana Jaracza w Olsztynie (1966–1969), Teatru Ludowego w Nowej Hucie (1969–1972), Teatru Nowego w Łodzi (1972–1974) i Teatru im. Cypriana Kamila Norwida w Jeleniej Górze (1974–1976). W sezonie 1976/1977 był aktorem Teatru im. Wojciecha Bogusławskiego w Kaliszu, w latach 1977–1979 Teatru Polskiego we Wrocławiu, a w latach 1979–1980 Teatru Narodowego w Warszawie.
Wystąpił również w Teatrze Telewizji, w spektaklu "Biała zaraza" Karla Čapka w reż. Laco Adamíka jako adiutant (1973) oraz "Dłużnikach" Leonida Żuchowickiego w reż. Agnieszki Holland jako Pietia (1974).

</doc>
<doc id="2001397" url="https://pl.wikipedia.org/wiki?curid=2001397" title="Internationaux de Strasbourg 2010">
Internationaux de Strasbourg 2010

Tenisowy turniej WTA Internationaux de Strasbourg 2010 odbył się w dniach 17 - 22 maja we francuskim Strasburgu na kortach ziemnych. Pula nagród wyniosła 220 000 dolarów.
Eliminacje gry pojedynczej.
Drabinka eliminacji

</doc>
<doc id="2001402" url="https://pl.wikipedia.org/wiki?curid=2001402" title="Live at the Forum (album The Jackson 5)">
Live at the Forum (album The Jackson 5)

Live at the Forum – podwójny album koncertowy The Jackson 5 wydany w 22 czerwca 2010 nakładem wytwórni Motown Records.
Lista utworów.
Dysk 1 (20 czerwca 1970)
Dysk 2 (26 sierpnia 1972)

</doc>
<doc id="2001403" url="https://pl.wikipedia.org/wiki?curid=2001403" title="Georgina (rzeka)">
Georgina (rzeka)

Georgina - rzeka w Australii o długości 1300 km. Źródła ma na wyżynie Barkly. Przepływa przez Terytorium Północne i zachodnią część stanu Queensland. Po połączeniu z rzeką Hamilton tworzy rzekę Eyre; ostatecznie w bardzo dżdżyste lata, wody rzeki osiągają jezioro Eyre. Główne dopływy: Moonah, Templeton, Woodroffe. Większe miasta leżące nad rzeką: Glenormiston, Carandotta, Lake Nash.

</doc>
<doc id="2001405" url="https://pl.wikipedia.org/wiki?curid=2001405" title="Nowe przygody szwajcarskiej rodziny Robinsonów">
Nowe przygody szwajcarskiej rodziny Robinsonów

Nowe przygody szwajcarskiej rodziny Robinsonów (ang. "The New Swiss Family Robinson") – amerykański film przygodowy z 1998 roku w reżyserii Stewarta Raffilla na podstawie powieści "Szwajcarscy Robinsonowie" Johanna Davida Wyssa.
Opis fabuły.
Jack (James Keach) i Anna (Jane Seymour) Robinsonowie z dziećmi wyruszają w rejs jachtem z Hongkongu do Sydney. Udaje im się umknąć groźnym piratom, którzy za nimi podążali. W czasie burzy jacht rozbija się i cała rodzina trafia na bezludną wyspę.

</doc>
<doc id="2001410" url="https://pl.wikipedia.org/wiki?curid=2001410" title="Zofia Janina Trzcińska">
Zofia Janina Trzcińska



</doc>
<doc id="2001411" url="https://pl.wikipedia.org/wiki?curid=2001411" title="Silnik niskoprężny">
Silnik niskoprężny



</doc>
<doc id="2001412" url="https://pl.wikipedia.org/wiki?curid=2001412" title="Rodzina Kardashianów">
Rodzina Kardashianów



</doc>
<doc id="2001414" url="https://pl.wikipedia.org/wiki?curid=2001414" title="Wielka heca Bowfingera">
Wielka heca Bowfingera

Wielka heca Bowfingera (ang. "Bowfinger") – amerykańska komedia z 1999 roku w reżyserii Franka Oza.
Opis fabuły.
Reżyser Bobby Bowfinger (Steve Martin), który od lat marzy o nakręceniu kasowego filmu, znajduje się na granicy bankructwa. Producent Renfro (Robert Downey Jr.) obiecuje mu sfinansowanie filmu pod warunkiem, że główną rolę zagra w nim gwiazdor kina akcji, Kit Ramsey (Eddie Murphy). Gdy aktor odrzuca propozycję Bobby'ego, reżyser postanawia filmować go ukrytą kamerą.

</doc>
<doc id="2001415" url="https://pl.wikipedia.org/wiki?curid=2001415" title="Lift (napój)">
Lift (napój)

Lift – napój gazowany na bazie naturalnej wody mineralnej, dostępny niegdyś w Polsce w pięciu smakach: brzoskwinia-jabłko, pomarańcza, gruszka, cytryna oraz malina. Był produkowany przez Coca-Cola Company. W Polsce napój dostępny był w opakowaniach typu PET o pojemności 2 l i puszkach 0,33 ml. 

</doc>
<doc id="2001418" url="https://pl.wikipedia.org/wiki?curid=2001418" title="Flames of war">
Flames of war

Flames of War – turowa gra bitewna, produkcji firmy "Battlefront", dostosowana do rozgrywania bitew figurkami. Gra została stworzona w celu rozgrywania bitew historycznych mających miejsce podczas II wojny światowej. Jej realizm oraz mnogość zasad umożliwiają graczom rozegranie znacznej liczby scenariuszy.
Zasady gry.
Tak jak większość gier bitewnych, "Flames of War" wykorzystuje naprzemienne tury graczy, każda podzielona na 4 fazy:
W grze uczestniczą 2 lub więcej armie, najczęściej o równej wartości punktowej, każda złożona wedle określonego schematu organizacyjnego (tzw. Brefningu). Takich schematów w grze istnieje po kilkanaście - kilkadziesiąt (jest to zależne od używanej nacji, okresu wojny, czy używanego podręcznika) reprezentujących różne rodzaje wojsk (pancerne, piechotę, spadochroniarzy, komandosów, wojska inżynieryjne itd.). W ramach każdego takiego schematu gracz ma różne możliwości złożenia armii wedle dostępnych opcji i swoich potrzeb.
Gra dzieli okres II wojny światowej na 3 części:
W zależności od rozgrywanego okresu dostępne są rodzaje wojsk i pojazdów, różne są też koszty (np. "Tygrys" Wermachtu w okresie "mid war" kosztuje 385 pkt., w okresie "late war" 215, a w okresie "early war" jest całkowicie niedostępny).
Obecnie obowiązuje III edycja gry i następujące podręczniki:
Dla okresu Wczesnej wojny:
Dla okresu średniej wojny:
Dla okresu późnej wojny:
Dodatkowo w pierwszej edycji ukazały się:

</doc>
<doc id="2001424" url="https://pl.wikipedia.org/wiki?curid=2001424" title="Guillaume (książę Luksemburga)">
Guillaume (książę Luksemburga)



</doc>
<doc id="2001426" url="https://pl.wikipedia.org/wiki?curid=2001426" title="Opalenica Kolonia">
Opalenica Kolonia

Opalenica Kolonia - nieczynny przystanek osobowy kolei wąskotorowej w Rudnikach, w gminie Opalenica, w powiecie nowotomyskim, w województwie wielkopolskim, w Polsce. Został otwarty w 1886 roku razem z linią z Opalenicy do Lwówka. Linia ta została zamknięta dla ruchu pasażerskiego w 1995 roku. W 2006 rozebrane zostało torowisko.

</doc>
<doc id="2001430" url="https://pl.wikipedia.org/wiki?curid=2001430" title="Józef Niweliński">
Józef Niweliński

Józef Niweliński (ur. 25 listopada 1920 w Zakopanem, zm. 16 maja 2010 w Krakowie) – polski biolog i farmaceuta, profesor Uniwersytetu Jagiellońskiego.
Życiorys.
Syn profesora szkolnictwa średniego Aleksandra Niwelińskiego i Emilii z Łojowskich, nauczycielki. Absolwent III Gimnazjum Państwowego im. Króla Jana III Sobieskiego w Krakowie. Był poliglotą, biegle władał językiem rosyjskim, angielskim, niemieckim, francuskim, węgierskim, łaciną. W czasie II wojny światowej nauczał języka angielskiego w Tajnym Liceum im. Dietla przy ulicy Miodowej w Krakowie.
Działalność naukowa.
W 1947 r. uzyskał tytuł magistra farmacji, a następnie magistra biologii na Uniwersytecie Jagiellońskim. W latach 1948–1952 starszy asystent w Katedrze Biologii i Embriologii krakowskiego Wydziału Lekarskiego, na którym obronił pracę doktorską napisaną pod kierunkiem profesora Stanisława Skowrona. W 1952 r. otrzymał etat adiunkta w Zakładzie Zoologii Doświadczalnej PAN, a w roku 1958 wyjechał do Londynu na stypendium Rockefellera. Od 1965 r. kierował specjalnie utworzonym przez niego Zakładem Cytobiologii i Histochemii. W 1974 r. otrzymał w Belwederze tytuł naukowy profesora.
Był pionierem nowoczesnej histochemii enzymów, dowiódł dodatniego wpływu krystalicznego cholesterolu na aktywność gonad ssaków oraz faktu, że łożysko ludzkie jest źródłem danych o wartości biologicznej środowiska człowieka.
W latach 1961–1976 był współzałożycielem i redaktorem naczelnym „Folia Histochemica et Cytochemica” (obecnie „Folia Histochemica et Cytobiologica”), kwartalnika naukowego o zasięgu światowym, organu Polskiego Towarzystwa Histochemików i Cytochemików. Przez 10 lat był wiceredaktorem kwartalnika Polskiej Akademii Nauk „Folia Biologica”. Autor licznych prac naukowych z zakresu zoologii eksperymentalnej, wprowadzał metody histoenzymatyczne do doświadczalnictwa. Współautor publikacji "Metody histochemiczne" (1962), autor prac naukowych z dziedziny endokrynologii doświadczalnej. Był promotorem wielu prac doktorskich i habilitacji z zakresu biologii medycznej, endokrynologii i histochemii.
Członek honorowy Towarzystwa Krakowskiego Lekarskiego, od 1986 r. członek honorowy Polskiego Towarzystwa Histochemików i Cytochemików, w latach 1989–1992 prezes krakowskiego oddziału Polskiego Towarzystwa Farmaceutycznego. Należał również do "New York Academy of Sciences".
Został pochowany na Cmentarzu Rakowickim w Krakowie.
Odznaczenia i wyróżnienia.
W 1986 r. otrzymał Krzyż Oficerski Orderu Odrodzenia Polski. W 1994 r. uhonorowany nagrodą Cambridge Biogeographical Institute, w 1997 medalem im. I. Łukasiewicza, w 1999 odznaczeniem „Bene Meritus” Polskiego Towarzystwa Lekarskiego, a w 2001 „Bene Meritus” Polskiego Towarzystwa Histochemików i Cytochemików.
Działalność pozanaukowa.
Szeroko zaangażowany w działalność społeczną, uprawiał turystykę górską i kajakową, miłośnik Tatr i zapalony taternik, aktywny członek Polskiego Towarzystwa Tatrzańskiego. Należał do Stowarzyszenia Przyjaciół Wilna i Ziemi Wileńskiej.

</doc>
<doc id="2001435" url="https://pl.wikipedia.org/wiki?curid=2001435" title="Mistrzostwa Świata w Łyżwiarstwie Szybkim na Dystansach 2000">
Mistrzostwa Świata w Łyżwiarstwie Szybkim na Dystansach 2000

5. Mistrzostwa świata w łyżwiarstwie szybkim na dystansach 2000 odbyły się w dniach 3–5 marca 2000 w Nagano w Japonii. Zawody rozegrano w hali M-Wave. Do rozdania było 10 kompletów medali, po 5 w konkurencjach męskich, jak i żeńskich. Najlepsi byli Niemka Claudia Pechstein oraz Holender Gianni Romme. W klasyfikacji medalowej najlepsi byli Niemcy. Chinka Song Li pobiła rekord świata juniorów na 1500 m.
Uczestnicy.
W zawodach wzięło udział 120 łyżwiarzy z 21 krajów.

</doc>
<doc id="2001436" url="https://pl.wikipedia.org/wiki?curid=2001436" title="Aksamitny królik">
Aksamitny królik

Aksamitny królik (ang. "The Velveteen Rabbit") – amerykański film animowany z 2009 roku w reżyserii Michaela Landona Jr. Film zrealizowano na podstawie powieści Margery Williams, pod tym samym tytułem.
Opis fabuły.
Film opowiada o chłopcu, którego zapracowany ojciec pozostawia pod opieką u babci. Malec czuje się samotny, tęskni za zmarłą mamą. Jego życie zmienia się dzięki małemu pluszowemu króliczkowi, który ożywa i razem z Tobym wyrusza na wyprawę pełną przygód do magicznej krainy, w której spełniają się wszystkie marzenia.
Wersja polska.
Udźwiękowienie wersji polskiej: na zlecenie Epelpol Entertainment – Tomasz Niezgoda
Udział wzięli:
i inni

</doc>
<doc id="2001440" url="https://pl.wikipedia.org/wiki?curid=2001440" title="Opalenica Wiatraki">
Opalenica Wiatraki

Opalenica Wiatraki - nieczynny przystanek kolejowy kolei normalnotorowej w Opalenicy, w województwie wielkopolskim, w Polsce. Został otwarty w 1881 roku razem z linią kolejową z Grodziska Wielkopolskiego do Opalenicy. W 1994 roku linia ta została zamknięta. W 2010 roku tory na tym odcinku zostały rozebrane.

</doc>
<doc id="2001445" url="https://pl.wikipedia.org/wiki?curid=2001445" title="Juhnde">
Juhnde



</doc>
<doc id="2001446" url="https://pl.wikipedia.org/wiki?curid=2001446" title="Jarcewo (obwód smoleński)">
Jarcewo (obwód smoleński)

Jarcewo – miasto w Rosji, w obwodzie smoleńskim, siedziba rejonu jarcewskiego.
Jarcewo leży około 63 km na północny wschód od Smoleńska. Znajduje się tu stacja kolejowa Jarcewo i przystanek kolejowy 353 km, położone na linii Moskwa – Mińsk – Brześć.

</doc>
<doc id="2001450" url="https://pl.wikipedia.org/wiki?curid=2001450" title="Bitwy w lasach janowskich">
Bitwy w lasach janowskich



</doc>
<doc id="2001454" url="https://pl.wikipedia.org/wiki?curid=2001454" title="Port lotniczy Teniente Prim Alarcon">
Port lotniczy Teniente Prim Alarcon

Port lotniczy Teniente Prim Alarcon (IATA: ENO, ICAO: SGEN) – jeden z paragwajskich portów lotniczych, zlokalizowany w mieście Encarnación.

</doc>
<doc id="2001455" url="https://pl.wikipedia.org/wiki?curid=2001455" title="Poczinok">
Poczinok

Poczinok () – miasto w zachodniej Rosji, centrum administracyjne rejonu poczinkowskiego w obwodzie smoleńskim. Jednocześnie Poczinok stanowi odrębną jednostkę administracyjną rejonu (osiedle miejskie).
Znajduje się tu stacja kolejowa Poczinok, położona na linii Briańsk – Smoleńsk.
Geografia.
Miejscowość położona jest 3 km od drogi federalnej R120 (Orzeł – Briańsk – Smoleńsk – Witebsk), 49 km od stolicy obwodu (Smoleńsk).
Demografia.
W 2020 r. miejscowość liczyła sobie 8269 mieszkańców.

</doc>
<doc id="2001457" url="https://pl.wikipedia.org/wiki?curid=2001457" title="Powódź w Europie (maj 2010)">
Powódź w Europie (maj 2010)



</doc>
<doc id="2001459" url="https://pl.wikipedia.org/wiki?curid=2001459" title="Wykładnia oświadczenia woli">
Wykładnia oświadczenia woli

Wykładnia oświadczenia woli polega - zgodnie z KC - na takim tłumaczeniu jego treści, jak tego wymagają (w danych okolicznościach) zasady współżycia społecznego oraz ustalone zwyczaje.
W przypadku interpretacji umów należy przede wszystkim badać, jaki był zgodny zamiar stron oraz cel zawieranej umowy. Dopiero w drugiej kolejności należy skupiać się na dosłownym brzmieniu umowy.

</doc>
<doc id="2001460" url="https://pl.wikipedia.org/wiki?curid=2001460" title="Rudnia (rejon rudniański)">
Rudnia (rejon rudniański)

Rudnia () – miasto w zachodniej Rosji, centrum administracyjne osiedla miejskiego Rudnianskoje i stolica rejonu rudniańskiego w obwodzie smoleńskim.
Geografia.
Miejscowość położona jest nad rzeką Małaja Bieriezina, 8,5 km od granicy z Białorusią, przy drodze federalnej R120 (Orzeł – Briańsk – Smoleńsk – granica z Białorusią), 64,5 km od Smoleńska. W mieście znajduje się stacja kolejowa Rudnia linii Smoleńsk – Witebsk.
Demografia.
W 2020 r. miejscowość zamieszkiwało 9463 osób.
Historia.
Po raz pierwszy miejscowość jest wzmiankowana w 1363 pod nazwą Rodnia. Od końca XIV wieku w granicach Wielkiego Księstwa Litewskiego, połączonego unią z Polską. Administracyjnie Rudnia przynależała do województwa witebskiego. Na skutek I rozbioru Polski w 1772 roku weszła w skład Imperium Rosyjskiego.
W 1926 Rudnia otrzymała prawa miejskie.
W czasie II wojny światowej od 14 lipca 1941 roku miasto było okupowane przez hitlerowców. Tego dnia nastąpiło pierwsze bojowe użycie Katiuszy (artyleria rakietowa Iwana Andriejewicza Florowa), czego upamiętnieniem jest jej pomnik w Rudni. Wyzwolenie nastąpiło w 29 września 1943 roku siłami wojsk Frontu Kalinińskiego (39. i 43. armia).

</doc>
<doc id="2001461" url="https://pl.wikipedia.org/wiki?curid=2001461" title="Port lotniczy Juliaca-Inca Manco Capac">
Port lotniczy Juliaca-Inca Manco Capac

Port lotniczy Juliaca-Inca Manco Cápac – międzynarodowy port lotniczy zlokalizowany w peruwiańskim mieście Juliaca.

</doc>
<doc id="2001463" url="https://pl.wikipedia.org/wiki?curid=2001463" title="Aerzen">
Aerzen

Aerzen - miasto (niem. "Flecken") i jednocześnie gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hameln-Pyrmont. Hessisch Oldendorf leży nad rzeką Wezerą.

</doc>
<doc id="2001465" url="https://pl.wikipedia.org/wiki?curid=2001465" title="Safonowo">
Safonowo

Safonowo - miasto w Rosji, w obwodzie smoleńskim, 102 km na północny wschód od Smoleńska i 300 km na zachód od Moskwy. W 2017 roku liczyło 42 707 mieszkańców. Stolica rejonu safonowskiego.
Znajduje tu się stacja kolejowa Safonowo, położona na linii kolejowej Moskwa-Brześć.

</doc>
<doc id="2001466" url="https://pl.wikipedia.org/wiki?curid=2001466" title="Parafia Trójcy Świętej w Mariampolu">
Parafia Trójcy Świętej w Mariampolu

Parafia Trójcy Świętej – prawosławna parafia w Mariampolu, należąca do dekanatu kowieńskiego. 
Jej świątynią jest zabytkowa cerkiew cmentarna pod tym samym wezwaniem. W 1937 parafia liczyła 137 osób. Po II wojnie światowej liczba wiernych znacznie się zmniejszyła (45 w 1945), mimo to wspólnota we własnym zakresie przeprowadziła remont cerkwi (ukończony w 1949). W latach 1959–1992 świątynia była zamknięta, następnie została zwrócona wspólnocie parafialnej, odrestaurowana i w 2006 przywrócona do użytku liturgicznego. W 2007 wyznaczono stałego proboszcza parafii. 
Nabożeństwa odprawiane są raz w miesiącu (w jedną z sobót).

</doc>
<doc id="2001467" url="https://pl.wikipedia.org/wiki?curid=2001467" title="Coppenbrügge">
Coppenbrügge

Coppenbrügge - miasto (niem. "Flecken") i jednocześnie gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hameln-Pyrmont.

</doc>
<doc id="2001468" url="https://pl.wikipedia.org/wiki?curid=2001468" title="Port lotniczy Bolszije Sziraki">
Port lotniczy Bolszije Sziraki

Port lotniczy Bolszije Sziraki - port lotniczy zlokalizowany w miejscowości Bolszije Sziraki (Gruzja). Używany jest obecnie do celów wojskowych.

</doc>
<doc id="2001469" url="https://pl.wikipedia.org/wiki?curid=2001469" title="Coppenbruegge">
Coppenbruegge



</doc>
<doc id="2001470" url="https://pl.wikipedia.org/wiki?curid=2001470" title="Brabham BT59">
Brabham BT59

Brabham BT59 – samochód zespołu Formuły 1 Brabham, zaprojektowany przez Sergio Rinlanda. Samochód ten, napędzany silnikami Judd, ścigał się w sezonie 1990, a jego kierowcami byli David Brabham i Stefano Modena. Ulepszona wersja, oznaczona BT59Y, brała udział w dwóch pierwszych wyścigach sezonu 1991. Kierowcy nie zdobyli tym samochodem ani punktu.

</doc>
<doc id="2001472" url="https://pl.wikipedia.org/wiki?curid=2001472" title="Salzhemmendorf">
Salzhemmendorf

Salzhemmendorf – miasto (niem. "Flecken") i jednocześnie gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hameln-Pyrmont.

</doc>
<doc id="2001475" url="https://pl.wikipedia.org/wiki?curid=2001475" title="Emmerthal">
Emmerthal

Emmerthal - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Hameln-Pyrmont.

</doc>
<doc id="2001478" url="https://pl.wikipedia.org/wiki?curid=2001478" title="Syczowka">
Syczowka

Syczowka (; hist. Сычевка, "Syczewka") - miasto w Rosji, w obwodzie smoleńskim, 234 km na północny wschód od Smoleńska. Siedziba rejonu syczowskiego. W 2009 liczyło 7 638 mieszkańców.
Znajduje tu się stacja kolejowa Syczewka, położona na linii Rżew – Wiaźma.
Historia.
Początkowo sioło dworskie. W 1766 caryca Rosji Katarzyna II Wielka nadała mu prawa miejskie. W tym samym roku zostało siedzibą powiatu syczewskiego w guberni smoleńskiej. Miasto i powiat zamieszkiwali głównie Wielkorusini. W II. poł. XIX w. przez miasto przeprowadzono kolej rżewsko-wiaziemską.

</doc>
<doc id="2001479" url="https://pl.wikipedia.org/wiki?curid=2001479" title="Port lotniczy Tokmok">
Port lotniczy Tokmok

Port lotniczy Tokmok – port lotniczy położony we mieście Tokmok, stolicy obwodu czujskiego w Kirgistanie.

</doc>
<doc id="2001480" url="https://pl.wikipedia.org/wiki?curid=2001480" title="Nadrzewnik szary">
Nadrzewnik szary

Nadrzewnik szary ("Dendromus melanotis") – gatunek ssaka z podrodziny nadrzewników (Dendromurinae) w obrębie rodziny malgaszomyszowatych (Nesomyidae).
Zasięg występowania.
Nadrzewnik szary jest rozpowszechniony w południowej Afryce, od południowo-zachodniej Angoli i północno-zachodniej i wschodniej Namibii na wschód do Botswany, Zambii, Malawi, Zimbabwe i Mozambiku oraz od południa do wschodniej i południowej Południowej Afryki i Eswatini; izolowane populacje występują w środkowej Nigerii, południowo-zachodniej Ugandzie, południowo-zachodniej Etiopii, środkowej i południowej Kenii oraz północnej i południowej Tanzanii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1834 roku szkocki zoolog Andrew Smith nadając mu nazwę "Dendromus melanotis". Holotyp pochodził z niedaleko Durbanu, w Południowej Afryce. 
Status taksonomiczny "D. melanotis" wymaga rewizji. Wykazuje znaczną zmienność genetyczną, co może sugerować występowanie kompleksu gatunkowego. Zapisy z zachodniej Afryki, wcześniej przypisywane temu gatunkowi, doprowadziły w 2012 roku do opisania nowego gatunku, "D. lachaisei". Opierając się na ostatnich analizach molekularnych, "D. melanotis" obejmuje co najmniej cztery tajemnicze linie rodowe w południowej Afryce, ale implikacje taksonomiczne nie są jeszcze jasne. Relacje odległych populacji w Nigerii i być może Etiopii również wymagają dokładniejszego zbadania. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 50–77 mm, długość ogona 55–96 mm, długość ucha 8–18 mm, długość tylnej stopy 12–22 mm; masa ciała 6–15 g. Sierść szara, paskowana, brzuch jasny. Duże oczy.
Ekologia.
Tryb życia.
Występuje na terenach trawiastych i porośniętych krzewami, głównie na sawannach. Prowadzą nocny tryb życia. Większość czasu spędzają wspinając się po źdźbłach trawy. Sypiają w niewielkich kulistych gniazdach z trawy, zwieszonych ok. metr nad ziemią. Czasem zajmują opuszczone gniazda ptasie. Zwierzęta te kopią także nory znajdujące się 3–6 cm pod ziemią. Prawdopodobnie służą im one jako kryjówki podczas pożarów traw. Są wszystkożerne – żywią się głównie ziarnami i owadami.
Rozmnażanie.
Samica po trwającej 3 tygodnie ciąży rodzi 5-8 młodych. Karmienie mlekiem trwa 4-5 tygodni, w 20-24 dniu młode otwierają oczy. Nadrzewniki szare w niewoli żyją 3–4 lata, nie wiadomo, ile dożywają na wolności.

</doc>
<doc id="2001481" url="https://pl.wikipedia.org/wiki?curid=2001481" title="Dendromus melanotis">
Dendromus melanotis



</doc>
<doc id="2001485" url="https://pl.wikipedia.org/wiki?curid=2001485" title="Fitzhugh Lee">
Fitzhugh Lee

Fitzhugh Lee (ur. 1835, zm. 1905) – amerykański dyplomata, oficer, generał kawalerii armii Konfederacji podczas wojny secesyjnej, jak również US Army podczas wojny amerykańsko-hiszpańskiej. Kuzyn Roberta E. Lee.
Życiorys.
Lee urodził się w Clermont, w stanie Wirginia. Należał do rodziny o wielopokoleniowych tradycjach wojskowych: był wnukiem Henry’ego „Light Horse Harry” Lee, bratankiem Roberta Lee, kuzynem George’a Lee. Jego ojciec, Sydney Smith Lee był kapitanem floty i służył pod komandorem Matthew Perrym na wodach japońskich. Jego matka zaś była wnuczką George’a Masona oraz siostrą Jamesa Murraya Masona.
Lee ukończył Akademię Wojskową w West Point w 1856 roku, po czym został mianowany podporucznikiem w 2. Regimencie Kawalerii (później przemianowanym na 5 Regiment Kawalerii, dowodzonym przez Alberta Sidneya Johnstona. Zasłużył się podczas akcji zbrojnych w 1859 roku prowadzonych przeciwko Komanczom w Teksasie; pod Nescutunga został poważnie ranny. W maju 1860 roku został mianowany instruktorem kawalerii w West Point, jednakże zrezygnował z tego stanowiska po secesji Wirginii.
Wojna secesyjna.
Dołączył do armii Konfederacji jako porucznik kawalerii, służąc początkowo jako oficer sztabowy gen. bryg. Richarda Ewella nad Bull Run. Awansował na podpułkownika 1. Regimentu Kawalerii pułkownika Jeba Stuarta w sierpniu 1861 roku. W marcu 1862 mianowano go pułkownikiem i głównodowodzącym, jednakże już 24 lipca został awansowany na generała brygady. Podczas kampanii w Północnej Wirginii okrył się niesławą, spóźniając się na zgrupowanie kawalerii, przez co konnica federalna dokonała najazdu na kwaterę główną Stuarta, zdobywając osławiony kapelusz i pelerynę tego ostatniego. Jednak podczas rajdu kawalerii konfederackiej na Catlett’s Stattion zdobył galowy mundur generała Unii Johna Pope’a, który podarował Stuartowi w charakterze rekompensaty za poniesioną stratę.
Ponownie odznaczył się podczas kampanii marylandzkiej, osłaniając odwrót piechoty spod South Mountain poprzez opóźnienie natarcia wojsk federalnych na Sharpsburg, idących nad Antietam oraz osłaniając przeprawę przez Potomak. Pod Kelly’s Ford (17 marca 1863) błysnął zdobywając tabun 150 koni, przy utracie zaledwie 14 z 400 żołnierzy. Pod Chancellorsville dokonał rekonesansu prawej flanki armii Unii, umożliwiając atak gen. dyw. Thomasa „Stonewalla” Jacksona.
Po Chancellorsville Lee został powalony atakiem reumatyzmu – trwające miesiąc leczenie spowodowało, iż nie mógł wziąć udziału w bitwie pod Brandy Station. Wyzdrowiał na czas, by poprowadzić brygadę z dywizji Jeba Stuarta we wczesnych dniach kampanii Gettysburskiej – wykazał się pod Carlisle. Raport bitewny napisany przez Stuarta wymieniał tylko Lee, jako „jednego z najlepszych dowódców kawalerii w całym kontyngencie, całkowicie [zasługującego] na awans”. 3 sierpnia 1863 roku został awansowany na generała dywizji.
Podczas kampanii w Overlandzie oraz pod Petersburgiem w 1864 działał jako dowódca dywizyjny pod Stuartem, a po jego śmierci, pod gen. dyw. Wadem Hamptonem. Mimo umiejętności, Lee nie był w stanie przebić się przez defensywę unijnych oddziałów murzyńskich, broniących Fortu Pocahontas w hr. Charles City.
Brał udział w kampanii gen. br. Jubala Early’ego przeciwko gen. dyw. Philipowi Sheridanowi (w dolinie Shenandoah oraz pod Winchesterem) – został ciężko ranny, po zastrzeleniu pod nim trzech kolejnych koni. Kiedy Hampton został odesłany do Karoliny Północnej na odsiecz wojskom generała Josepha Johnstona, dowództwo nad całym kontyngentem kawalerii przypadło Lee (29 marca 1865). Nie nacieszył się nową funkcją zbyt długo, gdyż już 9 kwietnia doszło do kapitulacji wojsk Konfederacji po bitwie pod Appomattox Court House, w której młody generał poprowadził ostatnią szarżę Południa.
Kariera powojenna.
Po wojnie zajął się farmerstwem w hr. Stafford, jednocześnie intensywnie działając w grupach sympatyzujących z ideą niepodległego Południa. W 1875 roku przybył na obchody setnej rocznicy bitwy pod Bunker Hill w Bostonie, gdzie wygłosił znakomitą przemowę. W 1885 został członkiem zarządu wizytacji Akademii w West Point, zaś w latach 1886-1890 pełnił urząd gubernatora Wirginii.
Lee dowodził trzecią dywizją podczas obu parad inauguracyjnych prezydenta Grovera Clevelanda w 1885 i 1893 roku.
W kwietniu 1896 roku został mianowany przez prezydenta Clevelanda generałem-konsulem w Hawanie, gdzie zajmował się sprawami zarówno konsularnymi jak i dyplomatyczno-militarnymi. Z tego stanowiska mógł zdać szczegółowy raport dotyczący zatopienia okrętu wojennego USS Maine. Po wypowiedzeniu wojny Hiszpanii przez rząd USA, ponownie wstąpił do armii.
Był jednym z trzech eks-konfederackich głównodowodzących, którzy wstąpili do US Army. Dowodził VII Korpusem Armii, jednakże nie wziął udziału w walkach na Kubie. Był wojskowym gubernatorem Hawany i Pinar del Río od 1893 roku. Przeszedł na emeryturę w 1901, jako generał brygady. Zmarł w Waszyngtonie i został pochowany na Hollywood Cemetery w Richmond.
Lee jest autorem artykułu dotyczącego Roberta Lee "Great Commanders" („Wielcy dowódcy”) (1894) oraz "Cuba’s Struggle Against Spain" („Walka Kuby przeciwko Hiszpanii”) (1899).

</doc>
<doc id="2001487" url="https://pl.wikipedia.org/wiki?curid=2001487" title="Wang Shuhe">
Wang Shuhe

Wang Shuhe (ur. ± 180, zm. ± 270) – chiński lekarz, działający w okresie Zachodniej Dynastii Jin (265-420). Autor "Maijing" (脉经), dzieła poświęconego sztuce badania tętna.
Pochodził z Jining, dokładne daty urodzin i śmierci nie są znane. Jego rodzina była zamożna, dzięki czemu odebrał dobre wykształcenie. Z powodu wojen razem z bliskimi przeniósł się do Jingzhou. Tam rozpoczął studia medyczne. W 208 roku był lekarzem wojskowym w armii generała Cao Cao.
Wang Shuhe w swoim dziele podsumował wiedzę o badaniu tętna, będącym najważniejszą metodą diagnostyczną stosowaną w Chinach. Składało się ono z dziesięciu zwojów i 97 rozdziałów. Lekarze badali tętno przy pomocy trzech palców (środkowego, wskazującego i serdecznego) w trzech określonych miejscach obu nadgarstków. Wyróżniali siedem powierzchownych (biao) rodzajów tętna i osiem głębokich (li). Wang Shuhe wyróżniał 24 rodzaje tętna. Dzieło Wang Shuhe zostało przetłumaczone na europejskie języki przez jezuitów; Michał Boym przetłumaczył je w 1652, Cleyer w 1682. Jest też tłumaczone i wydawane współcześnie.

</doc>
<doc id="2001491" url="https://pl.wikipedia.org/wiki?curid=2001491" title="Region Przemysłowy Keiyō">
Region Przemysłowy Keiyō

 – strefa przemysłowa w Japonii, na głównej wyspie Honsiu ("Honshū"), ciągnąca się wzdłuż północnych i wschodnich wybrzeży Zatoki Tokijskiej, od miasta Urayasu do Futtsu. Region ten nosi także nazwę: Nadmorski Pas Przemysłowy Keiyō (京葉臨海工業地帯 "Keiyō Rinkai Kōgyō Chitai").
Stanowi część Regionu Przemysłowego Keihin.
Rozwinięte hutnictwo żelaza i stali oraz przemysł metalowy, petrochemiczny i stoczniowy. Głównymi ośrodkami przemysłowymi strefy są m.in.: Chiba, Kisarazu, Sodegaura, Funabashi, Ichikawa, Ichihara, Kimitsu.
Historia.
Po I wojnie światowej strefa przemysłowa Keihin od Tokio do Jokohamy została już utworzona, ale nadal wzdłuż wybrzeża Zatoki Tokijskiej istniały wioski, w których hodowano wodorosty i skorupiaki. 
W 1935 roku, gdy kwitł przemysł zbrojeniowy, Ministerstwo Handlu i Przemysłu doprowadziło do rozproszenia fabryk i lokalizując m.in. przemysł maszynowy w Ichikawa i Funabashi. Następnie, od 1940 roku Ministerstwo Spraw Wewnętrznych realizowało plan utworzenia przybrzeżnej strefy przemysłowej Zatoki Tokijskiej, odzyskując jej wybrzeża od miasta Ichikawa do miasta Ichihara. 
Po II wojnie światowej władze prefektury Chiba przyciągnęły duże fabryki w miejsce dawnej fabryki samolotów. W 1953 roku Kawasaki Steel (obecnie JFE Steel) rozpoczęła działalność na tym terenie, a w 1954 roku Tokyo Electric Power Company (TEPCO) położyła podwaliny pod nowy obszar przemysłowy Keiyō. Sposób rekultywacji Zatoki Tokijskiej od miasta Ichihara do południowej części miasta Kisarazu nosi nazwę „metody Chiba”. Dzięki temu ulokowano tu wiele firm, powstały nadmorskie kompleksy m.in.: petrochemiczny i hutniczy.

</doc>
<doc id="2001492" url="https://pl.wikipedia.org/wiki?curid=2001492" title="Kołosy (obwód grodzieński)">
Kołosy (obwód grodzieński)

Kołosy (, "Kałasy", , "Kołosy") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny. Położona jest 53 km na wschód od Białegostoku, 3 km od granicy polsko-białoruskiej, na zachodnim brzegu rzeki Świsłoczy, w oficjalnej strefie przygranicznej Białorusi. Na południe od wsi przebiega granica administracyjna pomiędzy rejonami brzostowickim i świsłockim.
Historia.
W czasach zaborów wieś i dobra w granicach Imperium Rosyjskiego, w guberni grodzieńskiej, w powiecie wołkowyskim, w gminie Świsłocz. W 1902 roku wieś miała powierzchnię 76 dziesięcin (ok. 83 ha), dobra zaś były własnością Butkiewiczów i razem z folwarkami Laski i Woronki miały powierzchnię 880 dziesięcin (ok. 961,4 ha). Od 1919 roku w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszła w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 roku miejscowość miała status wsi. Było w niej 55 domów mieszkalnych, w tym 16 niezamieszkanych.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Demografia.
Według spisu powszechnego z 1921 roku wieś zamieszkana była przez 219 osób, w tym 199 Polaków i 20 Białorusinów. Prawosławie wyznawało 212 mieszkańców, katolicyzm – 7.

</doc>
<doc id="2001495" url="https://pl.wikipedia.org/wiki?curid=2001495" title="Sankosz">
Sankosz

Sankosz – rzeka w Bhutanie i Indiach. Liczy 360 kilometrów, prawy dopływ Brahmaputry.
Wypływa w Himalajach Wysokich niedaleko miejscowości Gasa Dzong w Bhutanie i płynie w kierunku południowym. Następnie łączy się z rzeką Raidak i przyjmuje nazwę Gangadhar. Pod tą nazwą wpada do Brahmaputry, niedaleko miasta Dhubari w indyjskim stanie Asam.

</doc>
<doc id="2001498" url="https://pl.wikipedia.org/wiki?curid=2001498" title="Mała chatka">
Mała chatka

Mała chatka (ang. "The Little Hut") – brytyjska komedia romantyczna z 1957 roku, zrealizowana według sztuki autorstwa André Roussin pt. "La petite hutte".
Treść.
Susan jest żoną Philipa. Od dłuższego czasu czuje się zaniedbywana przez małżonka. Postanawia więc znaleźć sobie kochanka. Jej wybór pada na Henry'ego, bliskiego przyjaciela Philipa, który skrycie się w niej kocha. Nieświadomy niczego Philip zabiera żonę i przyjaciela na ekscytujący rejs po tropikalnym morzu. Jednak statek, którym podróżują, ulega katastrofie i cała trójka ląduje na bezludnej wyspie...

</doc>
<doc id="2001499" url="https://pl.wikipedia.org/wiki?curid=2001499" title="Krówka (rzeka)">
Krówka (rzeka)

Krówka – rzeka, prawy dopływ Brdy, struga łącząca kilkanaście jezior rynny byszewskiej.
Źródło cieku znajduje się w pobliżu miejscowości Huta na Krajnie. Początkowo płynie na północ w kierunku Sośna, przez rezerwat przyrody Wąwelno, by zakręcić na południe. Południowy kraniec osiąga w toni Jeziora Słupowskiego, potem łagodnie skręca na północny wschód, a wreszcie niemal na północ. Cały bieg liczy 54 km. W rynnie Jezior Byszewskich, jako struga łącząca poszczególne akweny ma długość nieco ponad 8 km.
78% powierzchni zlewni rzeki Krówki stanowi obszar zlewni całkowitej jezior: Wierzchucińskiego Dużego i Małego.
Powyżej jezior Wierzchucinieckich posiada dwa ważniejsze dopływy: spod Wąwelna i spod Prosperowa, które odwadniają tereny rolnicze oraz zbierają wody z rowów meliorujących torfowiska.
Jakość wód Krówki badana była w Buszkowie, w obrębie rynny jezior byszewskich, w latach 1976, 1986, 1995 i 2002. Wody cieku kwalifikowano w III klasie czystości wód (1995) lub pozaklasowej, głównie z uwagi na eutrofizację i stan sanitarny.

</doc>
<doc id="2001504" url="https://pl.wikipedia.org/wiki?curid=2001504" title="Witold Sikorski">
Witold Sikorski

Witold Sikorski (ur. 10 lutego 1958 w Piasecznie) – były polski piłkarz występujący na pozycji napastnika. Reprezentował m.in. Legię Warszawa.
Kariera.
Sikorski rozpoczął swoją karierę w klubie z rodzinnego Piaseczna, Elektroniku. W 1979 zdecydował się wyjechać do stolicy i podpisał kontrakt z warszawską Legią. Swój pierwszy mecz w barwach wojskowych rozegrał 29 maja 1979 przeciwko Widzewowi Łódź. W Warszawie grał do 1987. Swoje ostatnie spotkanie w Legii rozegrał 26 sierpnia 1987 przeciwko Górnikowi Zabrze.
W 1988 opuścił Polskę i udał się do szwedzkiego IFK Östersund, gdzie grał do 1991 (z krótką przerwą na występy w Bugu Wyszków). Następnie odszedł z Östersund i ponownie został zawodnikiem Bugu.
Od 1992 występował w klubach z niższych austriackich lig. Jego syn, Daniel Sikorski, był zawodnikiem Wisły Kraków i młodzieżowym reprezentantem Austrii.

</doc>
<doc id="2001506" url="https://pl.wikipedia.org/wiki?curid=2001506" title="Linia 5 metra w Barcelonie">
Linia 5 metra w Barcelonie

Linia 5 - linia metra w Barcelonie o długości 19,168 km i 27 stacjach. Początek linii ma miejsce w Cornellá de Llobregat, a kończy się w Vall d'Hebron, w Barcelonie.

</doc>
<doc id="2001510" url="https://pl.wikipedia.org/wiki?curid=2001510" title="Jezioro Słupowskie">
Jezioro Słupowskie

Jezioro Słupowskie – jezioro rynnowe położone w zachodniej części woj. kujawsko-pomorskiego, w pow. bydgoskim i gminie Sicienko, ok. 3 km na wschód od miejscowości Mrocza i 17 km na północny zachód od granic miasta Bydgoszczy. Znajduje się na terenie Obszaru Chronionego Krajobrazu Rynny Jezior Byszewskich. Jezioro leży na terenie Pojezierza Krajeńskiego.
Charakterystyka.
Jezioro zamyka ciąg jezior rynny byszewskiej, ciągnącej się na kierunku północny wschód – południowy zachód na długości 27 km.
Dno rynny polodowcowej leży na wysokości 70 m n.p.m., zaś kulminacje otaczającej akwen wysoczyzny morenowej Pojezierza Krajeńskiego osiągają 120 m n.p.m.
Jezioro jest zasilane przez rzekę Krówkę, która prowadzi wody o średnim natężeniu 0,09 m³/s oraz przez mniejszy dopływ płynący z północnej części wysoczyzny, który prowadzi wody o średnim natężeniu przepływu 0,04 m³/s. Jedyny odpływ wód z jeziora stanowi rzeka Krówka prowadząca wody o natężeniu 0,1 m³/sek.
Jezioro znajduje się w wąskiej i głębokiej rynnie polodowcowej. .
Roślinność wodna wynurzona na jeziorze Słupowskim zajmuje ok. 8% powierzchni zwierciadła wody. Roślinność przybrzeżna porasta natomiast ¼ długości linii brzegowej, co w połączeniu z przeważnie rolniczym użytkowaniem obszaru otaczającego akwen, decyduje o łatwym spływie powierzchniowym wód.
Dane morfometryczne.
Powierzchnia zwierciadła wody według różnych źródeł wynosi od 119,9 ha do 122,5 ha.
Zwierciadło wody położone jest na wysokości 96,2 m n.p.m. lub 96,7 m n.p.m. Średnia głębokość jeziora wynosi 8,0 m, natomiast głębokość maksymalna 34,4 m.
Zlewnia.
Zlewnia całkowita jeziora wynosi 137,3 km² i zajmuje przede wszystkim obszary wysoczyzny morenowej położonej na północ od akwenu. Na obszarze tym 2/3 powierzchni zajmują grunty orne, a jedynie 15% lasy.
W zlewni bezpośredniej jeziora występuje liczna zabudowa rekreacyjna w postaci dwóch kompleksów o łącznej liczbie 650 ogrodów działkowych.
Jakość wód.
Do niekorzystnych cech zlewniowych jeziora należą: długa linia brzegowa, ułatwiająca dopływ materii ze zlewni oraz sposób użytkowania terenu z dominującą gospodarką rolną. Natomiast cechami korzystnymi są: duża objętość wód oraz nieduże wewnętrzne wzbogacanie jeziora w biogeny.
W oparciu o badania przeprowadzone w 2006 roku wody jeziora zaliczono do III klasy czystości i II kategorii podatności na degradację. Decyduje o tym dopływ materii nieorganicznej z terenów wysoczyznowych. Bujny rozkwit fitoplanktonu ogranicza przeźroczystość wody w akwenie.
W roku 1998 wody jeziora również zaliczono do III klasy czystości. W roku 1979 wody jeziora zaliczono do II klasy czystości.

</doc>
<doc id="2001513" url="https://pl.wikipedia.org/wiki?curid=2001513" title="Brabham BT24">
Brabham BT24

Brabham BT24 – samochód Formuły 1, zaprojektowany przez Rona Tauranaka dla brytyjskiego zespołu Brabham. Samochód ten uczestniczył w sezonach 1967–1969. W sezonie 1967 Denny Hulme, korzystając z trzech modeli Brabhama (BT19, BT20 oraz BT24) zdobył tytuł mistrza świata kierowców, a Brabham Racing Organisation – mistrza świata konstruktorów. Zbudowano tylko trzy samochody BT24.
Nadwozie bolidu nadal – jak poprzednie Brabhamy – opierało się na stalowej kratownicy przestrzennej, co było postrzegane jako konserwatywne rozwiązanie, tym bardziej że większość zespołów używała w tamtym czasie teoretycznie lżejszego i sztywniejszego monocqoue'u. W porównaniu do Lotusa 49 samochód wyglądał wręcz przestarzale, ale w przeciwieństwie do modelu 49 był również niezawodny.

</doc>
<doc id="2001514" url="https://pl.wikipedia.org/wiki?curid=2001514" title="Manas-czʽu">
Manas-czʽu

Manas-czʽu – rzeka w Bhutanie i Indiach, prawy dopływ Brahmaputry. Liczy 350 km długości.
Rzeka ma swoje źródła w Himalajach Wysokich na północnych stokach góry Kulha-kʽangri (7539 m n.p.m.), położonej w Chinach. Źródłowy odcinek rzeki nosi nazwę Njamdzong-cz'u lub Kuru-cz'u. Następnie przepływa przez Bhutan i Nizinę Hindustańską. Wpada do Brahmaputry w okolicach miasta Abhajapuri w indyjskim stanie Asam.

</doc>
<doc id="2001516" url="https://pl.wikipedia.org/wiki?curid=2001516" title="Jezioro Wierzchucińskie Duże">
Jezioro Wierzchucińskie Duże

Jezioro Wierzchucińskie Duże – jezioro rynnowe położone w zachodniej części województwa kujawsko-pomorskiego, w powiecie bydgoskim i gminie Sicienko, ok. 15 km na północny zachód od granic miasta Bydgoszczy. Znajduje się na terenie Obszaru Chronionego Krajobrazu Rynny Jezior Byszewskich.
Charakterystyka.
Jezioro położone jest w południowo-wschodniej części mezoregionu Pojezierza Krajeńskeigo, w południowej części rynny jezior byszewskich, ciągnącej się na kierunku północny wschód – południowy zachód na długości 27 km. 
Dno rynny polodowcowej leży na wysokości 70 m n.p.m., zaś kulminacje otaczającej akwen wysoczyzny morenowej Pojezierza Krajeńskiego osiągają 120 m n.p.m.
Przez jezioro przepływa rzeka Krówka, która odwadnia zlewnię całkowitą jeziora i jest jednocześnie prawym dopływem Brdy. W okresie wiosennym jezioro zasilają ponadto trzy niewielkie cieki okresowe.
Jezioro spełnia głównie funkcję rekreacyjną dla mieszkańców okolicznych terenów oraz miasta Bydgoszczy. W mniejszym stopniu zaspokaja ono potrzeby wodne ludności (ujęcia irygacyjne na potrzeby ogrodów działkowych w Prosperowie i Wierzchucinku) oraz rybackie. 
Odpływ z jeziora jest regulowany zastawką, co umożliwia retencję wód.
Nad brzegami jeziora funkcjonują trzy plaże, wszystkie wyposażone w pomost i jedna w wypożyczalnię sprzętu wodnego. Są one zlokalizowane po południowo-wschodniej stronie jeziora (2) oraz jedna części północnej.
Zlewnia.
Zlewnia całkowita jeziora wynosi 142,3 km² i zajmuje przede wszystkim obszary wysoczyzny morenowej położonej na północ od akwenu. Na obszarze tym 2/3 powierzchni zajmują grunty orne, 15% lasy i 14% użytki zielone.
W zlewni bezpośredniej jeziora występuje liczna zabudowa rekreacyjna w postaci ogrodów działkowych (ok. 250) i budownictwa jednorodzinnego. W okresie letnim i podczas weekendów nad brzegami jeziora wypoczywa ok. 10 tys. osób. 
Jeden z kompleksów zabudowy letniskowej znajduje się przy południowym brzegu jeziora.
Jakość wód.
Jezioro Wierzchucińskie Duże charakteryzuje się II stopniem podatności wód na degradację, co oznacza średnią odporność na oddziaływanie czynników zewnętrznych. Do niekorzystnych cech zlewniowych jeziora należy przede wszystkim sposób użytkowania terenu z dominującą gospodarką rolną. Natomiast cechami korzystnymi są: duża głębokość i objętość wód oraz strome brzegi, które powodują, że niewielka jest strefa kontaktu litoralu z wodami epilimnionu co zmniejsza ryzyko rozprzestrzeniania się substancji podrywanych z dna w czasie stagnacji wód.
W 2002 r. odnotowano II klasę czystości wód, na pograniczu z klasą III. Klasie II opowiada również dość duża przeźroczystość wód jeziora. Najsłabiej wypadł poziom azotanów i fosforanów, co jest wynikiem spływów powierzchniowych.
W okresie od 1993 r., kiedy przeprowadzono badanie monitoringowe, jakość wód uległa nieznacznej poprawie.
Typ troficzny.
Jezioro Wierzchucińskie Duże reprezentuje typ przejściowy między mezotrofią, a mezo-eutrofią.

</doc>
<doc id="2001519" url="https://pl.wikipedia.org/wiki?curid=2001519" title="Region Przemysłowy Chūkyō">
Region Przemysłowy Chūkyō

 – obszar metropolitalny i okręg przemysłowy w Japonii, w centralnej części głównej wyspy Honsiu ("Honshū"), w regionie Chūbu.
Opis.
Jest to aglomeracja przemysłowa, skupiona wokół miasta Nagoja, obejmująca cztery prefektury: Aichi, Gifu, Mie i Shizuoka. Jest to jeden z trzech głównych obszarów przemysłowych w Japonii. Dwa pozostałe to: Keihin (skoncentrowany na Tokio) i Hanshin (skoncentrowany na Osace). Wszystkie stanowią część Pasa Taiheiyō ("Taiheiyō-beruto" dosł. „Pas Pacyficzny”), biegnącego wzdłuż nizin nadmorskich wyspy Honsiu. 
Podobnie jak w przypadku regionów Keihin i Hanshin, lokalizacja obszaru przemysłowego Chūkyō na nadmorskiej nizinie wokół zatoki Ise umożliwiła utworzenie międzynarodowego portu łączącego go ze światem. Natomiast przeprowadzenie linii kolejowych w tym ekspresów Shinkansen oraz autostrad łączących Nagoję z Tokio i Osaką doprowadziło do dogodnej wymiany towarowej i handlowej z regionami: Kantō i Kansai. W 2005 roku oddano do użytku Międzynarodowy Port Lotniczy Chūbu (Chubu Centrair International Airport, Nagoya) położony na sztucznej wyspie koło Tokoname, 33 km od Nagoi.
Regionalne cechy Chūkyō różnią się znacznie pomiędzy obszarami śródlądowymi i przybrzeżnymi. Większość przemysłu śródlądowego to m.in.: tekstylia, ceramika, przetwórstwo spożywcze, wyroby z drewna. Wywodzą się one z nowoczesnych przemysłów wiejskich i zamkowych, wspieranych w przeszłości przez japońskie klany. Na przykład poprzednik Toyota Motor Corporation, Toyota Industries Corporation, produkowała krosna dla przemysłu tekstylnego, a Yamaha ewoluowała od wyrobów stolarskich do instrumentów muzycznych (fortepiany, syntezatory, gitary), artykułów sportowych, motocykli i łodzi. W związku z tym lokalizacje tych branż są w większości rozproszone w głębi lądu, tworząc charakterystyczne lokalne miasta przemysłowe w każdym rejonie.
Nowością było tworzenie nadmorskiej strefy przemysłowej. Hutnictwo, przemysł chemiczny i elektrownie, fundamenty nowoczesnego przemysłu, wymagają gruntów na dużą skalę. W Japonii, płaskie tereny są ograniczone, niezbędna jest duża ilość wody przemysłowej, środki transportu oraz urządzenia portowe do przeładunku surowców i towarów. Takie warunki spełnia wybrzeże zatoki Ise co spowodowało rozwój portów Nagoja i Yokkaichi. 
Centrum przemysłu samochodowego, petrochemicznego, elektronicznego, włókienniczego i ceramicznego. Głównymi ośrodkami są: Nagoja, Gifu, Yokkaichi, Toyota i Suzuka.
Historia.
W okresie Edo (1603–1867), w regionie tym wytwarzano: tekstylia, ceramikę, wyroby z drewna. Po otwarciu portów Yokkaichi i Nagoja w drugiej połowie okresu Meiji, rozwinął się przemysł chemiczny i maszynowy. 
Po wojnie rosyjsko-japońskiej (1904–1905) rozpoczęto produkcję materiałów wełnianych. W przeciwieństwie do regionu przemysłowego Keihanshin, który rozwijał się na skutek inwestycji rządowych w przemysł ciężki, region Chūkyō kształtował się spontanicznie, głównie dzięki inwestycjom lokalnych przedsiębiorców w produkcję towarów konsumpcyjnych. 
W czasie II wojny światowej otworzono w Chūkyō fabryki przemysłu ciężkiego i lotniczego o największej produkcji w kraju. Dlatego pod koniec wojny region został zbombardowany. W latach 50. i 60. XX w. (plan Ikedy) nastąpił dynamiczny rozwój przemysłów lekkiego, ciężkiego, a zwłaszcza samochodowego i motocyklowego (Honda, Yamaha, Toyota).

</doc>
<doc id="2001520" url="https://pl.wikipedia.org/wiki?curid=2001520" title="Ulrich Wilhelm Graf Schwerin von Schwanenfeld">
Ulrich Wilhelm Graf Schwerin von Schwanenfeld



</doc>
<doc id="2001522" url="https://pl.wikipedia.org/wiki?curid=2001522" title="Jezioro Wierzchucińskie Małe">
Jezioro Wierzchucińskie Małe

Jezioro Wierzchucińskie Małe – jezioro rynnowe położone w zachodniej części województwa kujawsko-pomorskiego, w powiecie bydgoskim i na pograniczu gmin: Sicienko i Koronowo, ok. 15 km na północny zachód od granic miasta Bydgoszczy. Znajduje się na terenie Obszaru Chronionego Krajobrazu Rynny Jezior Byszewskich.
Charakterystyka.
Jezioro położone jest w południowo-wschodniej części mezoregionu Pojezierza Krajeńskiego, w południowej części rynny jezior byszewskich, ciągnącej się na kierunku północny wschód – południowy zachód na długości 27 km. Jest ono silnie związane hydrograficznie z Jeziorem Wierzchucińskim Dużym, poprzez rzekę Krówkę, mającą na połączeniu obu akwenów ok. 100 m długości. Krówka odwadnia zlewnię całkowitą jeziora i jest jednocześnie prawym dopływem Brdy.
Jezioro jest silnie przepływowe. W ciągu roku następuje wymiana wody w objętości 8,5 raza przekraczającej objętość misy jeziora.
Akwen spełnia głównie funkcję rekreacyjną dla mieszkańców okolicznych terenów oraz miasta Bydgoszczy. W mniejszym stopniu zaspokaja ono potrzeby wodne ludności (ujęcia irygacyjne na potrzeby ogrodów działkowych) oraz rybackie. Na brzegach nie urządzono plaż w przeciwieństwie do sąsiedniego Jeziora Wierzchucińskiego Dużego.
Zlewnia.
Zlewnia całkowita jeziora wynosi 144,6 km² i zajmuje przede wszystkim obszary wysoczyzny morenowej położonej na północ od akwenu. Na obszarze tym 2/3 powierzchni zajmują grunty orne, a jedynie 15% lasy.
W zlewni bezpośredniej jeziora występuje liczna zabudowa rekreacyjna w postaci kompleksów ogrodów działkowych. Są one położone na półwyspie w południowo-zachodniej części akwenu (70 działek) oraz przy brzegu południowo-wschodnim (160 działek).
W zagospodarowanie zlewni bezpośredniej jeziora przeważa jednak rolnicze użytkowanie gruntów, w których istotny udział mają powierzchnie sadownicze zajęte pod uprawy drzew owocowych.
Jakość wód.
Jezioro Wierzchucińskie Małe charakteryzuje się III stopniem podatności wód na degradację, co oznacza słabą odporność na oddziaływanie czynników zewnętrznych. Do niekorzystnych cech zlewniowych jeziora należą: długa linia brzegowa, ułatwiająca dopływ materii ze zlewni oraz sposób użytkowania terenu z dominującą gospodarką rolną. 
Mała objętość misy jeziora oraz spore wydłużenie sprawia, że jezioro jest podatne na przedostawanie się zanieczyszczeń do jego wód. W zasięgu epilimnionu znajduje się znaczna powierzchnia dna, zwłaszcza w pobliżu jego zachodniego brzegu.
W 2002 r. odnotowano III klasę czystości wód. Klasie tej opowiada również średnia przeźroczystość wód jeziora (ok. 2 m). Pozaklasowe wartości osiągają stężenia azotanów oraz zawartość tlenu w wodzie.
Typ troficzny.
Jezioro Wierzchucińskie Małe zalicza się do jezior mezo-eutroficznych.

</doc>
<doc id="2001525" url="https://pl.wikipedia.org/wiki?curid=2001525" title="Jurij Bakałow">
Jurij Bakałow

Jurij Mychajłowycz Bakałow, ukr. Юрій Михайлович Бакалов, ros. Юрий Михайлович Бакалов, "Jurij Michajłowicz Bakałow" (ur. 16 stycznia 1966) – ukraiński trener piłkarski i piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Karierę piłkarską rozpoczął w Metałurhu Zaporoże, a w maju 1988 przeniósł się do Torpeda Zaporoże. Latem 1993 został piłkarzem Podilla Chmielnicki, a w następnym sezonie bronił barw Nywy Mironówka. W lipcu 1995 przeszedł do Weresu Równe. Od początku 1997 występował w FK Czerkasy. Karierę piłkarską zakończył w zespole Kremiń Krzemieńczuk.
Kariera trenerska.
W 2003 pomagał trenować amatorską drużynę Widradny Kijów. Od 1 lipca 2005 do 31 grudnia 2006 pracował na stanowisku starszego trenera drużyny rezerw Arsenału Kijów. Potem prowadził juniorską drużynę Arsenału. W maju 2007 objął stanowisko starszego trenera młodzieżowej drużyny Arsenału. 18 maja 2010 został wyznaczony na głównego trenera Arsenału. W maju 2011 został zwolniony z zajmowanego stanowiska. Jednak pozostał w klubie pomagając głównemu trenerowi trenować piłkarzy. W styczniu 2013 po odejściu trenera Leanida Kuczuka ponownie objął prowadzenie Arsenału. 10 października 2013 po problemach finansowych klubu podał się do dymisji. 25 grudnia 2013 podpisał kontrakt z Sławutyczem Czerkasy. 29 lipca 2014 został zwolniony z zajmowanego stanowiska. Na początku stycznia 2016 stał na czele gruzińskiego SK Zugdidi. 25 kwietnia 2016 podał się do dymisji. 16 sierpnia 2018 objął posadę trenera FK Lwów. 8 kwietnia 2019 został zwolniony z klubu. 14 grudnia 2019 stał na czele Ruchu Lwów.

</doc>
<doc id="2001530" url="https://pl.wikipedia.org/wiki?curid=2001530" title="AIK Ishockey">
AIK Ishockey

AIK Ishockey – szwedzki klub hokejowy z siedzibą w Solnie.
Historia.
W 1891 założono w Sztokholmie klub macierzysty, do dziś istniejący AIK Solna. W 1921 utworzono w nim sekcję hokeja na lodzie. W 1937 klub przeniósł się do Solny.
W latach 2005-2010 drużyna występowała w drugiej klasie rozgrywkowej w Szwecji – Allsvenskan. W listopadzie 2009 klub wyraził chęć gry w międzynarodowych rozgrywkach KHL począwszy od sezonu 2010/11. Ostateczna decyzja uzależniona była od wypełnienia wymagać finansowych oraz wyrażenia zgody przez szwedzką federację, która jednakże odmówiła klubowi AIK uczestnictwa w tej lidze. W 2010 klub awansował do rozgrywek Elitserien. W sezonie 2010/2011 drużyna awansowała do fazy play-off z ósmego miejsca i w ćwierćfinale sensacyjnie pokonała najlepszą drużynę rundy zasadniczej HV 71 Jönköping 4:0, zaś w półfinale uległa w takim samym stosunku Färjestads BK. W kolejnym sezonie 2011/2012 klub ponownie awansował do play-off, tym razem z siódmej pozycji i znów dokonał sensacji wygrywając w ćwierćfinale z mistrzem sezonu regularnego, Luleå HF (4:1). W półfinale uległ Skellefteå AIK dopiero po siedmiu meczach (3:4). Od czerwca 2013 klub miał trzech głównych trenerów. Po sezonie Svenska hockeyligan (2013/2014) AIK został zdegradowany do Allsvenskan.
Zawodnicy.
W przeszłości zawodnikami AIK byli m.in. Börje Salming, bramkarze szwedzcy Jonas Gustavsson, Viktor Fasth, fińscy Niklas Bäckström, Miikka Kiprusoff oraz Czech Jan Novák, Kanadyjczyk Raymond Giroux i Michael Nylander.

</doc>
<doc id="2001531" url="https://pl.wikipedia.org/wiki?curid=2001531" title="Yes, dear">
Yes, dear



</doc>
<doc id="2001532" url="https://pl.wikipedia.org/wiki?curid=2001532" title="Hełm wielki">
Hełm wielki



</doc>
<doc id="2001534" url="https://pl.wikipedia.org/wiki?curid=2001534" title="Komisja Badania Wypadków Lotniczych Lotnictwa Państwowego">
Komisja Badania Wypadków Lotniczych Lotnictwa Państwowego

Komisja Badania Wypadków Lotniczych Lotnictwa Państwowego (KBWLLP) – polska komisja wojskowa, działająca do czerwca 2012 r. na podstawie Rozporządzenia Ministra Obrony Narodowej z dnia 26 maja 2004 roku w sprawie organizacji oraz zasad funkcjonowania Komisji Badania Wypadków Lotniczych Lotnictwa Państwowego. Komisja była powoływana decyzją ministra obrony narodowej w uzgodnieniu z ministrem właściwym spraw wewnętrznych, po zaistnieniu wypadku lub poważnego incydentu lotniczego w lotnictwie państwowym, obejmującym statki powietrzne używane w siłach zbrojnych RP, straży granicznej i policji. Po czerwcu 2012 roku powoływana jest przez MON także w uzgodnieniu z MSW na okres 1 roku. Prace KBWLLP, podobnie jak Państwowej Komisji Badania Wypadków Lotniczych (PKBWL), zajmującej się wypadkami w lotnictwie cywilnym, mają na celu ustalenie okoliczności i przyczyn zdarzenia lotniczego oraz wydanie zaleceń i wniosków dla zapobiegnięcia podobnym wypadkom w przyszłości. KBWLLP nie orzeka co do winy i odpowiedzialności. Działalność KBWLLP w czasie badania wypadku lub poważnego incydentu lotniczego ma charakter niejawny.
Komisja badająca katastrofę polskiego Tu-154 w Smoleńsku.
W przypadku badania katastrofy polskiego Tu-154 w Smoleńsku w dniach 15–28 kwietnia 2010 Komisją Badania Wypadków Lotniczych Lotnictwa Państwowego (KBWLLP) kierował płk rez. pil. Edmund Klich, będący jednocześnie szefem Państwowej Komisji Badania Wypadków Lotniczych (PKBWL); od 28 kwietnia 2010 Komisją Badania Wypadków Lotniczych Lotnictwa Państwowego (KBWLLP) kieruje minister spraw wewnętrznych i administracji Jerzy Miller.
Na mocy Rozporządzenia Ministra Obrony Narodowej z dnia 27 kwietnia 2010 roku zmieniającego rozporządzenie w sprawie organizacji oraz zasad funkcjonowania Komisji Badania Wypadków Lotniczych Lotnictwa Państwowego, przewodniczący Komisji badającej katastrofę polskiego Tu-154 w Smoleńsku podlega bezpośrednio Prezesowi Rady Ministrów. Protokół wraz z całością materiałów zebranych przez Komisję przewodniczący przedstawia do zatwierdzenia Prezesowi Rady Ministrów i informuje o tym Ministra Obrony Narodowej. Prezes Rady Ministrów podejmuje decyzję o wznowieniu badania i ewentualnej zmianie orzeczenia w sytuacji, gdy:
a) wyjdą na jaw nowe okoliczności lub dowody istotne dla sprawy
b) dowody istniejące w dniu wydania orzeczenia nie były mu znane
Decyzję w przedmiocie udzielania informacji o przebiegu i rezultatach badań prowadzonych przez Komisję podejmuje Prezes Rady Ministrów.
Rozporządzenie Ministra Obrony Narodowej z dnia 27 kwietnia 2010 roku zmieniające rozporządzenie w sprawie organizacji oraz zasad funkcjonowania Komisji Badania Wypadków Lotniczych Lotnictwa Państwowego stało się w 2010 roku przedmiotem analiz ekspertów Biura Analiz Sejmowych.
W dniu 12 czerwca 2017 r. Ministerstwo Obrony Narodowej złożyło zawiadomienie do prokuratury ws. możliwości "popełnienia przestępstwa przeciw działalności instytucji państwowych, wymiarowi sprawiedliwości lub przeciwko wiarygodności dokumentów" w związku z działalnością i raportem końcowym Komisji Badania Wypadków Lotniczych Lotnictwa Państwowego działającej pod przewodnictwem Edmunda Klicha, a następnie Jerzego Millera.
Skład komisji badającej katastrofę w Smoleńsku.
Skład komisji powołanej do zbadania katastrofy jest następujący:
Podkomisja lotnicza.
Eksperci z zakresu szkolenia lotniczego, ruchu lotniczego, ratownictwa lotniczego, łączności, nawigacji i meteorologii:
Podkomisja techniczna.
Eksperci z zakresu eksploatacji statków powietrznych, awioniki, techniki lotniczej, logistyki i informatyki:
Podkomisja medyczna.
Eksperci z zakresu medycyny lotniczej, psychologii i patomorfologii:
Komunikaty Komisji badającej katastrofę w Smoleńsku.
18 stycznia 2011 roku w Komisja badająca katastrofę w Smoleńsku przedstawiła w trakcie konferencji prasowej prezentację, podczas której ujawniono stenogramy z rozmów rosyjskich kontrolerów lotu w dniu 10 kwietnia 2010 roku; zwracano uwagę, że obsługa wieży popełniła wiele błędów; podawała błędne informacje o ścieżce schodzenia i rozbieżne prognozy pogody.
Raport końcowy Komisji badającej katastrofę w Smoleńsku.
27 czerwca 2011 roku raport końcowy Komisji badającej katastrofę w Smoleńsku został przekazany premierowi Donaldowi Tuskowi, 25 lipca 2011 roku przyjęty, a 29 lipca 2011 roku zaprezentowany opinii publicznej podczas konferencji prasowej w Kancelarii Premiera oraz opublikowany na stronie internetowej Komisji w językach polskim, angielskim i rosyjskim, wraz z załącznikami - od 24 listopada 2015 r. witryna decyzją Kancelarii Prezesa Rady Ministrów przestała być dostępna, ale dostępne były jej kopie na serwerach niezależnych od rządu. Ponadto raport końcowy został opublikowany na stronach internetowych Kancelarii Prezesa Rady Ministrów, Ministerstwa Spraw Wewnętrznych i Administracji oraz Ministerstwa Obrony Narodowej.
W dniu 24 listopada 2015 r. raport został usunięty ze stron Kancelarii Prezesa Rady Ministrów, Ministerstwa Spraw Wewnętrznych i Administracji oraz Ministerstwa Obrony Narodowej, a następnie wydane zostało Rozporządzenie Ministra Obrony Narodowej z dnia 4 lutego 2016 r. zmieniającego rozporządzenie w sprawie organizacji oraz działania Komisji Badania Wypadków Lotniczych Lotnictwa Państwowego oraz powołano Podkomisję ds. Ponownego Zbadania Wypadku Lotniczego pod Smoleńskiem. Decyzję tę motywowano "zaniechaniem nawet powołania Komisji Badania Wypadków Lotniczych Lotnictwa Państwowego tak, jak to nakazuje prawo, czyli natychmiast po uzyskaniu informacji o przebiegu wydarzeń. Pięć dni zwlekano z powołaniem tej komisji po to, by ostatecznie powołać ją nie w oparciu i nie zgodnie z przepisami prawa polskiego, lecz pod obce dyktando, przyjmując narzucone warunki, a później nawet tych warunków nie dotrzymano" oraz "niesolidnością działań, podejmowanych przez komisję powołaną przez Federację Rosyjską, jak i przez trzy kolejne komisje i zespoły powołane przez polskie władze, którymi kierował premier Donald Tusk, w tym komisję Jerzego Millera". Raport końcowy nie jest już oficjalnym stanowiskiem Rzeczypospolitej Polskiej i oczekiwany jest raport końcowy w oparciu o raport techniczny opublikowany w dniu 11 kwietnia 2018 r.
Protokół z badania zdarzenia lotniczego nr 192/2010/11.
5 września 2011 roku KBWLPP opublikowała tzw. „Protokół z badania zdarzenia lotniczego nr 192/2010/11", liczący wraz z załącznikami ponad 1000 stron dokumentów, sporządzony dla Ministerstwa Obrony Narodowej; niejawny pozostał jedynie załącznik nr 7 z informacjami o obrażeniach ofiar katastrofy. Wszystkie dokumenty wypracowane przez Komisję zostały przesłane do prokuratury wojskowej prowadzącej śledztwo w sprawie katastrofy.
Protokół zawiera:
Protokół nie zawiera:

</doc>
<doc id="2001541" url="https://pl.wikipedia.org/wiki?curid=2001541" title="Ayoreo">
Ayoreo

Ayoreo (Ayoreode, Ayoréo, Ayoréode, Moro, Morotoco, Pyeta Yovai) – tubylcza grupa etniczna zamieszkująca położone w Paragwaju i Boliwii tereny Gran Chaco, leżące między rzekami Paraguay, Pilcomayo, Parapeti i Grande. 
W 2007 roku populacja Ayoreo liczyła 3070 ludzi, posługujących się językiem ayoreo. Ayoreo są plemieniem myśliwsko-zbierackim, które zajmuje się również sezonową uprawą. Część grup plemiennych, jak np. "Totobiegosode", żyje w izolacji od współczesnej cywilizacji. Grupa osadnicza składa się z 4–5 rodzin zamieszkujących we wspólnym domostwie. Indianie Ayoreo praktykują szamanizm.

</doc>
<doc id="2001542" url="https://pl.wikipedia.org/wiki?curid=2001542" title="Jarmo Kytolehto">
Jarmo Kytolehto



</doc>
<doc id="2001543" url="https://pl.wikipedia.org/wiki?curid=2001543" title="Kosti Katajamaki">
Kosti Katajamaki



</doc>
<doc id="2001549" url="https://pl.wikipedia.org/wiki?curid=2001549" title="Zarząd Miejski w Pyrzycach">
Zarząd Miejski w Pyrzycach

Zarząd Miejski w Pyrzycach był organem wykonawczym miasta i gminy w latach 1990-2002. W pierwszej kadencji w jego skład wchodziło 7 osób: burmistrz miasta, zastępca burmistrza oraz 5 członków, których wybierano spośród radnych Rady Miejskiej w głosowaniu tajnym. W drugiej, jak i trzeciej kadencji oprócz burmistrza i jego zastępcy było również troje członków zarządu.
Zarząd Miejski w Pyrzycach 13 czerwca 1990–24 października 1990.
Członkowie Zarządu miasta zostali powołani przez Radę Miasta 13 i 23 czerwca, a odwołani z dniem 24 października 1990 podczas V sesji Rady.
Zarząd Miejski w Pyrzycach 30 października 1990–29 czerwca 1994.
Członkowie Zarządu miasta zostali powołani przez Radę Miasta 30 października i 15 listopada. Pełnił swoje funkcje do końca kadencji.
Zarząd Miejski w Pyrzycach 29 czerwca 1994–29 czerwca 1998.
Zarząd Miejski został wybrany przez Radę 29 czerwca i 5 lipca. Swoje funkcje pełniła do końca kadencji.
Zarząd Miejski w Pyrzycach 10 listopada 1998–listopad 2002.
Zarząd Miejski został wybrany przez Radę 10 listopada. Swoje funkcje pełniła do końca kadencji.

</doc>
<doc id="2001553" url="https://pl.wikipedia.org/wiki?curid=2001553" title="Chūkyō (okręg przemysłowy)">
Chūkyō (okręg przemysłowy)



</doc>
<doc id="2001554" url="https://pl.wikipedia.org/wiki?curid=2001554" title="Tomislav Barbarić">
Tomislav Barbarić

Tomislav Barbarić (ur. 29 marca 1989 w Zagrzebiu) – chorwacki piłkarz występujący na pozycji obrońcy. Od 2018 zawodnik FK Atyrau.
Kariera.
Kariera klubowa.
Tomislav Barbarić jest wychowankiem Dinama Zagrzeb. W pierwszej kadrze klubu występuje od 2008 roku. W rundzie jesiennej sezonu 2008/2009 przebywał na wypożyczeniu w klubie NK Lokomotiva Zagrzeb. W 2012 roku był wypożyczony do klubu Istra 1961, a następnie ponownie wypożyczono go do Lokomotivy Zagrzeb. W 2014 przeszedł do Sturmu Graz. W 2015 został zawodnikiem RNK Split, a latem 2015 przeszedł do FK Sarajevo. W 2016 trafił do KV Kortrijk.
Kariera reprezentacyjna.
Tomislav Barbarić jest byłym reprezentantem młodzieżowych reprezentacji Chorwacji.

</doc>
<doc id="2001557" url="https://pl.wikipedia.org/wiki?curid=2001557" title="Mister Mister">
Mister Mister



</doc>
<doc id="2001559" url="https://pl.wikipedia.org/wiki?curid=2001559" title="Region Chūkyō">
Region Chūkyō



</doc>
<doc id="2001562" url="https://pl.wikipedia.org/wiki?curid=2001562" title="Persówka">
Persówka

Persówka, krzyczek arabski ("Hypocolius ampelinus") – gatunek średniej wielkości ptaka, jedynego przedstawiciela rodziny persówek (Hypocoliidae). Bywa także zaliczana do rodziny jemiołuszek (Bombacillidae). Zamieszkuje południowo-zachodnią Azję; częściowo wędrowna. Nie wyróżnia się podgatunków. Nie jest zagrożona.

</doc>
<doc id="2001563" url="https://pl.wikipedia.org/wiki?curid=2001563" title="Persówki">
Persówki



</doc>
<doc id="2001565" url="https://pl.wikipedia.org/wiki?curid=2001565" title="Siemianowice Śląskie Wąskotorowe">
Siemianowice Śląskie Wąskotorowe

Siemianowice Śląskie Wąskotorowe – zlikwidowana wąskotorowa stacja kolejowa w Siemianowicach Śląskich, w województwie śląskim, w Polsce.

</doc>
<doc id="2001566" url="https://pl.wikipedia.org/wiki?curid=2001566" title="Hypocolius ampelinus">
Hypocolius ampelinus



</doc>
<doc id="2001568" url="https://pl.wikipedia.org/wiki?curid=2001568" title="Identyfikacja ofiar katastrofy polskiego Tu-154 w Smoleńsku">
Identyfikacja ofiar katastrofy polskiego Tu-154 w Smoleńsku

Niniejszy artykuł omawia identyfikację ofiar katastrofy polskiego Tu-154 w Smoleńsku w 2010 roku.
Para prezydencka.
Lech Kaczyński.
W dniu 10 kwietnia o godz. 15:48 czasu polskiego (godz. 17:48 czasu moskiewskiego) rosyjska agencja RIA-Nowosti podała, że na miejscu katastrofy odnaleziono ciało prezydenta RP Lecha Kaczyńskiego. Ciało Lecha Kaczyńskiego zostało wstępnie rozpoznane przez funkcjonariuszy Biura Ochrony Rządu; z zeznań jednego z funkcjonariuszy wynika, iż zidentyfikował on ciało jako pierwszy o godz. 17.30 czasu polskiego, a następnie sfotografował zwłoki. Tego samego dnia identyfikacji na miejscu katastrofy dokonał brat głowy państwa, Jarosław Kaczyński. 11 kwietnia ciało prezydenta, po sekcji zwłok przeprowadzonej nad ranem przez specjalistów rosyjskich w prosektorium sądowym w Smoleńsku, zostało sprowadzone do Polski wojskowym samolotem CASA, który wylądował na wojskowym lotnisku Okęcie o godzinie 15:03. Na płycie lotniska odbyła się oficjalna uroczystość przywitania zmarłego prezydenta z udziałem najwyższych władz państwowych oraz rodziny. Po ceremonii kondukt żałobny przejechał ulicami Żwirki i Wigury, Andrzeja Krzyckiego, Raszyńską, Alejami Jerozolimskimi, Marszałkowską, Senatorską, Miodową i Krakowskim Przedmieściem do Pałacu Prezydenckiego. Na całej trasie przejazdu prezydenta Kaczyńskiego żegnały tłumy mieszkańców stolicy, było to ok. 700–800 tysięcy osób. Po przyjeździe do pałacu ciało zostało umieszczone w kaplicy.
Maria Kaczyńska.
12 kwietnia zostało zidentyfikowane ciało pierwszej damy – Marii Kaczyńskiej; jej zwłoki zostały sprowadzone do Polski 13 kwietnia przed południem. Identyfikacji małżonki Prezydenta RP dokonał jej brat, Konrad Mackiewicz, który potwierdził, że ciało było w dobrym stanie (media informowały, iż identyfikacja na podstawie oględzin okazała się niemożliwa ze względu na rozległe obrażenia, małżonka prezydenta została zidentyfikowana na podstawie znalezionej przy niej obrączki ślubnej).
Na płycie lotniska wojskowego Okęcie w Warszawie odbyła się ceremonia przywitania, w której uczestniczyła głównie rodzina. Po ceremonii kondukt żałobny przejechał ulicami Warszawy (Żwirki i Wigury, Andrzeja Krzyckiego, Raszyńską, Alejami Jerozolimskimi, Marszałkowską, Senatorską, Miodową i Krakowskim Przedmieściem) do Pałacu Prezydenckiego. Na trasie przejazdu zmarłą żegnały tłumy warszawiaków, spontanicznie rzucając kwiaty w kierunku karawanu.
Pozostałe ofiary.
10 kwietnia 2010.
O godz. 13 z samolotu zaczęto wynosić pierwsze zwłoki, które układano w specjalnie przygotowanym miejscu, fotografowano, pobierano odciski palców, opisywano i owijano w folię. Tego samego dnia ciała ofiar zaczęto przewozić dwoma śmigłowcami Mi-26 na moskiewskie lotnisko Domodiedowo; rosyjski minister ds. sytuacji nadzwyczajnych, gen. Siergiej Szojgu, poinformował, że z wraku wydobyto zwłoki wszystkich ofiar. Do Moskwy przyjechała minister zdrowia Ewa Kopacz, która nadzorowała przebieg identyfikacji zwłok. W późniejszym okresie do Moskwy przybyły również rodziny części ofiar.
12 kwietnia 2010.
Do 12 kwietnia ciała 14 ofiar zostały zidentyfikowane na podstawie oględzin. Kolejne 10 osób prawdopodobnie udało się zidentyfikować na podstawie fragmentów garderoby i znaków szczególnych. Identyfikacja reszty ofiar była trudna ze względu na rozległe obrażenia, jakie pasażerowie samolotu odnieśli podczas katastrofy. Do ich rozpoznania potrzebne były badania genetyczne. Prokurator generalny Andrzej Seremet poinformował, że wydobyto ciała 87 ofiar; mimo wcześniejszych informacji nie zakończyła się akcja wydobywania zwłok i na miejscu był potrzebny ciężki sprzęt do podniesienia większych fragmentów samolotu. 
13 kwietnia 2010.
13 kwietnia Prokuratura Generalna podała informację o zidentyfikowaniu 55 ofiar i odnalezieniu ciał 90 ofiar. Późnym wieczorem w mediach ukazała się informacja o zidentyfikowaniu 62 ciał i wydobyciu z wraku samolotu 95 ciał.
14 kwietnia 2010.
Około godziny 16.00 dnia 14 kwietnia na lotnisku wojskowym Okęcie w Warszawie wylądował natowski samolot transportowy Boeing C-17 z 30 trumnami zawierającymi ciała ofiar katastrofy pod Smoleńskiem. Na płycie lotniska odbyła się oficjalna uroczystość przywitania trumien ofiar katastrofy z udziałem najwyższych władz państwowych oraz rodzin. Ciała zostały przewiezione 30 karawanami w kondukcie żałobnym ulicami Warszawy (Żwirki i Wigury i Trasą Łazienkowską) na Torwar, skąd mogli je odbierać bliscy ofiar.
Lista.
Joanna Agacka-Indecka, Czesław Cywiński, Leszek Deptuła, Zbigniew Dębski, Katarzyna Doraczyńska, Aleksander Fedorowicz, Janina Fetlińska, Jarosław Florczak, Paweł Janeczek, Dariusz Jankowski, Mariusz Kazana, Miron Chodakowski, Stanisław Nałęcz-Komornicki, Stanisław Komorowski, Paweł Krajewski, Wojciech Lubiński, Tomasz Merta, Dariusz Michałowski, Justyna Moniuszko, Piotr Nosek, Piotr Nurowski, Jan Osiński, Adam Pilch, Krzysztof Putra, Ryszard Rumianek, Sławomir Skrzypek, Władysław Stasiak, Jacek Surówka, Jerzy Szmajdziński, Paweł Wypych.
Minister zdrowia Ewa Kopacz, przebywająca w Moskwie, poinformowała o zidentyfikowaniu 64 ofiar.
15 kwietnia 2010.
Do południa podano informację o zidentyfikowaniu 71 ofiar katastrofy; minister zdrowia Ewa Kopacz powróciła do Polski. Do Polski przybyła trumna z domniemanym ciałem Ryszarda Kaczorowskiego – ostatniego prezydenta II RP. Trumna z rzekomym ciałem Ryszarda Kaczorowskiego była wystawiona w Belwederze, pogrzeb odbył się 19 kwietnia w Świątyni Opatrzności Bożej. Około godz. 16:30 na lotnisku wojskowym Okęcie w Warszawie wylądował natowski samolot transportowy Boeing C-17 z kolejnymi 34 trumnami ofiar. Na płycie lotniska odbyła się oficjalna uroczystość przywitania trumien ofiar katastrofy z udziałem najwyższych władz państwowych oraz rodzin. Ciała zostały przewiezione 34 karawanami w kondukcie żałobnym ulicami Warszawy (Żwirki i Wigury i Trasą Łazienkowską) na Torwar, skąd mogli je odbierać bliscy ofiar.
Lista.
Krystyna Bochenek, Anna Maria Borowska, Bartosz Borowski, Tadeusz Buk, Grzegorz Dolniak, Artur Francuz, Roman Indrzejczyk, Józef Joniec, Sebastian Karpiniuk, Janusz Kochanowski, Andrzej Kremer, Janusz Kurtyka, Andrzej Kwaśnik, Barbara Maciejczyk, Barbara Mamińska, Bożena Mamontowicz-Łojek, Stefan Melak, Stanisław Mikke, Janina Natusiewicz-Mirer, Bronisława Orawiec-Löffler, Katarzyna Piskorska, Maciej Płażyński, Tadeusz Płoski, Agnieszka Pogródka-Węcławek, Andrzej Sariusz-Skąpski, Leszek Solski, Aleksander Szczygło, Jolanta Szymanek-Deresz, Izabela Tomaszewska, Marek Uleryk, Anna Walentynowicz, Teresa Walewska-Przyjałkowska, Zbigniew Wassermann, Gabriela Zych.
Po południu Polskie Radio podało informację z rosyjskiego Ministerstwa Zdrowia o zidentyfikowaniu 74 ciał ofiar katastrofy w Smoleńsku.
16 kwietnia 2010.
Do Moskwy przetransportowano z miejsca katastrofy ciała i fragmenty ciał ofiar. Aleksandr Bastrykin, szef Komitetu Śledczego przy Prokuraturze Generalnej Rosji, poinformował, że jak dotąd zidentyfikowano ciała 76 ofiar katastrofy i że trwały czynności mające na celu rozpoznanie i potwierdzenie tożsamości pozostałych 20 osób. Tego dnia podano, że badania genetyczne pozostałych ciał mają zostać zakończone nie wcześniej niż 21 kwietnia. 16 kwietnia do Polski miało przylecieć ciało gen. Franciszka Gągora wraz z siedmioma innymi trumnami, jednak z powodu zamknięcia przestrzeni powietrznej nad Polską transport został opóźniony. Przed godz. 22:00 dwa samoloty z trumnami znalazły się jednak na lotnisku Okęcie.
Lista.
Ewa Bąkowska, Franciszek Gągor, Przemysław Gosiewski, Bronisław Gostomski, Izabela Jaruga-Nowacka, Zdzisław Król, Wojciech Seweryn, Janusz Zakrzeński.
18 kwietnia 2010.
Poinformowano, że wciąż nie udało się zidentyfikować ciał 21 ofiar. Byli to: gen. Andrzej Błasik, Edward Duchnowski, Grażyna Gęsicka, gen. Kazimierz Gilarski, ppłk Robert Grzywna, Mariusz Handzlik, Natalia Januszko, adm. Andrzej Karweta, Janusz Krupski, gen. Bronisław Kwiatkowski, Tadeusz Lutoborski, ppor. Andrzej Michalak, Aleksandra Natalli-Świat, gen. Włodzimierz Potasiński, mjr Arkadiusz Protasiuk, Andrzej Przewoźnik, Arkadiusz Rybicki, Wiesław Woda, Edward Wojtas, Stanisław Zając, kpt. Artur Ziętek.
21 kwietnia 2010.
Minister zdrowia Ewa Kopacz ponownie poleciała do Moskwy w celu uzyskania informacji o postępie identyfikacji pozostałych ofiar. Rosyjska minister zdrowia Tatjana Golikowa poinformowała ją, że ciała wszystkich pozostałych 21 ofiar zostały zidentyfikowane dzięki badaniom genetycznym i że badania DNA zostały zakończone.
23 kwietnia 2010.
O godz. 17:30 na lotnisku wojskowym Okęcie w Warszawie wylądował natowski samolot transportowy Boeing C-17 z ostatnimi 21 trumnami zawierającymi ciała ofiar katastrofy, których identyfikacja w dniu 18 kwietnia nie była jeszcze możliwa. Na płycie lotniska odbyła się ceremonia przywitania ofiar z udziałem najwyższych władz państwowych oraz rodzin. Trumny zostały przewiezione karawanami w kondukcie żałobnym ulicami Warszawy na teren Cmentarza Północnego; część przetransportowano bezpośrednio do rodzinnych miast ofiar.
Lista.
Andrzej Błasik, Edward Duchnowski, Kazimierz Gilarski, Grażyna Gęsicka, Robert Grzywna, Mariusz Handzlik, Natalia Januszko, Andrzej Karweta, Janusz Krupski, Bronisław Kwiatkowski, Tadeusz Lutoborski, Andrzej Michalak, Aleksandra Natalli-Świat, Włodzimierz Potasiński, Arkadiusz Protasiuk, Andrzej Przewoźnik, Arkadiusz Rybicki, Wiesław Woda, Edward Wojtas, Stanisław Zając, Artur Ziętek.
28 kwietnia 2010.
Tego dnia polskie media cytowały wypowiedź rzecznika Naczelnej Prokuratury Wojskowej, płk. Zbigniewa Rzepy, który miał oświadczyć, że polscy eksperci brali udział we wszystkich sekcjach zwłok ofiar. Podawano, że przy sekcjach zwłok, prowadzonych w moskiewskim Biurze Ekspertyz Sądowych, był obecny dr Paweł Krajewski, kierownik Zakładu Medycyny Sądowej Warszawskiego Uniwersytetu Medycznego. 
przełom kwietnia i maja 2010.
W ostatnich dniach kwietnia do Polski przewieziono szczątki ponad 20 osób odnalezionych w Smoleńsku i zidentyfikowanych metodą badań genetycznych. Część z nich (szczątki 11 zidentyfikowanych osób i 1 osoby niezidentyfikowanej) pochowano 10 maja w formie spopielonej na Cmentarzu Wojskowym na Powązkach w Warszawie w kwaterze smoleńskiej, gdzie wcześniej pochowano 28 ofiar katastrofy.
27 lipca 2010.
Prokurator generalny Andrzej Seremet oświadczył, że obecność polskich prokuratorów podczas sekcji zwłok ofiar (oprócz sekcji zwłok Prezydenta RP) była niemożliwa, ponieważ prokuratorzy przybyli do Moskwy po zakończeniu większości sekcji. Tego dnia Naczelna Prokuratura Wojskowa poinformowała również, że polscy lekarze z Zakładu Medycyny Sądowej nie zdążyli na sekcje zwłok ofiar, gdyż zostały one przeprowadzone bardzo szybko. 
19 sierpnia 2010.
Naczelny Prokurator Wojskowy gen. Krzysztof Parulski stwierdził, że z uzyskanych przez niego nieoficjalnych informacji wynika, iż w Rosji w dalszym ciągu trwały badania genetyczne mające na celu ustalenie dokładnego położenia osób przebywających w kokpicie samolotu w chwili katastrofy.
15 października 2010.
Na stronach Naczelnej Prokuratury Wojskowej ukazał się komunikat o przekazaniu polskiej prokuraturze części materiałów ze śledztwa prowadzonego przez Prokuraturę Federacji Rosyjskiej, w tym opinii sądowo-medycznych, zawierający następującą informację: „Opinie sądowo – medyczne dotyczą 25 osób określonych z imienia i z nazwiska, 9 osób niezidentyfikowanych oraz 107 fragmentów zwłok. Przedmiotowe materiały są obecnie gruntownie analizowane w szczególności w powiązaniu z opinią genetyczną, którą dysponuje Wojskowa Prokuratura Okręgowa w Warszawie, w celu możliwości przypisania opinii sądowo medycznej zwłok bądź fragmentu zwłok nieustalonej osoby do konkretnej ofiary katastrofy”. Tego samego dnia mec. Bartosz Kownacki poinformował, że część rodzin ofiar katastrofy nie wie, kogo pochowała, ze względu na brak protokołów z sekcji, protokołów z oględzin i protokołów z zamknięcia trumien (po przewiezieniu trumien do Polski nie wolno ich było otwierać).
18 maja 2011.
Komitet Śledczy Federacji Rosyjskiej rozesłał do najważniejszych rosyjskich agencji prasowych komunikat, że ekspertyza molekularno-genetyczna przeprowadzona przez rosyjskich ekspertów podważyła wyniki identyfikacji trzech ofiar katastrofy dokonanej w kwietniu 2010 roku przez stronę polską. Komitet Śledczy Federacji Rosyjskiej przekazał dane w tej sprawie również polskiemu prokuratorowi generalnemu Andrzejowi Seremetowi, przebywającemu w Moskwie. Andrzej Seremet stwierdził, że błędne informacje, wynikające z pomyłki bliskich trzech ofiar, zostały zweryfikowane przed pogrzebami, toteż nie doszło do pochowania tych osób w niewłaściwych grobach; potwierdził to rzecznik prasowy polskiej prokuratury generalnej.
17 i 18 września 2012.
17 września 2012 roku na polecenie Wojskowej Prokuratury Okręgowej w Warszawie, prowadzącej śledztwo w sprawie katastrofy smoleńskiej, dokonano ekshumacji zwłok pochowanych w grobie Anny Walentynowicz na cmentarzu cmentarzu Srebrzysko w Gdańsku-Wrzeszczu, a 18 września 2012 roku przeprowadzono ekshumację zwłok pochowanych w grobie Teresy Walewskiej-Przyjałkowskiej na Cmentarzu Powązkowskim w Warszawie. Jak poinformowała prokuratura wojskowa, powodem przeprowadzenia ekshumacji były podejrzenia, że ciała tych ofiar katastrofy mogły zostać zamienione.
25 września 2012.
Rzecznik Naczelnej Prokuratury Wojskowej poinformował, że wyniki badań genetycznych ekshumowanych zwłok świadczą jednoznacznie, iż przed oficjalnymi pogrzebami w kwietniu 2010 roku ciała Anny Walentynowicz i Teresy Walewskiej-Przyjałkowskiej zostały zamienione i pochowane w niewłaściwych grobach.
30 października 2012.
Wojskowy prokurator na konferencji w Warszawie oświadczył, że ciało prezydenta Ryszarda Kaczorowskiego zostało niewłaściwie zidentyfikowane (pomylone z inną ofiarą katastrofy) i pochowane pod innym nazwiskiem, co potwierdziły badania DNA. Ekshumacji dokonano 22 października 2012 roku.
21 listopada 2012.
Media poinformowały, iż ciała dwóch duchownych, ofiar katastrofy, ekshumowane w listopadzie 2012 roku, omyłkowo pochowano w niewłaściwych grobach, co potwierdziły badania genetyczne. Dane ekshumowanych ofiar nie zostały oficjalnie ujawnione.

</doc>
<doc id="2001570" url="https://pl.wikipedia.org/wiki?curid=2001570" title="Lewo autorskie">
Lewo autorskie



</doc>
<doc id="2001572" url="https://pl.wikipedia.org/wiki?curid=2001572" title="Joe Manganiello">
Joe Manganiello

Joe Manganiello, właśc. Joseph Michael Manganiello (ur. 28 grudnia 1976 w Pittsburghu) – amerykański aktor filmowy, telewizyjny i sceniczny, reżyser, producent filmowy, autor.
Życiorys.
Wczesne lata.
Urodził się w Pittsburghu w stanie Pensylwania jako starszy syn Susan (z domu Brachanow; Bračanov w języku chorwackim) i Charlesa Johna Manganiello. Jego ojciec był pochodzenia włoskiego z Avellino i Mesyn, a matka miała korzenie armeńskie, austriackie i chorwackie. Dorastał w Mt. Lebanon Township w hrabstwie Allegheny w stanie Pensylwania z młodszym bratem Nicholasem, który podjął pracę w branży rozrywkowej Los Angeles. Uczęszczał do rzymskokatolickiej szkoły podstawowej St. Bernard School. W 1995 ukończył podmiejskie liceum Mt. Lebanon High School, gdzie był kapitanem drużyny piłkarskiej, siatkarskiej i koszykarskiej, współprowadził także licealną stację telewizyjną, dla której nie tylko grał (aktorstwo również znajdowało się w kręgu jego zainteresowań), ale także pisywał i reżyserował oraz pracował w charakterze montażysty powstałych projektów filmowych. Pod koniec szkoły średniej wystąpił w uczniowskiej adaptacji musicalu "Oklahoma!" jako Jud Fry. W 2000 roku ukończył Carnegie Mellon School of Drama, gdzie studiował wiedzę o teatrze klasycznym. Powstały w 1999 roku 30-minutowy film "Out of Courage 2: Out for Vengeance" to studencki projekt Carnegie Mellon, przy realizacji którego Manganiello pełnił role scenarzysty, producenta wykonawczego oraz odtwórcy jednego z bohaterów. Grywał na lokalnej scenie, m.in. jako Ulfheim w sztuce Henrika Ibsena "Gdy się zbudzimy spośród zmarłych", Lorenzo w komedii szekspirowskiej "Kupiec wenecki" w Quantum Theatre, Joe w "The Last Night of Ballyhoo" Alfreda Uhry.
Kariera.
Po przeprowadzce do Los Angeles i występie w wąsko dystrybuowanym "The Ketchup King" (2002), znalazł agenta. Znalazł się w obsadzie w kasowym filmie fantasy Sama Raimiego "Spider-Man" (2002) jako Eugene „Flash” Thompson, dręczyciel Petera Parkera (Tobey Maguire). W postać Thompsona wcielił się ponownie po pięciu latach, w sequelu "Spider-Man 3" (2007). W telenoweli MyNetworkTV "American Heiress" odgrywał następnie rolę Solomona Corteza. W 2007 roku wystąpił w sześćdziesięciu pięciu epizodach serialu, z których wyemitowano jedynie trzydzieści dziewięć. Powodem zdjęcia telenoweli z anteny była niska oglądalność. W maju 2007 wystąpił jako „The Chick Magnet” na nowojorskiej premierze sztuki "Skirts &amp; Flirts" Glorii Calderon Kellett, która była także emitowana na kanale HBO na Aspen Comedy Festival. W swoim dorobku miał także wiele ról teatralnych, wśród nich w Stanley Kowalski w sztuce Tennessee Williamsa "Tramwaj zwany pożądaniem" (2008) w West Virginia Public Theatre.
Gościnnie pojawiał się w odcinkach przebojowych seriali, m.in.: NBC "Ostry dyżur" ("ER", 2007) jako oficer Litchman i "Jak poznałem waszą matkę" ("How I Met Your Mother", 2006-2009) w roli Brada, przyjaciela głównego bohatera Marshalla Eriksena. Wcielił się w porucznika Seana Macklina, głównego protagonistę wojennego filmu akcji "" ("Behind Enemy Lines: Colombia", 2009). Za rolę wilkołaka Alcide'a Herveauxa w serialu HBO "Czysta krew" ("True Blood", 2010-2014) zdobył w 2011 nagrodę Saturna, NewNowNext Award i Scream Award. Alternatywnie pełnił także funkcję kaskadera filmowego i telewizyjnego. Po występie w sitcomie CBS "Dwóch i pół" ("Two and a Half Men", 2011) z Ashtonem Kutcherem, powrócił na kinowy ekran u boku Channinga Tatuma, Matta Bomera, Matthew McConaugheya i Alexa Pettyfera w komediodramacie "Magic Mike" (2012) o historii młodego striptizera w Tampa na Florydzie. Film okazał się hitem i miał swoją kontynuację w 2015. Za rolę Davisa w komedii romantycznej "Jak urodzić i nie zwariować" (2012) z Cameron Diaz i Jennifer Lopez był nominowany do Teen Choice Awards.
Był na okładkach takich magazynów jak „TV Guide” (w lipcu 2011), „Men’s Health” (w lipcu 2011, we wrześniu 2013, w kwietniu 2016, w sierpniu 2017), „Out” (w marcu 2012), „Entertainment Weekly” (w czerwcu 2012, w czerwcu 2015), „Bello” (w styczniu 2014), „People” (w lipcu 2014), „Men’s Fitness” (w maju 2015, w październiku 2018), „Details” (w czerwcu 2015), „GQ” (w październiku 2015) i „Muscle &amp; Fitness” (w październiku 2015, w kwietniu 2016).
Życie prywatne.
Był związany z Audrą Marie (2009–2011), Tenley Dene (2012) i Bridget Peters (2013–2014). Od lipca 2014 spotykał się z aktorką Sofíą Vergarą, z którą się zaręczył na Boże Narodzenie 2014. Wzięli ślub 21 listopada 2015 w Palm Beach na Florydzie.

</doc>
<doc id="2001573" url="https://pl.wikipedia.org/wiki?curid=2001573" title="Kawasaki Ki-10">
Kawasaki Ki-10

Kawasaki Ki-10 (oznaczenie amerykańskie – Perry) – japoński samolot myśliwski używany bojowo w początkowym okresie wojny japońsko-chińskiej, w czasie wojny na Pacyfiku używany był jako samolot szkolny i pomocniczy. Ki-10 był najlepszym dwupłatowym japońskim myśliwcem, już nawet po jego wycofaniu ze służby wielu pilotów uważało, że jego jednopłatowi następcy powinni być tak samo zwrotni jak Ki-10.
Tło historyczne.
Na początku lat 30. XX standardowymi myśliwcami Cesarskiej Armii Japonii były samoloty Nakajima Typ 91 i Kawasaki Typ 92, obydwie te konstrukcje były wolniejsze od standardowych wówczas myśliwców RAF-u i USAAF (odpowiednio Hawker Fury i Boeing P-26A). W zakładach Kawasaki zaprojektowano wówczas jednopłatowy Ki-5, który miał dorównać prędkością myśliwcom zagranicznym, ale w 1934 został on odrzucony przez Siły Lotnicze Cesarskiej Armii Japonii jako zbyt mało zwrotny. We wrześniu 1934, już po odrzuceniu Ki-5, Kaigun Koku Hombu (biuro ds. awiacji Cesarskiej Armii Japonii) rozkazało zakładom Kawasaki zaprojektowanie dwupłatowego myśliwca, który mógłby stanąć w szranki z samolotami zagranicznymi, a w tym samym czasie firma Nakajima otrzymała rozkaz zaprojektowania podobnego myśliwca, ale w konfiguracji jednopłatowej.
Głównym projektantem samolotu był Takeo Doi, współpracowali z nim inżynierowie Imachi i Tojo.
Historia.
Pierwszy prototyp został ukończony w marcu 1935, drugi identyczny samolot został zbudowany miesiąc później. Już pierwsze loty pokazały, że był on znacznie szybszy i bardziej zwrotny od nieudanego Ki-5, ale konkurencyjny jednopłat Nakijama Ki-11 był jeszcze szybszy i w Kawasaki obawiano się, że kontrakt na produkcję seryjną zostanie wygrany przez Nakajimę. Aby zwiększyć prędkość maksymalną samolotu w trzecim i czwartym prototypie użyto metalowego, trójpłatowego śmigła zamiast wcześniejszego dwupłatowego, drewnianego oraz zmieniono szczegóły konstrukcyjne aby poprawić własności aerodynamiczne samolotu, między innymi użyto nitowania płaskiego do łączenia metalowej konstrukcji. Dodatkowo w czwartym prototypie zwiększono wznios górnego skrzydła w celu poprawienia stabilności samolotu. Tak zmodyfikowane samoloty były nadal wolniejsze od Ki-11, ale różnica nie była już taka znaczna i kontrakt na produkcję seryjną został przyznany na samoloty Ki-10 przede wszystkim z powodu znakomitej zwrotności tej maszyny.
Pierwsza wersja produkcyjna samolotu, Ki-10-I, była identyczna z trzecim prototypem; łącznie w latach 1935–1937 zbudowano 300 sztuk tej maszyny. Jej oficjalne oznaczenie wojskowe brzmiało „Myśliwiec Armii Typu 95 Model 1”.
Podpisując z Kawasaki kontrakt na produkcję seryjną samolotu Armia zażyczyła sobie wprowadzenia programu rozwojowego mającego na celu polepszenie stabilności samolotu, z tego powodu 185 samolot zbudowany w pierwszej serii otrzymał dłuższe skrzydła i przedłużono jego kadłub. Tak zmodyfikowana maszyna miała znacznie lepsze własności pilotażowe i stanowiła prototyp do drugiej serii konstrukcyjnej, Ki-10-II („Myśliwiec Armii Typu 95 Model 2”), która weszła do produkcji w czerwcu 1937.
Wcześniej, w kwietniu 1936, rozpoczęto prace nad jeszcze czystszą aerodynamicznie wersją samolotu i dwusetny egzemplarz z pierwszej serii otrzymał oznaczenie Ki-10-I KAI. W tej wersji duża chłodnica samolotu została przeniesiona spod osłony silnika pomiędzy podwozie samolotu, samo podwozie miało poprawioną charakterystykę aerodynamiczną, a koła zostały przykryte dużymi owiewkami, zaprojektowano także znacznie „czystszą” osłonę silnika. W tej wersji samolot był o 40 km/h szybszy niż wcześniej, po konstrukcji prototypu Ki-10-I KAI zbudowano jeszcze dwa prototypy Ki-10-II KAI z takimi samymi zmianami i z silkiem Ha-9-IIb o mocy 950 KM co dało tym samolotom prędkość maksymalną 445 km/h. Pomimo że tak zmodyfikowane Ki-10-II KAI były prawie tak samo szybkie jak jednopłatowy Nakajima Ki-27, nie weszły one do produkcji seryjnej – było już wówczas oczywiste, że era samolotów dwupłatowych dobiegła końca.
Opis konstrukcji.
Samolot Kawasaki Ki-10 był jednosilnikowym, jednomiejscowym, dwupłatowym samolotem myśliwskim o konstrukcji metalowej ze skrzydłami krytymi płótnem. Załogę samolotu stanowił pilot siedzący w otwartym kokpicie. Napęd samolotu stanowił 12-cylindrowy silnik rzędowy typu Kawasaki Ha-9 chłodzony cieczą. Samolot miał klasyczne, stałe podwozie z płozą ogonową.
Pierwsze prototypy miały dwupłatowe, drewniane śmigła, późniejsze prototypy i wersje seryjne samolotu otrzymały śmigła trójpłatowe, metalowe.
Lotki umieszczone były tylko na górnym skrzydle.
Uzbrojenie samolotu stanowiły dwa karabiny maszynowe kalibru 7,7 mm umieszczone w górnej części owiewki silnika.
Użycie bojowe.
W samoloty Ki-10-I i Ki-10-II były wyposażone jednostki bojowe Cesarskiej Armia Japonii stacjonujące w Japonii, Korei, Mandżukuo i na Formozie. Samoloty brały udział w operacjach wojskowych w Chinach i w Mandżuria w początkowym okresie wojny japońsko-chińskiej i w czasie walk nad Chałchin-Goł. W czasie wojny na Pacyfiku samoloty tego typu używane już były zazwyczaj tylko jako samoloty treningowe czy pomocnicze. W początkowym okresie wojny służby wywiadowcze aliantów omyłkowo uważały, że samolot ten stanowił jeszcze wyposażenie jednostek frontowych i otrzymał on oznaczenie kodowe Perry, ale był on spotykany tylko sporadycznie w Chinach.

</doc>
<doc id="2001581" url="https://pl.wikipedia.org/wiki?curid=2001581" title="Region Przemysłowy Keihin">
Region Przemysłowy Keihin

 – największy i najsilniej zurbanizowany okręg przemysłowy w Japonii.
Rozciąga się w głąb lądu od wybrzeża Zatoki Tokijskiej, obejmując Tokio, Kawasaki i Jokohamę w centrum. W szerokim znaczeniu obejmuje on także strefę przemysłową Keiyō na wschodzie, obszar śródlądowy w zachodniej części prefektury Kanagawa, obszar Musashino oraz obszar przemysłowy w południowej części prefektury Saitama.
Jest to jeden z najludniejszych regionów metropolitalnych świata (ponad 30 mln ludzi). Wytwarza ok. 30% krajowej produkcji przemysłowej. Znajdują się tam ośrodki przemysłów: maszynowego, samochodowego, stoczniowego, chemicznego i elektronicznego. Region posiada dobrze zorganizowany system komunikacji i transportu.
Historia.
W okresie Edo (1603–1868), liczące ponad milion mieszkańców miasto Edo, produkowało rękodzielnicze dobra konsumpcyjne do codziennego użytku dla tej ogromnej populacji konsumentów. Stało się to podstawą rozwoju nowoczesnego przemysłu w okresie Meiji (1868–1912). W ramach historycznych reform ustrojowych, gospodarczych i społecznych władze tworzyły także nowoczesny przemysł. W 1880 roku przyjęto politykę, zgodnie z którą większość rządowych fabryk sprzedawano sektorowi prywatnemu.
Wojny chińsko-japońska i rosyjsko-japońska doprowadziły do dalszego, szybkiego rozwoju gospodarczego i powstania obszarów przemysłowych. Wykorzystano nowe lokalizacje w Tokio oraz rozpoczęto budowę przybrzeżnego obszaru przemysłowego pomiędzy Kawasaki i Jokohamą w pierwszych latach okresu Taishō (1912–1926).
Po II wojnie światowej stolica Tokio rozwinęła się na wielką skalę, tworząc ogromny rynek, ale powodując zanieczyszczenie wód i powietrza spowodowane nadmierną koncentracją przemysłu. Władze podjęły walkę z tym problemem, doprowadzając w następnych latach do poprawy sytuacji.

</doc>
<doc id="2001582" url="https://pl.wikipedia.org/wiki?curid=2001582" title="Żogorku Kenesz">
Żogorku Kenesz



</doc>
<doc id="2001583" url="https://pl.wikipedia.org/wiki?curid=2001583" title="PTU">
PTU



</doc>
<doc id="2001585" url="https://pl.wikipedia.org/wiki?curid=2001585" title="Jaguar XK120">
Jaguar XK120

Jaguar XK120 – sportowy samochód osobowy produkowany przez brytyjską firmę Jaguar Cars w latach 1948–1954. Dostępny jako 2-drzwiowe coupé lub 2-drzwiowy roadster. Następca modelu SS100. Do napędu użyto silnika R6 o pojemności 3,4 litra. Moc przenoszona była na oś tylną. Samochód został zastąpiony przez model XK140. Wyprodukowano 12.055 egzemplarzy.
Historia.
Prezentacja tego modelu Jaguara miała miejsce podczas Earl Court Motor Show w Londynie, w 1948 roku. W czasach, gdy większość takich samochodów na szosach miała wciąż oddzielone od bryły karoserii błotniki, jednorodna karoseria dawała wrażenie nowoczesności. Całości dopełniały idealne proporcje karoserii. Dodatkowo Jaguar był wyposażony w nowy, 6-cylindrowy silnik o pojemności 3,4 l z dwoma wałkami rozrządu w głowicy. Ten typ konstrukcji silnika wcześniej stosowane tylko w samochodach wyścigowych. Symbol 120 miał oznaczać maksymalną prędkość auta w milach na godzinę. Podczas oficjalnego pokazu w Belgii okazało się jednak że pojazd o standardowym nadwoziu z szybą i postawionym dachem osiągnął prędkość 126 mil na godzinę, czyli 202 km/h. 
Przed wojną zakłady Jaguara montowały silniki produkowane przez firmę Standard, z własnymi górnozaworowymi głowicami; dwuwałkowy silnik serii XK był zatem zupełną nowością. Opracowano go pod koniec wojny dla nowego sedana który miał bez trudu osiągać prędkość rządu 160 km/h. Ostatecznie Jaguar Mark VII pojawił się dopiero w 1951 roku. Oddzielne od karoserii nadwozie tworzyła rama z masywnych podłużnic o profilu skrzynkowym, połączonych poprzecznymi elementami. 
Zawieszenie przednie Jaguara XK120 stanowiły wahacze poprzeczne i drążki skrętne, zaś tylne stanowił sztywny most napędowy na resorach piórowych. 
Jaguar nie przewidywał dużego popytu na model XK120, budował więc karoserie pierwszych egzemplarzy w tradycyjny sposób - ręcznie montując aluminiowe płaty poszycia na drewnianym szkielecie nadwozia. Kiedy zaczęły napływać liczne zamówienia, aby im sprostać producent przestawił się na bardziej przemysłowe metody produkcji i aluminium zastąpił stalą, co odróżniało kolejne egzemplarze od pierwszych 240 Jaguarów XK120. Przez pierwszych 18 miesięcy większość aut produkowano z przeznaczeniem na eksport. Model XK120 pojawił się na rynku krajowym dopiero na początku lat 50.
Swój imponujący jak na owe czasy wygląd Jaguar XK120 w pewnym stopniu zawdzięczał wpływom stylistyki nadwozi włoskiej firmy Touring, znanej z Alf Romeo, czy BMW, ścigających się w Mille Miglia pod koniec okresu międzywojennego.

</doc>
<doc id="2001586" url="https://pl.wikipedia.org/wiki?curid=2001586" title="Region Przemysłowy Hanshin">
Region Przemysłowy Hanshin

 – region przemysłowy w Japonii, w środkowej części głównej wyspy Honsiu ("Honshū"). 
Jest to strefa przemysłowa skupiona wokół miast: Osaka, Amagasaki, Sakai i Kobe, włącznie z wybrzeżem zatoki Osaka ("Ōsaka-wan"). W szerokim sensie obejmuje również obszary przemysłowe regionu Harima, jak Akashi i Himeji, oraz obszary przemysłowe na południe od Wakayamy. Znana również jako strefa przemysłowa Keihanshin, obejmująca południową część prefektury Kioto. 
Już w okresie Edo (1603–1868) rozwijała się produkcja przemysłowa (np. wytopu miedzi, produkcji tłuszczów, skór, statków) i handel w tym regionie. Szybki rozwój był możliwy także dzięki rozwiniętemu transportowi wodnemu wzdłuż wybrzeży Morza Wewnętrznego ("Seto-naikai") i rzeki Yodo. W Sakai rozwijało się rusznikarstwo, browarnictwo w: Nada (ob. dzielnica Kobe), Itami, Ikeda, a tkactwo i farbiarstwo bawełny w Izumi. 
We wczesnym okresie Meiji (1868–1912) rozpoczęła się nowoczesna industrializacja. W Osace powstały: mennica, fabryka armat, przędzalnie.
W czasie I wojny światowej rozwinęły się przemysły: stalowy, maszynowy, stoczniowy, pojazdów, maszyn przędzalniczych, chemiczny (nawozy, chemikalia, oleje i tłuszcze, guma). Przemysł tekstylny i innych towarów rozwinął się od Higashi-Osaki na południe na terenach wiejskich, tworząc urbanizację satelicką. 
Produkcja tego regionu przed II wojną światową była najwyższa w Japonii, przewyższając obszar przemysłowy Keihin.
Ze względu na innowacje technologiczne i rozwój transportu po II wojnie światowej duże fabryki produkujące urządzenia elektryczne, maszyny, chemikalia, artykuły spożywcze itp. rozwijają się wzdłuż linii kolejowych i autostrad. 
Po II wojnie światowej, m.in. w związku z szybkim rozwojem przemysłu, wystąpiły problemy związane z osiadaniem terenu, zanieczyszczeniem powietrza i wody. Podjęte starania w celu ich wyeliminowania dały dobre efekty. Okręg Przemysłowy Hanshin rozwinął się, ale charakteryzuje się dużą koncentracją małych i średnich przedsiębiorstw i jest ukierunkowany na handel z Azją. 

</doc>
<doc id="2001592" url="https://pl.wikipedia.org/wiki?curid=2001592" title="Jaguar XK140">
Jaguar XK140

Jaguar XK140 – sportowy samochód osobowy produkowany przez brytyjską firmę Jaguar Cars w latach 1954–1957. Dostępny jako 2-drzwiowe coupé lub 2-drzwiowy roadster. Następca modelu XK120. Do napędu użyto silnika R6 o pojemności 3,4 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model XK150.
Łącznie wyprodukowano 8884 egzemplarze Jaguara XK140.

</doc>
<doc id="2001593" url="https://pl.wikipedia.org/wiki?curid=2001593" title="GZP WP">
GZP WP



</doc>
<doc id="2001594" url="https://pl.wikipedia.org/wiki?curid=2001594" title="Krzyczek arabski">
Krzyczek arabski



</doc>
<doc id="2001595" url="https://pl.wikipedia.org/wiki?curid=2001595" title="GZPW WP">
GZPW WP



</doc>
<doc id="2001596" url="https://pl.wikipedia.org/wiki?curid=2001596" title="Megalopolis Nippon">
Megalopolis Nippon



</doc>
<doc id="2001599" url="https://pl.wikipedia.org/wiki?curid=2001599" title="Jaguar XK150">
Jaguar XK150

Jaguar XK150 – sportowy samochód osobowy produkowany przez brytyjską firmę Jaguar Cars w latach 1957–1961. Dostępny jako 2-drzwiowe coupé lub 2-drzwiowy roadster. Następca modelu XK140. Do napędu używano silników R6 o pojemności 3,4 i 3,8 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model E-type. Wyprodukowano łącznie 9395 sztuk tego modelu.

</doc>
<doc id="2001607" url="https://pl.wikipedia.org/wiki?curid=2001607" title="Telekurier - Bliżej Ciebie">
Telekurier - Bliżej Ciebie



</doc>
<doc id="2001610" url="https://pl.wikipedia.org/wiki?curid=2001610" title="Lista zamieszkanych wysp Chorwacji">
Lista zamieszkanych wysp Chorwacji

W chorwackiej części Morza Adriatyckiego znajduje się 698 wysp, 389 wysepek oraz 78 raf, co sprawia, że chorwacki archipelag jest najliczebniejszym na Morzu Adriatyckim oraz drugim co do liczebności na Morzu Śródziemnym (więcej wysp posiada tylko Grecja).
Spośród 698 wysp w 2001 r. tylko 47 było zamieszkiwanych co najmniej przez jedną osobę. Starsze źródła podają, że Chorwacja posiadała 66 zamieszkanych wysp, lecz dane te są już nieaktualne, gdyż 19 z nich stało się niezamieszkanych wskutek depopulacji.
Wyspy Chorwacji są zamieszkane od czasów starożytnej Grecji (dla przykładu wyspa Hvar była zamieszkana pomiędzy 3500 r. p.n.e. a 2500 r. p.n.e., Dionizjos I założył kolonie na wyspach Hvar i Vis w czwartym wieku przed Chrystusem). Liczba mieszkańców na wyspach rosła do 1921 roku, kiedy osiągnęła swój szczyt i wynosiła 173 503. Od tamtego czasu następowało wyludnienie wysp w kolejnych dekadach, do tego stopnia, iż w 1981 r. osiągnięto stan z roku 1850. Liczba ludności przestała maleć w latach 90. Według spisu z 2001 na wyspach mieszkało 121 606 osób, podczas gdy w 1991 jedynie 110 953.
Głównymi gałęziami przemysłu na wyspie jest rolnictwo (zwłaszcza uprawa winorośli i oliwek), rybactwo oraz turystyka. Lokalna gospodarka jest stosunkowo słabo rozwinięta, podczas gdy koszty życia od 10 do 30% wyższe niż na kontynencie, przez co chorwacki rząd w różnoraki sposób wspiera i ochrania wyspy poprzez program "Zakon o otocima". Zakłada on m.in. pobieranie opłat na mostach oraz zapewnia tańsze bądź darmowe bilety promowe dla wyspiarzy.

</doc>
<doc id="2001613" url="https://pl.wikipedia.org/wiki?curid=2001613" title="Greinbach">
Greinbach

Greinbach – gmina w Austrii, w kraju związkowym Styria, w powiecie Hartberg-Fürstenfeld. Do 31 grudnia 2012 należała do powiatu Hartberg.

</doc>
<doc id="2001616" url="https://pl.wikipedia.org/wiki?curid=2001616" title="Großhart">
Großhart

Großhart – dawna gmina położona w zachodniej Austrii, w Styrii, w powiecie Hartberg. 1 stycznia 2015 została rozwiązana a tereny jej połączono z gminami Hartl oraz Tiefenbach bei Kaindorf tworząc nową gminę Hartl.

</doc>
<doc id="2001618" url="https://pl.wikipedia.org/wiki?curid=2001618" title="Bytków (stacja towarowa)">
Bytków (stacja towarowa)

Bytków (stacja towarowa) – zlikwidowana towarowa wąskotorowa stacja kolejowa w Siemianowicach Śląskich w dzielnicy Bytków, w województwie śląskim, w Polsce.

</doc>
<doc id="2001621" url="https://pl.wikipedia.org/wiki?curid=2001621" title="Hartberg Umgebung">
Hartberg Umgebung

Hartberg Umgebung – gmina w Austrii, w kraju związkowym Styria, w powiecie Hartberg-Fürstenfeld. Do 31 grudnia 2012 należała do powiatu Hartberg.

</doc>
<doc id="2001628" url="https://pl.wikipedia.org/wiki?curid=2001628" title="Sea Legends">
Sea Legends

Sea Legends jest grą komputerową stworzoną w 1996 roku przez firmę "Ocean Software" i wydaną na rynek przez "GTE Entertainment".
Gra ta nawiązuje do wydanej w 1987 roku popularnej gry Pirates! stworzonej przez MicroProse.
W przeciwieństwie do pierwowzoru, występuje tutaj również element przygodowy.
Gra traktuje na temat XVII-wiecznego piractwa oraz wojny morskiej na basenie Morza Karaibskiego.
Gracz wciela się w kapitana Richarda Greya, brytyjskiego żeglarza mającego za zadanie wykonanie serii przeróżnych misji. Można nawigować statkiem, strzelać z dział, wydawać rozkazy innym statkom, odwiedzać porty i miasta. Jakkolwiek możliwe jest odstąpienie od scenariusza gry i stanie się tym samym piratem.
Gra została wydana na platformę MS-DOS

</doc>
<doc id="2001629" url="https://pl.wikipedia.org/wiki?curid=2001629" title="Jacques de la Palice">
Jacques de la Palice



</doc>
<doc id="2001631" url="https://pl.wikipedia.org/wiki?curid=2001631" title="Jacques de La Palisse">
Jacques de La Palisse



</doc>
<doc id="2001634" url="https://pl.wikipedia.org/wiki?curid=2001634" title="Mogambo">
Mogambo

Mogambo – amerykański film przygodowy z 1953 roku w reżyserii Johna Forda na podstawie sztuki Wilsona Collisona.
Fabuła.
Victor Marswell (Clark Gable) mieszka w Afryce, w Kenii, gdzie zajmuje się łapaniem zwierząt dla ogrodów zoologicznych. Pewnego dnia do jego obozu trafia wyzywająca Eloise „Honey Bear” Kelly (Ava Gardner). Victor początkowo nie jest zadowolony z tej wizyty, ale potem wdaje się z przybyszką w przelotny romans. Wkrótce po niej przybywa do obozu angielski antropolog z piękną żoną Lindą (Grace Kelly), która robi na Victorze duże wrażenie. Narasta napięcie między obydwiema kobietami.

</doc>
<doc id="2001635" url="https://pl.wikipedia.org/wiki?curid=2001635" title="Ramon Menezes Hubner">
Ramon Menezes Hubner

Ramon Menezes Hubner (ur. 30 czerwca 1972 w Contagem) – brazylijski trener piłkarski i piłkarz, występujący na pozycji ofensywnego pomocnika. Obecnie selekcjoner reprezentacji Brazylii do lat 20.
Kariera klubowa.
Ramon rozpoczął piłkarską karierę w Cruzeiro EC w 1989 roku. W klubie z Belo Horizonte grał do 1993 roku. Z Cruzeiro zdobył mistrzostwo Minas Gerais - Campeonato Mineiro w 1990 oraz Puchar Brazylii 1993. W 1993 roku przeszedł do Vitórii Salvador. Z Vitórii przeszedł do lokalnego rywala EC Bahia. W 1994 roku powrócił do Vitórii, z którą zdobył mistrzostwo stanu Bahia - Campeonato Baiano w 1995 roku.
W 1995 wyjechał do Europy do niemieckiego Bayeru 04 Leverkusen. Po nieudanym sezonie w Bayerze, w którym strzelił tylko jedną bramkę, Ramon powrócił do Brazylii do CR Vasco da Gama. Z klubem z Rio de Janeiro zdobył Copa Libertadores 1998 oraz mistrzostwo stanu Rio de Janeiro - Campeonato Carioca w 1998 roku. W 2000 roku przeszedł do lokalnego rywala Fluminense FC. W 2002 roku grał w Clube Atlético Mineiro oraz CR Vasco da Gama.
W 2003 roku grał w Japonii w Tokyo Verdy. W 2004 roku grał ponownie w Fluminense FC. W latach 2005-2006 grał w Botafogo FR oraz ponownie w CR Vasco da Gama. Rok 2007 spędził w Athletico Paranaense. Od 2008 Ramon gra w Vitórii Salvador, z którą zdobył mistrzostwo stanu Bahia - Campeonato Baiano w 2008 roku.
Dotychczas Ramon w lidze brazylijskiej rozegrał 328 meczów i strzelił 93 bramki.
Kariera reprezentacyjna.
Ramon ma za sobą występy w reprezentacji Brazylii, w której zadebiutował 31 maja 2001 w wygranym 2-0 meczu z reprezentacją Kamerunu w Puchar Konfederacji. Na turnieju w Japonii i Korei Południowej Ramon zagrał we wszystkich pięciu meczach z Kamerunem, Kanadą, Japonią, Francją (bramka) oraz 9 czerwca 2001 z Australią, który był jego piątym i ostatnim meczem w reprezentacji.

</doc>
<doc id="2001639" url="https://pl.wikipedia.org/wiki?curid=2001639" title="Prząśniczki">
Prząśniczki

Prząśniczki – grupa muzyczna powstała 8 marca 1995 w Łodzi.
20 grudnia 2002 grupa zorganizowała koncert z okazji 62 rocznicy urodzin Franka Zappy, wraz z m.in. Tymonem Tymańskim oraz Jerrym Glaptfordem pt. "Zapparcie, czyli skutki uboczne jedzenia żółtego śniegu".
Grali następnie m.in. na "Gdynia Summer Jazz Festiwal 2003", "1 Zappa Festiwal" oraz – jako pierwszy zespół z Polski – na europejskim festiwalu artystów zainspirowanych twórczością Franka Zappy – "Zappanale" 2004 w Niemczech.
W styczniu 2011 zespół przeszedł gruntowną przebudowę składu i wraz z nową nazwą PRZ oraz odnowionym obliczem staje do dalszej walki o słuchaczy lubiących nieparzystokopytne rytmy, kalamburowo-biało-anagramowe teksty, którzy nie boją się poddawać narząd słuchu karkołomnym operacjom dźwiękowym i ekstremalnym ruchom skoczka po szachownicy wszelakich gatunków muzycznych.

</doc>
<doc id="2001641" url="https://pl.wikipedia.org/wiki?curid=2001641" title="Szlak dookoła Wrocławia im. doktora Bronisława Turonia">
Szlak dookoła Wrocławia im. doktora Bronisława Turonia

Szlak dookoła Wrocławia im. doktora Bronisława Turonia – żółty, oznakowany, pieszy szlak turystyczny, którego większość odcinków można przebyć także rowerem. Położony na Nizinie Śląskiej, przebiega przez wsie leżące w pobliżu Wrocławia i przez niektóre jego peryferyjne osiedla.
Szlak ma długość 141 km i składa się z dziesięciu odcinków, których punkty wyjściowe i końcowe zostały zlokalizowane w miejscowościach do których można dojechać komunikacją publiczną. Podzielony jest na dwie części – północną i południową, ponieważ brak jest stałych przepraw przez Odrę zarówno powyżej, jak i poniżej miasta, które byłyby dostępne dla ruchu pieszego (w momencie projektowania szlaku) oraz częściowo wyznakowany odcinek dodatkowy o długości 14,6 km, łączący koniec odcinka północnego z początkiem odcinka południowego, prowadzący przez śluzę na Odrze w Ratowicach. Za przebycie każdego odcinka przyznawana jest przez Oddział PTTK Wrocław-Fabryczna odznaka turystyczna.
Historia.
Projekt utworzenia pieszego szlaku turystycznego w okolicach Wrocławia powstał w 1967 roku, a jego autorem był Zbigniew Szkolnicki, członek Oddziału Wrocławskiego PTTK. Szlak został wyznakowany w 1975 roku przez członków Szkolnego Koła Krajoznawczo-Turystycznego „Skrzaty” przy Szkole Podstawowej nr 46, pod nadzorem opiekunki Marii Balkowskiej. W roku 1986, dla upamiętnienia działacza OW PTTK Bronisława Turonia, szlak nazwano jego imieniem.
Zabytki na szlaku.
Na przebiegu szlaku rejestr zabytków Narodowego Instytutu Dziedzictwa odnotowuje następujące obiekty:
Przebieg szlaku.
Szlak otacza Wrocław, prowadzi przez 3 powiaty: trzebnicki, wrocławski i średzki, a w dwóch miejscach wkracza w administracyjne granice miasta i jego peryferyjne osiedla. Szlak jest podzielony na dwie części – północną i południową ze względu na brak stałych przepraw przez Odrę dostępnych w momencie projektowania szlaku dla ruchu pieszego, zarówno powyżej, jak i poniżej miasta.
Odcinek północny.
Odcinek północny obchodzi Wrocław od strony północnej i wschodniej, wyznakowany jest w dużej części przez tereny niezurbanizowane (wałami Odry i Widawy, w dalszym odcinku pomiędzy stawami niedaleko Rakowa) i jest częściowo niedostępny dla rowerzystów.
Na przebiegu odcinka rejestr zabytków Narodowego Instytutu Dziedzictwa odnotowuje następujące obiekty:
Uraz – w XIII w. siedziba kasztelanii, miasto w latach 1288-1945, zniszczone w 1945 roku, obecnie wieś.
Kotowice – ulicówka wzmiankowana w 1203, w XIV wieku we wsi znajdowała się posiadłość rycerska określana w dokumencie z 1358 roku jako zamek, obecnie nieistniejąca.
Wrocław-Widawa – od 1973 roku osiedle Wrocławia, dawniej wieś, po raz pierwszy wzmiankowana w 1193 roku
Wrocław-Pawłowice – od 1970 roku osiedle Wrocławia, dawniej wieś, po raz pierwszy wzmiankowana w 1245 roku.
Pruszowice – ulicówka, wzmiankowana w XIV wieku jako własność Hansa von Graffona
Domaszczyn – dawniej ulicówka, obecnie o zatartym układzie, wzmiankowana w 125; do 1945 część wsi należała do dóbr książęcych w Szczodrem.
Szczodre – wieś powstała z połączenia dwóch odrębnych wsi – wzmiankowanej w XIII wieku Raztelwitz i wzmiankowanej w 1516 roku Neudorf.
Długołęka – wieś gminna, wzmiankowana w 1305 roku, od 1454 roku cel pielgrzymek ze Śląska, Czech i Polski.
Chrząstawa Wielka – wielodrożnica, wzmiankowana w 1327 roku, własność Henryka IV Probusa i Henryka V Grubego.
Odcinek łącznikowy.
Po udostępnieniu przez Regionalny Zarząd Gospodarki Wodnej we Wrocławiu śluzy na Odrze w Ratowicach dla ruchu pieszego, możliwe jest przejście od końcówki wyznakowanego odcinka w Czernicy do punktu wyjściowego odcinka południowego na przystanku kolejowym Zakrzów Kotowice nieoznakowaną trasą prowadzącą w większości drogami polnymi.
Na przebiegu odcinka rejestr zabytków Narodowego Instytutu Dziedzictwa odnotowuje następujące obiekty:
Wojnowice – wieś wzmiankowana w 1286 roku, 1341 lokacja na prawie niemieckim, 1826 roku zamieszkiwana przez 18 rodzin polskich i 1 rodzinę niemiecką.
Ratowice – wieś wzmiankowana w 1245 roku, przyznana w 1444 roku jako zadośćuczynienie Konradowi IV Oleśnickiemu za zrzeczenie się godności biskupa.
Kotowice – wieś wzmiankowana w 1208 roku, miejsce odnalezienia 06.12.1972 roku skarbu kotowickiego składającego się z co najmniej 1090 monet i 300 ozdób srebrnych.
Odcinek południowy.
Odcinek południowy obchodzi Wrocław od strony południowej i zachodniej (wyznakowany przez tereny zabudowane) drogami (w środkowym odcinku głównie drogami asfaltowymi) i na całym swoim przebiegu jest dostępny dla rowerzystów.
Projektowany park krajobrazowy „Dolina Odry i Oławy” – obszar występowania 32 rzadkich lub podlegających ochronie gatunków roślin, 140 gatunków ptaków (takich jak bąk zwyczajny, bocian czarny, kania ruda, orlik krzykliwy oraz żuraw).
Na przebiegu odcinka rejestr zabytków Narodowego Instytutu Dziedzictwa odnotowuje następujące obiekty:
Święta Katarzyna – wielodrożnica wzmiankowana w 1257, nazwa wsi pochodząca od imienia patronki kościoła
Biestrzyków – wieś wzmiankowana w 1234 roku (istnieje przypuszczenie, iż może być wzmiankowana w 1221 roku pod nazwą Petrcz).
Ślęza – wieś wzmiankowana w 1155 roku leży pomiędzy Ślęzą a kanałem łączącym Ślęzę i Szaloną.
Bielany Wrocławskie – ulicówka wzmiankowana w 1336 roku, obecnie przemysłowo-handlowe Centrum Bielany.
Tyniec Mały – wieś wzmiankowana w 1193 roku.
Jaszkotle – wielodrożnica wzmiankowana w 1155 roku, obecnie przysiółek należący do wsi Gądów.
Skałka – ulicówka wzmiankowana w 1250 roku;
Wrocław-Jerzmanowo – od 1973 roku osiedle Wrocławia, dawniej wieś, po raz pierwszy wzmiankowana w 1245 roku;
Wrocław-Leśnica – miasto w 1261 – XVIII wiek, po raz pierwszy wzmiankowana w 1201 roku, obecnie osiedle Wrocławia od 1928 roku;
Lutynia – owalnica wzmiankowana w 1324 roku.
Mrozów – wielodrożnica, wzmiankowana w 1244 roku.
Wojnowice – wieś wzmiankowana w 1291 roku, nazwa wsi inspirowana częstym w średniowieczu imieniu Wojen.
Brzezina – wieś wzmiankowana w 1202 roku.
Przebieg szlaku został zweryfikowany według stanu z 2012.
Odznaka.
PTTK Wrocław-Fabryczna ustanowił odznakę turystyczno-krajoznawczą „Wędrówki Dookoła Wrocławia”. Za każdy odcinek przebytego szlaku przyznawana jest odznaka cząstkowa, za przebycie wszystkich dodatkowy element łączący. Zgodnie z regulaminem odznaki pierwszy odcinek biegnie z Wrocławia-Leśnicy do Miękini, a częściowo wyznakowany odcinek łącznikowy Chrząstawa Wielka – Zakrzów Kotowice PKP jest odcinkiem dodatkowym, za który nie jest przyznawana odznaka cząstkowa.
Przewodniki.
Szlak dookoła Wrocławia doczekał się następujących przewodników:
Po roku 2005 wydawane były tylko mapy okolic Wrocławia pokazujące aktualizowany w terenie przebieg szlaku wraz z odległościami. Najnowsze wydawnictwo to mapa Wokół Wrocławia wydana w 2012 roku na której dodatkowo umieszczono informacje o stanie szlaku i jego oznakowania.

</doc>
<doc id="2001645" url="https://pl.wikipedia.org/wiki?curid=2001645" title="Prvić">
Prvić

Prvić – wyspa leżąca w chorwackiej części Morza Adriatyckiego. Należy do archipelagu Šibenik. Jej powierzchnia wynosi 2,407 km², a długość linii brzegowej 10,634 km. Nazwa wyspy najprawdopodobniej pochodzi od słowa "Prvin", nazwy chorwackiego boga wiosny. Na wyspie są dwie wioski: Prvić Luka i Prvić Šepurine. Na Prviciu nie ma samochodów.

</doc>
<doc id="2001650" url="https://pl.wikipedia.org/wiki?curid=2001650" title="Zespół pałacowo-parkowy w Jelczu">
Zespół pałacowo-parkowy w Jelczu

Zespół pałacowo-parkowy w Jelczu – jeden z zabytków miasta Jelcz-Laskowice. Mieści się przy ulicy Kukułczej 1.
Neogotycki pałac wybudowany w latach 1886-1894 powstał w miejscu XVII-wiecznego drewnianego pałacyku myśliwskiego i należał do rodziny Saurmów, o czym zaświadcza rodzinny herb na frontonie. Po II wojnie światowej obiekt zajmowały wojska sowieckie a później polskie. Dziś mieści się tu katolicka Misja Charytatywna. W przyległym parku o powierzchni 9,5 hektarów, urządzonym niegdyś w stylu angielskim, istniała niegdyś oranżeria z egzotycznymi gatunkami roślin.

</doc>
<doc id="2001652" url="https://pl.wikipedia.org/wiki?curid=2001652" title="Hypocolius">
Hypocolius



</doc>
<doc id="2001653" url="https://pl.wikipedia.org/wiki?curid=2001653" title="Adolphe Joseph Thomas Monticelli">
Adolphe Joseph Thomas Monticelli

Adolphe Joseph Thomas Monticelli (ur. 14 października 1824 w Marsylii, zm. 29 czerwca 1886) – francuski malarz, prekursor impresjonizmu.
Jego rodzina miała włoskie korzenie i osiadła we Francji w XVIII wieku. Monticelli uczęszczał do szkoły rysunkowej w Marsylii i kopiował obrazy w miejscowym muzeum. W latach 1846-1849 uczył się w Paryżu w pracowni Paula Delaroche, prowadząc jednocześnie samodzielne studia nad pracami dawnych mistrzów w Luwrze. Na jego rozwój wpływ mieli malarze romantyczni Eugène Delacroix i Narcisse Virgilio Díaz de la Peña. W latach 1873-1870 artysta przebywał głównie w Paryżu obracając się w kręgu barbizończyków, po wojnie francusko-pruskiej przeniósł na stałe Marsylii, gdzie żył i pracował do śmierci.
Adolphe Monticelli wypracował własny, nowatorski styl, przez krytyków sztuki uważany za zapowiedź impresjonizmu i ekspresjonizmu. Malował portrety, pejzaże i martwe natury, a przede wszystkim fête galante – sceny wytwornych zabaw dworskich i koncertów. Przedstawiał często artystów cyrkowych, sceny teatralne i maskarady. Posługiwał się nowatorską techniką kładzenia farby, stosował grube impasty i śmiałe świetliste kolory. Jego prace nawiązują zarówno do twórczości artystów rokokowych, jak i romantyków.
Malarz znał m.in. Paula Cézanne`a, a szczególny wpływ wywarł na twórczość Vincenta van Gogha, który pod wpływem jego twórczości zdecydował się rozjaśnić paletę i stosować bardziej śmiałe rozwiązania kompozycyjne.

</doc>
<doc id="2001654" url="https://pl.wikipedia.org/wiki?curid=2001654" title="Hypocoliidae">
Hypocoliidae



</doc>
<doc id="2001655" url="https://pl.wikipedia.org/wiki?curid=2001655" title="Liban (film)">
Liban (film)

Liban (hebr. "לבנון") – dramat wojenny w reżyserii i według scenariusza Szemu’ela Ma’oza z 2009 roku, zrealizowany w koprodukcji francusko-libańsko-izraelsko-niemieckiej. Film nagrodzony Złotym Lwem podczas 66. MFF w Wenecji.
Reżyser filmu na podstawie własnych przeżyć przedstawił doświadczenia młodych izraelskich poborowych w czasie wojny libańskiej w 1982 roku. Według brytyjskiej gazety "The Guardian" wymowa filmu jest antywojenna.

</doc>
<doc id="2001657" url="https://pl.wikipedia.org/wiki?curid=2001657" title="Serafim Pinto Ribeiro">
Serafim Pinto Ribeiro

Pipi, właśc. Serafim Pinto Ribeiro Júnior (ur. 10 grudnia 1915 w Belo Horizonte - zm. 4 lipca 2001 w Ouro Fino) - piłkarz brazylijski, występujący podczas kariery na pozycji napastnika.
Kariera klubowa.
Karierę piłkarską Pipi zaczął w małym klubie Ouro Fino w 1935 roku. W 1938 roku przeszedł do Guarani FC, w którym grał do 1939 roku. W 1940 przeszedł do Palestra Itália, w którym grał do 1943 roku. Podczas tego okresu Pipi wygrał z Palestra Itália dwukrotnie mistrzostwo stanu São Paulo - Campeonato Paulista w: 1940 i 1942 roku. W latach 1943–1944 grał we Fluminense FC, z którego przeszedł do Corinthians Paulista, w którym zakończył karierę w 1946 roku.
Kariera reprezentacyjna.
W reprezentacji Brazylii Pipi zadebiutował 14 stycznia 1942 w meczu z reprezentacją Chile podczas Copa América 1942, na którym Brazylia zajęła trzecie miejsce. Na tym turnieju wystąpił w czterech meczach z Chile, Argentyną, Peru i Ekwadorem.Mecz z reprezentacją Ekwadoru był jego ostatnim w reprezentacji.

</doc>
<doc id="2001662" url="https://pl.wikipedia.org/wiki?curid=2001662" title="Pałac w Laskowicach Oławskich">
Pałac w Laskowicach Oławskich

Pałac w Laskowicach Oławskich – jeden z zabytków miasta Jelcz-Laskowice. Mieści się przy ulicy Witosa 24.
Neoklasycystyczny pałac pochodzi z 1886 i powstał w miejscu wcześniejszej mniej okazałej budowli. Obiekt nie uległ zniszczeniu podczas wojen światowych. Po ostatniej - był kolejno szkołą z internatem, filią Instytutu Uprawy, Nawożenia i Gleboznawstwa w Puławach, w latach 80. XX w. w pałacu i w barakach na terenie parku stacjonowała jednostka wojskowa OTK (żołnierze pracowali w FS Jelczu - Laskowicach, na torach w okolicy Wrocławia i Oławy oraz w ZNTK w Oławie) a obecnie siedzibą Urzędu Miasta i Gminy. Pałac otoczony jest parkiem o powierzchni 6 hektarów z bogatym kilkusetletnim drzewostanem.

</doc>
<doc id="2001663" url="https://pl.wikipedia.org/wiki?curid=2001663" title="Demokratyczna Partia Postępowa">
Demokratyczna Partia Postępowa

Demokratyczna Partia Postępowa lub Demokratyczna Partia Postępu (, ang. "Democratic Progressive Party", DPP) – tajwańska partia polityczna założona w 1986 przez opozycyjnych działaczy podziemia demokratycznego. Opowiada się w polityce zagranicznej za niepodległością Tajwanu i liberalizmem w polityce gospodarczej. Przewodniczy koalicji wyborczej Zielonych. W latach 2000–2008 i od 2016 roku partia rządząca.
Historia.
Demokratyczna Partia Postępowa wywodzi się ze środowisk podziemnej opozycji wobec rządzącego Kuomintangu, domagającej się liberalizacji życia politycznego i gospodarczego. Po przeniesieniu rządu Republiki Chińskiej na Tajwan, w państwie wprowadzony został stan wojenny, który obowiązywał do 1987. Rząd Kuomintangu, jedynej legalnej partii politycznej, wprowadził cenzurę, ograniczał wolność wypowiedzi, publikacji, zgromadzeń i stowarzyszeń. Pod koniec lat 70. i na początku lat 80. XX wieku, kilka lat po śmierci wieloletniego prezydenta Czang Kaj-szeka, w kraju zaczęły powstawać nieformalne grupy działaczy opozycji demokratycznej zwane "dangwai" (lub „pozapartyjni”).
W grudniu 1979 wiec w mieście Kaohsiung zwołany przez "dangwai" i magazyn "Formosa" w celu uczczenia Międzynarodowego Dnia Praw Człowieka przerodził się w gwałtowną konfrontację, w czasie której tysiące jego uczestników zostało brutalnie pobitych. W następstwie wydarzenia, zwanego „incydentem w Kaohsiung”, aresztowani zostali czołowi dysydenci, których oskarżono o działalność wywrotową i skazano na wysokie kary pozbawienia wolności.
Ostatecznie jednak wydarzenia w Kaohsiung i represje wobec opozycji przyczyniły się do wzmocnienia ruchów demokratycznych. Pomimo oficjalnego zakazu tworzenia nowych partii politycznych, członkowie ruchu "dangwai" we wrześniu 1986 powołali do życia Demokratyczną Partię Postępową (DPP). W grudniu 1986 DPP wzięła udział w wyborach parlamentarnych, zdobywając pierwsze mandaty w Yuanie Ustawodawczym i Zgromadzeniu Narodowym. W 1987, na krótko przed śmiercią, prezydent Chiang Ching-kuo zniósł stan wojenny, co zapoczątkowało okres reform politycznych, gospodarczych i społecznych w Republice Chińskiej. W 1992 DPP wzięła udział w pierwszych w pełni demokratycznych i wolnych wyborach do parlamentu. W 1994 jej kandydat Chen Shui-bian został wybrany burmistrzem Tajpej. W 1996 kandydat DPP Peng Ming-min przegrał z kandydatem Kuomintangu Lee Teng-hui w pierwszych bezpośrednich wyborach prezydenckich na wyspie. Ze stworzonego przezeń zaraz po wyborach „Ruchu na rzecz budowy państwa” w tym samym roku powstała Tajwańska Partia Niepodległościowa, grupująca członków DPP niezadowolonych z bardziej centrowego i mniej radykalnie pro-niepodległościowego kursu partii.
W marcu 2000 DPP po raz pierwszy w historii przejęła władzę w kraju po tym, jak Chen Shui-bian zwyciężył w wyborach prezydenckich. Było to zarazem pierwsza zmiana obozu rządzącego w historii republiki. Również w 2001 w wyborach do Yuanu Ustawodawczego DPP odniosła zwycięstwo, stając się największą partią polityczną w parlamencie. W wyborach prezydenckich w marcu 2004 prezydent Chen Shui-bian uzyskał reelekcję, pokonując Lien Chana z Kuomintangu. W wyborach parlamentarnych w grudniu 2004 DPP zdobyła najwięcej mandatów, jednak jej koalicja wyborcza Zielonych przegrała z koalicją Kuomintangu, Niebieskimi.
Podczas swoich 8-letnich rządów partia wielokrotnie podkreślała odrębność Tajwanu od Chin. Jednym z przejawów tej polityki było wprowadzenie w 2002 roku jako urzędowej transkrypcji języka chińskiego systemu tongyong pinyin, mimo że na świecie od ponad 20 lat obowiązującym systemem jest hanyu pinyin. Tongyong pinyin spotkał się z ostrą krytyką jako niefunkcjonalny, zaś jego twórcom zarzucano jedynie polityczne motywacje. Ostre kontrowersje i masowe protesty wywołała przeprowadzona za rządów DPP zmiana nazwy i wystroju Hali Pamięci Czang-Kaj-szeka.
W 2008 DPP utraciła władzę po 8 latach. W styczniu przegrała wybory do parlamentu, po czym w marcu jej kandydat Frank Hsieh przegrał wybory prezydenckie z Ma Ying-jeou z Kuomintangu. Kadencja prezydenta Chen Shui-biana upłynęła z dniem 20 maja 2008.
18 maja 2008 nowym przewodniczącym partii została wybrana Tsai Ing-wen. 14 stycznia 2012 Tsai przegrała w wyborach prezydenckich z ubiegającym się o reelekcję Ma Ying-jeou. Miesiąc później ustąpiła ze stanowiska przewodniczącej DPP, na którym tymczasowo zastąpiła ją Chen Chu. Pod koniec maja 2012 nowym szefem partii został Su Tseng-chang. W 2014 roku Tsai Ing-wen ponownie została wybrana na przewodniczącą DPP.
16 stycznia 2016 roku DPP zwyciężyła w wyborach parlamentarnych, wprowadzając 68 deputowanych do Yuanu Ustawodawczego. Jej przewodnicząca, Tsai Ing-wen, uzyskała natomiast 56,12% głosów w wyborach prezydenckich, zostając pierwszą w historii kobietą na stanowisku prezydenta Republiki Chińskiej.
W maju 2017 sąd konstytucyjny Tajwanu orzekł, że definicja małżeństwa jako związku mężczyzny i kobiety jest niezgodna z konstytucją. Ustawa nowelizująca kodeks cywilny w celu wprowadzenia równości małżeńskiej została złożona wcześniej w Yuanie Ustawodawczym przez rządzącą Demokratyczną Partię Postępową. Ostatecznie projekt ustawy złożony przez DPP został przyjęty tydzień przed wyznaczonym przez sąd konstytucyjny terminem, 17 maja 2019
Program.
Demokratyczna Partia Postępowa opowiada się ustanowieniem suwerennej i niepodległej Republiki Tajwanu. Odrzuca w ten sposób politykę jednych Chin (akceptowaną np. przez Kuomintang). Według niej niepodległy Tajwan nie przynależy do Chińskiej Republiki Ludowej i jednocześnie suwerenność niepodległego Tajwanu nie rozciąga się na Chiny kontynentalne. DPP opowiada się zatem za istnieniem dwóch odrębnych niepodległych państw chińskich, co jej zdaniem od lat znajduje już odzwierciedlenie w rzeczywistości.
Według partii tylko niepodległy Tajwan jest w stanie zagwarantować bezpieczeństwo obywatelom republiki i stworzyć warunki dla rozwoju wolności, demokracji, dobrobytu, sprawiedliwości i samorealizacji mieszkańców. Porządek prawny i polityczny powinien opierać się zdaniem DPP na zasadach demokratycznych, zapewniać poszanowanie ludzkiej godności i praw człowieka, poszanowanie zasady suwerenności narodu, wolności zgromadzeń, stowarzyszeń, prasy. Jednym z elementów polityki „tajwanizacji” prowadzonej przez DPP jest konsekwentne występowanie przeciwko stosowaniu międzynarodowej transkrypcji hanyu pinyin do romanizacji języka chińskiego, gdyż została ona opracowana w ChRL i zdaniem władz partii kryje się za nią plan pozbawienia Tajwańczyków ich tożsamości kulturowej.
W polityce gospodarczej i społecznej DPP opowiada się za poszanowaniem własności prywatnej, wspieraniem małych i średnich przedsiębiorstw, promocją zrównoważonego rozwoju każdego sektora gospodarki, ochroną środowiska, prywatyzacją państwowych przedsiębiorstw, a także rozwojem rolnictwa i rybołówstwa, ustanowieniem sprawiedliwego i trwałego systemu opieki społecznej, podniesieniem standardów prawa pracy oraz działaniami na rzecz zwiększenia przyrostu naturalnego ludności.
W polityce zagranicznej jest zwolennikiem nawiązywania i rozwijania stosunków z innymi państwami, rozwiązywania sporów międzynarodowych na drodze pokojowej, współdecydowania przez wszystkich mieszkańców Tajwanu o statusie wyspy, zakończenia konfrontacji między rządami obu państw chińskich, redukcji liczebności armii przy jednoczesnym podnoszeniu poziomu jej efektywności poprzez rozwój nowych technologii obronnych oraz kontroli sił zbrojnych przez władze cywilne
Partia silnie wspiera społeczność LGBT, 17 maja 2019 partia wprowadziła na Tajwanie małżeństwa jednopłciowe.
Struktura.
Najwyższym organem decyzyjnym Demokratycznej Partii Postępowej jest Kongres Narodowy. Jego członkowie są wybierani w sposób demokratyczny i wspólnie uczestniczą w podejmowaniu najważniejszych decyzji. W jego skład wchodzą przedstawiciele struktur lokalnych, przedstawiciele grup ludności rdzennej, członkowie Centralnego Komitetu Wykonawczego, członkowie Centralnego Komitetu Rewizyjnego, sekretarz generalny, wszyscy przewodniczący struktur lokalnych oraz członkowie partii wybrani na każdy urząd na szczeblu krajowym lub lokalnym.
Wprowadzaniem w życie decyzji Kongresu Narodowego zajmuje się Centralny Komitet Wykonawczy oraz Stały Komitet Centralny. Centralny Komitet Wykonawczy składa się z 30 członków wybieranych przez Kongres Narodowy i 4 członków mianowanych. Członkowie Stałego Komitetu Centralnego są wybierani spośród i przez członków Centralnego Komitetu Wykonawczego. W obu ciałach zasiada przewodniczący partii. Oba ciała formułują i wykonują plany polityczne partii, ustalają jej wewnętrzne regulacje, opracowują projekt partyjnego budżetu i podejmują decyzje personalne. Przewodniczący partii jest wybierany przez jej członków. W przypadku sprawowania władzy przez DPP, prezydent republiki obejmuje automatycznie przewodnictwo w partii.
Centralny Komitet Rewizyjny nadzoruje wdrażanie polityki i wewnętrznych regulacji partii oraz wykonanie budżetu. Dokonuje również interpretacji regulaminu partii i decyduje o przyznaniu nagród lub ukarania członków DPP. Rozwiązywaniem sporów personalnych i urzędowych zajmuje się Komitet Arbitrażowy.

</doc>
<doc id="2001669" url="https://pl.wikipedia.org/wiki?curid=2001669" title="Diecezja Saint-Flour">
Diecezja Saint-Flour

Diecezja Saint-Flour – diecezja Kościoła rzymskokatolickiego we Francji. Została erygowana 20 lutego 1317 roku, obecny kształt terytorialny uzyskała w 1822 roku. W 2002 została przeniesiona ze zlikwidowanej wówczas metropolii Bourges do nowo powstałej metropolii Clermont.

</doc>
<doc id="2001672" url="https://pl.wikipedia.org/wiki?curid=2001672" title="Tichodromidae">
Tichodromidae



</doc>
<doc id="2001676" url="https://pl.wikipedia.org/wiki?curid=2001676" title="Powódź w Europie w lipcu 1997 roku">
Powódź w Europie w lipcu 1997 roku



</doc>
<doc id="2001677" url="https://pl.wikipedia.org/wiki?curid=2001677" title="SPS Knurów">
SPS Knurów



</doc>
<doc id="2001678" url="https://pl.wikipedia.org/wiki?curid=2001678" title="Drużynowy Puchar Świata w tenisie ziemnym 2009">
Drużynowy Puchar Świata w tenisie ziemnym 2009

Drużynowy Puchar Świata w tenisie ziemnym (ARAG ATP World Team Championship) w 2009 roku odbył się w dniach 17 - 23 maja tradycyjnie w niemieckim Düsseldorfie na kortach ziemnych. Pula nagród wyniosła 1 500 000 euro. 
W turnieju wystąpiło osiem ekip: Niemcy, Serbia, Szwecja, Argentyna, Stany Zjednoczone, Włochy, Francja, Rosja. Zwycięzcami zostali po raz pierwszy w historii reprezentanci Serbii, występujący w składzie Janko Tipsarević, Viktor Troicki i Nenad Zimonjić.

</doc>
<doc id="2001679" url="https://pl.wikipedia.org/wiki?curid=2001679" title="Chemia kompleksowa">
Chemia kompleksowa



</doc>
<doc id="2001680" url="https://pl.wikipedia.org/wiki?curid=2001680" title="Chemia kopleksowa">
Chemia kopleksowa



</doc>
<doc id="2001681" url="https://pl.wikipedia.org/wiki?curid=2001681" title="I Love You Phillip Morris">
I Love You Phillip Morris

I Love You Phillip Morris – francusko komediodramat z 2009 roku w reżyserii Johna Requa i Glenna Ficarra. Historia oparta jest na życiu Stevena Russella, homoseksualisty, genialnego oszusta i wielokrotnego uciekiniera z amerykańskich więzień. Film jest adaptacją książki "I Love You Phillip Morris: A True Story of Life, Love, and Prison Breaks" napisanej przez Steve'a McVickera.
Obsada.
i inni

</doc>
<doc id="2001682" url="https://pl.wikipedia.org/wiki?curid=2001682" title="French Open 2010 (gra pojedyncza kobiet)">
French Open 2010 (gra pojedyncza kobiet)



</doc>
<doc id="2001684" url="https://pl.wikipedia.org/wiki?curid=2001684" title="Avid (hamulce)">
Avid (hamulce)

Avid – firma produkująca hamulce rowerowe. Przejęta przez koncern SRAM w marcu 2004 roku. Jeden z największych, obok Hayes, Hope i Shimano, producentów hamulców rowerowych na świecie.
Technologie.
Tri-Align.
System regulacji hamulca umożliwiający łatwą i szybką regulację zacisku w trzech płaszczyznach. Pozwala to całkowicie zniwelować tarcie klocków o tarczę hamulcową.
Power Reserve.
Opatentowany i wprowadzony przez firmę Avid ergonomiczny kształt i konstrukcja dźwigni, w którym nie ma „martwego” ugięcia klamek - zaciska się ona zgodnie z ruchem dłoni.
Matchmaker.
System, który pozwala zamontować na kierownicy na jednej obejmie manetkę i hamulec. Matchmaker jest kompaktowy, ergonomiczny i wygodny. Zajmuje bardzo mało miejsca, a jednocześnie pozwala na ustawienie sprzętu pod kątem i w pozycjach, które wcześniej były nieosiągalne.
X-Factor.
Zminimalizowany X-Factor to najmniejsza stosowana wśród producentów hamulców odległość punktu obrotu dźwigni od kierownicy. Mniejsze ugięcie dźwigni daje w efekcie większą czułość systemu i wzrost siły hamowania. Jednocześnie kształt klamki staje się bardziej przyjazny dla dłoni i zgodny z naturalnym jej ruchem.
Drip-Free Bleeding.
Innowacyjny system umożliwiający odpowietrzanie hamulca bez wycieków płynu hamulcowego, tzw. suche odpowietrzanie.

</doc>
<doc id="2001691" url="https://pl.wikipedia.org/wiki?curid=2001691" title="Molenna Zaśnięcia Matki Bożej w Szawlach">
Molenna Zaśnięcia Matki Bożej w Szawlach

Molenna Zaśnięcia Matki Bożej w Szawlach – świątynia staroobrzędowców bezpopowców w Szawlach.
Wspólnota osób wyznania staroobrzędowego istnieje w Szawlach od 1993 i liczy ok. 800 rodzin. W tym samym roku władze miejskie przekazały staroobrzędowcom budynek dawnej stołówki w kompleksie nieużywanych już zabudowań wojskowych. Murowany obiekt został zaadaptowany na potrzeby kultu; wzniesiono w szczególności dwie sygnaturki z krzyżami na cebulastych kopułkach. 28 sierpnia 1995 molenna została poświęcona. 

</doc>
<doc id="2001701" url="https://pl.wikipedia.org/wiki?curid=2001701" title="Szaleńcy (film 2007)">
Szaleńcy (film 2007)

Szaleńcy – polski film fabularny (komedia obyczajowa) z 2007 roku w reżyserii Pawła Wendorffa.
Fabuła.
"Szaleńcy" to historia dwóch młodych mężczyzn, którzy uciekają ze szpitala psychiatrycznego, ponieważ mają do wykonania pewną ważną misję. Na swojej drodze spotykają różnych ludzi, którzy angażują ich w swoje sprawy osobiste.
Linki zewnętrzne.
Szaleńcy na filmweb.pl

</doc>
<doc id="2001703" url="https://pl.wikipedia.org/wiki?curid=2001703" title="Janusz Kubicki (aktor)">
Janusz Kubicki (aktor)

Janusz Kubicki (ur. 27 maja 1931 w Inowrocławiu, zm. 26 listopada 2014 w Łodzi) – polski aktor, teatralny, filmowy i telewizyjny.
Życiorys.
W 1957 ukończył studia aktorskie na PWST w Łodzi. 29 września 1957 miał miejsce jego debiut teatralny. Zadebiutował rolą Mateo Dara w spektaklu "Ciemności kryją ziemię" Jerzego Andrzejewskiego w reż. Kazimierza Dejmka w Teatrze Nowym w Łodzi.
Podczas całej kariery aktorskiej występował na scenach łódzkich: Teatru Nowego (1957–1965 i 1976–1991) oraz Teatru Powszechnego (1965–1976 i 1991–1996). W 1996 przeszedł na emeryturę, ale nadal grywał na deskach łódzkiego Teatru Powszechnego.
Występował również w Teatrze Telewizji, m.in. w spektaklach: "Czerwone i czarne" Stendhala w reż. Romana Sykały (1968), "Cienie" Michaiła Sałtykowa-Szczedrina w reż. Zbigniewa Kuźmińskiego (1970), "Henryk V" Williama Szekspira w reż. Macieja Zenona Bordowicza (1970), "Henryk VI na łowach" Wojciecha Bogusławskiego w reż. Bogdana Baera (1981), "Egzylia" Jerzego Jesionowskiego w reż. Jerzego Hutka (1987) oraz w "Sądzie nad Brzozowskim" Grzegorza Królikiewicza jako Bobrowski (1992) i "Ptaku" Jerzego Szaniawskiego w reż. Marka Gracza jako radny Sylwester (1993).
Życie prywatne.
Był mężem aktorki Alicji Zommer. Ich syn, Maciej Kubicki, zajmuje się scenografią.

</doc>
<doc id="2001707" url="https://pl.wikipedia.org/wiki?curid=2001707" title="Pavel Sibera">
Pavel Sibera

Pavel Sibera (ur. 18 listopada 1962 w Pradze) – czeski kierowca rajdowy. W swojej karierze wywalczył wicemistrzostwo Europy w 1999 roku.
Swój debiut rajdowy Sibera zaliczył w 1987 roku. W tym samym roku zadebiutował w Rajdowych Mistrzostwach Świata. Pilotowany przez Petra Grossa i jadący Škodą 130LR zajął wówczas 27. miejsce w Rajdzie Wielkiej Brytanii. Następnie od 1989 do 1994 roku startował w Mistrzostwach Świata samochodem Škoda Favorit 136L. W 1994 roku dwukrotnie zdobył punkty do klasyfikacji generalnej MŚ, gdy zajął 10. miejsce w Rajdzie Portugalii oraz Rajdzie Grecji. W latach 1995-1997 startował Škodą Felicią Kit Car, a następnie także Škodą Octavią Kit Car. Z kolei w 1999 roku zaliczył 2 rajdy MŚ jako kierowca fabrycznego zespołu Škody, w samochodzie Octavia WRC. Ogółem od 1987 do 1999 roku wystąpił w 55 rajdach MŚ.
W 1999 roku Sibera wywalczył rajdowe wicemistrzostwo Europy i zajął 2. miejsce w klasyfikacji generalnej za Włochem Enrico Bertone. W tamtej edycji Mistrzostw Europy zajął 2. miejsce w Rajdzie Albeny i 3. miejsce w Rajdzie Chalkidiki oraz Rajdzie d'Antibes.

</doc>
<doc id="2001709" url="https://pl.wikipedia.org/wiki?curid=2001709" title="Jean-Paul Denanot">
Jean-Paul Denanot

Jean-Paul Denanot (ur. 24 kwietnia 1944 w Boisseuil) – francuski polityk, samorządowiec, poseł do Parlamentu Europejskiego VI i VIII kadencji, prezydent regionu Limousin.
Życiorys.
Uzyskał licencjat z fizyki i magisterium z chemii. W latach 1969–1976 pracował jako nauczyciel, później do 2000 był doradcą ds. szkoleń ustawicznych. Od 2001 do 2004 pełnił funkcję doradcy kuratora oświaty.
Jednocześnie obejmował szereg stanowisk w administracji terytorialnej. Był zastępcą mera Feytiat (od 1977 do 1992) i następnie przez 12 lat merem tej miejscowości. W latach 1998–2004 pełnił funkcję zastępcy przewodniczącego rady regionalnej Limousin. W 2004 wygrał wybory na urząd prezydenta tego regionu, w 2010 uzyskał reelekcję, zajmując to stanowisko do października 2014.
W 2008 objął wakujący mandat posła do Parlamentu Europejskiego z ramienia Partii Socjalistycznej, wykonując go do 2009. Zasiadał w grupie Partii Europejskich Socjalistów, pracował w Komisji Rolnictwa i Rozwoju Wsi. W wyborach europejskich w 2014 ponownie wybrany do Europarlamentu. Złożył mandat w czerwcu 2018.

</doc>
<doc id="2001713" url="https://pl.wikipedia.org/wiki?curid=2001713" title="Republika Środkowoafrykańska na Letnich Igrzyskach Olimpijskich 2008">
Republika Środkowoafrykańska na Letnich Igrzyskach Olimpijskich 2008

Republikę Środkowoafrykańską na Letnich Igrzyskach Olimpijskich 2008 reprezentowało 3 zawodników w 2 dyscyplinach.
Był to ósmy start reprezentacji Republiki Środkowoafrykańskiej na letnich igrzyskach olimpijskich.
Wyniki reprezentantów Republiki Środkowoafrykańskiej.
Lekkoatletyka.
Mężczyźni
Kobiety

</doc>
<doc id="2001715" url="https://pl.wikipedia.org/wiki?curid=2001715" title="Gerrard">
Gerrard



</doc>
<doc id="2001716" url="https://pl.wikipedia.org/wiki?curid=2001716" title="Anarchizm w Meksyku">
Anarchizm w Meksyku

Historia.
Przed podbiciem, część rdzennej ludności posiadała system podejmowania decyzji oparty na zaangażowaniu w dyskusję i konsensusie (cechami nowoczesnego anarchizmu). W dzisiejszych czasach lokalne społeczności gromadzą się i wspólnie podejmują decyzje informując niektóre meksykańskie społeczne ruchy lewicowe takie jak Zapatystowska Armia Wyzwolenia Narodowego. Praktyki te mają duży wpływ na anarchistów w Meksyku, U.S.A. i na całym świecie.
W 1824 utopijny socjalista, Robert Owen bezskutecznie próbował zdobyć tereny pięćdziesięciu mil na rozwój kolonii w meksykańskiej prowincji Coahuila i Teksasie na zasadach nowej harmonii. Jego wniosek został jednak ostatecznie odrzucony przez rząd meksykański.
W 1861 Grek Plotino Rhodakanaty próbował wdrożyć idee Fouriera i Proudhona podczas swojej prezydentury w mieście Comonfort. Wydał ""Cartilla Socialista", podręcznik wyjaśniający idee Fouriera. Niektórzy jego uczniowie tacy jak Francisco Zalacosta, Santiago Villanueva i Hermenegildo Villavicencio stali się później pierwszymi pracownikami na rzecz praw człowieka w Meksyku. Inni założyli szkołę nazwaną "La Social, Sección Internacionalista". Zorganizowali też pierwsze mutualistyczne towarzystwo w Meksyku. Mutualizm jest określeniem anarchizmu używanym przez władze meksykańskie.
Około 1882 inna anarchistyczna grupa została założona przez braci Enrique i Ricardo Flores Magón. W 1901 opublikowali gazetę "Regeneración". Ich ruch jest często podawany jako jedna z przyczyn rewolucji w 1910. Inni znanymi przywódccami ruchu Magonistów byli Camilo Arriaga, Juan Sarabia, Antonio Díaz Soto y Gama i Librado Rivera.
Meksykańska literatura anarchistyczna.
W 1869 student Chávez López napisał jeden z pierwszych anarchistycznych manifestów. Motto brzmiało "Soy socialista porque soy enemigo de todos los gobiernos y comunista porque mis hermanos quieren trabajar las tierras en común" co może być tłumaczone jako "Jestem socjalistą, bo jestem wrogiem wszystkich rządów, i jestem komunistą ponieważ chcę pracować na naszej wspólnej ziemi z moimi braćmi"". Uwłaszczeni chłopi w centralnym Meksyku popierali te idee.
Anarchizm w Meksyku dziś.
Poprzez poprzednie starania i rewolucję powstał w Meksyku ruch anarchistyczny, który później jednak połączył się z partią komunistyczną, zdelegalizowaną w środku zimnej wojny. Pozostałości obu ruchów przetrwały w dwóch partiach, Antorcha Campesina i Frente Popular Francisco Villa. Są one popularne głównie na obszarach wiejskich. W 1997 założona została Powszechna Lokalna Rada Miasta Oaxaca (CIPO - RFM). Jest to organizacja opierająca się na podstawach idei Ricardo Magóna.

</doc>
<doc id="2001717" url="https://pl.wikipedia.org/wiki?curid=2001717" title="Kluby piłkarskie w międzynarodowych rozgrywkach UEFA w sezonie 2010/2011">
Kluby piłkarskie w międzynarodowych rozgrywkach UEFA w sezonie 2010/2011

Lista 237 drużyn biorących udział w międzynarodowych rozgrywkach klubowych prowadzonych przez Unię Europejskich Związków Piłkarskich (UEFA) w sezonie 2010/2011 – Lidze Mistrzów i Lidze Europy. Należą do nich zespoły, które zajęły najwyższe miejsca w rozgrywkach ligowych poszczególnych federacji, zdobywcy pucharów krajowych (bądź – w określonych przypadkach – ich finaliści), zwycięzcy rankingu Fair Play UEFA oraz Ligi Europy UEFA z sezonu 2009/2010.
Zasady podziału miejsc w rozgrywkach.
Miejsca w rozgrywkach klubowych UEFA zostały rozdzielone dla poszczególnych federacji na podstawie rankingu współczynników ligowych UEFA z 2009 roku. Współczynniki te obliczono na bazie punktów rankingowych zdobytych przez przedstawicieli tychże federacji w europejskich pucharach w przeciągu sezonów 2004/2005 – 2008/2009. Od pozycji zajmowanej przez daną federację w rankingu zależała zarówno liczba drużyn, które mogą ją reprezentować w Lidze Mistrzów i Lidze Europy UEFA, jak i umieszczenie ich w poszczególnych rundach tych turniejów.
W rozgrywkach klubowych UEFA w sezonie 2010/2011 najwięcej przedstawicieli – 7 – posiadają federacje z miejsc 1–3 w rankingu (Anglia, Hiszpania, Włochy). Po 6 zespołów reprezentuje federacje z miejsc 4–9, po 5 – z miejsc 10–15 oraz Dania, Szwecja i Finlandia (dodatkowy zespół dzięki rankingowi Fair Play UEFA), po 4 – pozostałe, z wyjątkiem Liechtensteinu (1 drużyna) oraz Malty i San Marino (2 zespoły).
Liga Mistrzów UEFA.
W edycji 2010/2011 Ligi Mistrzów udział bierze 76 zespołów z 52 federacji piłkarskich zrzeszonych w UEFA (poza Liechtensteinem). Zespoły zostały przydzielone do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA 2009.
Liczba zespołów kwalifikujących się do Ligi Mistrzów w sezonie 2010/2011:
Prawo udziału w rozgrywkach można było uzyskać poprzez:
Miejsce dla obrońcy tytułu Ligi Mistrzów UEFA.
Zgodnie z punktem 2.03 regulaminu rozgrywek Ligi Mistrzów UEFA 2010/2011, obrońca tytułu z poprzedniej edycji miał zagwarantowane miejsce w tych rozgrywkach, o ile nie zakwalifikował się do nich dzięki pozycji zajętej w tabeli ligowej. Obowiązywały przy tym następujące zasady:
Zwycięzca Ligi Mistrzów UEFA 2009/2010 – – uzyskał miejsce w fazie grupowej w Lidze Mistrzów UEFA dzięki zdobyciu mistrzostwa Włoch.
W tej sytuacji nastąpiła zmiana w podziale miejsc w Lidze Mistrzów:
Liga Europy UEFA.
W fazie kwalifikacyjnej edycji 2010/2011 Ligi Europy udział bierze 161 zespołów z 53 federacji piłkarskich zrzeszonych w UEFA. Zespoły zostały przydzielone do danych rund tej fazy zgodnie z rankingiem współczynników ligowych UEFA 2009. W rundzie play-off kwalifikacji dołączy do nich 10 drużyn, które odpadły w III rundzie kwalifikacyjnej Ligi Mistrzów. Miejsce w fazie grupowej będą miały zagwarantowane drużyny, które odpadły w fazie play-off Ligi Mistrzów oraz obrońca tytułu (zwycięzca edycji 2009/2010). W 1/16 finału zagrają również zespoły, które zajęły 3. miejsca w fazie grupowej Ligi Mistrzów.
Łącznie w rozgrywkach edycji 2010/2011 Ligi Europy wezmą udział 194 drużyny.
Liczba zespołów kwalifikujących się do Ligi Europy w sezonie 2010/2011:
Prawo udziału w rozgrywkach można było uzyskać poprzez:
W przypadku, gdy dana drużyna uzyskała kwalifikację jednocześnie na 2 z wymienionych wyżej sposobów, obowiązywały następujące reguły (przez „przesunięcie o rundę wyżej” rozumie się np. umożliwienie startu danej drużynie w III rundzie kwalifikacji zamiast w II rundzie):
Miejsce dla obrońcy tytułu Ligi Europy UEFA.
Zgodnie z punktem 2.06 regulaminu rozgrywek Ligi Europy UEFA 2010/2011, obrońca tytułu z poprzedniej edycji miał zagwarantowane miejsce w tych rozgrywkach, o ile nie zakwalifikował się – dzięki pozycji zajętej w tabeli ligowej – do Ligi Mistrzów UEFA. Wówczas miał on prawo gry w fazie grupowej Ligi Europy UEFA. Obowiązywały przy tym następujące zasady:
Zwycięzca Ligi Europy UEFA 2009/2010 – – nie uzyskał prawa gry w Lidze Mistrzów UEFA, więc miał zagwarantowane miejsce w fazie grupowej Ligi Europy 2010/2011. Zakwalifikował się jednak do finału Pucharu Hiszpanii 2009/2010, gdzie zmierzył się z Sevilla FC, który zagrał w kwalifikacjach Ligi Mistrzów. Wobec tego Atlético miał zagwarantowany udział w Lidze Europy również dzięki grze w rozgrywkach krajowych.
W tej sytuacji nastąpiła zmiana w podziale miejsc w Lidze Europy. Ponieważ Atlético Madryt przegrał w finale Pucharu Hiszpanii:
Przedstawiciele poszczególnych federacji.
Federacje piłkarskie zostały ułożone w kolejności zgodnej z pozycjami zajmowanymi w rankingu współczynników ligowych UEFA 2009.
Oznaczenia w tabeli:
Miejsca 1–10 w rankingu UEFA.
Anglia
Hiszpania
Włochy
Niemcy
Francja
Rosja
Ukraina
Holandia
Rumunia
Portugalia
Miejsca 11–20 w rankingu UEFA.
Turcja
Grecja
Szkocja
Belgia
Szwajcaria
Dania
Bułgaria
Czechy
Norwegia
Austria
Miejsca 21–30 w rankingu UEFA.
Serbia
Izrael
Cypr
Szwecja
Słowacja
Polska
Chorwacja
Finlandia
Litwa
Irlandia
Miejsca 31–40 w rankingu UEFA.
Łotwa
Słowenia
Białoruś
Bośnia i Hercegowina
Węgry
Islandia
Mołdawia
Gruzja
Liechtenstein
Macedonia
Miejsca 41–53 w rankingu UEFA.
Azerbejdżan
Estonia
Albania
Kazachstan
Armenia
Walia
Irlandia Północna
Wyspy Owcze
Luksemburg
Czarnogóra
Andora
Malta
San Marino

</doc>
<doc id="2001720" url="https://pl.wikipedia.org/wiki?curid=2001720" title="Jean-Louis Cottigny">
Jean-Louis Cottigny

Jean-Louis Cottigny (ur. 12 września 1950 w Hesdin) – francuski polityk, samorządowiec, poseł do Parlamentu Europejskiego (1997–1999, 2004–2009, 2012–2014).
Życiorys.
Pracował jako robotnik, później do 1989 w administracji regionalnej oraz w sądzie arbitrażowym w Arras. Zaangażował się w działalność Partii Socjalistycznej, od 1974 do 1990 był sekretarzem ds. przedsiębiorstw. W latach 1989–2004 pełnił funkcję mera Beaurains. W 1992 został radnym rady generalnej departamentu Pas-de-Calais, wybierany na kolenne kadencje (w tym w 2021).
W latach 1997–1999 i 2004–2009 sprawował mandat posła do Parlamentu Europejskiego. Zasiadał w grupie Partii Europejskich Socjalistów, przez rok pełnił funkcję wiceprzewodniczącego Komisji Zatrudnienia i Spraw Socjalnych. W 2009 nie uzyskał reelekcji. W Europarlamencie VII kadencji zasiadł jednak w 2012, kiedy to zastąpił w nim Estelle Grelier. Został członkiem Postępowego Sojuszu Socjalistów i Demokratów.

</doc>
<doc id="2001724" url="https://pl.wikipedia.org/wiki?curid=2001724" title="Michael Drayton">
Michael Drayton

Michael Drayton (ur. 1563, zm. 23 grudnia 1631) – poeta angielski.
Był autorem cyklu sonetów "Ideas Mirrour" (1594) wzorowanych na twórczości Williama Szekspira i Francesca Petrarki. Pisał też poematy historyczne ("The Barons' Wars") i pasterskie, wśród nich poemat "Poly-Olbion" (1612–22) będący poetyckim opisem topograficznym Anglii.

</doc>
<doc id="2001726" url="https://pl.wikipedia.org/wiki?curid=2001726" title="Martin Toszew">
Martin Toszew

Martin Toszew (ur. 15 sierpnia 1990 roku we wsi Krupnik w Bułgarii) - bułgarski piłkarz występujący na pozycji napastnika lub prawego pomocnika w klubie Erzgebirge Aue. Był uważany za jeden z największych talentów piłkarskich w Bułgarii. Jego największe atuty to szybkość i świetny drybling.
Kariera sportowa.
Kariera klubowa.
Jest wychowankiem klubu CSKA Sofia. Od stycznia 2008 roku występował w Niemczech młodzieżowym zespole 1. FC Köln, gdzie przechodził szkolenie.
W czerwcu 2008 powrócił do Bułgarii i podpisał pierwszy zawodowy trzyletni kontrakt z CSKA Sofia. 6 grudnia 2008 roku strzelił pierwszego gola dla CSKA w meczu 1/8 finału Pucharu Bułgarii z PFC Bałkan Botewgrad.
Po zakończeniu sezonu 2008/2009 przeszedł do klubu Czernomorec Burgas, gdzie 12 lipca 2009 podpisał czteroletni kontrakt z klubem. 17 sierpnia 2009 Toszew zadebiutował w zespole zmieniając Michela Platiniego w wygranym 2:1 meczu z Łokomotiwem Płowdiw. 12 września zdobył swoją pierwszą bramkę dla zespołu z Burgas w meczu z Łokomitiwem Mezdra.
24 czerwca 2016 Toszew podpisał trzyletni kontrakt z Erzgebirge Aue.
Występy w reprezentacji.
Toszew w latach 2006-2008 występował w reprezentacji Bułgarii U-19, a następnie w drużynie do lat 21. W 11 występach w reprezentacji młodzieżowej zdobył sześć bramek .

</doc>
<doc id="2001728" url="https://pl.wikipedia.org/wiki?curid=2001728" title="Telewizyjne Biuro Śledcze">
Telewizyjne Biuro Śledcze

Telewizyjne Biuro Śledcze – program telewizyjny o charakterze interwencyjnym, nadawany od do 23 czerwca 2003 na antenie telewizji Polsat.
Magazyn ten poświęcony był tematykom: zabójstw, osób zaginionych, kradzieży oraz tropienia przestępców poszukiwanych listem gończym. Miał na celu nie tylko rozwiązywanie spraw kryminalnych, ale także profilaktykę przestępstw. Swoją formułą nawiązywał do Magazynu Kryminalnego 997. W każdym odcinku prezentowano filmowe rekonstrukcje omawianych przestępstw, w których brali udział statyści.
Większość odcinków nagrywano w terenie. Pierwsze 12 odcinków prowadził tylko Bronisław Cieślak, następnie prowadził na zmianę z Tadeuszem Szymkowem do 27 czerwca 2001 roku. Następnie na jeden sezon (2001/2002) program przeniósł się do studia we Wrocławiu, i prowadził go duet: Bronisław Cieślak oraz wrocławski dziennikarz Wacław Sondej. Ostatnie odcinki, wracając do starej koncepcji nagrywania programów w plenerze, prowadził Karol Małcużyński. Przed wakacjami 2003 roku program został zdjęty z anteny.
Powtórki programu można było obejrzeć w Polsacie 2, w okresie od 3 września 1999 do 15 lipca 2005, oraz w Ipli.
Program najczęściej gościł na Górnym Śląsku, oraz w miastach Dolnego Śląska (Wrocław, Jelenia Góra, Wałbrzych), choć dużo odcinków nakręcono w innych regionach kraju (głównie Mazowsze, Wielkopolska i Pomorze). Tematem były głównie niewyjaśnione morderstwa, napady na placówki bankowe, pocztowe i usługowe, a także napady na kierowców tirów i taksówek.

</doc>
<doc id="2001729" url="https://pl.wikipedia.org/wiki?curid=2001729" title="Anna Andriejewa">
Anna Andriejewa

Anna Andriejewa, ros. "Анна Семёновна Андреева" (ur. 23 czerwca 1915 w Penzie, zm. 1997) – rosyjska lekkoatletka specjalizująca się w pchnięciu kulą, która reprezentowała Związek Socjalistycznych Republik Radzieckich.
Największe sukcesy odniosła w roku 1950. W sezonie tym została mistrzynią Europy oraz poprawiła rekord świata i rekord ZSRR w pchnięciu kulą. Była pierwszą kobietą, która pchnęła kulą ponad 15 metrów. Rekord życiowy: 15,02 (9 października 1950, Ploeszti).

</doc>
<doc id="2001731" url="https://pl.wikipedia.org/wiki?curid=2001731" title="Hallelujah (piosenka Leonarda Cohena)">
Hallelujah (piosenka Leonarda Cohena)

Hallelujah – ballada pop-folkowa napisana przez kanadyjskiego piosenkarza i autora tekstów Leonarda Cohena, która pierwotnie została wydana na albumie "Various Positions" z 1984 roku. 
Istnieje sześć oficjalnie nagranych i wydanych wersji piosenki na płytach: jednej studyjnej – "Various Positions" (nagrana i wydana w 1984) i pięciu koncertowych – "Cohen Live" (nagrana w 1988, wydana w 1994), "Legendary FM Broadcasts" (nagrana w 1993, wydana w 2016), "Live in London" (nagrana w 2008, wydana w 2009), "Songs from the Road" (nagrana w 2009, wydana w 2010), "Live in Dublin" (nagrana w 2013, wydana w 2014).
Piosenka w momencie wydania nie osiągnęła dużego sukcesu, lecz później zdobyła dużą popularność, czego dowodem jest około 240 jej coverów. To także najczęściej wykonywany przez innych muzyków utwór Cohena.
Kompozycja muzyczna i interpretacja tekstu.
Cohen tworzył piosenkę przez 5 lat, choć w popularnym przekazie miał ją napisać, siedząc w bieliźnie na podłodze w hotelu Royalton Hotel. "Hallelujah" w oryginalnej wersji jest utworem w metrum 12/8, łączącym styl walca i muzyki gospel. Piosenka napisana jest w tonacji C-dur, następuje progresja za tekstem „it goes like this, the fourth, the fifth, the minor fall, and the major lift”: C, F, G, a, F. Oryginalna piosenka jest grana w tempie 56 BPM z ambitusem wokalu "e"-"a1". Inne nagrane wersje są wykonywane w różnych tonacjach – oprócz C-dur, także A-dur lub c-moll. W oryginalnej wersji akompaniament tworzą bębny, gitara, gitara basowa i syntezator. Ten ostatni instrument w wersjach koncertowych jest zastąpiony przez organy, a na niektórych nagraniach aranżacja jest wzbogacona o partię saksofonu, mandoliny lub obu tych instrumentów naraz. Wersje koncertowe zawierają solo gitarowe lub organowe.
Najkrótsza nagrana wersja, z "Various Positions", trwa 4 minuty i 40 sekund, a najdłuższa, z "Legendary FM Broadcasts", 7 minut i 59 sekund.
Istnieją różne wersje tekstu opublikowane w zbiorach wierszy i śpiewnikach autoryzowanych przez Cohena, różniące się też od wersji nagranych. Pierwsza wersja tekstu liczyła około 80 wersów. Po wydaniu albumu w 1984 roku, Cohen wykonywał oryginalną wersję piosenki podczas swojej światowej trasy koncertowej w 1985 roku. Jednak podczas występów na żywo w latach 1988 i 1993 Cohen śpiewał inny tekst, w którym tylko ostatnia zwrotka zgadzała się z wersją piosenki graną na trasie. Liczni artyści podczas swoich występów mieszają obie wersje piosenki albo dokonują bezpośrednich zmian w tekście, jak np. Rufus Wainwright i Allison Crowe, którzy słowa „holy dove” zamienili, w przypadku Wainwrighta na „holy dark”, a Crowe na „Holy Ghost”. 
Adresat liryczny tekstu jest nieoczywisty i zmienia się w różnych wersach.
Oryginał Cohena zawiera kilka biblijnych odwołań. Sam tytuł, Alleluja, jest biblijnym zwrotem wychwalającym Boga, spotykanym przede wszystkim w Księdze Psalmów. Tekst rozpoczyna się od nawiązania do króla Dawida, który mimo bycia grzesznikiem, przy pomocy pieśni próbuje skontaktować się z Bogiem. Powtarzanie frazy "Hallelujah" ma być sposobem na odtworzenie tego kontaktu. W tekście w różnych miejscach możliwość takiego porozumienia się z Bogiem jest podważana, ale jednocześnie podawana jako konieczna. Następnie rozwijana jest kwestia grzechu Dawida na przykładzie cudzołóstwa z Batszebą i upadku Samsona, w związku z wyjawieniem Dalili sekretu (postacie z Księgi Sędziów). Według niektórych interpretacji jest tu zawarty przekaz o tym, że przyziemne sprawy odrywają bohaterów od ważniejszej misji. W tej interpretacji światło księżyca oświetlające ciało Batszeby jest symbolem fałszywego postrzegania zmysłowego, które zasłania obraz duchowy. Przywołany jest tu motyw słabości bohaterów, którzy potrafią walczyć fizycznie z silnymi przeciwnikami, ale ich czujność rozprasza się w kontakcie z kobietą. Z drugiej zaś strony, obaj przywołani męscy bohaterowie biblijni, ostatecznie zostali podniesieni z upadku przez Boga. Błysk światła związany ze słowami pieśni w wersie "There’s a blaze of light in every word" jest interpretowany jako nawiązanie do Boskiego aktu stworzenia. W kolejnych zwrotkach Cohen opisuje stosunek płciowy językiem religijnym, przywołując mi.m. symbol gołębia wielokrotnie wykorzystywany w Biblii. Jest to interpretowane jako porównanie miłości międzyludzkiej, także erotycznej, do miłości między Bogiem a człowiekiem. Z tej perspektywy istota boska jest interpretowana jako odpowiedź na chaos i sposób na zjednoczenie duszy i ciała. Sam Cohen twierdził, że nawiązanie do klasycznych chóralnych wykonań "Alleluja" symbolizuje fakt, że mimo niedoskonałości świata, powinnością ludzi jest śpiewanie tego hymnu. Istnieją interpretacje wiążące to z osobistymi poglądami religijnymi Cohena, które w dzieciństwie były kształtowane przez środowisko żydowskie i katolickie, a w dorosłym życiu przybrały formę buddyjską, przypominającą medytacyjną odmianę tych pierwszych wyznań.
Pogląd Cohena o tym, że istnieje wiele różnych "hallelujah", odbija się w krańcowo różnych coverach utworu, które mogą być melancholijne, delikatne, podnoszące na duchu lub radosne, zależnie od wykonawcy. Publikowane interpretacje tekstu stosunkowo rzadko odnoszą się biografii Cohena. Niektórzy przypuszczają, że za życia Cohena krytycy celowo unikali wiązania podmiotu lirycznego z nim samym, szanując jego prywatność. Wynika to z intymnego charakteru liryki tekstu, często wiązanego ze sferą seksualną. Wśród hipotez dotyczących inspiracji, pojawia się mówiąca, że inspiracją do powstania tekstu z fragmentami nieprzychylnymi dla adresata, był rozpad związku z Suzanne Elrod.
Walijski piosenkarz John Cale, pierwsza osoba, która nagrała cover "Hallelujah", wykorzystał w niej idee "trzeźwości i szczerości" w kontraście do beznamiętnego wykonania Cohena. Cover amerykańskiego piosenkarza Jeffa Buckleya jest smutniejszy i był przez niego samego opisany jako oda do życia i miłości, a wręcz odniesienie do orgazmu (oryginalnie "a halleljuah to the orgasm". Crowe zinterpretował wykonanie Buckleya jako bardzo seksualne. Wainwright wykonał natomiast "oczyszczającą i prawie liturgiczną" wersję piosenki.
Wersje innych wykonawców.
W ciągu kilku ostatnich lat „Hallelujah” było wykonywane przez dużą liczbę różnych artystów. Od czasu pierwszego covera Cale'a około 240 wykonawców wydało płytę z „Hallelujah”. W połowie drugiej dekady XXI wieku w serwisie YouTube umieszczone było ponad 600 wersji różnych wykonawców w ponad 25 językach. Piosenka ta jest również często wykonywana w programach talent show. Różne interpretacje piosenki zawierają odmienne wersje tekstu.
W kwietniu 2009 roku radio CBS przeprowadziło wywiad z Cohenem, w którym ten, zapytany o covery piosenki, powiedział, że ich liczba rozśmiesza go i bawi, po tym, jak jego wytwórnia muzyczna po napisaniu przez niego pierwszej wersji piosenki nie chciała jej wydać. Dodał jednak, że zbyt wielu artystów wykonuje piosenkę.
John Cale.
Cover Johna Cale’a został wydany na tribute albumie dla Leonarda Cohena "I'm Your Fan" w 1991 roku oraz na jego płycie zawierającej zapisy z występów na żywo "Fragments of a Rainy Season" w 1992 roku. Mimo iż Cohen jest twórcą tekstu i muzyki, przez całe lata 80. nie nadał on swojej piosence wyraźnego kształtu, jakim mogliby posługiwać się inni artyści, ani nawet on sam. Dokonał tego Cale, który po obejrzeniu występu Cohena na żywo, poprosił go o przysłanie mu tekstu. Ku jego zaskoczeniu otrzymał 15-stronicowy tekst, z którego wybrał najbardziej ekspresyjne zwrotki.
Wersja Cale'a jest zaśpiewana w szybszym tempie niż oryginalna wersja Cohena.
Na wersji Cale’a wzorowali się w swoich interpretacjach inni artyści, jak i sam Leonard Cohen podczas jego trasy koncertowej 2008–2009.
Ta wersja piosenki została użyta w filmie Shrek, podczas gdy na płycie wydanej jako "soundtrack" filmu zastąpiono ją wersją Rufusa Wainwrighta.
Jeff Buckley.
Amerykański piosenkarz Jeff Buckley, zainspirowany wersją Cale’a, nagrał jedną z najbardziej znanych wersji „Hallelujah” na swój debiutancki album "Grace" z 1994 roku. Podczas nagrywania Buckley nie był zadowolony ze swoich pierwszych wykonań piosenki. Po nagraniu ponad 20 prób producent Andy Wallace wybrał 3 nagrania, które zmiksował i stworzył z nich jedno „Hallelujah”.
W 2004 roku cover Buckleya znalazł się na 259. miejscu listy „500 najlepszych piosenek wszech czasów” magazynu "Rolling Stone". W tym samym roku magazyn "Time" nazwał wersję Buckleya „znakomicie zaśpiewaną”, podczas gdy Josh Tyrangiel uznał wersję Buckleya za jedną z najlepszych piosenek.
We wrześniu 2007 roku brytyjski magazyn "Q" przeprowadził wśród pięćdziesięciu autorów tekstów piosenek sondę, w której „Hallelujah” znalazło się wśród „10 najwspanialszych piosenek”. John Legend nazwał wersję Buckleya „najbliższą perfekcji” i zarazem określił mianem jednego z najpiękniejszych nagrań muzycznych, jakiego kiedykolwiek słuchał.
W lipcu 2009 roku nagranie Buckleya zajęło trzecie miejsce w ankiecie na „100 najgorętszych utworów wszech czasów” przeprowadzonej pośród słuchaczy australijskiego radia Triple J.
Wersja Buckleya nie była natychmiastowym hitem; Buckley nie zdążył (zmarł w 1997) zobaczyć prawdziwej sławy swojego utworu. Do roku 2002 album, na którym znajduje się „Hallelujah” nie miał statusu złotej płyty w USA, dopiero dziewięć lat po jego wydaniu zdobył certyfikację. Wersja Buckleya, tak samo jak Cohena, nigdy nie została wydana jako singiel, zaczęła być natomiast notowana w oficjalnych rankingach dopiero w 2006 roku.
„Hallelujah” w wersji Buckleya została wykorzystana w wielu serialach:
jak również w filmach:
Rufus Wainwright.
„Hallelujah” w wersji Rufusa Wainwrighta zostało nagrane w podobnej aranżacji co wersja Johna Cale’a. Cover Wainwrighta jest głównie znany z filmu "Shrek", w którym mimo tego, że w filmie została użyta wersja Cale’a, to w ścieżce dźwiękowej wykonawcą jest Wainwright. Przyczyną tego, według portalu allmusic.com, było to, że Wainwright należy do tzw. „rodziny DreamWorks”, czyli artystów współpracujących z wytwórnią.
Rufus Wainwright, jego siostra Martha Wainwright i Joan Wasser wykonali „Hallelujah” w filmie pt. "Leonard Cohen: I'm Your Man".
k.d. lang.
k.d. lang nagrała cover „Hallelujah” na swój album "Hymns of the 49th Parallel" w 2004 roku. Kanadyjska artystka związana z muzyką country wykonywała utwór na kilku ważnych uroczystościach takich jak:
Alexandra Burke.
Alexandra Burke, zwyciężczyni piątej serii brytyjskiego show telewizyjnego The X Factor, nagrała cover „Hallelujah” dzięki wygranej w programie. Teledysk do utworu ukazuje drogę do zwycięstwa Burke zsynchronizowaną z tekstem piosenki.
Wydanie singla w wykonaniu Alexandry Burke na nowo wzbudziło w publiczności zainteresowanie piosenką „Hallelujah”, zarówno w wersji Buckleya, jak i Cohena. Fani Buckleya zorganizowali akcję mającą na celu wprowadzenie wersji Buckleya na szczyt bożonarodzeniowego notowania listy przebojów, aby nie pozwolić zająć tego miejsca przez Burke. Kampania była motywowana niechęcią fanów Jeffa Buckleya do komercyjnej formuły programu "The X Factor" i do aranżacji piosenki, jak też chęcią przedstawienia utworu młodszej publiczności. Sama Burke nie była najszczęśliwsza z powodu wyboru piosenki.
Wyróżnienia i osiągnięcia.
Odbiór piosenki i jej coverów jest tematem książki dziennikarza muzycznego Alana Lighta "The Holy or the Broken. Leonard Cohen, Jeff Buckley, and the Unlikely Ascent of "Hallelujah"". 
Notowania.
Wszystkie dane, z wyjątkiem tych, które mają podane własne źródło, zostały zaczerpnięte z allmusic.com i acharts.us

</doc>
<doc id="2001732" url="https://pl.wikipedia.org/wiki?curid=2001732" title="John Marston">
John Marston

John Marston (ur. 7 października 1567, zm. 25 czerwca 1634) – angielski poeta i dramaturg.
Życie.
Urodził się w hrabstwie Oxford w 1576 roku. Ukończył studia w Brasenose College w Oxfordzie, a następnie prawo w Middle Temple w Londynie. Wraz z Dekkerem występował w wojnie teatrów przeciw Jonsonowi. Później pogodził się z Jonsonem i wspólnie z nim i Chapmanem napisał żywą komedię "Eastward Hoǃ" ("Hej na wschódǃ", 1605). Zadebiutował na scenie w 1598. Jego wczesne sztuki "Antonio and Mellida" (1599) i "Antonio's Revange" ("Zemsta Antonia") to tragedie intrygi miłosnej i politycznej oraz zemsty, utrzymane w stylu senekańskim. W 1601 roku w komedii "What You Will" ("Co chcecie") Marston wyśmiał surowego rzymskiego filozofa. Za najlepszą sztukę Marstona uchodzi "The Malcontent" ("Malkontent," 1604). Późniejsza komedia "The Dutch Courtesan" ("Holenderska kurtyzana", 1605) i tragedie "The Fawn" ("Pochlebca", 1606), "Sphonisba, Wonder of Women" ("Sofonisba, cud niewieści", 1606) i "The Insatiate Countess" ("Nienasycona hrabina", 1606) są znacznie słabsze. W 1609 roku Marston przyjął święcenia duchowne i poniechał działalności literackiej.
Twórczość.
Swoje dzieła tworzył w okresie późnego renesansu. Był autorem poematów satyrycznych, tragedii (m.in. "Antonia's Revenge" 1602) oraz komedii. Za jego najwybitniejszą sztukę uchodzi tragikomedia dworska "Malkontent" (1604).

</doc>
<doc id="2001734" url="https://pl.wikipedia.org/wiki?curid=2001734" title="EDP">
EDP



</doc>
<doc id="2001735" url="https://pl.wikipedia.org/wiki?curid=2001735" title="Jeremy Taylor">
Jeremy Taylor

Jeremy Taylor (ur. 15 sierpnia 1613 w Cambridge, zm. 13 sierpnia 1667 w Lisburn) – angielski duchowny anglikański i pisarz religijny.
W latach 1626-34 studiował w Gonville and Caius College na Uniwersytecie Cambridge. W roku 1635 został członkiem All Souls College na Uniwersytecie Oksfordzkim. Pełnił funkcję kapelana królewskiego oraz kapelana arcybiskupa Williama Lauda. W roku 1645, podczas wojny domowej, trafił na pewien czas do niewoli po zdobyciu przez stronników parlamentu zamku w Cardigan. W latach 1661-67 pełnił funkcję biskupa Down i Connor oraz biskupa Dromore.
Był twórcą dzieł, które charakteryzują się prostotą języka i bogactwem obrazowania. Udzielał w nich porad i wskazówek dotyczących życia religijnego, wykazując jednocześnie zrozumienie dla ludzkich słabości oraz tolerancję dla innych poglądów, jeżeli nie stały w sprzeczności z podstawowymi zasadami chrześcijaństwa.

</doc>
<doc id="2001736" url="https://pl.wikipedia.org/wiki?curid=2001736" title="Gilles Savary">
Gilles Savary

Gilles Savary (ur. 6 grudnia 1954 w Oradour-sur-Vayres) – francuski polityk i samorządowiec, poseł do Parlamentu Europejskiego (1999–2009), deputowany krajowy.
Życiorys.
W 1975 został magistrem nauk ekonomicznych, rok później uzyskał dyplom specjalistycznych studiów (DESS) z dziedziny rozwoju regionalnego. Kształcił się także w zakresie analiz urbanistycznych. Pracował w administracji terytorialnej, m.in. jako doradca w biurze prezydenta Akwitanii. Od 1988 do 1992 był dyrektorem biura przewodniczącego rady generalnej Żyrondy. Później zajął się prowadzeniem wykładów w Institut d’études politiques de Bordeaux.
Zaangażował się w działalność polityczną w ramach Partii Socjalistycznej, w 1997 został członkiem jej rady krajowej. Był wiceprezesem działającej przy tym ugrupowaniu federacji skupiającej osoby pełniące funkcje z wyboru ("Fédération nationale des élus socialistes et républicains"). Od 1995 do 2004 był przewodniczącym klubu radnych socjalistycznych w Bordeaux, w 2004 objął stanowisko członka rady departamentu w Żyrondzie.
Przez dwie kadencje (1999–2009) sprawował mandat posła do Parlamentu Europejskiego. Zasiadał w grupie Partii Europejskich Socjalistów, w VI kadencji był wiceprzewodniczącym Komisji Transportu i Turystyki. W wyborach parlamentarnych w 2012 został wybrany na deputowanego do Zgromadzenia Narodowego XIV kadencji. W izbie tej zasiadał do 2017.
W 2020 został jednym z liderów ruchu Territoires de progrès, ugrupowania skupiającego lewicowych stronników Emmanuela Macrona; do 2021 pełnił funkcję jego delegata generalnego.
Kawaler Legii Honorowej.

</doc>
<doc id="2001741" url="https://pl.wikipedia.org/wiki?curid=2001741" title="Hiakintos">
Hiakintos



</doc>
<doc id="2001743" url="https://pl.wikipedia.org/wiki?curid=2001743" title="Giuseppe Gioachino Belli">
Giuseppe Gioachino Belli

Giuseppe Gioachino Belli (ur. 7 września 1791, zm. 21 grudnia 1863) - poeta włoski.
Poeta urodził się w Rzymie. Jego rodzicami byli Gaudenzio Belli i Luigia Mazio. Pisał gwarą ludu rzymskiego (romanesco). W tej gwarze stworzył w latach 1830-47 ponad dwa tysiące satyrycznych sonetów obrazujące życie powszednie wszystkich warstw społecznych w schyłkowym okresie istnienia Państwa Kościelnego. Na starość Belli chciał zniszczyć swoje dzieło. Jednak jego utwory zostały wydane w sześciu tomach w latach 1886-1889 i uchodzą obecnie za klasykę włoskiej literatury. Sonety Belliego były tłumaczone na literacki włoski i na angielski.
Linki zewnętrzne.
Teksty w witrynie PoemHunter

</doc>
<doc id="2001746" url="https://pl.wikipedia.org/wiki?curid=2001746" title="Parafia Świętych Apostołów Piotra i Pawła w Maciejowie Nowym">
Parafia Świętych Apostołów Piotra i Pawła w Maciejowie Nowym

Parafia Świętych Apostołów Piotra i Pawła w Maciejowie Nowym – parafia Kościoła Polskokatolickiego w RP, położona w dekanacie żółkiewskim diecezji warszawskiej.
Historia.
Parafia polskokatolicka Świętych Apostołów Piotra i Pawła została założona w 1935 na tle konfliktu z miejscowym proboszczem rzymskokatolickim o wysokość opłat za posługi duszpasterskie. Przy zakładaniu placówki wsparcia udzielali działacze ruchu ludowego. Drewniany kościół wybudowano w okresie międzywojennym ze składek parafian. Do parafii należał również 1 ha ziemi i cmentarz. W 1952 parafia liczyła 1130 wiernych, dwa lata później już 1200, a w 1959 około 850 wiernych. We wsi Maciejów Nowy nie ma parafii rzymskokatolickiej.
29 czerwca 2007 w uroczystość Świętych Apostołów Piotra i Pawła w parafii miała miejsca uroczystość udzielenia sakramentu bierzmowania przez ks. bpa prof. dr hab. Wiktora Wysoczańskiego 24 młodym ludziom. We Mszy św. uczestniczyli także ks. inf. mgr Ryszard Dąbrowski, ks. mgr Andrzej Gontarek, ks. dziek. Ryszard Walczyński, ks. dziek. dr Mieczysław Piątek, ks. mgr Krzysztof Groszak, ks. Henryk Mielcarz, ks. mgr Andrzej Pastuszek oraz ks. mgr Paweł Walczyński.

</doc>
<doc id="2001750" url="https://pl.wikipedia.org/wiki?curid=2001750" title="Amaechi Morton">
Amaechi Morton

Amaechi Morton (ur. 30 października 1989) – reprezentujący Stany Zjednoczone nigeryjski lekkoatleta, płotkarz i sprinter.
Od 24 czerwca 2012 reprezentuje USA, od 22 sierpnia 2012 może reprezentować ten kraj w międzynarodowych zawodach.
Osiągnięcia.
Złoty medalista mistrzostw Nigerii oraz mistrzostw NCAA.
Rekordy życiowe.
8 marca 2014 nigeryjska sztafeta 4 × 400 metrów z Mortonem w składzie ustanowiła czasem 3:07,95 aktualny halowy rekord Afryki w tej konkurencji.

</doc>
<doc id="2001751" url="https://pl.wikipedia.org/wiki?curid=2001751" title="Catherine Guy-Quint">
Catherine Guy-Quint

Catherine Guy-Quint (ur. 1 września 1949 w Poitiers) – francuska polityk, samorządowiec, posłanka do Parlamentu Europejskiego (1999–2009).
Życiorys.
W 1971 ukończyła studia z zakresu ochrony środowiska. W 1982 na Uniwersytecie w Clermont-Ferrand uzyskała dyplom z zarządzania. Pracowała krótko jako nauczycielka, następnie w latach 1973–1992 jako doradca. Jednocześnie od 1986 zarządzała firmą budowlaną.
Zaangażowała się w działalność Partii Socjalistycznej, od 1990 do 2003 zasiadała w radzie krajowej, a w latach 1997–1999 w prezydium tego ugrupowania. Była radną Cournon-d’Auvergne (od 1982) i następnie (od 1989 do 2001) merem tej miejscowości. Przez rok wchodziła też w skład rady regionalnej w Owernii.
Przez dwie kadencje (1999–2009) sprawowała mandat posłanki do Parlamentu Europejskiego. Zasiadała w grupie Partii Europejskich Socjalistów, w VI kadencji do 2006 była przewodniczącą Delegacji do wspólnej komisji parlamentarnej UE-Bułgaria. Pracowała w Komisji Budżetowej.

</doc>
<doc id="2001753" url="https://pl.wikipedia.org/wiki?curid=2001753" title="Cyfra+ na kartę">
Cyfra+ na kartę



</doc>
<doc id="2001755" url="https://pl.wikipedia.org/wiki?curid=2001755" title="Piękna Angelika">
Piękna Angelika

Piękna Angelika (fr. "Merveilleuse Angélique") – francuski film kostiumowy z 1965 roku, będący adaptacją powieści Anne i Serge Golonów pt. "Angelika: Droga do Wersalu". 
Film jest bezpośrednią kontynuacją filmu "Markiza Angelika" z 1964 roku oraz drugą częścią cyklu filmów o Angelice, z Michèle Mercier w roli głównej.
Fabuła.
Po egzekucji męża i konfiskacie majątku Angelika zamieszkuje wśród paryskich żebraków i przestępców. Z pomocą ich herszta chce dokonać zemsty na związanych z dworem królewskim sprawcach śmierci jej męża. Jednak wkrótce banda zostaje rozbita, herszt zabity, a ona trafia do więzienia, skąd jednak udaje się jej zbiec. Pieniądze uzyskane z kradzieży inwestuje Karczmę pod Czupurnym Kogutem. Jej właściciel daje wolną rękę, bo nie ma nic do stracenia. Ona zmienia nazwę na Czerwona Maska i doprowadza do tego, że staje się modnym klubem dla arystokratów i wojskowych. Założyła nawet działalność gospodarczą sprowadzającą i handlującą czekoladą. Stała się zamożna, lecz wciąż nie miała swojego miejsca w gronie szlachciców. W Czerwonej Masce staje się świadkiem zbrodni dokonanej przez grupę arystokratów i królewskiego brata. Jej nowy przyjaciel poeta nagłaśnia ten haniebny czyn w swych pamfletach, w których ujawnia kolejno nazwiska sprawców. Szef policji przekupuje Angelikę, by milczała na temat królewskiego brata. Jej kuzyn markiz Philippe de Plessis-Bellières popadł w długi. Potrzebował jej pieniędzy, a ona powrotu do stanu szlacheckiego. Więc pożenili się. Odzyskała dawny status społeczny i znalazła się nawet na Wersalu.

</doc>
<doc id="2001756" url="https://pl.wikipedia.org/wiki?curid=2001756" title="EKiR">
EKiR



</doc>
<doc id="2001757" url="https://pl.wikipedia.org/wiki?curid=2001757" title="Molenna Zaśnięcia Matki Bożej w Rymkach">
Molenna Zaśnięcia Matki Bożej w Rymkach

Molenna Zaśnięcia Matki Bożej w Rymkach – świątynia staroobrzędowców bezpopowców w Rymkach, Rejon janowski. 
Rymki od XVIII w. były ośrodkiem zamieszkanym licznie przez Rosjan wyznania staroobrzędowego, przybyłych z ziemi pskowskiej i nowogrodzkiej. W tym samym stuleciu powstała pierwsza świątynia staroobrzędowa w tej miejscowości. W 1816 liczbę staroobrzędowców w Rymkach szacowano na 297 osób, w 1824 – na 328. W ciągu XIX wieku liczba ta stale rosła i na początku XX wieku w Rymkach żyło co najmniej 1000 staroobrzędowców, zaś w 1937 – 2140, co czyniło Rymki jednym z najważniejszych ośrodków staroobrzędowców-bezpopowców na Litwie.
Wzniesiona w XIX wieku zachowana do naszych czasów molenna Zaśnięcia Matki Bożej była czynna nieprzerwanie przez cały okres dwudziestolecia międzywojennego oraz obydwu wojen światowych. W 1948 władze radzieckie zarejestrowały ją jako czynną świątynię staroobrzędową. Dopiero od lat 50. zaczął się proces stopniowego spadku znaczenia molenny wśród litewskich staroobrzędowców, wywołany odpływem wiernych z miejscowości do miast, głównie bliskiego Janowa. W latach 80. XX wieku molenna została kilkakrotnie okradziona, tracąc większość zabytkowych ikon, a następnie ją zamknięto. Dopiero na początku lat 90. niewielka grupa staroobrzędowców doprowadziła do remontu obiektu, jaki miał miejsce w latach 1994–1997 z zebranych przez wyznawców funduszy oraz przy wsparciu samorządu. Według spisu ludności z 2001 w rejonie janowskim żyło 1548 osób wyznania staroobrzędowego, z czego ok. 300 w samych Rymkach. Mimo tego nabożeństwa w molennie mają miejsce bardzo rzadko.
W Rymkach istnieje również założony w XVIII w. cmentarz staroobrzędowy, obecnie poważnie zaniedbany. 

</doc>
<doc id="2001758" url="https://pl.wikipedia.org/wiki?curid=2001758" title="Guy Bono">
Guy Bono

Guy Bono (ur. 30 kwietnia 1953 w Badżi) – francuski polityk tunezyjskiego pochodzenia, poseł do Parlamentu Europejskiego (2004–2009).
Życiorys.
Absolwent chemii, kształcił się we Francuskim Krajowym Konserwatorium Sztuk i Rzemiosł. Od 1983 pracował w administracji terytorialnej, był m.in. kierownikiem ds. kultury w departamencie Delta Rodanu. Zaangażował się w działalność Partii Socjalistycznej, był członkiem jej rady krajowej, prezydium i sekretariatu krajowego. Od 2004 do 2010 pełnił funkcję wiceprzewodniczącego rady regionu Prowansja-Alpy-Lazurowe Wybrzeże.
W latach 2004–2009 sprawował mandat posła do Parlamentu Europejskiego. Zasiadał w grupie Partii Europejskich Socjalistów, pracował w Komisji Kultury i Edukacji.
W 2008 kandydował bez powodzenia na urząd mera Saint-Martin-de-Crau (konkurując z dotychczasowym socjalistycznym burmistrzem). Został wybrany w skład rady tej miejscowości.

</doc>
<doc id="2001759" url="https://pl.wikipedia.org/wiki?curid=2001759" title="EKR">
EKR



</doc>
<doc id="2001760" url="https://pl.wikipedia.org/wiki?curid=2001760" title="European Conservatives and Reformists">
European Conservatives and Reformists



</doc>
<doc id="2001761" url="https://pl.wikipedia.org/wiki?curid=2001761" title="Walid Azaïez">
Walid Azaïez

Walid Azaïez (ur. 25 kwietnia 1976 w Tunisie) – tunezyjski piłkarz występujący na pozycji obrońcy.
Kariera klubowa.
Walid Azaïez jest wychowankiem klubu CS Hammam-Lif. Potem od 1998 roku występował w innym klubie ze swojego kraju – Espérance Tunis. W 2003 roku trafił na jeden sezon do arabskiego Al-Khaleej. Potem powrócił do Espérance. W sezonie 2006/2007 grał w barwach kuwejckiego Al-Salmiya SC. W sezonie 2007/2008 był piłkarzem Stade Gabèsien, w którym zakończył karierę.
Kariera reprezentacyjna.
Azaïez w reprezentacji Tunezji zadebiutował w 1999 roku. Ostatni mecz rozegrał w 2002 roku i do tamtej pory strzelił 2 bramki w 13 meczach. Był także powołany na Puchar Narodów Afryki 2000 (gdzie jego drużyna odpadła w ćwierćfinale, a on sam rozegrał 3 mecze i strzelił 1 gola) oraz Puchar Narodów Afryki 2002 (gdzie jego zespół odpadł w fazie grupowej, a on nie pojawił się jednak na boisku w żadnym ze spotkań).

</doc>
<doc id="2001762" url="https://pl.wikipedia.org/wiki?curid=2001762" title="Walid Azaiez">
Walid Azaiez



</doc>
<doc id="2001763" url="https://pl.wikipedia.org/wiki?curid=2001763" title="The Struggle">
The Struggle

The Struggle – trzeci album studyjny amerykańskiego rapera Cappadonny wydany 7 października 2003 roku nakładem wytwórni Code:Red Entertainment.
Lista utworów.
Opracowano na podstawie źródła.

</doc>
<doc id="2001764" url="https://pl.wikipedia.org/wiki?curid=2001764" title="Mistrzostwa Świata w Łyżwiarstwie Szybkim na Dystansach 2001">
Mistrzostwa Świata w Łyżwiarstwie Szybkim na Dystansach 2001

6. Mistrzostwa świata w łyżwiarstwie szybkim na dystansach 2001 odbyły się w dniach 9–11 marca 2001 w Salt Lake City w Stanach Zjednoczonych. Były to pierwsze zawody rozegrane w hali olimpijskiej Utah Olympic Oval. Do rozdania było 10 kompletów medali, po 5 w konkurencjach męskich, jak i żeńskich. Najwięcej złotych medali wywalczyła Niemka Gunda Niemann-Stirnemann. W klasyfikacji medalowej najlepsi byli Niemcy. W czasie zawodów pobito 7 rekordów świata.
Uczestnicy.
W zawodach wzięło udział 123 łyżwiarzy z 18 krajów.

</doc>
<doc id="2001765" url="https://pl.wikipedia.org/wiki?curid=2001765" title="Grand Prix Francji 1906">
Grand Prix Francji 1906

Grand Prix Francji 1906 (oficj. 9e Grand Prix de l’Automobile Club de France) – wyścig samochodowy odbywający się w dniach 26–27 czerwca 1906 na zamkniętych publicznych drogach w okolicach miejscowości Le Mans. Wyścig został zorganizowany przez Automobile Club de France (ACF) za namową francuskich producentów samochodów jako alternatywa dla wyścigów o Puchar Gordona Bennetta, które ograniczały liczbę zgłoszeń danego kraju bez względu na wielkość przemysłu motoryzacyjnego. Przemysł motoryzacyjny Francji na początku XX wieku był największy w Europie, a by lepiej to odzwierciedlić, Grand Prix Francji nie wprowadzało ograniczeń w zależności od kraju. Jako miejsce rozgrywania wyścigu wybrano tor o długości 103,18 km, złożony głównie z zakurzonych dróg uszczelnionych smołą. Każdy uczestnik wyścigu codziennie musiał pokonać sześć okrążeń, co składało się na dystans wyścigu wynoszący 1 238,16 km. Wyścig trwał w sumie ponad dwanaście godzin, a jego zwycięzcą został Węgier Ferenc Szisz jadący Renault. Drugi był Felice Nazzaro (FIAT), a trzeci – Albert Clément na Clément-Bayard.
Najszybsze okrążenie ustalił na pierwszym okrążeniu Paul Baras, ścigający się Brasierem. Baras prowadził do trzeciego okrążenia, kiedy Szisz objął prowadzenie i wygrał wyścig. Gorące warunki roztapiały smołę, na którą kierowcy najeżdżali, przez co smoła opryskiwała ich, oślepiając i czyniąc wyścig niebezpiecznym. Przebicia opon były częste; producent opon, Michelin, wprowadził zdejmowalne obręcze ze znajdującymi się na nich oponami, dzięki czemu kierowca mógł szybko wymienić uszkodzone koło i zaoszczędzić w ten sposób dużo czasu w porównaniu do samodzielnej wymiany opon. To rozwiązanie pomogło Nazzaro wyprzedzić drugiego dnia Clémenta.
Zwycięstwo Renault przyczyniło się do wzrostu sprzedaży samochodów tej marki. Grand Prix Francji jest drugim wyścigiem z nazwą „Grand Prix”, ale jest często określane jako „pierwsze Grand Prix”. Sukces wyścigu skłonił ACF do zorganizowania Grand Prix Francji w kolejnym roku, a niemiecki przemysł motoryzacyjny do zorganizowania Kaiser Preis – prekursora Grand Prix Niemiec – również w 1907 roku.
Tło.
Pierwsze Grand Prix Francji pochodzi od wyścigów o Puchar Gordona Bennetta, utworzonych przez amerykańskiego milionera Jamesa Gordona Bennetta jra w 1900 roku. Wyścigi te miały na celu zachęcić przemysł automobilowy do zaangażowania się w sport. W 1903 roku wyścigi Gordona Bennetta stały się najbardziej prestiżowymi w Europie; zastosowana w nich formuła ścigania się podobnymi samochodami na zamkniętych drogach zastąpiła poprzedni model ścigania, w którym samochody nie były określone regulaminem, a trasa wyścigów odbywała się na otwartych drogach. Zgłoszenia do Pucharu Gordona Bennetta były uwarunkowane krajem, a zwycięski kraj miał prawo organizować wyścig w kolejnym roku. Zgłoszenia były ograniczone do trzech na kraj, co oznaczało, że chociaż powstający przemysł motoryzacyjny był zdominowany przez francuskich producentów, to nie mieli oni możliwości pełnego zademonstrowania swojej przewagi. Regulamin stawiał więc francuski przemysł motoryzacyjny na równi ze Szwajcarią, w której funkcjonował tylko jeden producent. Z drugiej strony Mercedes miał fabryki w Niemczech i Austrii, a zatem mógł wystawić sześć samochodów. Francuski sportowy organ zarządzający, Automobile Club de France (ACF), przeprowadzał konkursy przed każdym wyścigiem; w 1904 roku o trzy miejsca w wyścigu konkurowało 29 producentów.
Kiedy Léon Théry w 1904 roku wygrał wyścig Richardem-Brasierem, ACF otrzymał od producentów francuskich propozycję modyfikacji formatu Pucharu Gordona Bennetta i zorganizowanie w 1905 roku równolegle z wyścigiem o Puchar Gordona Bennetta własnego wyścigu, nieograniczonego względami narodowościowymi. ACF przyjął propozycję, ale zadecydował, że nie zniesie ograniczeń narodowościowych, a zamiast tego ograniczenia będą uwarunkowane wielkością przemysłu motoryzacyjnego w danym kraju. Według tych zasad Francja była uprawniona do piętnastu zgłoszeń, Niemcy i Wielka Brytania do sześciu, a pozostałe kraje, tj. Włochy, Szwajcaria, Belgia, Austria i Stany Zjednoczone – do trzech.
Francuska propozycja spotkała się ze stanowczym sprzeciwem organów zarządzających reprezentujących inne kraje uczestniczące w Pucharze Gordona Bennetta, a za namową Niemiec zorganizowane zostało spotkanie mające na celu rozstrzygnięcie sporu. Chociaż delegaci odrzucili francuski model na wyścig w 1905 roku, to aby uniknąć impasu, zgodzili się na zastosowanie nowego systemu w wyścigu mającym odbyć się w 1906 roku. Jednakże kiedy Théry i Richard-Brasier ponownie wygrali wyścig Gordona Bennetta w 1905 roku, a co za tym idzie, odpowiedzialność za organizację wyścigu w 1906 roku ponownie spadła na ACF, Francja wycofała się z Pucharu Gordona Bennetta i w ramach zastępstwa postanowiła zorganizować własny wyścig, Grand Prix de l’Automobile Club de France.
Tor.
Połączona oferta rady miejskiej Le Mans i lokalnych hotelarzy, którzy zadeklarowali wsparcie finansowania wyścigu, przekonała ACF, by zorganizować wyścig na peryferiach Le Mans. Automobile Club de la Sarthe opracował trasę – tor o długości 103,18 km. Tor, biegnący przez lasy i grunty rolne, jak większość współczesnych mu torów, miał kształt trójkąta. Tor zaczynał się we wsi Montfort i biegł na południowy zachód w kierunku Le Mans. Następnie uczestnicy pokonywali serpentynę Fourche, która składała się z ostrego zakrętu w lewo, który zwalniał samochody do około 50 km/h. Następnie kierowcy jechali prostym odcinkiem toru na południowy wschód w kierunku Saint-Calais przez Bouloire. Saint-Calais było omijane za pomocą tymczasowej drogi z drewnianych desek, a trasa w okolicy tej miejscowości skręcała na północ. Trasa, nadal wyłożona deskami, prowadziła przez las, po czym kierowcy wjeżdżali na niewielką drogę, którą mijali większą część miasta Vibraye i jechali na przedmieścia La Ferté-Bernard. Następowała seria zakrętów w lewo, która wiodła zawodników w stronę Montfort, po czym kierowcy jechali prostą – przeciętą w niektórych miejscach bardziej technicznymi zakrętami – obok miasta Connerré. Uczestnicy pokonywali dwanaście okrążeń tor w przeciągu dwóch dni (sześć okrążeń na dzień), w sumie 1 238,16 km.
By rozwiązać problemy występujące podczas poprzednich wyścigów, w których widzowie stali zbyt blisko toru, przez co wielokrotnie wjeżdżali w nich kierowcy – co częstokrotnie prowadziło do śmierci lub zranienia widzów – ACF ustawił wokół toru 65 kilometrów ogrodzenia palisadowego, głównie w okolicach miast i wsi oraz pod koniec dróg i ścieżek przecinających tor. Zbudowane zostały tymczasowe drogi z desek, użyte w celu objazdu Saint-Calais i Vibraye, co było alternatywą dla systemu używanego w wyścigach Gordona Bennetta, gdzie samochody, przejeżdżając przez miasta, musiały stosować się do ograniczeń prędkości i nie mogły wyprzedzać. Nad torem zbudowano kilka kładek, a na linii startu/mety w Montfort postawiona została zadaszona trybuna na dwa tysiące miejsc. Pit-lane, gdzie zespoły były ulokowane i mogły pracować nad samochodami, znajdowało się po drugiej stronie toru. Pod torem zbudowano tunel łączący trybunę i pit-lane. Nawierzchnią toru był w praktyce ubity kurz oraz ostre kamienie, i by ograniczyć problem niedostatecznej widoczności oraz przebijania opon, ACF uszczelnił tor na całej jego długości smołą. Większe jej ilości wylano na łukach, na których podczas treningów samochody zrywały nawierzchnię.
Zgłoszenia.
Do Grand Prix Francji zostało zgłoszonych dziesięciu francuskich producentów: Clément-Bayard, Hotchkiss, Gobron-Brillié, Darracq, Vulpes, Brasier, Panhard, Grégoire, Lorraine-Dietrich i Renault. Dwóch producentów pochodziło z Włoch (FIAT oraz Itala), a jeden z Niemiec (Mercedes). Z wyjątkiem Gobron-Brillié i Vulpes, którzy wystawili po jednym samochodzie, oraz Grégoire, która to firma wystawiła dwa pojazdy, każdy producent wystawił po trzy auta, przez co do wyścigu łącznie były zgłoszone 34 samochody. Do Grand Prix nie zgłosił się żaden producent brytyjski bądź amerykański. Brytyjczycy podejrzewali, że wyścig miał być propagandą francuskiego przemysłu motoryzacyjnego, a brytyjski magazyn „The Motor” cytował francuską gazetę „Le Petit Parisien” jako dowód braku sportowego zachowania.
ACF ustalił maksymalną masę samochodu – wykluczając narzędzia, siedzenia, skrzydełka, światła i oprawy na światła – na poziomie tysiąca kilogramów, plus dodatkowe siedem kilogramów na magneto lub dynamo służące do zapłonu silnika. Przepisy ograniczały zużycie paliwa do 30 litrów na sto kilometrów. Każdy producent do rozruchu wybrał magneto; większość używała systemu niskonapięciowego, natomiast Clément-Bayard, Panhard, Hotchkiss, Gobron-Brillié i Renault wybrali układ o wysokim napięciu. Do napędu Mercedes, Brasier, Clément-Bayard, FIAT i Gobron-Brillié wybrali przekładnię łańcuchową, a pozostali – wał napędowy. Wszyscy zastosowali silniki czterocylindrowe, natomiast pojemność skokowa wahała się od 7433 cm³ (Grégoire) do 18 279 cm³ (Panhard). Rury wydechowe zostały skierowane w górę, by ograniczyć wsysanie przez samochody kurzu z toru. Zespoły mogły zmieniać kierowców i wyposażenie, ale dopiero po pierwszym dniu zawodów, a nie w trakcie trwania wyścigu.
Dostarczycielami opon byli Michelin, Dunlop i Continental. Innowacją techniczną były wprowadzone przez Michelina tzw. "jante amovible", tj. zdejmowalne obręcze wraz z oponami, które mogły być szybko założone w przypadku przebicia opony. W przeciwieństwie do wyścigów Gordona Bennetta w trakcie wyścigu przy samochodzie mogli pracować tylko kierowca i jego mechanik (który jechał wraz z nim), stąd przewożenie zapasowych, zdejmowalnych obręczy mogło w przypadku przebicia opony przyczynić się do zaoszczędzenia dużej ilości czasu i dać dużą przewagę. Tradycyjna metoda wymiany opon, czyli zdjęcie starej opony za pomocą noża i założenie nowej na obręcz, zajmowała około piętnastu minut, natomiast wymiana obręczy Michelin – poniżej czterech. FIAT użył pełnego zestawu, a Renault i dwa Clémenty-Bayardy używały obręczy na tylną oś. Jako że każda dodatkowa obręcz zwiększała masę pojazdu o dziewięć kilogramów, niektórzy producenci, jak Itala i Panhard, nie korzystali z tego udogodnienia, by nie przekroczyć regulaminowej masy. W wyścigu zastosowano także po raz pierwszy w historii amortyzatory hydrauliczne.
Wyścig.
Drogi wokół toru zostały zamknięte w dniu wyścigu o godz. 5 rano. W celu ustalenia kolejności startowej oraz numerów przeprowadzono wśród trzynastu zespołów losowanie. Każde ze zgłoszeń danego producenta było oznaczone literą A, B lub C. Samochody ustawiały się w kolejkach według numerów: samochody „A” w jednej kolejce (rzędzie), a samochody „B” – w drugiej. Samochody „C” były ostatnie, tworząc osobną kolejkę. Samochody ruszały do wyścigu co 90 sekund, począwszy od godz. 6:00 rano. Zgodnie z losowaniem pierwszym kierowcą, który miał wystartować, był Fernand Gabriel na Lorraine-Dietrich (numer 1A), jednakże Gabriel z powodu problemów z uruchomieniem silnika nie zdołał ruszyć przed drugim w kolejce Vincenzo Lancią (FIAT). Główny kierowca Renault, Węgier Ferenc Szisz, startował jako trzeci, natomiast za Sziszem startowali Victor Hémery (Darracq), Paul Baras (Brasier), Camille Jenatzy (Mercedes), Louis Rigolly (Gobron-Brillié) oraz Alessandro Cagno (Itala). Philippe Tavenaux (Grégoire), następny kierowca w kolejce, nie był w stanie wystartować, podobnie jak Marius Barriaux (Vulpes), którego samochód po badaniu przed wyścigiem okazał się zbyt ciężki. Ostatnim startującym był „de la Touloubre” (Clément-Bayard, nr 13C), który ruszył do wyścigu o 6:49:30.
Najlepiej wystartował Maurice Fabry (Itala), który przejechał pierwszy kilometr wyścigu w 43,4 sekundy. Najszybszym kierowcą po pierwszym okrążeniu był jednak Paul Baras, który swoim Brasierem ustalił czas 52:25,4 s., przez co przesunął się na trzecie miejsce na torze i został liderem. Fernand Gabriel wskutek problemu mechanicznego stracił kontrolę nad pojazdem w okolicy Saint-Calais, ale jako że w odpowiednim momencie zdołał jednak opanować samochód, uniknął poważnego wypadku. Gabriel musiał jednak wycofać się z wyścigu. Baras utrzymał prowadzenie po drugim okrążeniu, ale na trzecim spadł za Szisza, który został liderem. Jako że w trakcie wyścigu było bardzo gorąco – maksymalna temperatura sięgała +49 °C – smoła zaczęła topnieć, co stanowiło problem większy niż kurz; smoła bowiem, najeżdżana przez samochody, rozchlapywała się i opryskiwała twarze kierowców i mechaników, dostając się za ich gogle i powodując oślepienie. Problem ten dotyczył szczególnie kierowcy Renault, J. Edmonda, którego uszkodzone gogle powodowały, że był on narażony jeszcze bardziej na oblanie smołą, która prawie go oślepiła. Jego próby wymiany gogli zostały zabronione przez oficjeli, którzy twierdzili, że wymiana wyposażenia w trakcie trwania wyścigu jest zabroniona. W trakcie trwania wyścigu kierowcy nie mogli się również zmieniać, więc Edmond kontynuował wyścig przez dalsze dwa okrążenia, po czym się wycofał.
Kierowca FIAT-a, Aldo Weilschott, awansował z czternastego miejsca, które zajmował na trzecim okrążeniu, na trzecie (5 okr.), po czym w okolicy Vibraye wypadł z toru i zakończył rywalizację. Szisz utrzymał prowadzenie do końca pierwszego dnia zawodów, kończąc pierwszą połowę wyścigu tuż przed południem z czasem 5 godzin, 45 minut i 30,4 sekundy i przewagą 26 minut nad Albertem Clémentem (Clément-Bayard). Pomimo słabego startu kierowca FIAT-a, Felice Nazzaro, po pierwszym dniu był trzeci, 15 minut za Clémentem. Pierwszy dzień ukończyło 17 załóg, a ostatni był Henri Rougier startujący Lorraine-Dietrich, który uzyskał czas 8 godzin, 15 minut i 55 sekund, tj. dwie i pół godziny gorszy od rezultatu Szisza. Wszystkie samochody mające ścigać się drugiego dnia zawiezione zostały do parc fermé – oświetlonego obszaru. strzeżonego w nocy przez członków ACF, którzy mieli zapobiec temu, by kierowcy pracowali nocą nad swoimi samochodami.
Od czasu, który uzyskał dany kierowca pierwszego dnia, zależał czas startu tego kierowcy drugiego dnia, to znaczy jako że Szisz uzyskał pierwszego dnia czas 5 godzin i 45 minut, to drugiego dnia startował on o 5:45 rano. Clément startował natomiast o 6:11, a Nazzaro – o 6:26. Metoda ta zapewniła, że pozycje kierowców na torze odzwierciedlały ich rzeczywiste pozycje w wyścigu. Koń, który przed wyścigiem został tak przeszkolony, by nie bać się hałasu rozruchu silnika, holował każdy samochód z parc fermé do linii startu. Żaden kierowca bądź mechanik nie mógł przeprowadzać prac nad samochodem aż do momentu otrzymania sygnału startu. Szisz i Clément od razu po starcie zjechali do pit-lane, by zmienić opony i naprawić swoje samochody. Postój Clémenta był krótszy od postoju Szisza, a Nazzaro w ogóle nie zjechał do pit-lane. W związku z tym Clément zmniejszył stratę do Szisza, a Nazzaro – do Clémenta. Jenatzy i Lancia, którzy w trakcie pierwszego dnia doświadczyli problemów z oczami, mieli zamiar – na co zezwalał regulamin – przekazać drugiego dnia samochód rezerwowemu kierowcy. „Burton” rzeczywiście zastąpił Jenatzy’ego, natomiast Lancia kontynuował wyścig drugiego dnia w swojej codziennej odzieży po tym, gdy rezerwowy kierowca w jego zespole zgubił się i nie został odnaleziony przed startem.
Kierowca Hotchkissa, Elliott Shepard, który po pierwszym dniu był czwarty ze stratą niecałych czterech minut do Nazzaro, na początku drugiego dnia spędził pół godziny na wymianę opon i płynów. W okolicach Saint-Calais na ósmym okrążeniu Shepard zjechał z toru, ale był w stanie kontynuować wyścig, natomiast później na tym samym okrążeniu przez uszkodzone koło wjechał w nasyp ziemi i wycofał się z rywalizacji. Georges Teste (Panhard) oraz Claude Richez (Renault) rozbili się na początku drugiego dnia wyścigu, natomiast w jedynym startującym Gobronie-Brillié, którego prowadził Louis Rigolly, na siódmym okrążeniu doszło do awarii chłodnicy. Po dwóch okrążeniach drugiego dnia znajdujący się na drugim miejscu Clément miał 23 minuty przewagi nad Nazzaro, ale po kolejnym okrążeniu jego przewaga zmalała do trzech minut. Na dziesiątym okrążeniu Nazzaro wyprzedził Clémenta, ale później zatrzymał się, by uzupełnić paliwo, dzięki czemu Clément wrócił na drugie miejsce. Jednakże Nazzaro zdołał ponownie wyprzedzić Clémenta i ukończył wyścig na drugim miejscu i trzyminutową przewagą nad Francuzem.
Na dziesiątym okrążeniu w Renault Szisza doszło do uszkodzenia tylnego zawieszenia, ale jako że jego przewaga wynosiła ponad 30 minut, mógł on ostrożnie kontynuować wyścig z tą niedogodnością. Szisz odebrał na mecie czarną flagę zwycięzcy, uzyskując łączny czas 12 godzin, 14 minut i 7,4 sekundy, a także osiągając najwyższą prędkość maksymalną – 154 km/h. Szisz finiszował z przewagą 32 minut nad drugim Nazzaro. Za trzecim Clémentem był Jules Barillier z Brasiera, a za nim Lancia i kierowca Panharda, George Heath. Baras, którego pierwsze okrążenie okazało się najszybszym w wyścigu, dojechał jako siódmy, przed Arthurem Durayem (Lorraine-Dietrich), „Pierrym” (Brasier) i „Burtonem”. Ostatnim kierowcą na mecie był zawodnik Mercedesa, „Mariaux”, który do Szisza stracił ponad cztery godziny. Rougier, który ustalił najszybsze okrążenie drugiego dnia (53:16,4), wycofał się z wyścigu na dziesiątym okrążeniu po wielokrotnych przebiciach opon. Spośród innych kierowców, którzy nie ukończyli wyścigu, w samochodach Hémery’ego, René Hanriota i Louisa Wagnera zepsuły się silniki, w pojazdach Rigolly’ego, Xaviera Civellego de Boscha oraz Cagno uszkodzeniu uległy chłodnice, Pierre de Caters, Shepard, Hubert le Blon, A. Villemain oraz Vincenzo Florio musieli wycofać się z powodu uszkodzenia kół, a Gabriel, „de la Touloubre” i Henri Tart – z powodu innych uszkodzeń mechanicznych. Fabry, Weilschott, Teste, Richez oraz Jacques Salleron mieli wypadki, a Edmond był jedynym kierowcą, który wycofał się z powodu kontuzji.
Po wyścigu.
Pierwszych trzech kierowców Grand Prix zostało odprowadzonych pod trybunę, gdzie odebrali trofea. Zwycięstwo Szisza było dosyć niespodziewane zważywszy na fakt, iż na jego zwycięstwo bukmacherzy stawiali 200:1 (na zwycięstwo Lancii stawiano 10:1). W wywiadzie udzielonym po wyścigu Węgier powiedział, że w trakcie ostatnich okrążeń odczuwał „lęk”:
Zwycięstwo Renault przyczyniło się do zwiększenia prestiżu tej marki oraz sprzedaży jej samochodów: w 1906 roku Renault sprzedało około 1600 pojazdów, rok później – ponad 3 000, natomiast w 1908 roku ponad 4 600. Wyścig nie udowodnił jednak zdecydowanej przewagi francuskiego przemysłu motoryzacyjnego: drugie miejsce w wyścigu zajął włoski samochód, a spośród 23 francuskich samochodów, które wystartowały w wyścigu, wyścig ukończyło siedem.
Po wyścigu media stwierdziły, że Grand Prix Francji było słabą próbą zastąpienia wyścigów o Puchar Gordona Bennetta. Według mediów wyścig był za długi, a system startu nieprzemyślany, jako że wypuszczanie kierowców co 90 sekund powodowało fakt niewielkiej ilości bezpośredniej rywalizacji, wskutek czego każdy kierowca jechał swój własny wyścig „na czas”. Zarzucano ACF, że fakt, iż podczas wyścigu nad samochodem mogą pracować tylko kierowca i mechanik, wywierał na nich zbyt dużo presji. Krytykowane były również "jante amovible" firmy Michelin, które zdaniem mediów miały zbyt duży wpływ na wynik. Clément prowadził jedynego Clémenta-Bayarda bez tego udogodnienia, co według dziennikarzy spowodowało, iż spadł on drugiego dnia za Nazzaro, który wyprzedził go, gdy ten zmieniał opony. Mimo tych krytycznych głosów ACF postanowił zorganizować Grand Prix Francji w kolejnym roku. Rozgłos wokół wyścigu nakłonił niemiecki organ zarządzający, by zorganizować podobny wyścig, faworyzujący niemiecki przemysł motoryzacyjny. Wyścig ten, nazwany Kaiser Preis, odbył się w 1907 roku i stał się poprzednikiem Grand Prix Niemiec.
Chociaż pierwszym wyścigiem pod nazwą „Grand Prix” było Grand Prix Pau w 1901 roku, to Grand Prix Francji 1906 było pierwszym prawdziwie międzynarodowym wyścigiem z nazwą „Grand Prix”. Do I wojny światowej Grand Prix Francji było jedynym wyścigiem z nazwą „Grand Prix”, który odbywał się co roku, i często jest określane jako „pierwsze Grand Prix”.
Wyniki.
"Źródło:"
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2001767" url="https://pl.wikipedia.org/wiki?curid=2001767" title="Brabham BT56">
Brabham BT56

Brabham BT56 – samochód zespołu Formuły 1 zaprojektowany przez Johna Baldwina i Sergio Rinlanda dla zespołu Brabham. Był napędzany niezbyt już wówczas konkurencyjnymi silnikami BMW M12/13 (Megatron) o pojemności 1,5 litra. Kierowcy łącznie zdobyli nim 10 punktów, a de Cesaris i Patrese wywalczyli miejsce na podium. Samochód był konwencjonalny i niczym się nie wyróżniał. Zespół zajął ostatecznie ósme miejsce w klasyfikacji konstruktorów.
Po sezonie zakończył się bieg umowy z BMW. Wskutek niemożności znalezienia sobie dostawcy silników na sezon 1988, Brabham nie wystartował w sezonie 1988. W tym samym roku Ecclestone sprzedał zespół. Nabywcą została wpierw Alfa Romeo, a następnie Joachim Luhti.

</doc>
<doc id="2001768" url="https://pl.wikipedia.org/wiki?curid=2001768" title="Serhij Zajec">
Serhij Zajec



</doc>
<doc id="2001769" url="https://pl.wikipedia.org/wiki?curid=2001769" title="Hubert Pirker">
Hubert Pirker

Hubert Pirker (ur. 3 października 1948 w Rennweg am Katschberg) – austriacki polityk, poseł do Parlamentu Europejskiego (1996–2004, 2006–2009 i 2011–2014).
Życiorys.
Kształcił się w zakresie nauczania i teorii komunikacji, uzyskał magisterium i doktorat z pedagogiki na Uniwersytecie w Klagenfurcie. Pracował jako nauczyciel matematyki, a następnie wykładowca macierzystej uczelni. Zajmował się także działalnością doradczą, a w 1989 stanął na czele regionu organizacji pracowniczej ÖAAB w Karyntii (funkcję tę pełnił do 2009).
Zaangażował się w działalność Austriackiej Partii Ludowej (ÖVP). W latach 1990–1994 zasiadał Rady Narodowej, niższej izbie austriackiego parlamentu. Po akcesie Austrii do Unii Europejskiej w wyborach powszechnych w 1996 został deputowanym do Europarlamentu, w 1999 uzyskał reelekcję. Po raz kolejny zasiadł w PE w 2006 w miejsce Ursuli Stenzel. Był m.in. członkiem grupy chadeckiej, Komisji Spraw Zagranicznych, Podkomisji Bezpieczeństwa i Obrony, a w latach 2006–2009 przewodniczącym Delegacji do spraw stosunków z Półwyspem Koreańskim. W 2011 objął mandat europosła VII kadencji, który wykonywał do 2014.

</doc>
<doc id="2001770" url="https://pl.wikipedia.org/wiki?curid=2001770" title="Bassam Dâassi">
Bassam Dâassi

Bassam Dâassi (ur. 13 września 1980 w Tunisie) – tunezyjski piłkarz występujący na pozycji napastnika.
Kariera klubowa.
Bassam Dâassi jest wychowankiem klubu Stade Tunisien. Występował w tym zespole do 2004 roku. Potem trafił na rundę do CS Sfaxien. W 2005 roku występował w szwajcarskim FC Bulle.
Kariera reprezentacyjna.
Dâassi w reprezentacji Tunezji zadebiutował w 2002 roku i rozegrał w sumie 2 spotkania. Oba na Pucharze Narodów Afryki, gdzie jego drużyna odpadła w fazie grupowej. Pojawił się na boisku w zremisowanych bezbramkowo pojedynkach Tunezji z Zambią i Senegalem.

</doc>
<doc id="2001772" url="https://pl.wikipedia.org/wiki?curid=2001772" title="Bessam Daassi">
Bessam Daassi



</doc>
<doc id="2001773" url="https://pl.wikipedia.org/wiki?curid=2001773" title="Mandarin Phonetic Symbols II">
Mandarin Phonetic Symbols II

Mandarin Phonetic Symbols II ("Jùyīn fúhaù dì-èr shr̀"; chin. trad. 注音符號第二式, chin. upr. 注音符号第二式, pinyin "Zhùyīn fúhào dì’èr shì"), w skrócie MPS 2, MPS II – system transkrypcji języka mandaryńskiego obowiązujący na Tajwanie w latach 1986-2002.
System MPS II został opracowany przez grupę ekspertów na polecenie tajwańskiego ministerstwa edukacji i oficjalnie zaprezentowany 10 maja 1984 roku. Jego celem było zastąpienie systemu Gwoyeu Romatzyh, który ze względu na swój znaczny stopień skomplikowania w praktyce nie był używany do latynizacji języka chińskiego. 28 stycznia 1986 roku został zaadaptowany przez rząd tajwański jako oficjalny system romanizacji.
Sposób zapisu bazowych nagłosów i końcówek w MPS II pozostał taki sam w systemie Gwoyeu Romantzyh, dokonano jednak pewnych rewizji w oparciu o systemy Wade-Gilesa i Yale (m.in. zapis końcówki -"ong" jako -"ung"); zrezygnowano również ze skomplikowanego zapisu tonów, wprowadzając do ich oznaczenia znaki diakrytyczne.
Pomimo zatwierdzenia jako oficjalny system romanizacji, MPS II w praktyce nie funkcjonował w przestrzeni publicznej – mimo że używano go do nauki wymowy w szkołach, nie był stosowany poza granicami Tajwanu, zaś nazwy miejscowe na wyspie zapisywane były w zmodyfikowanej transkrypcji Wade-Gilesa. 
W 2002 roku MPS II został zastąpiony kontrowersyjnym systemem tongyong pinyin, a ten z kolei w 2008 roku powszechnie stosowanym na świecie hanyu pinyin.

</doc>
<doc id="2001775" url="https://pl.wikipedia.org/wiki?curid=2001775" title="Jaguar C-Type">
Jaguar C-Type

Jaguar C-Type – samochód osobowy produkowany przez brytyjską firmę Jaguar Cars w latach 1951–1953. Dostępny jako 2-drzwiowy roadster. Do napędu użyto silnika R6 o pojemności 3,4 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model D-Type.

</doc>
<doc id="2001777" url="https://pl.wikipedia.org/wiki?curid=2001777" title="Drużynowy Puchar Świata w tenisie ziemnym 2010">
Drużynowy Puchar Świata w tenisie ziemnym 2010

Drużynowy Puchar Świata w tenisie ziemnym (ARAG ATP World Team Championship) w 2010 roku odbył się w dniach 16 - 22 maja tradycyjnie w niemieckim Düsseldorfie na kortach ziemnych. Pula nagród wyniosła 1 075 000 euro. 
W turnieju wystąpiło osiem reprezentacji: Australia, Czechy, Stany Zjednoczone, Hiszpania, Argentyna, Francja, Niemcy, Serbia. Obrońcami tytułu byli Serbowie, którzy w finale z 2009 pokonali zespół Niemiec. Nowymi mistrzami zostali Argentyńczycy, wygrywając imprezie po raz czwarty w historii. W finale pokonali wynikiem 2:1 zespół Stanów Zjednoczonych.

</doc>
<doc id="2001778" url="https://pl.wikipedia.org/wiki?curid=2001778" title="Jaguar D-Type">
Jaguar D-Type

Jaguar D-Type – samochód osobowy produkowany przez brytyjską firmę Jaguar Cars w latach 1954–1957. Dostępny jako 2-drzwiowy roadster. Następca modelu C-Type. Do napędu użyto silnika R6 o pojemności 3,4 litra. Moc przenoszona była na oś tylną poprzez 4-biegową manualną skrzynię biegów. Samochód został zastąpiony przez model E-Type.

</doc>
<doc id="2001779" url="https://pl.wikipedia.org/wiki?curid=2001779" title="Portret małżonków Isaaka Massa i Beatrix van der Laen">
Portret małżonków Isaaka Massa i Beatrix van der Laen

Portret małżonków Isaaka Massa i Beatrix van der Laen "(nld. Huwelijksportret van Isaac Massa en Beatrix van der Laen)" – obraz holenderskiego malarza Fransa Halsa.
Portret przedstawia bogatego kupca Isaaka Massa i trzydziestoletnią córkę burmistrza Haarlemu, Beatrix van der Laen. Jego wykonanie zostało zlecone przez ojca Beatrix zaraz po jej ślubie. Jak przystało na portret ślubny, Hals podkreślił kilka szczegółów. Panna z dumą prezentuje ślubny i zaręczynowy (dolny) pierścionek na prawej dłoni, na serdecznym palcu. Jednocześnie jej ręka spoczywa na ramieniu męża, co ma symbolizować miłość i bliskość. Pan młody trzyma prawicę na sercu, dając tym wyraz swej miłości i wierności. Oboje zostali przedstawieni w szykownych i drogich strojach. Beatrix na szyi ma bardzo modną i niezwykle drogą kryzę. Ich postawa jest dość swobodna, co czyni portret nietypowym dla XVII-wiecznych przedstawień. Nietypowy jest również motyw postaci roześmianych, co na co dzień uznawano za oznakę głupoty i braku samokontroli.
Hals obok postaci przedstawił kilka symboli wierności małżeńskiej. Z prawej strony malarz ukazał, wzorując się na średniowiecznym motywie występującym w literaturze i sztuce, ogród miłości. Wśród adorujących się par znajduje się paw – symbol rzymskiej bogini małżeństwa Junony. Wokół znajdują się fragmenty ruin i wywróconych naczyń, co ma przypominać o nietrwałości dóbr doczesnych. Również przedstawione rośliny w czasach Halsa miały swoje znaczenie symboliczne. Z lewej strony obok kupca znajduje się krzak ostu zwany wówczas "mannentrouw" czyli "męska wierność". U stóp panny młodej leży natomiast krzewiący się bluszcz, który symbolizował trwałość w związku między kobietą a mężczyzną.

</doc>
<doc id="2001783" url="https://pl.wikipedia.org/wiki?curid=2001783" title="Elektroenergetyczna automatyka zabezpieczeniowa">
Elektroenergetyczna automatyka zabezpieczeniowa

Elektroenergetyczna automatyka zabezpieczeniowa - układy automatyki zajmujące się wykrywaniem stanów zakłóceniowych w systemie elektroenergetycznym i zapobieganie ich skutkom. Do stanów zakłóceniowych, którym ma zapobiegać automatyka zabezpieczeniowa, w sieciach elektroenergetycznych należą: przeciążenie sieci, obniżenie napięcia, zwarcie, wzrost lub obniżenie częstotliwości.
W normalnych warunkach pracy zabezpieczenia pozostają w stanie spoczynku. Gdy jednak pojawi się zakłócenie, ich działania wysuwają się na plan pierwszy i to zarówno pod względem funkcjonalnym, jak i czasowym. Funkcjonalnym - gdyż utrzymanie sprawności układu zabezpieczeń jest najważniejsze dla sterowania systemem elektroenergetycznym. Czasowym - w przypadku zakłóceń bowiem wszelkie inne zadania, poza zabezpieczaniem, schodzą na drugi plan. 
Wymaganie stawiane zabezpieczeniom.
Zabezpieczeniom stawia się cztery podstawowe wymagania:
Oprócz powyższych podstawowych wymagań, zabezpieczeniom stawia się też wymagania dodatkowe, do których należą:

</doc>
<doc id="2001784" url="https://pl.wikipedia.org/wiki?curid=2001784" title="Jaguar XJ13">
Jaguar XJ13

Jaguar XJ13 – sportowy samochód osobowy wyprodukowany przez brytyjską firmę Jaguar Cars w jednym egzemplarzu w roku 1966. Dostępny jako 2-drzwiowy roadster. Do napędu użyto silnika V12 o pojemności pięciu litrów. Moc przenoszona była na oś tylną poprzez 5-biegową manualną skrzynię biegów.

</doc>
<doc id="2001785" url="https://pl.wikipedia.org/wiki?curid=2001785" title="John Warwick Montgomery">
John Warwick Montgomery

John Warwick Montgomery (ur. 18 października 1931 w Warsaw w stanie Nowy Jork) – prawnik i publicysta pochodzenia amerykańskiego, apologeta chrześcijański, ordynowany duchowny luterański (początkowo, od 1958, duchowny Kościoła Luterańskiego w Ameryce, po 1965 Kościoła Luterańskiego Synodu Missouri).
Wykształcenie.
Bakałarz filozofii Uniwersytetu Cornella, bakałarz prawa La Salle Extension University, bakałarz nauk wyzwolonych i Master of Arts Uniwersytetu Kalifornijskiego w Berkeley, bakałarz i magister teologii Uniwersytetu w Wittenbergu, Ohio, magister filozofii w zakresie prawa Uniwersytetu w Essex, doktor Uniwersytetu w Chicago i Uniwersytetu w Strasburgu, LLM i doktor prawa Uniwersytetu w Cardiff. Profesor emeritus prawa i nauk humanistycznych Uniwersytetu Bedfordshire, profesor ("Distinguished Research Professor") Patrick Henry College w Purceville, Wirginia, dyrektor Międzynarodowej Akademii Apologetyki, Ewangelizacji i Praw Człowieka w Strasburgu.
Dorobek naukowy.
Jest autorem wielu publikacji, zwłaszcza o charakterze apologetycznym. W swych dziełach wyraża pogląd o pełnej nieomylności Biblii, jest też zwolennikiem jej dosłownej interpretacji, poza wyjątkowymi przypadkami. Jest redaktorem czasopisma internetowego "Global Journal of Classical Theology".
Działalność społeczna.
Występował przed Europejskim Trybunałem Praw Człowieka w sprawach związanych z wolnością religijną: Larissis i inni przeciwko Grecji oraz Kościół Metropolitalny Besarabii przeciwko Mołdawii. Jego artykuł ukazał się w pierwszym numerze magazynu "Ius et Lex" wydawanego przez fundację Ius et Lex. Wyraził w nim pogląd, że przyjęcie transcendentnego systemu wartości jest konieczne dla uniknięcia relatywizacji i upolityczniania podstawowych zasad sprawiedliwości i niezbywalnych praw człowieka.
John W. Montgomery jest również autorem opracowania dotyczącego życia i dzieł Johanna Valentina Adreae.
Życie prywatne.
Syn Maurice'a Warwicka Montgomery'ego i Harriet (Smith) Montgomery. Jego przodkiem był Roger de Montgomerie, 1. hrabia Shrewsbury. Żonaty, ma trójkę rodzonych dzieci i adoptowanego syna. Jest naturalizowanym obywatelem Wielkiej Brytanii.

</doc>
<doc id="2001786" url="https://pl.wikipedia.org/wiki?curid=2001786" title="Jaguar S-Type (1963)">
Jaguar S-Type (1963)

Jaguar S-Type – luksusowy samochód osobowy produkowany przez brytyjską firmę Jaguar Cars w latach 1963–1968. Dostępny jako 4-drzwiowy sedan. Do napędu używano silników R6. Moc przenoszona była na oś tylną poprzez 4-biegową manualną skrzynię biegów.

</doc>
<doc id="2001787" url="https://pl.wikipedia.org/wiki?curid=2001787" title="Jarosław Marzec (sportowiec)">
Jarosław Marzec (sportowiec)

Jarosław Marzec (ur. 21 stycznia 1963 w Kamieniu Pomorskim, zm. 22 sierpnia 1998 w Szczecinie) – polski lekkoatleta, który specjalizował się w biegach sprinterskich.
Życiorys.
Młodość.
W 1981 zajął razem z kolegami z drużyny 6. miejsce w sztafecie 4 x 400 metrów podczas mistrzostw Europy juniorów. Zdobył trzy medale mistrzostw Polski na stadionie (złoty, srebrny oraz brązowy) w biegu rozstawnym 4x400 metrów reprezentując kluby Flota Gdynia i Zawisza Bydgoszcz. Trzy razy startował w finale biegu na 400 metrów podczas krajowego czempionatu. W 1983 został halowym mistrzem kraju na tym dystansie. Reprezentant Polski w meczach międzypaństwowych. 
Śmierć.
Zmarł w następstwie obrażeń odniesionych w wypadku samochodowym do którego doszło 17 sierpnia 1998 na drodze krajowej nr 3 (E65) pomiędzy Przybiernowem a Brzozowem, w powiecie goleniowskim. W zdarzeniu tym śmierć ponieśli także dwaj inni polscy lekkoatleci – Tadeusz Ślusarski i Władysław Komar – którzy jechali innym samochodem uczestniczącym w wypadku. 
Upamiętnienie.
W miejscu wypadku obok pomnika pamięci Tadeusza Ślusarskiego i Władysława Komara postawiono pomnik upamiętniający Jarosława Marca .

</doc>
<doc id="2001790" url="https://pl.wikipedia.org/wiki?curid=2001790" title="Adamastor (okręt)">
Adamastor (okręt)



</doc>
<doc id="2001793" url="https://pl.wikipedia.org/wiki?curid=2001793" title="Adranum">
Adranum

Adranum, dziś Adrano – starożytne miasto na wyspie Sycylia w pobliżu wulkanu Etna. Zostało założone około roku 400 p.n.e. przez tyrana Syrakuz Dionizjosa. Nazwa miasta nadana została na cześć boga Adranusa, czczonego na Sycylii przez plemię Sykulów.
Na prośbę mieszkańców Syrakuz, którzy nie chcieli przemocy i tyranii syna Dionizjosa, Dionizjosa II, w roku 346 p.n.e. wezwany został na pomoc innego tyrana z miasta Leontinoj Hiketasa. Hiketas razem z Kartagińczykami, pokonał Dionizjusza wypierając go na wyspę Ortygię (jedna z dzielnic miasta Syrakuzy). Mieszkańcy miasta, gdy spostrzegli, że Hiketas chce zawładnąć miasto zwrócili się do wodza korynckiego Timeleona, który w roku 344 p.n.e. pokonał Hiketasa.

</doc>
<doc id="2001794" url="https://pl.wikipedia.org/wiki?curid=2001794" title="Brabham BT59Y">
Brabham BT59Y



</doc>
<doc id="2001795" url="https://pl.wikipedia.org/wiki?curid=2001795" title="Naumowicze">
Naumowicze

Naumowicze (biał. "Навумавічы") – wieś na Białorusi, położona w obwodzie grodzieńskim w rejonie grodzieńskim w sielsowiecie podłabieńskim przy drodze z Grodna do Sopoćkiń.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego.
W rejonie Naumowicz znajdują się dwa forty rosyjskiej twierdzy Grodno – fort 1 w rejonie wsi i fort 2a w Naumowiczach przy drodze do Sopockiń. Miejsce to znane jest z niemieckich mordów na ludności cywilnej w czasie II wojny światowej. Upamiętniają je dwa pomniki, przy forcie cmentarz wojenny z I wojny światowej.
13 lipca 1943 w Naumowiczach wraz z 49-osobową grupą mieszkańców Lipska została rozstrzelana błogosławiona Marianna Biernacka.
Wysuwano również przypuszczenie, że w rejonie Naumowicz mogą być pochowane ofiary obławy augustowskiej, zamordowane w 1945 roku przez NKWD.

</doc>
<doc id="2001798" url="https://pl.wikipedia.org/wiki?curid=2001798" title="Pamela Fryman">
Pamela Fryman

Pamela Fryman (ur. 19 sierpnia 1959 w Filadelfii) – amerykańska reżyserka i producentka seriali (zwłaszcza sitcomów).

</doc>
<doc id="2001799" url="https://pl.wikipedia.org/wiki?curid=2001799" title="Podłabienie">
Podłabienie

Podłabienie (biał. Падлабенне, "Padłabiennie"; ros. Подлабенье, "Podłabienje") – agromiasteczko na Białorusi, w obwodzie grodzieńskim, w rejonie grodzieńskim, przy drodze z Grodna do Sopoćkiń, siedziba administracyjna sielsowietu.
Nazwa miejscowości wywodzi się od wsi Łabno. W okresie II Rzeczypospolitej była to wieś średniozamożna położona na słabych gruntach. Przez pewien czas stanowiła siedzibę gminy Łabno.
W centrum miejscowości stoi na najwyższym miejscu kościół pw. Matki Boskiej Różańcowej i dawny dworek Franciszka Kleeberga nazywany „Daczą generała”. 

</doc>
<doc id="2001800" url="https://pl.wikipedia.org/wiki?curid=2001800" title="Pam Fryman">
Pam Fryman



</doc>
<doc id="2001801" url="https://pl.wikipedia.org/wiki?curid=2001801" title="Greenfield Park">
Greenfield Park

Greenfield Park – jedna z trzech dzielnic miasta Longueuil w Quebecu. Jest wielokrotnie mniejsza od dwóch pozostałych dzielnic zarówno pod względem powierzchni, jak i liczby mieszkańców. Greenfield Park zostało włączone do Longueuil 1 stycznia 2002. Ze względu na duży odsetek ludności anglojęzycznej, dzielnica ta jest oficjalnie dwujęzyczna.
Liczba mieszkańców Greenfield Park wynosi 17 084. Język francuski jest językiem ojczystym dla 46,7%, angielski dla 33,8% mieszkańców (2006).

</doc>
<doc id="2001804" url="https://pl.wikipedia.org/wiki?curid=2001804" title="Współczynnik Poissona">
Współczynnik Poissona



</doc>
<doc id="2001806" url="https://pl.wikipedia.org/wiki?curid=2001806" title="Częstochowa I">
Częstochowa I

Częstochowa I - zlikwidowana stacja w Częstochowie, w województwie śląskim, w Polsce. Stacja znajdowała się na południowy zachód od dworca Kolei Warszawsko-Wiedeńskiej Częstochowa Główna, stanowiła stację czołową linii Częstochowa I - Herby Ruskie.
Stacja została uruchomiona razem z oddaniem do użytku 11 sierpnia 1903 roku całej linii kolejowej. Już na początku 1911 roku, przy okazji budowy linii do Kielc i przekuwaniu dotychczasowej linii na rozstaw 1524 mm została zlikwidowana, a tory i perony rozebrane. Do dziś zachował się budynek dworca kolejowego, zlokalizowany dziś pod adresem ul. Boya-Żeleńskiego 3/5 i będący własnością PKP.

</doc>
<doc id="2001808" url="https://pl.wikipedia.org/wiki?curid=2001808" title="Stefan Liv">
Stefan Liv

Stefan Daniel Patryk Liv (ur. 21 grudnia 1980 w Gdyni jako Patryk Śliż, zm. 7 września 2011 w Jarosławiu) – szwedzki hokeista polskiego pochodzenia, występujący na pozycji bramkarza, reprezentant Szwecji. Dwukrotny olimpijczyk.
Życie prywatne.
Urodził się jako Polak w Gdyni, jednak został oddany do domu dziecka przez pozostawioną bez środków do życia 16-letnią matkę. W wieku 1,5 roku został adoptowany przez szwedzkie małżeństwo, Jensa i Anitę Liv. Zamieszkał z nimi w Norrahammar koło Jönköping. Swoje pierwotne imię zachował jako formalne drugie, zaś nazwisko zmieniono na Liv.
Jak przyznał w przeszłości, czuł się w połowie Polakiem i zawsze chciał kiedyś poznać swoją biologiczną matkę. Podczas gry w USA po tym, jak udzielił wywiadu polskiej gazecie, skontaktowała się z nim jego biologiczna matka, z którą utrzymywał kontakt, a następnie osobiście spotkał się z nią latem 2007 roku.
9 lipca 2011 zawarł związek małżeński z Anną po ośmiu latach wspólnej znajomości. Mieli synów Hermana i Harry’ego (w wieku pięciu i trzech lat). Zginął 7 września 2011 w katastrofie samolotu pasażerskiego Jak-42D w pobliżu Jarosławia. Wraz z drużyną leciał do Mińska na inauguracyjny mecz ligi KHL w sezonie 2011/2012 z Dynama Mińsk. W dniu wylotu podpisał umowę na większe mieszkanie w Jarosławiu, do którego za tydzień miała przyjechać jego rodzina.
Został pochowany 2 października 2011 przy kościele św. Zofii w Jönköping.
Kariera hokejowa.
Rozpoczął treningi hokejowe w wieku siedmiu lat od razu na pozycji bramkarza, ponieważ tylko taki strój był wolny w klubie HC Dalen w Jönköping. Karierę rozpoczął w wieku 15 lat. Wówczas został zawodnikiem klubu HV71, w którym początkowo występował w drużynach juniorskich, zaś od 2000 do 2010 był graczem drużyny seniorskiej w rozgrywkach Elitserien. W międzyczasie jeden sezon 2006/2007 spędził w Stanach Zjednoczonych, jako że w drafcie NHL z 2000 został wybrany przez Detroit Red Wings. W 2006 podpisał kontrakt z klubem Detroit Red Wings z ligi NHL, jednak nie zagrał w nim i występował w dwóch zespołach farmerskich w ligach AHL i ECHL, po czym w 2007 powrócił do Szwecji i grał ponownie w HV71.
Po wielu latach występów w lidze szwedzkiej, w maju 2010 podpisał roczny kontrakt z rosyjskim klubem Sibir Nowosybirsk w rozgrywkach KHL. Po udanym sezonie 2010/2011, w maju 2011 podpisał dwuletni kontrakt z innym klubem ligi Łokomotiwem Jarosław, który celował w wyższe osiągnięcia ligowe. W drużynie zdołał wystąpić jedynie w meczach sparingowych w ramach przygotowań do sezonu.
Agentem Liva i zarazem bliskim przyjacielem był Joakim Persson.
W 2000 mając 20 lat zadebiutował w reprezentacji Szwecji. Był wielokrotnym reprezentantem kraju. Uczestniczył w turniejach mistrzostw świata w 2002, 2004, 2005, 2006, 2008, 2009 oraz zimowych igrzysk olimpijskich 2006, 2010.
Upamiętnienie.
Po śmierci Liva jego były klub HV71 Jönköping zastrzegł na zawsze numer 1, z jakim występował na koszulce bramkarz, a jego oryginalny strój wywieszony został w hali sportowej Kinnarps Arena w Jönköping. Ponadto w sezonie Elitserien (2011/2012) drużyna HV71 występowała w koszulkach, na których nad herbem klubu była naszyta mała „jedynka”, a pod nią lata urodzin i śmierci Liva „1980-2011”.
W 2011 pośmiertnie został wyróżniony tytułem Årets smålänning 2011.
W 2013 na jego cześć przemianowano nagrodę dla najbardziej wartościowego zawodnika w fazie play-off rozgrywek Elitserien na Stefan Liv Memorial Trophy. Przyznaje ją Centralna Organizacja Szwedzkich Hokeistów (CISO).
2 sierpnia 2013 jedna z ulic w nazwano jego imieniem i nazwiskiem (szw. "Stefan Livs gata").
W październiku 2013 jego przyjaciel, także hokeista, Jonathan Ericsson, celem jego upamiętnienia nadał swojej nowo narodzonej córce imię Liv.

</doc>
<doc id="2001809" url="https://pl.wikipedia.org/wiki?curid=2001809" title="Saint-Hubert (dzielnica)">
Saint-Hubert (dzielnica)

Saint-Hubert – jedna z trzech dzielnic miasta Longueuil w Quebecu. Do 1 stycznia 2002 roku było to samodzielne miasto, po włączeniu do Longueuil zbudowano tutaj nowy ratusz miejski. Nazwa dzielnicy odnosi się do Huberta z Liège.
Liczba mieszkańców Saint-Hubert wynosi 77 028. Język francuski jest językiem ojczystym dla 80,4%, angielski dla 7,6% mieszkańców (2006).

</doc>
<doc id="2001811" url="https://pl.wikipedia.org/wiki?curid=2001811" title="Le Vieux-Longueuil">
Le Vieux-Longueuil

Le Vieux-Longueuil – jedna z trzech dzielnic miasta Longueuil w Quebecu. Obejmuje cały obszar pierwotnego miasta Longueuil, sprzed reorganizacji municypalnych w Quebecu w 2002. Nazwa
"Vieux-Longueuil" odnosi się również do mniejszego obszaru, będącego najstarszą częścią miasta.
Liczba mieszkańców Le Vieux-Longueuil wynosi 130 069. Język francuski jest językiem ojczystym dla 84,3%, angielski dla 2,7% mieszkańców (2006).

</doc>
<doc id="2001812" url="https://pl.wikipedia.org/wiki?curid=2001812" title="Ferdinand Cohn">
Ferdinand Cohn



</doc>
<doc id="2001814" url="https://pl.wikipedia.org/wiki?curid=2001814" title="Zienit Leningrad">
Zienit Leningrad



</doc>
<doc id="2001815" url="https://pl.wikipedia.org/wiki?curid=2001815" title="Częstochowa Warta">
Częstochowa Warta

Częstochowa Warta – zlikwidowana stacja kolejowa w Częstochowie, w województwie śląskim, w Polsce.
Stacja znajdowała się na wschód od dworca Kolei Warszawsko-Wiedeńskiej Częstochowa Główna, na śródwarciańskiej wyspie. Powstała na początku XX wieku jako końcowy punkt jednej z linii częstochowskiego węzła kolejowego, doprowadzonej do zakładów farbiarskich i papierniczych.
22, 25 i 28 września oraz 1, 4 i 7 października 1942 roku Niemcy dokonali deportacji 40 tys. Żydów z getta częstochowskiego do obozu zagłady w Treblince za pomocą pociągów odprawianych ze stacji kolejowej Częstochowa Warta.
Dawny budynek stacji został zaraz po wojnie zburzony, a obecny został zaadaptowany przez ówczesne PKP z budynku gospodarczo-mieszkalnego. Z powodu zamknięcia zakładów przemysłowych na wyspie linia została zlikwidowana, do dziś zachował się zrujnowany budynek stacji.
20 października 2009 roku dokonano odsłonięcia, zlokalizowanego w bezpośrednim sąsiedztwie budynku stacyjnego, pomnika pamięci Żydów wywiezionych do Treblinki. Autorem pracy jest Samuel Willenberg. W zrujnowanym budynku stacji Warta ówczesny prezydent miasta zaproponował urządzenie małego muzeum poświęconego eksterminacji częstochowskich Żydów. Inicjatywę poparło PKP S.A., jednak prywatny współwłaściciel budynku zażądał zaporowej ceny, które miasto nie było w stanie wyłożyć. Obecnie stan budynku nie kwalifikuje go do remontu.

</doc>
<doc id="2001816" url="https://pl.wikipedia.org/wiki?curid=2001816" title="KHL (2010/2011)">
KHL (2010/2011)

Sezon KHL 2010/2011 – trzeci sezon ligi KHL. W rozgrywkach brały udział 23 zespoły z czterech państw: Rosji, Łotwy, Białorusi oraz Kazachstanu. Pierwszy mecz sezonu odbył się 8 września 2010, zaś ostatni mecz rozgrywek rozegrano 16 kwietnia 2011 roku.
Kluby uczestniczące.
Uczestnicy.
W rozgrywkach sezonu 2010/11 brało udział 23 drużyny z czterech państw: Rosji, Łotwy, Białorusi oraz Kazachstanu.
Zmiana liczby drużyn w porównaniu do poprzedniego sezonu wiązała się z wykluczeniem z rozgrywek klubu Łada Togliatti, przyjęcia nowego zespołu – dwukrotnego mistrza Wyższej ligi z lat 2009 i 2010 – Jugra Chanty-Mansyjsk oraz zatwierdzenia klubu OHK Dinamo (powstałego w wyniku fuzji MWD Bałaszycha z Dinamo Moskwa).
W sezonie 2010/2011 po raz drugi wprowadzono podział zespołów według kryteriów geograficznych (według wzoru zaczerpniętego z rozgrywek NHL). Tym razem zmieniono jednak ulokowanie drużyn w każdej dywizji. Spowodowane było to przede wszystkim zmianami drużyn uczestniczących w lidze. Jedyna drużyna, mająca przynajmniej roczny staż gry w KHL, a przesunięta do innej dywizji, to Dynama Mińsk, która z Dywizji Bobrowa została przeniesiona do Dywizji Tarasowa.
Legenda:
Kluby starające się o angaż.
W listopadzie 2009 roku chęć gry w KHL od sezonu 2010/11 wyraził szwedzki klub ze Sztokholmu, AIK Ishockey (występujący wówczas w drugiej lidze szwedzkiej – Allsvenskan). Ostateczna decyzja uzależniona była od wypełnienia wymagań finansowych oraz wyrażenia zgody przez szwedzką federację, która jednak odmówiła klubowi uczestnictwa w lidze KHL. Drużyna AIK ostatecznie została przyjęta do ekstraklasy szwedzkiej, Elitserien.
W grudniu 2009 roku pojawiły się pierwsze informacje, że kolejnym klubem występującym w KHL miałby być czeski HC Hradec Králové. W marcu 2010 roku poinformowano, iż Czesi podpisali już z władzami KHL porozumienie w tej sprawie (w umowie określono warunki, które muszą być spełnione, aby drużyna z Czech przystąpiła do rozgrywek od sezonu 2010/2011, przede wszystkim odpowiednie gwarancje finansowe).
W wyznaczonym terminie 1 kwietnia 2010 roku, sześć nowych drużyn z czterech różnych krajów zgłosiło chęć uczestnictwa w sezonie KHL 2010/11: Jugra Chanty-Mansyjsk oraz Gazowik Tiumeń z Rosji, HK Budiwelnyk Kijów z Ukrainy, Lev Hradec Králové z Czech oraz Vėtra Wilno z Litwy. Mimo że wszystkie zgłoszenia miały być oceniane w ciągu kwietnia 2010 roku, na wstępie poinformowano, że realistyczną szansę na grę w KHL miały mieć jedynie kluby Budiwelnyk oraz Jugra. 18 maja poinformowano, że w nowym sezonie zagrają Jugra Chanty-Mansyjsk oraz HK Budiwelnyk Kijów.
Do przetasowań doszło także wśród dotychczasowych uczestników KHL. Z powodu niesprostania stawianym wymogom finansowym z rozgrywek została usunięta drużyna Łada Togliatti. Ponadto nastąpiła fuzja klubów MWD Bałaszycha z Dinamo Moskwa. Oba kluby połączyły się i stworzyły nową drużynę pod nazwą OHK Dinamo.
Pomimo wstępnego ustalenia składu ligi, 26 czerwca 2010 poinformowano, iż klub HK Budiwelnyk Kijów nie wystartuje w sezonie KHL 2010/11. Przyczyną były problemy z halą w Kijowie, w której miały być rozgrywane mecze. Wolne miejsce w lidze zajęła następnie czeska drużyna HC Hradec Králové, której czeska federacja hokejowa pierwotnie nie zezwoliła na udział w KHL. Klub jednak przeniósł swoją siedzibę do słowackiego miasta Poprad, po czym został przyjęty do KHL. W lidze miał występować formalnie jako klub słowacki, pod nazwą HC Lev Poprad, jednak ostatecznie słowacka federacja (SZLH) nie dopuściła do występów klubu Lev w KHL, żądając, aby Lev został przyjęty do Federacji Hokeja Rosyjskiego (FHR) – pomimo faktu, iż generalnie żaden klub rosyjski występujący w KHL nie przynależy do niej. Sytuacja nie została pozytywnie zakończona i w związku z tym do rozgrywek przystąpiły 23 kluby.
Jednocześnie prezydent KHL zasugerował, iż w przyszłości w KHL możliwe jest uczestnictwo drużyn z Włochy (przypuszczalnie z Mediolanu) bądź nawet z Bliskiego Wschodu (Katar, Zjednoczone Emiraty Arabskie).
KHL Junior Draft 2010.
4 czerwca 2010 roku w Moskwie odbył się drugi w historii draft. Kluby występujące w lidze mogły w nim wybrać zawodników w wieku od 17 do 21 lat. Z numerem pierwszym wybrany został Czech Dmitrij Jaškin, pochodzący z klubu Slavia Praga. Napastnik ten został wybrany przez drużynę Sibir Nowosybirsk. Łącznie zostało wybranych 188 graczy.
Sezon regularny.
Sezon regularny rozpoczął się 8 września 2010, a zakończył Zakończenie 20 lutego 2011 roku. W rundzie zasadniczej każdy zespół rozegrał 54 spotkania (po cztery mecze z drużynami z tej samej dywizji oraz po 2 z zespołami z pozostałych dywizji).
Zaplanowane zostały przerwy w rozgrywkach przeznaczone na mecze międzypaństwowe (w listopadzie i grudniu 2010) oraz Mecz Gwiazd (w lutym 2011).
Puchar Otwarcia.
8 września 2010 roku odbył się po raz trzeci w historii Puchar Otwarcia, w którym zmierzyły się drużyny Ak Bars Kazań oraz OHK Dinamo. Spotkanie rozegrano w Tatneft Arena w Kazaniu i zakończyło się zwycięstwem OHK Dinamo 3:1. Pierwszego gola nowego sezonu strzelił zawodnik OHK, Michaił Bałandin w 15 min. 39 sek. meczu.
Mecze z drużynami NHL.
W formie prestiżowej zorganizowano dwa towarzyskie mecze pomiędzy klubami występującymi w KHL a drużynami występującymi w północnoamerykańskiej lidze NHL. 4 października 2010 SKA Sankt Petersburg rozegrała spotkanie z Carolina Hurricanes (mecz zakończony wynikiem 5:3 dla Rosjan). 6 października 2010 spotkały się Dinamo Ryga z Phoenix Coyotes (mecz zakończony wynikiem 1:3 dla drużyny amerykańskiej).
Mecz Gwiazd.
Weekend wraz z Meczem Gwiazd KHL odbył się w dniach 5–6 lutego 2010 w Sankt Petersburgu. Do rywalizacji przystąpiły dwa zespoły: „Drużyna Jaszyna” skupiająca wybranych graczy z Konferencji Zachód (dowodził nimi Aleksiej Jaszyn) oraz „Drużyna Jagra” (na ich czele stał Czech Jaromír Jágr), do której wybrano graczy z Konferencji Wschód. Współzawodnictwo składało się z rywalizacji umiejętności oraz Meczu Gwiazd.
Statystyki indywidualne.
Statystyki zaktualizowane po wszystkich 621 meczach rundy zasadniczej.
Faza play-off.
Rozstawienie.
Po zakończeniu sezonu zasadniczego 16 zespołów zapewniło sobie start w fazie play-off. Drużyna Awangard Omsk uzyskała najlepszy wynik punktowy w lidze, zdobywając 118 punktów w 54 spotkaniach – tym samym nagrodzona została Pucharem Kontynentu. Jest to najwyżej rozstawiona drużyna. Kolejne miejsce rozstawione uzupełnili mistrzowie dywizji: Ak Bars Kazań, Łokomotiw Jarosław oraz OHK Dinamo.
Schemat play-off.
Po zakończeniu sezonu zasadniczego rozpoczęła się walka o mistrzostwo ligi toczona w fazie play-off, która rozgrywana jest w czterech rundach. Drużyna, która zajęła wyższe miejsce w sezonie zasadniczym, ma przywilej roli gospodarza ewentualnego siódmego meczu w rywalizacji. Przy tym zdobywca Pucharu Kontynentalnego (w tym wypadku Awangard Omsk) jest zawsze gospodarzem siódmego meczu. Wszystkie cztery rundy rozgrywane są w formule do czterech zwycięstw według schematu: 2-2-1-1-1, co oznacza, że klub wyżej rozstawiony rozgrywa w roli gospodarza mecze nr 1 i 2 oraz ewentualnie 5 i 7. Niżej rozstawiona drużyna rozgrywa w swojej hali mecz trzeci, czwarty i ewentualnie szósty.
W razie braku rozstrzygnięcia po regulaminowych 60 minutach meczu, rozgrywana jest dogrywka aż do uzyskania w niej zwycięskiego gola. W przeciwieństwie do sezonu zasadniczego, dogrywka trwa 20 minut (w sezonie regularnym 5 minut). Brak rozstrzygnięcia w dogrywce skutkuje zarządzeniem kolejnych 20 minut (druga dogrywka) itd., aż do wyłonienia zwycięzcy meczu. Tym samym w fazie play-off nie obowiązuje rozstrzygnięcie meczu w drodze rzutów karnych (w sezonie zasadniczym rzuty karne zarządza się w razie braku rozstrzygnięcia po 5-minutowej dogrywce).
Faza play-off rozpoczęła się 23 lutego 2011, a zakończyła 16 kwietnia 2011.
Ćwierćfinały konferencji.
Awangard Omsk – Nieftiechimik 4:3 (1:2d., 1:0d., 2:3, 3:1, 1:4, 3:2, 7:3)
Ak Bars Kazań – Barys Astana 4:0 (1:0, 3:0, 6:1, 4:2)
Saławat Jułajew Ufa – Sibir Nowosybirsk 4:0 (5:2, 3:1, 6:2, 5:0)
Mietałłurg Magnitogorsk – Jugra Chanty-Mansyjsk 4:2 (4:2, 1:2, 3:4, 2:1, 4:3d., 4:1)
Łokomotiw Jarosław – Dynama Mińsk 4:3 (7:4, 1:4, 1:4, 4:2, 2:1d., 3:5, 6:1)
OHK Dinamo – Dinamo Ryga 2:4 (1:2d., 8:4, 1:5, 1:2d., 3:1, 1:2d.)
SKA Sankt Petersburg – Spartak Moskwa 4:0 (4:3d., 4:3d., 5:2, 4:3)
Atłant Mytiszczi – Siewierstal Czerepowiec 4:2 (3:2d., 2:5, 1:2, 8:1, 2:1, 1:0)
Półfinały konferencji.
Awangard Omsk – Mietałłurg Magnitogorsk 3:4 (2:4, 3:4d., 6:3, 3:2d., 4:3d., 1:2, 0:2)
Ak Bars Kazań – Saławat Jułajew Ufa 1:4 (2:3d., 1:3, 1:2d., 4:0, 0:1)
Łokomotiw Jarosław – Dinamo Ryga 4:1 (4:2, 3:5, 8:4, 6:2, 5:4d.)
SKA Sankt Petersburg – Atłant Mytiszczi 3:4 (5:3, 1:3, 3:0, 2:1d., 1:3, 1:2, 1:2d.)
Finały konferencji.
Saławat Jułajew Ufa – Mietałłurg Magnitogorsk 4:3 (4:3, 4:0, 1:2d., 4:2, 3:4, 3:5, 1:0)
Łokomotiw Jarosław – Atłant Mytiszczi 2:4 (1:6, 2:3d., 1:3, 4:2, 3:2d., 2:8)
Puchar Gagarina.
Saławat Jułajew Ufa – Atłant Mytiszczi 4:1 (2:1d., 3:1, 3:2, 0:4, 3:2)
Statystyki indywidualne.
Statystyki zaktualizowane po wszystkich 86 meczach fazy play-off.
Skład triumfatorów.
Skład zdobywcy Pucharu Gagarina – drużyny Saławatu Jułajew Ufa – w sezonie 2010/11:
Nagrody, trofea i wyróżnienia.
Nagrody indywidualne.
Podczas uroczystości w dniu 20 maja 2011 wręczono 20 nagród (Nagroda Wsiewołoda Bobrowa oraz indywidualne wyróżnienia):

</doc>
<doc id="2001819" url="https://pl.wikipedia.org/wiki?curid=2001819" title="Nakajima G10N">
Nakajima G10N

Nakajima G10N Fugaku (jap. 富岳) – niezrealizowany projekt wytwórni Nakajima japońskiego ciężkiego bombowca o zasięgu międzykontynentalnym, przeznaczonego dla lotnictwa Japońskiej Cesarskiej Marynarki Wojennej. Nazwa własna "Fugaku" oznaczała górę Fudżi.
Historia.
Japoński przemysł lotniczy przez cały okres wojny zmagał się z problemem wyprodukowania efektywnego bombowca strategicznego. Pionierem w dziedzinie konstrukcji tego typu maszyn była wytwórnia Nakajima. Pierwszą próbą budowy tego typu maszyny był Nakajima G5N, będący zmodernizowaną do pełnienia roli bombowca kopią amerykańskiego samolotu pasażerskiego DC-4E. Najbardziej udanym samolotem był Nakajima G8N, który jednak nie dysponował zasięgiem pozwalającym mu na uderzenia na kontynent amerykański i nie wszedł do produkcji seryjnej przed zakończeniem wojny. Innym, bardzo ambitnym zamierzeniem konstruktorów Nakajimy była maszyna oznaczona kryptonimem "Projekt Z". Miał być to samolot o bardzo dużym zasięgu wynoszącym 18000 km. Brak odpowiedniej jednostki napędowej zmusił wytwórnie do zrewidowania swoich możliwości i urealnienie całego projektu. Wynikiem spojrzenia pod kątem realnych możliwości, a nie pragnień, był projekt G10N. 
W 1943 roku Nakajima dostała zgodę na weryfikacje Projektu Z i stworzenie na jego bazie samolotu zdolnego do zaatakowania Stanów Zjednoczonych, ale napędzanego silnikami w układzie podwójnej gwiazdy Nakajima NK11A (Ha-53-01), sprawiającymi zdecydowanie mniej problemów niż Nakajima Ha-54-01 (w układzie poczwórnej gwiazdy). G10N miał mieć rozmiary zbliżone do tych, jakie osiągnął samolot "Projektu Z", jednak był od niego o 20 ton lżejszy. Było to spowodowane zastosowaniem mniejszych silników, aczkolwiek nadal przewidywano użycie ich aż sześciu. Mniejsze było również uzbrojenie składające się tylko z czterech działek 20 mm. Słabe uzbrojenie strzeleckie rekompensować miała bardzo duża szybkość samolotu. Na wysokości 10 000 metrów miał on rozwijać prędkość około 780 km/h pozwalającą mu uciec przed nieprzyjacielskimi myśliwcami. W 1944 roku przystąpiono do realizacji projektu. Myśląc o przyszłej produkcji seryjnej samolotu, jesienią 1943 roku rozpoczęto rozbudowę hal montażowych Nakajimy w Mitaka, które pomieściły by tak ogromne maszyny. Cały projekt nie miał zbyt wysokiego priorytetu, a część inżynierów przesunięto do bardziej pilnych zadań. Wraz z coraz bardziej zbliżającymi się wojskami amerykańskimi, marynarka wojenna potrzebowała coraz więcej myśliwców i taktycznych bombowców a w końcowym okresie wojny również samolotów samobójczych. W związku z tym cały program budowy G10N został anulowany. Dokumentacja techniczna G10N została zniszczona przed przybyciem Amerykanów.
Konstrukcja.
G10N był całkowicie metalowym, wolnonośnym średniopłatem napędzanym sześcioma silnikami w układzie podwójnej gwiazdy. Usterzenie klasyczne wolnonośne. Kadłub o konstrukcji półskorupowej mieszczący hermetyzowaną kabinę załogi. Kabina, podobnie jak to miało miejsce w bombowcu Boeing B-29 Superfortress, była wpisana w obrys kadłuba. Dzięki takiemu rozwiązaniu ograniczano opory aerodynamiczne. Skrzydła o trapezowym obrysie i dużym wydłużeniu. Trójpodporowe podwozie chowane w locie, przednie do wnęki w kadłubie, główne do wnęk w gondolach silnikowych, każda z goleni ze zdwojonymi kołami. Uzbrojenie strzeleckie miało składać się z czterech działek 20 mm umieszczonych w grzbietowej wieżyczce i dwóch bocznych stanowiskach strzeleckich.

</doc>
<doc id="2001820" url="https://pl.wikipedia.org/wiki?curid=2001820" title="Zdzisław Sosnowski (filmowiec)">
Zdzisław Sosnowski (filmowiec)

Zdzisław Sosnowski znany także jako Ghislave Sosnowski (ur. 18 listopada 1947 w Ignacewie koło Kalisza) – polski artysta i teoretyk. Zajmuje się eksperymentalnym filmem i fotografią, sztuką performance oraz audio art. Łączy kreację z działalnością animatora środowiska artystycznego i teoretyka. W latach 70. XX w. był jedną z najaktywniejszych postaci ruchu neoawangardowego, którego działalność sytuuje się na granicy sztuki pojęciowej i postkonceptualnej. We Wrocławiu współtworzył grupę artystyczną Galeria Sztuki Aktualnej oraz współpracował z galerią Permafo. Po przeprowadzce do Warszawy, razem z Jackiem Drabikiem i Januszem Haką, kierował Galerią Współczesną. Współorganizował wówczas słynną wystawę "Aspekty nowoczesnej sztuki polskiej" (1975). W kolejnych latach prowadził Galerię Studio, gdzie prezentował prace m.in. Sola LeWitta i Mario Merza. Ukończył Państwową Wyższą Szkołę Sztuk Plastycznych we Wrocławiu. Od 1982 r. mieszka i pracuje w Paryżu. 
Twórczość.
Dzieła z pierwszej połowy lat 70. są efektem badania mediów (fotografii i filmu), które ujawniają zainteresowanie artysty semiotyką obrazu. Charakterystyczne jest podważenie wartości dzieła, wynikających z indywidualnej pracy artysty nad nim: odautoryzacji, unikatowości i ładunku egzystencjalnego. 
Wśród prac zasługują na uwagę dokumentacje potocznych, banalnych doświadczeń zarejestrowanych w seriach fotografii: "Ziemniaki" (1972), "Okulary" (1971), "Uśmiechy" (1972), "Mała/wielka zmiana" (1971) oraz w filmach: "Proste czynności" (1971/1972), "Jedzenie" (1973). Zrealizowany w podobnej konwencji film "Czyszczenie ryb" (1970) epatuje ponadto estetyką niepokojącego, a zarazem pożądanego obrzydzenia.
Jako jeden z pierwszych artystów wykorzystywał język kultury popularnej i świadomie kreował własny mit i wizerunek medialny. Najwybitniejszym przykładem tej praktyki jest cykl fotografii realizowanych od 1974 r. i film "Goalkeeper". Wcielając się w role idola sportu i bożyszcza kobiet, operował obrazami zaczerpniętymi z ikonosfery popkultury. Świadomie porzucił zainteresowania dociekaniami analitycznymi i skoncentrował się na problematyce kulturowo-społecznej. "Goalkeeper" pozostaje jednym z najważniejszych dzieł – dokumentów sztuki postkonceptualnej.
W 2009 r. Sosnowski napisał książkę "Goalkeeper Forever". Zobrazował w niej długą drogę kariery piłkarsko-artystycznej. Ten, z natury swej podobny do powieści autobiograficznej, dokument jest nostalgicznym wglądem w minione sukcesy, odautorskim wyjaśnieniem fenomenu popularności artysty w latach 70-90. i wyznacznikiem celów strategicznych nowej kreacji pod kryptonimem "Robokeeper".
Współczesne prace – wielkoformatowe "Robokeeper", wykonane z wykorzystaniem technik komputerowych, są rozwinięciem problematyki autokreacji, autorefleksji i tautologii.

</doc>
<doc id="2001823" url="https://pl.wikipedia.org/wiki?curid=2001823" title="Jugra Chanty-Mansyjsk">
Jugra Chanty-Mansyjsk

Jugra Chanty-Mansyjsk (ros. Югра Ханты-Мансийск) – rosyjski klub hokeja na lodzie z siedzibą w Chanty-Mansyjsku.
Historia.
Nazwa klubu pochodzi od terminu Jugra - staroruskiej nazwy obszarów zamieszkanych przez Jugrów (dzisiejszych Chantów i Mansów), tj. terenów położonych na zachodniej Syberii, oraz we wschodnim skrawku Europy, pomiędzy północnym Uralem a Peczorą. Barwy klubu zostały przejęte od widniejących na fladze Chanty-Mansyjskiego OA - Jugry
Klub został założony w 2006 i w sezonie 2007/08 przystąpił do rozgrywek wyższej ligi, drugiej rosyjskiej klasy rozgrywkowej. Już rok później zwyciężył w tej lidze, powtarzając ten sukces także w następnym roku. Od sezonu 2010/2011 klub przyjęto do rozgrywek KHL - w rozgrywkach zastąpił drużynę Łada Togliatti, która została wycofana z powodów finansowych. W premierowym sezonie KHL Jugra zajęła najpierw wysokie 5. miejsce w Konferencji Wschód w rundzie zasadniczej i awansowała do fazy play-off, gdzie w 1/8 finału uległa drużynie Mietałłurga Magnitogorsk 2:4. W swoim drugim sezonie 2011/2012 Jugra zajęła po rundzie zasadniczej 8. miejsce na Zachodzie i następnie przegrała w 1/8 finału najlepszemu klubowi rundy zasadniczej, Traktorowi Czelabińsk 1:4. Ostatecznie klub sklasyfikowano na 14. miejscu (na 23 drużyn). W sezonie 2012/2013 drużyna nie zakwalifikowała się do fazy play-off i została sklasyfikowana na 17. miejscu w lidze. W rozgrywanych po raz pierwszych rozgrywkach dla drużyn, które nie uczestniczyły w fazie play-off tj. Puchar Nadziei drużyna odpadła w ćwierćfinale z drużyną z Jekaterynburga w serii 3:1.
Podczas występów w KHL Jugra była przydzielona do Konferencji Wschód i Dywizji Charłamowa. W tym okresie drużyną juniorską został zespół Mamonty Jugry Chanty-Mansyjsk występujący w Młodzieżowej Hokejowej Lidze. Zespołem farmerskim klubu został Rubin Tiumeń z Wyższej Hokejowej Ligi. Po sezonie 2017/2018 w marcu 2018 władze KHL postanowiły o wykluczeniu Jugry z rozgrywek. Następnie władze klubu złożyły wniosek o przyjęcie do ligi WHL i klub został przyjęty.
W sezonie WHL 2020/2021 drużyna Jugry wygrała sezon zasadniczy oraz fazę play-off zdobywając mistrzostwo.
Szkoleniowcy.
Od 2008 do końca października 2013 trenerem był Siergiej Szepielew. W grudniu 2013 trenerem konsultantem został Fin Hannu Jortikka. W kwietniu 2014 trenerem został Dmitrij Juszkiewicz. Został zwolniony pod koniec stycznia 2015 (wraz z nim asystenci Andriej Jemielin i Anatolij Siemionow), a nowym trenerem został menedżer klubu Andriej Potajczuk. W kwietniu 2015 trenerem Jugry został mianowany dotychczasowy szkoleniowiec juniorskiego zespołu Mamonty Jugry, Pawieł Jezowskich. Jego następcą jako p.o. głównego trenera został Andriej Sokołow (p.o.), a jego asystentami zostali Anatolij Czistiakow i Andriej Zujew. W grudniu 2016 trenerem został Andriej Razin, z przeznaczeniem do kwietnia 2017. Po sezonie, pod koniec marca 2017 trenerem został Igor Zacharkin. Pod koniec września 2017, gdy na początku sezonu KHL (2017/2018) Jugra zajmowała ostatnie miejsce w Konferencji Wschód, zwolniony został sztab trenerski zespołu (główny trener Igor Zacharkin, starszy trener Nikołaj Borszczewski, asystent Jewgienij Chwostow), zaś zaangażowany został Anatolij Jemielin jako główny trener, Igor Ulanow jako starszy trener i Siergiej Gusiew jako asystent). Od kwietnia 2015 do 2018 menedżerem generalnym w klubie był Jewgienij Chacej. W kwietniu 2018 menedżerem generalnym został Siergiej Gusiew. We wrześniu 2018 przedstawiono nowy sztab trenerski, do którego weszli główny trener Aleksiej Żdachin, Władisław Bulin, Jewgienij Fiodorow, Siergiej Chramcow, Raszyt Gałymżanow. W kwietniu 2019 szkoleniowcem Jugry został Wadim Jepanczincew. W maju 2019 do sztabu weszli Białorusini Wiktar Kasciuczonak i Arciom Jackiewicz. W listopadzie 2020 ze sztabu odszedł Fiodorow. Na początku czerwca 2022 nowym głównym trenerem został ogłoszony Białorusin Eduard Zankawiec, a do jego sztabu weszli jego rodacy Alaksandr Makrycki, Siarhiej Hromau i Arciom Jackiewicz.

</doc>
<doc id="2001825" url="https://pl.wikipedia.org/wiki?curid=2001825" title="Kongres Słowiański">
Kongres Słowiański



</doc>
<doc id="2001828" url="https://pl.wikipedia.org/wiki?curid=2001828" title="Tatyana Stetsyuk">
Tatyana Stetsyuk



</doc>
<doc id="2001830" url="https://pl.wikipedia.org/wiki?curid=2001830" title="OHK Dinamo">
OHK Dinamo



</doc>
<doc id="2001831" url="https://pl.wikipedia.org/wiki?curid=2001831" title="Biedermann und die Brandstifter">
Biedermann und die Brandstifter



</doc>
<doc id="2001833" url="https://pl.wikipedia.org/wiki?curid=2001833" title="Katedra św. św. Piotra i Pawła w Dyneburgu">
Katedra św. św. Piotra i Pawła w Dyneburgu



</doc>
<doc id="2001835" url="https://pl.wikipedia.org/wiki?curid=2001835" title="Harry Boldt">
Harry Boldt

Harry Boldt (ur. 23 lutego 1930) – niemiecki jeździec sportowy. Wielokrotny medalista olimpijski. 
Sukcesy odnosił w ujeżdżeniu. Brał udział w dwóch igrzyskach na przestrzeni dwunastu lat (IO 64, IO 76), na obu zdobywał medale. Pierwszy start zaliczył pod olimpijską flagą (wspólna niemiecka ekipa), drugi w barwach RFN. Podczas obu imprez zajmował drugie miejsce w konkursie indywidualnym i triumfował w rywalizacji drużynowej. Zostawał mistrzem RFN. Pracował jako szkoleniowiec.

</doc>
<doc id="2001838" url="https://pl.wikipedia.org/wiki?curid=2001838" title="SS Gdańsk">
SS Gdańsk

SS Gdańsk – polski parowy statek pasażerski żeglugi przybrzeżnej, zbudowany przez Stocznię Gdańską ("Danziger Werft") w roku 1926 na zamówienie polskiego armatora Żegluga Polska SA. Uroczyste podniesienie i poświęcenie bandery miało miejsce 19 czerwca 1927 roku. Jednostką bliźniaczą był SS "Gdynia". W sierpniu 1939 roku został zmobilizowany przez Marynarkę Wojenną jako okręt-baza ORP "Gdańsk", po czym zatopiony 2 września 1939 przez niemieckie lotnictwo.
Historia.
Wraz z rozwojem turystyki na Wybrzeżu w latach dwudziestych XX wieku rosło zapotrzebowanie na statki-wycieczkowce dla rosnącej liczby urlopowiczów. Początkowo korzystano ze statków armatorów z Wolnego Miasta Gdańska, z których najbardziej popularny był bocznokołowiec "Paul Beneke". 13 września 1926 Minister Komunikacji podpisał ze Stocznią Gdańską (dawną Stocznią Cesarską) umowę na budowę dwóch "statków pasażersko-salonowych". Jako pierwszy odebrano "Gdańsk", którego banderę podniesiono 15 czerwca 1927. Następnego dnia statek popłynął do Tczewa.
Uroczystość podniesienia i poświęcenia bandery odbyła się w niedzielę 19 czerwca 1927 w Tczewie, w obecności czterech ministrów (Eugeniusz Kwiatkowski, Paweł Romocki, Gustaw Dobrucki i Bogusław Miedziński) oraz zaproszonych gości na czele z Aleksandrą Piłsudską z córkami. Po zakończeniu ceremonii „Gdańsk” wraz oficjelami i gośćmi popłynął na Hel, a następnie do Gdyni. W rejsie towrzyszyły mu trałowce Jaskółka i Rybitwa. Stał się on w ten sposób pierwszym polskim statkiem pasażerskim. Pierwszym kapitanem był Edward Pacewicz. W sierpniu odebrano "Gdynię", a w 1928 wcielono mały, stary bocznokołowiec zalewowy "Hankę" oraz zakupione w Wielkiej Brytanii "Jadwigę" i "Wandę". W ten sposób powstała pierwsza polska "biała flota". "Gdańsk" i "Gdynia" były największymi jej statkami.
W odróżnieniu od "Gdyni", "Gdańsk" używany był głównie do komunikacji i rejsów wycieczkowych na Zatoce Gdańskiej, zazwyczaj na trasie Sopot – Hel i Gdynia – Hel, pod koniec lat 30. Gdynia – Jastarnia. Służył też rzadziej do wycieczek do portów bałtyckich, jak Kopenhaga. Mógł zabrać do 700 pasażerów na miejscach siedzących w salonach i przestrzeni bezkabinowej na międzypokładzie. Dążenie do skonstruowania statków uniwersalnych, według założeń opracowanych przez inż. B. Bagniewskiego – do krótkich rejsów po Zatoce Gdańskiej i kilkudniowych wycieczek bałtyckich, spowodowało, że nie były one udane. Przez zastosowanie jednej śruby były mało zwrotne, miały spore zanurzenie i słabe własności morskie, nie osiągnęły też kontraktowej prędkości 12 węzłów. Na pełnym morzu, silne kołysanie było męczące dla pasażerów. Po przebudowie "Gdyni" w 1928, oba statki różniły się nieco wyglądem – "Gdynia" otrzymała wyższe burty, przechodzące w ściany nadbudówki, a "Gdańsk" pozostał w pierwotnym kształcie. 22 sierpnia 1934 "Gdańsk" miał niegroźną kolizję z norweskim statkiem "Halversen" przed Jastarnią, z winy Norwega.
Służba jako okręt.
Tuż przed wybuchem II wojny światowej, 28 sierpnia 1939 roku, statek został zmobilizowany przez Marynarkę Wojenną. Jako ORP "Gdańsk" przeznaczony został do służby pomocniczej (okręt-baza flotylli kutrów trałowych – zmobilizowanych kutrów rybackich, bez uzbrojenia). Dowództwo jego objął dotychczasowy kapitan, porucznik marynarki w stanie spoczynku Julian Laskowski, a obsadę stanowili cywile, niezmobilizowani członkowie stałej załogi. Okrętu nie zdążono przemalować i pozostał w pokojowym, białym, dobrze widocznym malowaniu.
2 września 1939 ORP "Gdańsk" był zakotwiczony w głębi Zatoki Puckiej na wysokości Mechelinek. Po godz. 11:30 został tam uszkodzony przez niemieckie bombowce nurkujące Junkers Ju 87 Stuka z dywizjonu IV/LG.1. Okręt powoli tonął na skutek bliskich trafień bomb, dzięki czemu uratowała się cała załoga, oprócz starszego oficera por. Müllera, który zginął w wypadku przy spuszczaniu łodzi. Podczas tego samego nalotu na "Gdyni" zginęło kilkadziesiąt osób. Według relacji, 4 września opuszczony i tonący okręt został osadzony na dnie w rejonie Mechelinek. W roku 1940 statek został podniesiony przez Niemców, lecz brak jest informacji odnośnie do jego ewentualnego remontu i wykorzystania. Ponownie został zatopiony przez Niemców w marcu 1945 w celu zablokowania południowego wejścia do portu w Gdyni. W 1947 został wydobyty, przeniesiony na płyciznę w inne miejsce i tam pocięty na złom.

</doc>
<doc id="2001839" url="https://pl.wikipedia.org/wiki?curid=2001839" title="Erechteus">
Erechteus



</doc>
<doc id="2001846" url="https://pl.wikipedia.org/wiki?curid=2001846" title="454 Kozacki Pułk Kawalerii">
454 Kozacki Pułk Kawalerii

454 Kozacki Pułk Kawalerii (ros. 454-й казачий кавалерийский полк) – kolaboracyjna jednostka wojskowa złożona z Kozaków podczas II wojny światowej
Jesienią 1942 r. w Stawropolu zostały sformowane 1 i 2 Kozackie Dywizjony Konne. Liczyły one po ok. 700 żołnierzy każdy. Były podporządkowane dowództwu niemieckiej 454 Dywizji Ochronnej gen. Hellmutha Kocha. Początkowo działały przeciw partyzantom. Wiosną 1943 r. walczyły z Armią Czerwoną na froncie nad rzeką Mius. Następnie zostały połączone w 454 Kozacki Pułk Kawalerii, składający się z czterech szwadronów. Przeniesiono go do okupowanej Francji, gdzie zwalczał miejscową partyzantkę. W 1944 r. dwa szwadrony pułku zostały okrążone w miasteczku Pontalier przez oddziały partyzanckie i regularnej armii francuskiej, a następnie zniszczone. Resztki szwadronów, którym udało się zbiec, zostały dołączone do 360 Kozackiego Pułku Grenadierów mjr. Ewerta von Rentelna. Natomiast dwa pozostałe szwadrony weszły w skład 5 Ochotniczego Pułku Kadrowego Freiwilligen-Stamm-Division gen. Wilhelma von Henninga.

</doc>
<doc id="2001847" url="https://pl.wikipedia.org/wiki?curid=2001847" title="Clal House">
Clal House

Clal House – biurowiec w osiedlu Centrum Tel Awiwu w mieście Tel Awiw, w Izraelu.
Wieżowiec został wybudowany w 1971.
Dane techniczne.
Budynek ma 23 kondygnacji i wysokość 81 metrów.
Wieżowiec wybudowano w stylu architektonicznym określanym nazwą modernizmem. Wzniesiono go z betonu. Elewacja jest wykonana w kolorach jasnoszarym, ciemnoszarym i jasnym brązie.
Wieżowiec jest wykorzystywany jako biura firmy ubezpieczeniowej "Clal". Pięć dolnych pięter zostało przeznaczonych na parking samochodowy.

</doc>
<doc id="2001848" url="https://pl.wikipedia.org/wiki?curid=2001848" title="Głębiniec (potok)">
Głębiniec (potok)

Głębiniec, Głębieniec – potok, dopływ Kamienicy o długości 5,94 km. Płynie w Gorcach przez miejscowości Zasadne i Szczawa w województwie małopolskim, w powiecie limanowskim, w gminie Kamienica.
Źródła potoku znajdują się na północnych stokach Gorca w położonym na wysokości 1100 m źródle zwanym Do Smoka. Zasilany jest także ciekami spod przełęczy Głębieniec. Spływa w północno-wschodnim kierunku i na wysokości ok. 507 m w miejscowości Szczawa uchodzi do Kamienicy jako jej prawy dopływ. Płynie głębokim jarem wciętym górą w stoki Gorca, niżej pomiędzy Gorcem, Magorzycą i Kiczorą Kamienicka. Zasilany jest wieloma strugami spływającymi z tych szczytów. W najnowszej regionalizacji w całości znajduje się w Gorcach, natomiast według regionalizacji Jerzego Kondrackiego oddziela Gorce od Beskidu Wyspowego.
Na prawym brzegu Głębieńca w odległości ok. 1 km od jego ujścia jest źródło wody mineralnej. Jest to szczawa siarczkowa o charakterystycznym, wyrazistym zapachu – wykorzystywana przy leczeniu chorób układu moczowego – rozpuszcza bowiem i wymywa kamień moczowy. Potok Głębieniec ma również duże znaczenie naukowe dla geologów i jest atrakcją dla turystów. Na jego lewym brzegu, ok. 100 m od centrum Szczawy znajduje się odsłonięcie skalne kompleksu piaskowcowo-łupkowego płaszczowiny magurskiej. Znajduje się w nim ławica zlepieńcowa o miąższości ok. 150 cm. Pochodzi ona z okresu sprzed górnej kredy (70 mln lat), można więc prześledzić w niej budowę gór, jakie istniały tutaj wcześniej, zanim w późnej kredzie zostały przez erozję zniszczone. W ławicy tej znajdują się takie skały, jakich nigdzie na powierzchni obecnych Gorców i Beskidu Wyspowego (w tzw. fliszu karpackim) już nie można znaleźć: ziarna rogowców, białego i czarnego kwarcu, gnejsów i różnych granitów. Poniżej tego odsłonięcia, na zakręcie Głębieńca, w jego korycie i na prawym brzegu można zaobserwować tzw. lustro tektoniczne. Są tutaj odłamki piaskowców i łupków posiadające wyraźne, równoległe rowki i zadrapania, lub zeszkliwioną powierzchnię. Rowki i zadrapania świadczą o tym, że przesuwały się po nich skały płaszczowiny magurskiej, zeszkliwienia zaś są wynikiem wysokiej temperatury, jaka powstawała w wyniku tarcia mas skalnych.
Wzdłuż Głębieńca prowadzi czarny szlak turystyczny ze Szczawy na Gorc przez Nową Polanę.

</doc>
<doc id="2001850" url="https://pl.wikipedia.org/wiki?curid=2001850" title="King David Crown">
King David Crown

King David Crown – wieżowiec w osiedlu Centrum Tel Awiwu w mieście Tel Awiw, w Izraelu. Jest częścią pięciogwiazdkowego hotelu Dan Tel Awiw Hotel.
Historia.
Wieżowiec został wybudowany w 1994.
Dane techniczne.
Budynek ma 25 kondygnacji i wysokość 82 metrów. Składa się on z dwóch połączonych z sobą wież, z których jedna jest niższa.
Wieżowiec wybudowano w stylu modernistycznym. Wzniesiono go z betonu. Elewacja jest wykonana w kolorach białym i jasnobrązowym.
Wieżowiec jest wykorzystywany częściowo przez hotel. Druga część budynku jest zajęta przez 70 luksusowych apartamentów mieszkaniowych. Obie części posiadają osobne wejścia i osobne windy.

</doc>
<doc id="2001851" url="https://pl.wikipedia.org/wiki?curid=2001851" title="Keiyo">
Keiyo



</doc>
<doc id="2001855" url="https://pl.wikipedia.org/wiki?curid=2001855" title="Beeri Nehardaa Tower">
Beeri Nehardaa Tower

Beeri Nehardaa Tower – wieżowiec w osiedlu Ha-Cafon ha-Chadasz we wschodniej części miasta Tel Awiw, w Izraelu.
Historia.
Prace budowlane rozpoczęły się w 2002, jednak zostały wstrzymane na rok z powodu czynności prawnych w sprawie dopuszczalnej wysokości wieżowca i jego wpływu na otoczenie. Budowę ukończono w 2008.
Dane techniczne.
Budynek ma 31 kondygnacji i wysokość 115 metrów.
Wieżowiec wybudowano w stylu postmodernistycznym. Wzniesiono go z betonu. Elewacja jest wykonana w kolorze białym.
Wieżowiec jest wykorzystywany jako luksusowy budynek mieszkalny. Wewnątrz znajduje się basen kąpielowy oraz centrum spa.

</doc>
<doc id="2001866" url="https://pl.wikipedia.org/wiki?curid=2001866" title="Jackowice (stacja kolejowa)">
Jackowice (stacja kolejowa)

Jackowice – stacja kolejowa w Jackowicach, w województwie łódzkim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="2001869" url="https://pl.wikipedia.org/wiki?curid=2001869" title="Swędów (przystanek kolejowy)">
Swędów (przystanek kolejowy)

Swędów – przystanek kolejowy w Swędowie w województwie łódzkim, w powiecie zgierskim, w gminie Stryków.
W roku 2017 przystanek obsługiwał 100–149 pasażerów na dobę.
Historia.
Pierwsze wzmianki o przystanku kolejowym w Swędowie pochodzą z lat 20. XX w. W latach 50. wybudowano tam niewielki budynek stacyjny, opuszczony na początku lat 90., obecnie już nieistniejący (pozostałością po nim są fundamenty i jeden ze schodków). Od tego czasu rolę kasy kolejowej pełnił pobliski sklep.

</doc>
<doc id="2001871" url="https://pl.wikipedia.org/wiki?curid=2001871" title="Justynów (przystanek kolejowy)">
Justynów (przystanek kolejowy)

Justynów – przystanek kolejowy w Justynowie, w województwie łódzkim, w Polsce. Na stacji stają pociągi osobowe relacji Łódź Fabryczna – Koluszki.
W roku 2017 przystanek obsługiwał 100–149 pasażerów na dobę.

</doc>
<doc id="2001873" url="https://pl.wikipedia.org/wiki?curid=2001873" title="Anna Sophia Robb">
Anna Sophia Robb



</doc>
<doc id="2001875" url="https://pl.wikipedia.org/wiki?curid=2001875" title="AnnaSophia Robb">
AnnaSophia Robb

AnnaSophia Robb (wym. ˌɑnəsoʊˈfiə ˈrɑb) (ur. 8 grudnia 1993 w Denver w Kolorado) – amerykańska aktorka i piosenkarka.
Życiorys.
W 2003 w wieku 10 lat wzięła udział w 42 przesłuchaniach i zagrała swoją pierwszą rolę, jako fanka Happy Meal w reklamie McDonald’s. W ciągu kolejnych lat (2004–2009) wystąpiła w 11 filmach, w tym "Charlie i fabryka czekolady" oraz w "Moście do Terabithii", kilku programach telewizyjnych i reklamach, oraz nagrała soundtrack – "Keep Your Mind Wide Open".

</doc>
<doc id="2001877" url="https://pl.wikipedia.org/wiki?curid=2001877" title="Aleja Anstadta w Łodzi">
Aleja Anstadta w Łodzi



</doc>
