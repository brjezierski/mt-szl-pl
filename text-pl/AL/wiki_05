<doc id="2006529" url="https://pl.wikipedia.org/wiki?curid=2006529" title="Sierdobsk">
Sierdobsk

Sierdobsk – miasto w Rosji, w obwodzie penzeńskim, 111 km na południowy wschód od Penzy. W 2009 liczyło 35 020 mieszkańców.
Urodził się tu Ryszard Jaworowski (ur. 3 kwietnia 1896, zm. 1968) – podpułkownik saperów Wojska Polskiego, kawaler Orderu Virtuti Militari.
W mieście rozwinął się przemysł samochodowy, materiałów budowlanych oraz precyzyjny.

</doc>
<doc id="2006534" url="https://pl.wikipedia.org/wiki?curid=2006534" title="Spassk">
Spassk

Spassk () – miasto w Rosji, w obwodzie penzeńskim, 160 km na północny zachód od Penzy. W 2009 liczyło 7071 mieszkańców.

</doc>
<doc id="2006536" url="https://pl.wikipedia.org/wiki?curid=2006536" title="Sulęcin">
Sulęcin

Sulęcin () – miasto powiatowe w województwie lubuskim, w powiecie sulęcińskim, siedziba gminy miejsko-wiejskiej Sulęcin.
Według danych GUS z 31 grudnia 2021 r. miasto miało 9864 mieszkańców.
Nazwa.
Nazwa pochodzi od nazwy rodowej Sulęta (por. imiona Sulimir, Sulisław). Wzmiankowane od XIII wieku (1244 jako "Zulenche", 1286 "Sulenzec", 1289 "Sulenzhit", 1347 "Zcullentzk", 1575 "Zyllenzig").
Nazwę "Suliencz" wymienia również w Rocznikach Królestwa Polskiego spisanych w latach 1455–1480 polski kronikarz Jan Długosz. O miejscowości jako o zamku "Suliniec" wspomina również polski historyk Marcin Kromer. W 1945 używano urzędowo formy "Cielęcin", obecna nazwa została administracyjnie zatwierdzona 19 maja 1946.
Położenie.
Według danych z 1 stycznia 2011 r. powierzchnia miasta wynosiła 8,56 km².
Miasto położone jest w województwie lubuskim, w dolinie rzeki Warty nad jej dopływem Postomią. Otaczający je krajobraz jest charakterystyczny dla Pojezierza Lubuskiego z pobliską Górą Bukowiec (227 m n.p.m.). Najbliższym dużym miastem, położonym w odległości ok. 45 kilometrów, jest Gorzów Wielkopolski. Przez miasto przebiega linia kolejowa Rzepin-Międzyrzecz i jest ono oddalone o 16 kilometrów od autostrady A2 Berlin-Poznań.
Sulęcin leży w historycznej ziemi lubuskiej, w regionie określanym jako ziemia torzymska.
Miasto położone jest na wysokości 70–120 metrów nad poziomem morza.
W latach 1975–1998 miasto administracyjnie należało do woj. gorzowskiego.
Historia.
Miasto rozwinęło się ze słowiańskiej osady targowej na skrzyżowaniu szlaków Frankfurt nad Odrą – Poznań, Krosno Odrzańskie – Gorzów Wielkopolski. Do XII wieku znajdowało się we władaniu piastowskich książąt Śląska. Henryk Brodaty przekazał miasto wraz z 10 wsiami Mroczkowi z Pogorzeli, który z kolei oddał je w 1244 roku templariuszom. W 1258 roku przeszło pod panowanie brandenburskie. W 1269 roku Otto, margrabia brandenburski wzniósł w Sulęcinie zamek. Władztwo polskie nastało tu ponownie po wybuchu wojny o przynależność ziemi lubuskiej w 1319. Sięgnęły tu na kilka lat granice księstwa głogowskiego. W 1322 piastowski książę Henryk IV Wierny w pobliskich Lubniewicach zatwierdził prawa joannitów do miasta i zamku z okolicami. Władali oni miastem i okolicą aż do 1810 roku – do sekularyzacji. Brandenburgia odzyskała miasto 1326. Od 1373 do 1415 miasto znajdowało się pod panowaniem Luksemburgów.
Od 1415, aż do końca I wojny światowej nad miastem panowali Hohenzollernowie.
W 1574 roku w Sulęcinie doszło do spotkania udającego się do Warszawy orszaku Henryka Walezego z powitalną delegacją polskiej szlachty. W 1657 roku przez miasto przeszła ekspedycja odwetowa Stefana Czarnieckiego przeciwko Brandenburgii. W czasie wojen napoleońskich w 1806 roku miasto znalazło się pod okupacją Francuzów.
Znaczącą osobą w rozwoju miasta między 1918–1939 rokiem był Karl Kaiser, właściciel fabryki Elektromotoren Werke-Kaiser (obecnie funkcjonuje jedynie w Berlinie), w okresie międzywojennym usytuowana przy wyjeździe w stronę Torzymia (później teren Ursusa). Dzięki niemu zostały stworzone nowe miejsca pracy, Karl Kaiser znacząco wpłynął na rozwój Sulęcina, budując wiele obiektów użyteczności publicznej (m.in. obiekty usytuowane na Winnej Górze – obecnie SOK oraz okolica, niektóre budynki urzędów). Fundator i główny sponsor okolic Sulęcina zginął pod koniec II wojny światowej. Faktem jest również, że częstym gościem w miejscowej fabryce oraz znajdującego się w okolicy MRU był Adolf Hitler (wizytacje w latach 1936–1940).
2 lutego 1945 Sulęcin został zdobyty po ciężkich walkach przez wojska 1 Frontu Białoruskiego Armii Radzieckiej. Miasto w wyniku działań wojskowych nie zostało zniszczone, jednak podczas stacjonowania wojsk radzieckich destrukcji uległo 50% zabudowy przez celowe podpalania.
Po wojnie wschodnia część ziemi lubuskiej wraz z Sulęcinem została przyłączona do Polski. Dotychczasową ludność miasta wysiedlono do Niemiec.
W wyniki reformy administracyjnej w 1999 roku Sulęcin znalazł się w województwie lubuskim.
Zabytki.
Do wojewódzkiego rejestru zabytków wpisane są:
inne zabytki:
Transport.
Przez miasto przebiegają drogi wojewódzkie:
Istnieją bezpośrednie połączenia autobusowe do Poznania, Szczecina, Gorzowa Wielkopolskiego, Zielonej Góry oraz kolejowe do Rzepina i Międzyrzecza.
W 2013 przy ul. Witosa oddano do użytku sanitarne lądowisko.
Współpraca międzynarodowa.
Miasta i gminy partnerskie

</doc>
<doc id="2006539" url="https://pl.wikipedia.org/wiki?curid=2006539" title="Kantony Wschodnie">
Kantony Wschodnie



</doc>
<doc id="2006541" url="https://pl.wikipedia.org/wiki?curid=2006541" title="Sursk">
Sursk

Sursk – miasto w Rosji, w obwodzie penzeńskim, 92 km na wschód od Penzy. W 2009 liczyło 6 899 mieszkańców.

</doc>
<doc id="2006546" url="https://pl.wikipedia.org/wiki?curid=2006546" title="Draft surveyor">
Draft surveyor



</doc>
<doc id="2006550" url="https://pl.wikipedia.org/wiki?curid=2006550" title="RShG-1">
RShG-1



</doc>
<doc id="2006554" url="https://pl.wikipedia.org/wiki?curid=2006554" title="Terytorium niezorganizowane">
Terytorium niezorganizowane

Terytorium niezorganizowane () – w prawodawstwie USA terytorium pozbawione władz samorządowych i zarządzane przez władze zwierzchnie. Niezorganizowanymi terytoriami są tereny dla, których Kongres Stanów Zjednoczonych nie przyjął aktu organicznego. Obecnie terytoriami niezorganizowanymi są amerykańskie terytoria zależne zarządzane przez Biuro Spraw Terytoriów Zależnych Departamentu Zasobów Wewnętrznych USA. Praktycznie do niezorganizowanych terytoriów należy Samoa Amerykańskie, które jednak posiada własny samorząd, istniejący na podstawie specjalnej konstytucji z 1967 roku, choć jego mieszkańcy nie posiadają obywatelstwa amerykańskiego. Atol Palmyra stanowi jedyne inkorporowane terytorium niezorganizowane.
Historia.
Historycznie pojęcie niezorganizowanych terytoriów w administracji USA pochodzi od stosowanego przez władze tego kraju określenia rozległych ziem położonych na zachodzie kontynentu północnoamerykańskiego, na Wielkich Równinach przed podzieleniem go na mniejsze terytoria. Do 1812 roku te ziemie należały do Terytorium Luizjany, a przez następne dziewięć lat do Terytorium Missouri.
W 1821 roku tzw. Kompromis Missouri pozwolił doprowadzić do wydzielenia stanu Missouri, pozostawiając resztę niezorganizowaną. Ustawa o Kansas i Nebrasce z 1854 roku spowodowała podzielenie terytoriów zachodnich na Terytorium Nebraski i Terytorium Kansas.
United States Census Bureau.
Według definicji United States Census Bureau, terytorium niezorganizowane istnieje, gdy hrabstwo składa się z fragmentów, które nie są częścią żadnego legalnego minor civil division lub terytorium inkorporowanego. Po raz pierwszy ten termin został użyty w spisie powszechnym z 1960 roku.
Według spisu z 2000 roku istniało 305 takich terytoriów o łącznej powierzchni 221 164,87 km² i populacji 247 331 osób.
Największą populację wśród terytoriów niezorganizowanych USCB posiada Camp Lejeune, baza United States Marine Corps o zamieszkana przez 34 452 osób.

</doc>
<doc id="2006562" url="https://pl.wikipedia.org/wiki?curid=2006562" title="Miłocin (gmina Jastków)">
Miłocin (gmina Jastków)

Miłocin (też: "Miłocin Lubelski") – wieś w Polsce położona w województwie lubelskim, w powiecie lubelskim, w gminie Jastków.
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Jastków. Według Narodowego Spisu Powszechnego z roku 2011 wieś liczyła 283 mieszkańców.
Historia.
Wieś rodowodem sięga XV wieku, notowana jako Miloczin w 1442 roku. Własność szlachecka, w roku 1442 dziedzicem był Warsz (z Ostrowa) kasztelan lubelski.
W wieku XIX Miłocin, wieś i folwark w powiecie lubelskim, gminie i parafii Wojciechów. Leży przy samej linii drogi żelaznej nadwiślańskiej, odległy 20 wiorst od Lublina. Na terytorium tej wsi mieści się stacja tejże drogi (między Puławami a Lublinem), która pierwotnie nosiła nazwę Miłocin, obecnie zmienioną na Nałęczów.
W 1827 r. była to wieś poduchowna z 10 domami i 104 mieszkańcami.
Folwark i wieś Miłocin posiadał około 1885 roku rozległość 1152 mórg w tym: grunty orne i ogrody 764 morgi, 98 mórg łąk, pastwisk mórg 58, lasu mórg 221, nieużytki i place stanowiły 11 mórg. Zabudowań murowanych: 1 budynek, z drewna 5. Stosowano płodozmian 4. 9. i 12. polowy. W okolicy pokłady kamienia wapiennego i budowlanego. Wieś Miłocin posiadała osad 15, z gruntem mórg 167.

</doc>
<doc id="2006563" url="https://pl.wikipedia.org/wiki?curid=2006563" title="Ekstraliga na żużlu (2003)">
Ekstraliga na żużlu (2003)

Ekstraliga żużlowa 2003 to czwarty, od czasu uruchomienia Ekstraligi i 56. w historii, sezon rozgrywek najwyższego szczebla o drużynowe mistrzostwo Polski na żużlu. Tytułu mistrza Polski z sezonu 2002 broniła drużyna Polonii Bydgoszcz.

</doc>
<doc id="2006564" url="https://pl.wikipedia.org/wiki?curid=2006564" title="Marcin Janus">
Marcin Janus

Marcin Janus (ur. 24 marca 1973 w Koszalinie) – były polski piłkarz, występujący niegdyś na pozycji obrońcy i pomocnika.
Marcin Janus jest wychowankiem Gwardii Koszalin, w której profesjonalne występy rozpoczął w sezonie 1989/1990. W sezonie 1992/1993 wraz z macierzystą drużyną wywalczył awans do II Ligi. Zauważony przez trenera walczącej wówczas o awans do ekstraklasy Olimpii Poznań - Grzegorza Laty, wraz z nowym sezonem 1994/1995 przeszedł do tego klubu.
W najwyższej polskiej klasie rozgrywkowej zadebiutował 30 lipca 1994 roku w wygranym 6:2 domowym meczu z Rakowem Częstochowa.
W rundzie jesiennej sezonu 1995/1996 Janus reprezentował barwy Lechii/Olimpii Gdańsk pełniąc w drużynie jednocześnie funkcję kapitana drużyny. Łącznie w najwyższej polskiej klasie rozgrywkowej wystąpił w 192 meczach, w których strzelił 12 goli. Wielokrotnie wybierany do jedenastki kolejki Przeglądu Sportowego, znany ze swojej nieustępliwości i dyscypliny na boisku.
Ostatni występ w ekstraklasie rozegrał 20 kwietnia 2005 r.
Życie prywatne.
Student Politechniki Poznańskiej i Politechniki Koszalińskiej.
Ojciec Franka (2004) oraz Antosia (2009).

</doc>
<doc id="2006565" url="https://pl.wikipedia.org/wiki?curid=2006565" title="Mistrzostwa Europy w Zapasach 1910">
Mistrzostwa Europy w Zapasach 1910

Mistrzostwa Europy w zapasach 1910, były 9. edycją nieoficjalnych mistrzostw Europy w zapasach (styl klasyczny), które odbyły się w węgierskim Budapeszcie w dniach 28 lutego - 2 marca 1910. Zawodnicy rywalizowali w trzech kategoriach wagowych.

</doc>
<doc id="2006577" url="https://pl.wikipedia.org/wiki?curid=2006577" title="Marcin z Dumio">
Marcin z Dumio



</doc>
<doc id="2006580" url="https://pl.wikipedia.org/wiki?curid=2006580" title="Erzsébeti Spartacus MTK LE">
Erzsébeti Spartacus MTK LE

ESMTK Budapeszt − węgierski klub piłkarski grający w III lidze.
Klub powstał głównie dzięki akcjom charytatywnym organizowanym przez lokalnych rzemieślników. Dzięki zebranym funduszom lokalne władze stolicy miały możliwość stworzenia także innych sekcji sportowych.

</doc>
<doc id="2006599" url="https://pl.wikipedia.org/wiki?curid=2006599" title="Kantony Wschodnie (Kanada)">
Kantony Wschodnie (Kanada)

Kantony Wschodnie (fr. "Cantons de l'Est", ang. "Eastern Townships") – kraina historyczna w Kanadzie, w prowincji Quebec. Leżą one w południowo-wschodnim Quebecu, na obszarze między Rzeką Świętego Wawrzyńca a granicą ze Stanami Zjednoczonymi. Kantony Wschodnie często są utożsamiane z regionem administracyjnym Estrie (którego nazwa pochodzi od słowa "Est" - wschód) lub z oficjalnym regionem turystycznym "Cantons-de-l'Est" (obejmującym obszar regionów administracyjnych Estrie i części Montérégie (MRC Brome-Missisquoi i La Haute-Yamaska)).
Historyczne Kantony Wschodnie obejmują obszar: 
Historia.
Przed przybyciem Europejczyków obszar ten był zamieszkany przez Indian Abenaki. Od 1534 znajdował się w granicach Nowej Francji, jednak ze względu na to, że Francuzi osiedlali się niemal wyłącznie wzdłuż Rzeki Świętego Wawrzyńca, Kantony nie zostały przez nich zasiedlone. w 1763 cała francuska Kanada stała się kolonią brytyjską. Niedługo potem, w wyniku rewolucji amerykańskiej w regionie pojawiła się niewielka (większość osiedliła się na obszarze dzisiejszego Ontario) grupa anglojęzycznych lojalistów chcących pozostać podwładnymi brytyjskimi. Pochodzili oni w większości z Nowej Anglii i Nowego Jorku. Zasiedlony region został podzielony na kantony, stąd powstała nazwa ("wschodnie" odnosiło się do faktu, że znajdowały się na wschód od reszty kantonów lojalistycznych w Górnej Kanadzie). W latach późniejszych osiedlali się tutaj kolejni osadnicy z Nowej Anglii.
Pierwsi osadnicy francuskojęzyczni zaczęli pojawiać się w Kantonach Wschodnich w 1812' w latach 1840 Frankokanadyjczycy zaczęli masowo tam emigrować. Były to związane z dużym przyrostem naturalnym i w konsekwencji tego coraz bardziej dokuczliwym brakiem ziemi nad Rzeką Św. Wawrzyńca. To osadnictwo znacznie zmieniło strukturę etniczną regionu i sprawiło, że dziś ponad 90% ludności Kantonów Wschodnich jest francuskojęzyczna.

</doc>
<doc id="2006600" url="https://pl.wikipedia.org/wiki?curid=2006600" title="O4">
O4



</doc>
<doc id="2006620" url="https://pl.wikipedia.org/wiki?curid=2006620" title="Andrzej Kraśnicki">
Andrzej Kraśnicki

Andrzej Piotr Kraśnicki (ur. 31 stycznia 1949 w Nidzicy) – polski działacz sportowy, w latach 2006–2021 prezes Związku Piłki Ręcznej w Polsce, od 2010 prezes Polskiego Komitetu Olimpijskiego.
Życiorys.
Ukończył studia w Wyższej Szkole Wychowania Fizycznego w Poznaniu. Uprawiał piłkę ręczną, w połowie lat 60. był zawodnikiem juniorskiej i młodzieżowej kadry narodowej. Pracował jako trener tej dyscypliny, a także jako instruktor narciarstwa i ratownik wodny. Następnie prowadził własną działalność gospodarczą w ramach spółki prawa handlowego. Pełnił funkcję prezesa klubu sportowego Posnania.
W latach 2002–2005 był prezesem Polskiej Konfederacji Sportu. 15 stycznia 2006 został prezesem Związku Piłki Ręcznej w Polsce i pierwszego wiceprezesa PKOl. 20 kwietnia 2010, po śmierci Piotra Nurowskiego, objął funkcję prezesa Polskiego Komitetu Olimpijskiego. Na kolejne kadencje wybierany 13 kwietnia 2013 (był jedynym kandydatem) i 22 kwietnia 2017 (był jedynym kandydatem po wycofaniu się Ryszarda Czarneckiego). W lutym 2021 złożył rezygnację z funkcji prezesa Związku Piłki Ręcznej w Polsce, w czerwcu tegoż roku został honorowym prezesem związku.
Odznaczenia i wyróżnienia.
Odznaczony Krzyżem Kawalerskim (2005), Krzyżem Komandorskim (2015) i Krzyżem Komandorskim z Gwiazdą (2021) Orderu Odrodzenia Polski.
W 2020 niepubliczna szkoła wyższa Collegium Humanum – Szkoła Główna Menedżerska z siedzibą w Warszawie nadała Andrzejowi Kraśnickiemu tytuł profesora "honoris causa".

</doc>
<doc id="2006622" url="https://pl.wikipedia.org/wiki?curid=2006622" title="ATL’s Finest">
ATL’s Finest

ATL’s Finest jest debiutanckim albumem amerykańskiego rapera J-Bo. Został wydany 15 kwietnia 2008 roku. Gościnnie na płycie udziela się Lil Scrappy.

</doc>
<doc id="2006634" url="https://pl.wikipedia.org/wiki?curid=2006634" title="Obszary chronionego krajobrazu w Polsce">
Obszary chronionego krajobrazu w Polsce

W 2018 roku istniało w Polsce 386 obszarów chronionego krajobrazu o łącznej powierzchni 70 000 56,8 ha, co stanowiło 22,7% powierzchni kraju. Najwięcej obszarów chronionego krajobrazu znajduje się w województwie warmińsko-mazurskim (69), najmniej (9) w opolskim. Liczba obszarów zmienia się wskutek powoływania nowych przez władze samorządowe gmin lub też ich przekształcania w inne formy ochrony przyrody, np. parki krajobrazowe.
województwo zachodniopomorskie.
Na terenie województwa zachodniopomorskiego zlokalizowanych jest 22 obszarów chronionego krajobrazu:

</doc>
<doc id="2006635" url="https://pl.wikipedia.org/wiki?curid=2006635" title="Zielenik żółtopióry">
Zielenik żółtopióry

Zielenik żółtopióry ("Chloropsis flavipennis") – gatunek małego ptaka z rodziny zieleników (Chloropseidae). Jest endemitem Filipin. Narażony na wyginięcie.
Nie wyróżnia się podgatunków; opisano podgatunek "mindanensis", ale nie jest on uznawany.
Zielenik żółtopióry jest ogólnie cały neonowozielony, z ciemniejszym ogonem i wierzchem. Ma jednak żółtą obrączkę oczną i gardło. Dziób, tęczówka i nogi ciemne. Mierzy 18 centymetrów.
Był spotykany na czterech filipińskich wyspach: Samar, Leyte, Cebu i Mindanao. Po 1980 jedyne pewne stwierdzenia pochodzą z Mindanao. Na Cebu uznany za wymarłego – ostatnie stwierdzenie pochodzi z 1920. Na wyspie Samar ostatni raz widziany w 1970, a na Leyte w 1964.
Jego środowisko to głównie lasy pierwotne, choć występuje też w lasach wtórnych, na obrzeżach lasów i w siedliskach zdegradowanych. Zwykle spotykany poniżej 1000 m n.p.m., rekordowa wysokość na jakiej go zarejestrowano to 1270 m n.p.m. Przebywa głównie w koronach drzew
IUCN od 2000 uznaje zielenika żółtopiórego za gatunek narażony (VU, "Vulnerable"); wcześniej, od 1994 klasyfikowano go jako gatunek zagrożony (EN, "Endangered"), a od 1988 jako gatunek bliski zagrożenia (NT, "Near Threatened"). Liczebność populacji szacuje się na 1000–2499 osobników, czyli około 600–1700 osobników dorosłych. Trend liczebności populacji uznawany jest za spadkowy. Główne zagrożenie dla gatunku to prowadzone na dużą skalę wylesianie.

</doc>
<doc id="2006636" url="https://pl.wikipedia.org/wiki?curid=2006636" title="Herb Sierdobska">
Herb Sierdobska

Herb Sierdobska w obecnie obowiązującym wzorze, przyjętym w 2007 roku, przedstawia w żółtej tarczy herbowej dwa owoce dyni barwy naturalnej, splecione łodygami, z trzema zielonymi liśćmi. Pierwotny herb, nadany miastu w 1781 roku, był dwudzielny w pas. W górnym polu przedstawiał godło herbu Saratowski: trzy szare szczupaki w polu błękitnym, pole dolne przedstawiało figury herbowe podobne jak w obecnym herbie, lecz w nieco innym wzorze graficznym. W okresie 1999-2007 przejściowo dopuszczone było używanie dwóch wzorów herbu - wersji zawierającej godło obwodu i wersji bez tego godła.

</doc>
<doc id="2006637" url="https://pl.wikipedia.org/wiki?curid=2006637" title="Adil Ramzi">
Adil Ramzi

Adil Ramzi (arab. عادل رمزي, ur. 14 lipca 1977 w Marrakeszu) – marokański piłkarz występujący na pozycji napastnika.
Kariera klubowa.
Adil Ramzi jest wychowankiem klubu Kawkab Marrakech. W lipcu 1997 trafił do włoskiego Udinese Calcio. Przebywał tu do końca roku, jednak nie zdążył zagrać ani jednego spotkania w Serie A. Na początku roku 1998 podpisał kontrakt z holenderskim zespołem Willem II Tilburg. W ciągu trzech sezonów rozegrał w tej drużynie 52 mecze w Eredivisie i strzelił 18 bramek. Jego zespół grał także w Lidze Mistrzów. W lipcu 2000 przeniósł się do PSV Eindhoven. W swym pierwszym sezonie w PSV, jego klub zdobył tytuł mistrzowski. W kolejnym zajął 2. miejsce. Na początku 2003 roku Ramzi został wypożyczony do hiszpańskiej Córdoby. Po powrocie do PSV w lecie 2003 został ponownie wypożyczony - tym razem do FC Twente. Przebywał tu przez cały sezon. W lidze holenderskiej strzelił 8 bramek w 32 meczach. W lipcu 2004 definitywnie trafił do AZ Alkmaar. Tu grał do końca 2005 roku. Jego kolejnym klubem z Holandii był FC Utrecht, gdzie występował przez rundę wiosenną sezonu 2005/2006. Potem podpisał kontakt z Rodą Kerkrade.
Od lipca 2007 do 2010 roku był piłkarzem katarskiego Al-Wakrah SC. Następnie odszedł do innego klubu z tego kraju, Umm-Salal SC.
Kariera reprezentacyjna.
Adil Ramzi w reprezentacji Maroka zadebiutował w 1998 roku. Ostatni mecz rozegrał w 2007 roku i do tamtej pory strzelił 4 bramki w 36 meczach. Był także powołany na Puchar Narodów Afryki 2000, gdzie rozegrał wszystkie trzy mecze grupowe: z Kongiem (1:0), Tunezją (0:0) i Nigerią (0:2) oraz na Puchar Narodów Afryki 2002, gdzie również wystąpił we wszystkich grupowych pojedynkach: z Ghaną (0:0), Burkina Faso (2:1) i RPA (1:3). W obu turniejach Maroko odpadało z rozgrywki już po fazie grupowej.

</doc>
<doc id="2006638" url="https://pl.wikipedia.org/wiki?curid=2006638" title="Al-Tanzim (Liban)">
Al-Tanzim (Liban)

Al-Tanzim (pol. "Organizacja") – nacjonalistyczna partia libańska oraz chrześcijańska formacja zbrojna, istniejąca w okresie wojny domowej w Libanie. Obecnie nie prowadzi działalności.
Partia został założona w 1969 roku przez młodych oficerów armii libańskiej, odwołujących się do ideologii fenicjanizmu. Działalność rozwinęła na początku lat 70., a na jej czele stał wówczas Georges Adwan. Tanzim wchodził w skład prawicowego Frontu Libańskiego i jego zbrojnego ramienia – Sił Libańskich. 

</doc>
<doc id="2006639" url="https://pl.wikipedia.org/wiki?curid=2006639" title="Chloropsis">
Chloropsis



</doc>
<doc id="2006641" url="https://pl.wikipedia.org/wiki?curid=2006641" title="Četvrta hrvatska nogometna liga">
Četvrta hrvatska nogometna liga

Četvrta hrvatska nogometna liga (także "Četvrta HNL", "4. HNL") – czwarta w hierarchii klasa rozgrywkowa w piłce nożnej mężczyzn w Chorwacji. Utworzona została w 2006 roku. Zarządzana jest przez Hrvatski nogometni savez.
Zasady.
IV liga chorwacka dzieli się na osiem grup: wschodnią, północną A, północną B, centralną A, centralną B, zachodnią, południową A i południową B. W dywizji występują kolejno: 16 drużyn, 14 drużyn, 17 drużyn, 16 drużyn, 18 drużyn, 15 drużyn, 12 drużyn i 11 drużyn. Na koniec sezonu najgorsze drużyny spadają do regionalnej V ligi. Zwycięzcy każdej grupy awansują do II ligi.

</doc>
<doc id="2006643" url="https://pl.wikipedia.org/wiki?curid=2006643" title="4.HNL">
4.HNL



</doc>
<doc id="2006644" url="https://pl.wikipedia.org/wiki?curid=2006644" title="Czwarta liga chorwacka w piłce nożnej">
Czwarta liga chorwacka w piłce nożnej



</doc>
<doc id="2006646" url="https://pl.wikipedia.org/wiki?curid=2006646" title="IV liga chorwacka w piłce nożnej">
IV liga chorwacka w piłce nożnej



</doc>
<doc id="2006648" url="https://pl.wikipedia.org/wiki?curid=2006648" title="Silly Symphonies">
Silly Symphonies

Silly Symphonies (pol. "Głupie symfonie") – seria 75 krótkometrażowych filmów animowanych realizowanych w latach 1929-1939 w wytwórni Walt Disney Productions. Jest to cykl miniatur muzycznych bez wiodącego bohatera – każda z nich przedstawia odrębną historię. Oryginalną muzykę skomponowali m.in.: Carl Stalling, Leigh Adrian Harline, Frank Churchill.
W latach 1932-1939 corocznie jeden film z serii był nominowany do Nagrody Akademii Filmowej. Statuetki nie udało się zdobyć tylko raz w 1938 roku. Oscara kategorii Najlepszy Krótkometrażowy Film Animowany zdobyły następujące filmy: "Flowers and Trees" (1932), "Trzy małe świnki" (1933), "Żółw i Zając" (1934), "Three Orphan Kittens" (1935), "The Country Cousin" (1936), "The Old Mill" (1937), "The Ugly Duckling" (1939).
Spis filmów.
W Polsce filmy z cyklu "Silly Symphonies" emitowane były w ramach seriali "Przygody Myszki Miki i Kaczora Donalda", "Myszka Miki i przyjaciele" i "Kaczor Donald przedstawia" kilkakrotnie nadawanych w TVP1. Z nich też pochodzą polskie tytuły podane w tabeli.

</doc>
<doc id="2006649" url="https://pl.wikipedia.org/wiki?curid=2006649" title="Neokantysta">
Neokantysta



</doc>
<doc id="2006652" url="https://pl.wikipedia.org/wiki?curid=2006652" title="Aćim Medović">
Aćim Medović

Aćim Medović właściwe Joachim Medowicz (serb. Аћим Медовић, ur. 20 marca 1815 w Pogwizdowie, zm. w Belgradzie) – serbski lekarz polskiego pochodzenia, profesor medycyny sądowej, autor pierwszego podręcznika medycyny sądowej w języku serbskim (1865).
Urodził się jako Joachim Medowicz w majątku rodzinnym Pogwizdów niedaleko Nieszkowic. Być może jego rodzicami byli Walenty Medowicz i Maria z domu Grzywińska. Studiował medycynę na Uniwersytecie Wiedeńskim, tytuł doktora medycyny otrzymał 26 października 1841 po przedstawieniu dysertacji dotyczącej złamań obojczyka, przygotowanej z pomocą Ludwika Bierkowskiego. Należał do Stowarzyszenia Ludu Polskiego. W 1842 opuścił Wiedeń i wyjechał do Serbii, gdzie rozpoczął praktykę lekarską w Belgradzie. W 1845 otrzymał obywatelstwo serbskie. Ożenił się z Serbką i pozostał w Belgradzie do śmierci.
Został pierwszym profesorem medycyny sądowej w Serbii. W 1865 roku napisał pierwszy podręcznik medycyny sądowej w języku serbskim. W dziele tym poświęcił rozdział chorobom psychicznym, co czyni z niego pioniera także serbskiej psychiatrii. Był jednym z członków założycieli Serbskiego Towarzystwa Lekarskiego (utworzonego 22 kwietnia 1872 w Belgradzie z inicjatywy Vladana Đorđevicia) i pierwszy jego przewodniczący. Członek korespondent Društva srpske slovesnosti od 28 grudnia 1847, członek honorowy Serbskiego Towarzystwa Naukowego (Srpsko učeno društvo) od 15 listopada 1892 (członek zwykły od 29 lipca 1864, sekretarz wydziału nauk przyrodniczych i matematyki w latach 1869–1870), członek honorowy Królewskiej Serbskiej Akademii Nauk. Był delegatem Serbii na III Międzynarodowy Kongres Medyczny w 1873 roku w Wiedniu; jego wystąpienie dotyczyło ospy zawleczonej do Serbii z Turcji, i przymusowych szczepień. Wzmianki o doktorze Medowiczu znajdują się w pamiętniku Teodora Tomasza Jeża.

</doc>
<doc id="2006653" url="https://pl.wikipedia.org/wiki?curid=2006653" title="Otoczka mierzalna">
Otoczka mierzalna

Otoczka mierzalna – dla danego podzbioru przestrzeni z miarą, zbiór mierzalny, który jest w pewnym sensie od niego "niewiele większy". Otoczka mierzalna (o ile istnieje) nie jest wyznaczona jednoznacznie (tzn. jest wyznaczona z dokładnością do zbioru miary zero). Otoczką mierzalną zbioru mierzalnego jest on sam oraz każdy inny zbiór mierzalny różniący się z nim o zbiór miary zero. Czasami używa się również pojęcia dualnego do pojęci otoczki mierzalnej, tzw. jądra mierzalnego.
Definicja.
Niech formula_1 będzie przestrzenią z miarą oraz niech formula_2 dla dowolnego formula_3
Zbiór formula_4 nazywany jest
Zbiór formula_13 ma otoczkę mierzalną wtedy i tylko wtedy, gdy ma jądro mierzalne.

</doc>
<doc id="2006655" url="https://pl.wikipedia.org/wiki?curid=2006655" title="Joachim Midowicz">
Joachim Midowicz



</doc>
<doc id="2006657" url="https://pl.wikipedia.org/wiki?curid=2006657" title="Wadim (Łaziebny)">
Wadim (Łaziebny)

Wadim, imię świeckie Władimir Anatoliewicz Łaziebny (ur. 14 października 1954 w Gubkinie) – biskup Rosyjskiego Kościoła Prawosławnego.
Życiorys.
Urodził się w rodzinie robotniczej. W latach 1972–1977 uczył się w seminarium duchownym w Odessie. Cztery lata później uzyskał dyplom Moskiewskiej Akademii Duchownej za pracę poświęconą reformie edukacji duchowieństwa w Kościele katolickim po Soborze watykańskim II. Wcześniej, w 1978, przyjął święcenia diakońskie z rąk arcybiskupa kurskiego i biełgorodzkiego Chryzostoma. W 1979 złożył śluby zakonne przed rektorem Akademii arcybiskupem Włodzimierzem (Sabodanem). W 1980 arcybiskup kurski Chryzostom udzielił mu święceń kapłańskich. W latach 1981–1984 służył w cerkwi Wszystkich Świętych w Kursku. W kwietniu 1984 został przeniesiony do Starego Oskoła jako dziekan dekanatu starooskolskiego oraz proboszcz parafii św. Aleksandra Newskiego.
W 1985 razem z arcybiskupem Chryzostomem został przeniesiony do eparchii irkuckiej, gdzie powierzono mu stanowisko eparchii. W latach 1985–1988 był proboszczem parafii św. Mikołaja we Władywostoku i dziekanem dekanatu primorskiego. W 1987 otrzymał godność ihumena, zaś dwa lata później – archimandryty. Wcześniej, w 1988, został przeniesiony do parafii Podwyższenia Krzyża Świętego w Irkucku, gdzie służył do 1990, będąc równocześnie dziekanem irkuckim.
25 stycznia 1990 otrzymał nominację na biskupa irkuckiego i czyckiego. 4 lutego tego samego roku miała miejsce jego chirotonia biskupa, która odbyła się w soborze Objawienia Pańskiego w Moskwie. Od stycznia do maja 1991 czasowo pełnił obowiązki biskupa magadańskiego i kamczackiego, zaś od stycznia do grudnia tego samego roku – czasowo zarządzał eparchią chabarowską.
25 lutego 2000 podniesiony do godności arcybiskupiej. Od 10 maja 2010, w związku ze śmiercią biskupa Zosimy (Dawydowa), tymczasowo zarządzał eparchią jakucką i leńską, do momentu chirotonii biskupiej Eliasza (Bykowa).
W 2011 został podniesiony do godności metropolity w związku z powstaniem metropolii irkuckiej.
W 2019 r. został przeniesiony na katedrę jarosławską.

</doc>
<doc id="2006658" url="https://pl.wikipedia.org/wiki?curid=2006658" title="Tanzim (Palestyna)">
Tanzim (Palestyna)

Tanzim (arab. تنظيم, dosł. organizacja) − zbrojna frakcja palestyńskiego al-Fatah.
Historia.
Założony w 1995 roku jako militarna frakcja al-Fatah. Powstał celem przyciągnięcia do al-Fatah palestyńskich ekstremistów i jako przeciwwaga dla islamistów. 
Szczególnie aktywny był w czasie intifady Al-Aksa, w której trakcie podjął się akcji terrorystycznych i partyzanckich. W czasie powstania aktywiści Tanzim wraz z członkami Hamasu i Palestyńskiego Islamskiego Dżihadu tworzyli mieszane komórki terrorystyczne. 
Jego aktywiści sporadycznie walczyli z Hamasem i służbami bezpieczeństwa Autonomii Palestyńskiej. 
Wieloletnim liderem Tanzim był Marwan al-Barghusi.
Liczebność.
Na początku XXI wieku organizacja twierdziła, że przynależą do niej dziesiątki tysięcy bojowników.
Ideologia.
Reprezentuje wariant palestyńskiego nacjonalizmu wytworzony w środowisku Jasira Arafata. Celem frakcji jest utworzenie niepodległego państwa Palestyna, Tanzim nie nawołuje przy tym do zniszczenia Izraela.
Jako organizacja terrorystyczna.
Rząd Izraela klasyfikuje Tanzim jako grupę terrorystyczną.

</doc>
<doc id="2006660" url="https://pl.wikipedia.org/wiki?curid=2006660" title="Igor Chochriakow">
Igor Chochriakow

Igor Wiktorowicz Chochriakow (ros. Игорь Викторович Хохряков; ur. 25 czerwca 1965 w Czusowoju) – rosyjski biathlonista startujący w barwach ZSRR, Wspólnoty Niepodległych Państw oraz Białorusi, brązowy medalista mistrzostw świata.
Kariera.
W Pucharze Świata zadebiutował 17 grudnia 1992 roku w Pokljuce, kiedy zajął szóste miejsce w biegu indywidualnym. Tym samym już w debiucie zdobył pierwsze punkty. Nigdy nie stanął na podium indywidualnych zawodów tego cyklu, jednak trzykrotnie dokonał tego w sztafecie. Odniósł przy tym jedno zwycięstwo: 12 grudnia 1993 roku w Bad Gastein. Najlepsze wyniki osiągnął w sezonie 1992/1993, kiedy zajął 36. miejsce w klasyfikacji generalnej.
Na mistrzostwach świata w Anterselvie w 1995 roku wspólnie z kolegami z Olegiem Ryżenkowem, Aleksandrem Popowem i Wadimem Saszurinem zdobył brązowy medal w sztafecie. Na tej samej imprezie zajął ósme miejsce w biegu drużynowym i 21. miejsce w biegu indywidualnym. Podczas rozgrywanych dwa lata wcześniej mistrzostw świata w Borowcu zajął 26. miejsce w sprincie i czwarte w sztafecie. Brał też udział w igrzyskach olimpijskich w Lillehammer w 1994 roku, plasując się na 45. pozycji w sprincie i czwartej w sztafecie.
Osiągnięcia.
Puchar Świata.
Miejsca na podium chronologicznie.
Chochriakow nigdy nie stanął na podium indywidualnych zawodów PŚ.

</doc>
<doc id="2006670" url="https://pl.wikipedia.org/wiki?curid=2006670" title="Radamés Martins Rodrigues da Silva">
Radamés Martins Rodrigues da Silva

Radamés, właśc. Radamés Martins Rodrigues da Silva (ur. 17 kwietnia 1986 w Rio de Janeiro) – brazylijski piłkarz, występujący na pozycji defensywnego pomocnika w Boa.
Od 2007 związany jest z modelką Viviane Araújo.
Kariera klubowa.
Radamés rozpoczął piłkarską karierę we Fluminense FC w 2005. W kolejnych latach był regularnie wypożyczany do innych klubów. W latach 2006-2007 był wypożyczony do EC Juventude a w 2007-2008 w Náutico Recife. W 2008 wyjechał do Zjednoczonych Emiratów Arabskich do Al-Jazira.
Przed początkiem sezonu 2009 powrócił jednak do Brazylii do Fluminense FC. Z klubem z Rio de Janeiro dotarł do finału Copa Sudamericana 2009, w którym Fluminense uległo ekwadorskiemu LDU Quito.
Od stycznia do grudnia 2010 był zawodnikiem Botafogo Ribeirão Preto. W 2011 był zawodnikiem Volta Redonda FC. Od stycznia 2012 jest zawodnikiem drugoligowego klubu Boa Ituiutaba.

</doc>
<doc id="2006671" url="https://pl.wikipedia.org/wiki?curid=2006671" title="Look What You Did to Me">
Look What You Did to Me

Look What You Did to Me jest debiutancką płytą Z-Ro. Zdobyła uznanie krytyków, jednak ze względu na ograniczoną liczbę kopii, album często sprzedawano za ponad 100 dolarów na eBay.com. 

</doc>
<doc id="2006674" url="https://pl.wikipedia.org/wiki?curid=2006674" title="Aleksandr Jemieljanienko">
Aleksandr Jemieljanienko

Aleksandr Władimirowicz Jemieljanienko (ros. Александр Владимирович Емельяненко; ur. 2 sierpnia 1981) – rosyjski sambista i zawodnik mieszanych sztuk walki (MMA) wagi ciężkiej. Trzykrotny mistrz świata w sambo bojowym.
Kariera sportowa.
Sambo.
Pierwszy kontakt ze sportami walki miał będąc jeszcze w szkole podstawowej, gdy w 1988 rozpoczął trenować judo. Następnie w ślad za swoim starszym bratem, Fiodorem podjął również treningi sambo. W 1999 odniósł pierwszy poważny sukces, zostając w Sofii mistrzem Europy w sambo bojowym. W 2002, 2003 i 2006 został również mistrzem świata w sambo bojowym w kat. +100 kg. W 2010 zdobył w Pekinie srebrny medal 1. Igrzysk Sportów Walki SportAccord w sambo w kat. +100 kg.
Mieszane sztuki walki.
Profesjonalny debiut w MMA zanotował w 2003, walcząc dla prestiżowej japońskiej organizacji PRIDE FC. W ciągu 4 lat stoczył tam 8 walk (bilans 6-2-0), wygrywając m.in. z Pawłem Nastulą czy Siergiejem Charitonowem. Po rozwiązaniu PRIDE FC związał się z rosyjską organizacją M-1 Global. Od tego czasu występuje głównie na terenie Rosji.
Od przegranej z Fabricio Werdumem w listopadzie 2006 do grudnia 2010 był niepokonany, wygrywając 8 walk z rzędu przed czasem. Passę przerwała dopiero niespodziewana porażka przez TKO z niżej notowanym Peterem Grahamem podczas gali Draka 5 w Chabarowsku. 12 listopada 2011 na gali "M-1 Challenge 28" nieoczekiwanie przegrał przez nokaut w 23 sekundzie pojedynku z Rosjaninem dagestańskiego pochodzenia Magomiedem Malikowem. 6 czerwca 2012 pokonał przez TKO (przerwanie przez lekarza) wracającego po ponad 2 latach przerwy od startów w MMA Ibragima Magomiedowa na gali "M-1 Challenge 33".
30 września na kolejnej gali M-1, pokonał łotewskiego kick-boksera Konstantīnsa Gluhovsa na punkty po 3-rundowym pojedynku.
Boks.
W październiku 2009 zadebiutował w zawodowym boksie. W swojej pierwszej walce zremisował w Moskwie z innym debiutantem, Chizirem Plijewem.
Po ponad 9 latach stoczył drugą bokserską walkę, pokonując już w pierwszej rundzie przez TKO Michaiła Koklajewa.
Boks na gołe pięści.
23 lutego 2022 zadebiutował w formule boksu na (bez rękawic), pokonując na pełnym dystansie decyzją jednogłośną Jeffa Monsona.
Życie prywatne.
Ma trójkę rodzeństwa. Jego starszy brat Fiodor Jemieljanienko jest utytułowanym sambistą i zawodnikiem MMA. Od 2007 Aleksandr jest żonaty z Olgą. Ma dwójkę dzieci. W 2009 został absolwentem Państwowego Uniwersytetu w Biełgorodzie na kierunku ekonomia.
Kontrowersyjne zachowanie.
Jemieljanieko jest postacią w MMA dość kontrowersyjną, głównie z powodu swojego zachowania i zarzucanych mu poglądów. Rok po zdobyciu Mistrzostwa Europy w sambo (1999) został skazany na karę pięciu lat pozbawienia wolności za napaść z bronią w ręku. Wyszedł po trzech i pół roku więzienia. W 2003 pojawiły się problemy z zakontraktowaniem Jemieljanienki w PRIDE FC z powodu jego kryminalnej przeszłości, ale ostatecznie z pomocą swojego brata Fiodora, który w tamtym czasie był już znany i ceniony w Japonii, Aleksandr podpisał kontrakt. W 2008 na dzień przed galą Affliction, na której miał się zmierzyć z Paulem Buentello, nie został dopuszczony do pojedynku przez komisję licencyjną stanu Kalifornia. Oficjalnym powodem miało być niedostarczenie na czas wszystkich dokumentów, przy czym pierwsze doniesienia medialne wskazywały na to, iż Jemieljanienko choruje na zapalenie wątroby. Ostatecznie Rosjanin otrzymał zakaz odbywania pojedynków w całym kraju na czas nieokreślony.
W 2010 na kanale NTV został wyemitowany reportaż o Jemieljanience i jego domniemanych nacjonalistycznych poglądach i powiązaniach z innym zawodnikiem MMA, Romanem Zieńcowem, który takowe poglądy wygłaszał oficjalnie. Jemieljanienko kategorycznie zaprzeczył, oświadczył, iż poglądów Zieńcowa nie podziela i nazwał reportaż "oszczerstwem". W sierpniu tego samego roku spotkał się z włodarzami polskiej federacji KSW - Martinem Lewandowskim i Maciejem Kawulskim odnośnie do podpisania kontraktu na walkę w Polsce przeciwko Mariuszowi Pudzianowskiemu. Ostatecznie nie doszło do podpisania kontraktu Następnie Rosjanin zaprzeczył, jakoby chorował na żółtaczkę i domagał się oficjalnych przeprosin od włodarzy KSW.
19 listopada miał zmierzyć się w Polsce na gali Strefa Walk z Niemcem Chrisem Male, lecz z powodu występu Jemieljanienki w finałowym odcinku rosyjskiej edycji Mam Talent galę przełożono na inny termin. W lutym 2011 został dyscyplinarnie zawieszony przez Rosyjską Federację Sambo na okres jednego roku. Nie podano oficjalnego powodu zawieszenia, jednak było to m.in. pokłosie incydentu sprzed Olimpiady Sportów Walki, która miała miejsce w 2010 roku w Pekinie (wtedy zdenerwowany Jemieljanienko opluł i spoliczkował obywatela Chin). Został za to zatrzymany przez policję, ale z powodu tego, iż był znanym sportowcem nie aresztowano go. 28 października 2011 ostatecznie została zaplanowana wcześniej odwołana gala Strefa Walki. Wcześniej, bo w sierpniu 2011 organizatorzy gali przedstawili wyniki badań Jemieljanienki przeprowadzone w Warszawie, z których wynikało, iż jest w pełni zdrowy. Na trzy dni przed planowaną galą, 25 października, Rosjanin wystosował oświadczenie z którego wynikało, że organizatorzy nie wywiązali się z zobowiązań finansowych, wynikających z kontraktu. Dodał również, że wizerunek jego brata Fiodora był nielegalnie wykorzystywany do promocji gali i z tych powodów on jak i inni rosyjscy zawodnicy którzy mieli walczyć w Polsce nie będą uczestniczyć w gali. Dwa dni później galę całkowicie odwołano.
19 grudnia 2012 Jemieljanienko ogłosił zakończenie kariery. Głównym powodem tej decyzji miały być problemy ze zdrowiem spowodowane odnawiającymi się starymi kontuzjami. W styczniu 2013 w jednym z wywiadów właściciel M-1 Global Vadim Filkelsztejn poinformował o zwolnieniu Aleksandra z jego organizacji. Za powód podał nieprzestrzeganie warunków umowy i skandaliczne zachowanie - w grudniu będąc pod wpływem alkoholu Jemieljanienko miał wywołać burdę podczas lotu i wizyty w Kraju Ałtajskim, pobić pracownika portu lotniczego oraz prowadzić seminarium w stanie upojenia alkoholowego.
Po oficjalnym zakończeniu kariery od grudnia do marca 2013 przebywał w prawosławnym klasztorze na greckim półwyspie Athos, gdzie zajmował się pracami konserwatorskimi, pomagał mnichom w budowie nowych obiektów na terenie klasztoru oraz piekł chleb. Jak stwierdził, pobyt w klasztorze zmienił go i postanowił wrócić na ring. Następnie związał się z dwoma organizacjami: ProFC oraz Legend Fighting Show.
2 sierpnia 2013 w dzień swoich 32. urodzin, Jemieljanienko miał dopuścić się gwałtu na młodej dziewczynie. Dziewczyna twierdziła, że była więziona całą dobę przez sportowca w jego apartamencie oraz wskazała miejsce rzekomego gwałtu. Policja natychmiast skierowała się do miejsca przebywania Jemieljanienki, który miał być - jak zeznawali świadkowie, pod wpływem alkoholu w czasie zatrzymania. Podczas przesłuchania, Rosjanin zaprzeczył jakoby miał się dopuścić gwałtu. Dzień później dziewczyna wycofała oskarżenie oraz wyszło na jaw, że zarabia na życie poprzez świadczenie usług seksualnych.
23 października 2013 w jednej z kawiarni na terenie Moskwy doszło do bójki z grupą klientów, której prowodyrem był Jemieljanienko, który po incydencie uciekł z miejsca zdarzenia. W wyniku awantury ucierpiało kilka osób w tym 63-letni mężczyzna, który został przewiedziony do szpitala z licznymi obrażeniami ciała. Według jednego ze świadków, Jemieljanienko miał uderzyć jego ojca z powodu tego, iż za głośno się zachowywali w czasie imprezy urodzinowej organizowanej w kawiarni. Incydent miał miejsce na 14 dni przed jego zaplanowanym rewanżowym pojedynkiem z Mirko Filipoviciem na gali Legend Fighting Show 2, zmuszając organizatorów do rozwiązania kontraktu z Rosjaninem i znalezieniem zastępstwa dla Chorwata.
W maju 2015 został skazany na karę czterech i pół roku pozbawienia wolności i 50 tysięcy rubli grzywny za zgwałcenie 27-letniej pokojówki Poliny Stiepanowej 2 marca 2014 roku oraz przetrzymywanie jej paszportu.
27 października 2016 został zwolniony warunkowo z więzienia.
Osiągnięcia.
Mieszane sztuki walki:
Sambo bojowe:

</doc>
<doc id="2006678" url="https://pl.wikipedia.org/wiki?curid=2006678" title="Jiří Holubec">
Jiří Holubec

Jiří Holubec (ur. 3 marca 1966 w Jilemnicach) – czeski biathlonista, reprezentujący też Czechosłowację, wicemistrz świata.
Kariera.
W Pucharze Świata zadebiutował 13 stycznia 1986 roku w Feistritz, kiedy zajął 52. miejsce w biegu indywidualnym. Pierwsze punkty zdobył 22 lutego 1986 roku w Oslo, zajmując 11. miejsce w sprincie. Nigdy nie stanął na podium indywidualnych zawodów tego cyklu, jednak kilkukrotnie dokonał tego w zawodach drużynowych. Najlepsze wyniki osiągał w sezonie 1993/1994, kiedy zajął 14. miejsce w klasyfikacji generalnej.
Podczas mistrzostw świata w Mińsku/Oslo/Kontiolahti w 1990 roku wspólnie z Tomášem Kosem, Janem Matoušem i Ivan Masaříkiem zdobył srebrny medal w biegu drużynowym. Na rozgrywanych pięć lat później mistrzostwach świata w Anterselvie powtórzył ten wynik, startując razem z Ivan Masaříkiem, Petrem Garabíkiem i Romanem Dostálem. Był też między innymi siódmy w biegu indywidualnym na mistrzostwach świata w Borowcu w 1993 roku.
W 1988 roku wystartował na igrzyskach olimpijskich w Calgary, gdzie zajął 32. miejsce w biegu indywidualnym, 28. w sprincie i 11. w sztafecie. Podczas igrzysk w Albertville cztery lata później uplasował się na 15. pozycji w biegu indywidualnym, 23. pozycji w sprincie i 7. w sztafecie. Na igrzyskach olimpijskich w Lillehammer w 1994 roku zajął 17. miejsce w biegu indywidualnym, 29. w sprincie i 12. w sztafecie. Brał też udział w igrzyskach w Nagano w 1998 roku, plasując się na 34. pozycji w biegu indywidualnym i 14. w sztafecie.
Po zakończeniu kariery został trenerem, trenował między innymi żeńską reprezentację Czech.
Osiągnięcia.
Puchar Świata.
Miejsca na podium chronologicznie.
Holubec nigdy nie stanął na podium indywidualnych zawodów PŚ.

</doc>
<doc id="2006683" url="https://pl.wikipedia.org/wiki?curid=2006683" title="The Kinks (album)">
The Kinks (album)



</doc>
<doc id="2006685" url="https://pl.wikipedia.org/wiki?curid=2006685" title="Franck Perrot">
Franck Perrot

Franck Perrot (ur. 7 lutego 1972 w Moûtiers) – francuski biathlonista, brązowy medalista mistrzostw świata.
Kariera.
Pierwszy sukces w karierze osiągnął w 1992 roku, kiedy zdobył złoty medal w biegu indywidualnym i srebrny w sprincie podczas mistrzostw świata juniorów w Canmore.
W Pucharze Świata zadebiutował 17 grudnia 1992 roku w Pokljuce, zajmując 80. miejsce w biegu indywidualnym. Pierwsze punkty zdobył 13 stycznia 1994 roku w Ruhpolding, gdzie w tej samej konkurencji zajął 17. miejsce. Nigdy nie stanął na podium zawodów tego cyklu, najlepszy wynik osiągnął 8 grudnia 1994 roku w Bad Gastein, kończąc rywalizację w biegu indywidualnym na czwartej pozycji. W zawodach tych walkę o podium przegrał z Dmitrijem Pantowem z Kazachstanu. Najlepsze wyniki osiągnął w sezonie 1995/1996, kiedy zajął 25. miejsce w klasyfikacji generalnej.
Na mistrzostwach świata w Anterselvie wspólnie z Thierrym Dusserre'em, Lionelem Laurentem i Stéphane'em Bouthiaux zdobył brązowy medal w biegu drużynowym. Na tej samej imprezie zajął też dziesiąte miejsce w biegu indywidualnym. Na rozgrywanych rok później mistrzostwach świata w Ruhpolding był między innymi piąty w sztafecie. Brał też udział w igrzyskach olimpijskich w Lillehammer w 1994 roku, gdzie rywalizację w biegu indywidualnym ukończył na 47. pozycji
Osiągnięcia.
Puchar Świata.
Miejsca na podium chronologicznie.
Perrot nigdy nie stanął na podium indywidualnych zawodów PŚ.

</doc>
<doc id="2006687" url="https://pl.wikipedia.org/wiki?curid=2006687" title="Jiři Holubec">
Jiři Holubec



</doc>
<doc id="2006689" url="https://pl.wikipedia.org/wiki?curid=2006689" title="Pedro Luiz Napoleão Chernoviz">
Pedro Luiz Napoleão Chernoviz

Pedro Luiz Napoleão Chernoviz, Piotr Ludwik Napoleon Czerniewicz (ur. 11 września 1812 w Łukowie, zm. 31 sierpnia 1881 w Paryżu) – brazylijski lekarz polskiego pochodzenia, autor wielu wydań brazylijskiego podręcznika farmakologii i receptury.
Był synem oficera. Urodził się w Łukowie, wychowywał w Warszawie. Uczęszczał do szkoły prowadzonej przez zakon pijarów w Warszawie, w 1829 r. złożył egzamin kwalifikacyjny i zapisał się 2 września tego samego roku na Wydział Prawa Uniwersytetu Warszawskiego. W następnym roku wziął udział w powstaniu listopadowym; a po jego upadku emigrował do Francji. W Montpellier ukończył studia medyczne. Praktykował w Nîmes, w 1837 r. otrzymał stopień doktora medycyny na podstawie dysertacji "Diagnostic spécial et différentiel des tumeurs du scrotum". Przez pewien czas praktykował w Génolhac, a potem w szpitalu wojskowym Val-de-Grâce w Paryżu. W 1840 r. wyemigrował do Brazylii i osiadł w Rio de Janeiro.
W 1841 r. opublikował podręcznik farmakologii i receptury "Formulário ou guia médico", który zdobył dużą popularność. W 1851 r. ukazało się drugie wydanie w trzech tomach; w 1852 trzecie; w 1878 piąte; w 1890 szóste. Książka znajdowała się podobno w niemal każdej aptece i drogerii. Afrânio Peixoto w swojej recenzji tego dzieła pisał, że „w Brazylii jest więcej podręczników Chernoviza niż Biblii”. Autor określany był jako „jeden z najznakomitszych lekarzy Brazylii drugiej połowy zeszłego stulecia” (Carlos da Silva Araujo, 1936). Dzięki tej książce Chernoviz dorobił się znacznego majątku.
Został odznaczony Komandorią Orderu Chrystusa, a Pedro II przyznał mu tytuł Komandora Orderu Róży.
W 1844 ożenił się z pochodzącą z Francji Julie Bernard, mieli jedenaścioro dzieci. W 1855 wrócił do Francji i zamieszkał w Paryżu. Zmarł 31 sierpnia 1881 w Paryżu, pochowany jest w grobowcu rodzinnym na cmentarzu Passy.
W 1908 na jego cześć nazwano ulicę w Paryżu (Rue Chernoviz).

</doc>
<doc id="2006691" url="https://pl.wikipedia.org/wiki?curid=2006691" title="Piotr Ludwik Napoleon Czerniewicz">
Piotr Ludwik Napoleon Czerniewicz



</doc>
<doc id="2006692" url="https://pl.wikipedia.org/wiki?curid=2006692" title="Schronisko PTTK pod Bereśnikiem">
Schronisko PTTK pod Bereśnikiem



</doc>
<doc id="2006697" url="https://pl.wikipedia.org/wiki?curid=2006697" title="Niepylak">
Niepylak



</doc>
<doc id="2006703" url="https://pl.wikipedia.org/wiki?curid=2006703" title="Parafia Najświętszego Serca Jezusowego w Aleksandrówce">
Parafia Najświętszego Serca Jezusowego w Aleksandrówce

Parafia Najświętszego Serca Jezusowego w Aleksandrówce – parafia rzymskokatolicka znajdująca się w diecezji sandomierskiej, w dekanacie Modliborzyce. Parafię erygował w 1995 biskup Bolesław Pylak. Rektorat powstał w wyniku wydzielenia go z parafii Batorz. 
Do parafii należą: Aleksandrówka, Stawce, Stawce-Kolonia.

</doc>
<doc id="2006704" url="https://pl.wikipedia.org/wiki?curid=2006704" title="Leighton (Iowa)">
Leighton (Iowa)

Leighton – miasto w Stanach Zjednoczonych, w stanie Iowa, w hrabstwie Mahaska. Zgodnie ze spisem statystycznym z 2000 roku, miasto liczyło 153 mieszkańców.

</doc>
<doc id="2006707" url="https://pl.wikipedia.org/wiki?curid=2006707" title="New Sharon (Iowa)">
New Sharon (Iowa)

New Sharon – miasto w Stanach Zjednoczonych, w stanie Iowa, w hrabstwie Mahaska. Zgodnie ze spisem statystycznym z 2000 roku, miasto liczyło 1301 mieszkańców.

</doc>
<doc id="2006708" url="https://pl.wikipedia.org/wiki?curid=2006708" title="Natalla Safronnikawa">
Natalla Safronnikawa

Natalla Wiaczasławauna Safronnikawa, (ur. 28 lutego 1973 w Wołkowysku) – białoruska lekkoatletka, sprinterka.
W 2001 została halową mistrzyni kraju w biegu na 60 metrów z najlepszym w sezonie wynikiem na świecie – 7,04 s. Pomiar czasu na tych zawodach nie spełniał jednak międzynarodowych standardów. Kilkanaście dni później odpadła w półfinale halowych mistrzostw świata na tym dystansie z rezultatem 7,28. To niepowodzenie powetowała sobie brązem na 200 metrów. Trzy lata później została mistrzynią świata w hali na tym dystansie (po dyskwalifikacji za doping, pierwszej na mecie, Rosjanki Kapaczinskiej).
W 2010 ogłosiła zakończenie międzynarodowej kariery sportowej.

</doc>
<doc id="2006709" url="https://pl.wikipedia.org/wiki?curid=2006709" title="Rose Hill (Iowa)">
Rose Hill (Iowa)

Rose Hill – miasto w Stanach Zjednoczonych, w stanie Iowa, w hrabstwie Mahaska. Zgodnie ze spisem statystycznym z 2000 roku, miasto liczyło 205 mieszkańców.

</doc>
<doc id="2006715" url="https://pl.wikipedia.org/wiki?curid=2006715" title="University Park (Iowa)">
University Park (Iowa)

University Park – miasto w Stanach Zjednoczonych, w stanie Iowa, w hrabstwie Mahaska. Zgodnie ze spisem statystycznym z 2000 roku, miasto liczyło 536 mieszkańców.

</doc>
<doc id="2006716" url="https://pl.wikipedia.org/wiki?curid=2006716" title="Z-Ro vs. the World">
Z-Ro vs. the World

Z-Ro vs. the World jest drugim albumem Z-Ro. Została również wydana w edycji Chopped &amp; Screwed. 
Linki zewnętrzne.
Z-Ro vs. the World na Allmusic

</doc>
<doc id="2006717" url="https://pl.wikipedia.org/wiki?curid=2006717" title="Oblężenie Badajoz">
Oblężenie Badajoz

Oblężenie Badajoz – oblężenie, które trwało od 16 marca do 6 kwietnia 1812. Dowodzone przez księcia Wellingtona wojska Wielkiej Brytanii oraz Portugalii obległy i zdobyły hiszpańskie miasto Badajoz, zmuszając francuski garnizon 5 tys. ludzi do poddania się. Bitwa ta była jednym z najkrwawszych starć podczas wojen napoleońskich, określana mianem „drogo okupionej wiktorii” – podczas paru godzin intensywnych walk poległo ponad 3 tys. żołnierzy wojsk sprzymierzonych oraz około 4 tys. hiszpańskich cywilów, w tym kobiet i dzieci, zmasakrowanych przez zdobywców.
Oblężenie.
Po zdobyciu granicznych miast: Almeidy oraz Ciudad Rodrigo wojska anglo-portugalskie ruszyły na Badajoz, celem zabezpieczenia linii komunikacyjnych aż do Lizbony, podstawowej bazy operacyjnej wojsk sprzymierzonych. W Badajoz stacjonował garnizon 5 tys. francuskich żołnierzy pod generałem Armandem Philipponem, znacznie lepiej ufortyfikowany i lepiej przygotowany niż te w Almeidzie czy Ciudad Rodrigo. Badajoz odparło dwa oblężenia, dzięki grubym murom kurtynowym, licznym umocnieniom oraz bastionom. Szykując się na trzecie oblężenie Francuzi dodatkowo wzmocnili fortyfikacje i zalali wodą bądź zaminowali przedmurze.
Licząca 27 tys. ludzi armia sprzymierzonych miała przewagę ponad 5:1 w stosunku do broniących się wojsk Napoleona. Zaraz po przybyciu pod miasto, żołnierze rozpoczęli budowę okopów, rowów oraz nasypów, mających chronić ciężką artylerię; prace były utrudniane przez częste opady deszczu. Francuzi przeprowadzili kilka wypadów, chcąc udaremnić budowę umocnień, jednakże za każdym razem byli odpierani przez brytyjską 95 Brygadę Strzelców, przy jednoczesnym kontrataku piechoty liniowej.
Po przybyciu ciężkich 18- i 24-funtowych haubic, sprzymierzeńcy rozpoczęli intensywne bombardowanie francuskich pozycji obronnych. Jeden z bastionów obronnych został zdobyty przez żołnierzy z 3 Dywizji generała Thomasa Pictona – pozwoliło to na poszerzenie zakresu prac ziemnych, dzięki czemu po niedługim czasie linia okopów i rowów ciągnęła się pod same mury. Do 5 kwietnia udało się stworzyć dwa wyłomy w murze. W obozie oblegających pojawiły się informacje, iż marszałek Nicolas Jean de Dieu Soult ciągnie na pomoc oblężonym; dowództwo sprzymierzonych nie mając innego wyjścia rozkazało rozpoczęcie ataku na 22:00 6 kwietnia.
Francuzi zdawali sobie sprawę z rychło nadchodzącego szturmu, zaminowali zatem oba wyłomy materiałami wybuchowymi.
Szturm na miasto.
Ze względu na nadciągające siły marszałka Soulta, 6 kwietnia Wellington rozkazał rozpoczęcie ataku o 22:00. Pierwszą formacją, która uderzyła przez wyłom była tzw. „Utracona nadzieja” ; żołnierze ci mieli poprowadzić szturm 4 dyw. oraz Lekkiej Dywizji Crauforda, podczas gdy 5 dyw. i 3 dyw. Pictona dokonywały uderzeń dywersyjnych na północy i wschodzie miasta.
Już przy pierwszym podejściu francuska straż zorientowała się na co się zanosi i podniosła alarm. W ciągu kilkunastu sekund wały zostały obsadzone piechotą, która ostrzelała stojących na dole wyłomu Brytyjczyków i Portugalczyków. Żołnierze sprzymierzeni uderzyli "en masse", biegnąc w górę wyłomu, ostrzeliwani z muszkietów, obrzucani granatami, kamieniami oraz płonącymi beczkami z prochem, czy nawet płonącymi belami siana.
Zaciekła obrona Francuzów zdziesiątkowała Brytyjczyków, a w wyłomie zalegało coraz więcej trupów i rannych, przez które szturmujące oddziały musiały się przedzierać. Pomimo to, czerwone kurtki parły naprzód. W ciągu zaledwie 2 godzin zabito bądź raniono ok. 2 tys. ludzi, zaś niezliczeni żołnierze 3 dywizji byli zabijani w ataku dywersyjnym; zraniony został generał Picton, kiedy wspinał się po drabinie na mur. We wszystkich miejscach szturmu żołnierze wojsk sprzymierzonych byli zatrzymywani i odpierani. Generał Wellington był bliski odwołania natarcia, jednakże po kolejnym ataku udało się wreszcie zdobyć przyczółek na murze.
3 dyw. Pictona dotarła na szczyt drabin, łącząc się z żołnierzami 5 dyw., którym również udało się wedrzeć do miasta. Od momentu zdobycia przyczółka, siły brytyjsko-portugalskie miały przewagę liczebną. Widząc, że jego siły nie są w stanie odeprzeć wroga, generał Philippon uszedł z Badajoz do pobliskiego San Cristobal; miasteczko również niebawem się poddało, a wraz z nim francuski generał.
Rezultat.
Po przełamaniu obrony zapanował chaos i rozpoczęły się masowe rabunki – dopiero po 72 godzinach udało się ponownie wprowadzić ład. Plądrowanie Badajoz zostało przez historyków uznane za jeden z bardziej haniebnych czynów British Army – żołnierze włamywali się do wielu domów, niszczyli lub kradli cudzą własność, hiszpańscy cywile, niezależnie od wieku, byli zabijani i gwałceni; wielu oficerów zostało zabitych, lub ranionych, kiedy próbowali okiełznać swoich ludzi. Kapitan Robert Blakeney pisał później:
Pomimo to, niektórzy historycy bronią zachowania żołnierzy, argumentując, iż takie zakończenie było nieuniknione, zważywszy na zapiekłość walk. Ian Fletcher pisze:
Myatt inaczej widzi sytuację:
Większością ofiar (ponad 4 tys. zabitych) nie byli Francuzi okupujący miasto, a hiszpańscy cywile, których Brytyjczycy mieli wyzwolić. Wielu żołnierzy zostało wychłostanych za karę; wybudowano nawet szubienicę, wszelako nikt nie został powieszony.
O świcie 7 kwietnia, oczom ocalałych ukazał się pełny obraz masakry do jakiej doszło pod murami. Ciała piętrzyły się wysoko, krew lała się strumieniami przez rowy i okopy. Wellington płakał zobaczywszy horror pola bitwy i przeklinał Parlament za przekazanie mu tak małej ilości sprzętu i żołnierzy. Szturm i wcześniejsze potyczki przyniosły siłom sprzymierzonym około 4,8 tys. ofiar. Ta liczba różni się w zależności od historyka 4 924 oraz 4760. Najbardziej ucierpiała Lekka Dywizja, tracąc około 40% stanu.
Oblężenie zakończyło się – Wellington zabezpieczył hiszpańsko-portugalskie pogranicze i mógł skierować się naprzeciwko marszałkowi Marmontowi pod Salamanką.
W kulturze popularnej i mediach.
Fabuła książki Bernarda Cornwella „Sharpe’s Company” oraz jej filmowej adaptacji obraca się wokół wydarzeń w Badajoz. Richard Sharpe oraz garstka jego żołnierzy, zdobywa przyczółek po wielu nieudanych szturmach.
„The Spanish Bride” Georgette'y Heyer jest powieścią historyczną, której otwierającą sceną jest zdobycie Badajoz (zapisanego jako „Badajos”) i opowiada historię Juany Maríi de los Dolores de León Smith oraz majora-brygadiera Harry’ego Smitha.

</doc>
<doc id="2006719" url="https://pl.wikipedia.org/wiki?curid=2006719" title="Lista odcinków serialu 90210">
Lista odcinków serialu 90210

Poniżej znajduje się lista odcinków serialu 90210 – emitowanego w amerykańskiej telewizji The CW od 2 września 2008 r., a w Polsce przez stację Fox Life (serie 1-4) od 13 kwietnia 2009 r. i Polsat (serie 1-2) od 13 września 2009 r. Od 2 lipca 2013 r. serial można oglądać na kanale AXN Spin.
W sumie powstało 114 odcinków zawartych w 5 sezonach i jeden odcinek specjalny.
Odcinek specjalny: 2013.
Odcinek zawiera retrospekcje z produkcji całego serialu zatytułowany "90210 4ever" ("90210 na zawsze"). Premierowo wyemitowany został 13 maja 2013 roku, przed finałem 5 sezonu serialu.

</doc>
<doc id="2006723" url="https://pl.wikipedia.org/wiki?curid=2006723" title="Pomnik Piotra Wielkiego (Moskwa)">
Pomnik Piotra Wielkiego (Moskwa)

Pomnik Piotra Wielkiego (ros. "Памятник Петру I", nazywany także "Pomnikiem z okazji 300 lat rosyjskiej floty") – pomnik znajdujący się w Moskwie, w Rosji, wzniesiony w latach 1996–1997 na polecenie władz Moskwy na sztucznie wzniesionej wyspie u zbiegu rzeki Moskwy i Kanału Spustowego. Pomnik został zaprojektowany i wykonany przez gruzińskiego rzeźbiarza Zuraba Cereteliego dla uczczenia 300-lecia istnienia rosyjskiej marynarki wojennej, którą utworzono właśnie na polecenie Piotra Wielkiego. Całkowita wysokość pomnika wynosi 98 metrów, przez co jest on najwyższym wolnostojącym posągiem w Rosji i siódmym pod względem wysokości na świecie.

</doc>
<doc id="2006728" url="https://pl.wikipedia.org/wiki?curid=2006728" title="Monica De Gennaro">
Monica De Gennaro

 Monica De Gennaro (ur. 8 stycznia 1987 w Piano di Sorrento) – włoska siatkarka, reprezentantka kraju, grająca na pozycji libero.
Jej mężem jest trener siatkarski Daniele Santarelli.
Życiorys.
Karierę rozpoczęła w Sorrento. W sezonie 2002/2003 grała w Serie A w drużynie Minetti Vicenza. Po pewnym czasie zespół spadł do Serii B2 żeby potem awansować w 2004. W Vicenzie grała do 2009 r. Na sezon 2009/2010 przeszła do klubu Serie A2 Aprilia Volley. Na sezon 2010/2011 Monica podpisała kontrakt z aktualnym Mistrzem Włoch drużyną Scavolini Pesaro
W kadrze narodowej zadebiutowała w 2006 r. Zdobyła z reprezentacją brązowy medal World Grand Prix. Na Mistrzostwa Świata pojechała jako rezerwowa.
Sukcesy klubowe.
Puchar Challenge:
Superpuchar Włoch:
Mistrzostwo Włoch:
Puchar Włoch:
Liga Mistrzyń:
Klubowe Mistrzostwa Świata:
Sukcesy reprezentacyjne.
Grand Prix:
Puchar Świata:
Igrzyska Śródziemnomorskie:
Volley Masters Montreux:
Mistrzostwa Świata:
Mistrzostwa Europy:
Liga Narodów:

</doc>
<doc id="2006729" url="https://pl.wikipedia.org/wiki?curid=2006729" title="Loraj">
Loraj



</doc>
<doc id="2006735" url="https://pl.wikipedia.org/wiki?curid=2006735" title="Mistrzostwa Europy w Zapasach 1912">
Mistrzostwa Europy w Zapasach 1912

Mistrzostwa Europy w zapasach 1912 – 10. nieoficjalne mistrzostwa Europy w zapasach (styl klasyczny). Zawody odbyły się w dwóch miastach – Budapeszcie oraz Wiedniu. Zarówno w Budapeszcie jak i w Wiedniu zawody wygrywali gospodarze mistrzostw.

</doc>
<doc id="2006738" url="https://pl.wikipedia.org/wiki?curid=2006738" title="Oraj">
Oraj



</doc>
<doc id="2006739" url="https://pl.wikipedia.org/wiki?curid=2006739" title="Oray">
Oray



</doc>
<doc id="2006740" url="https://pl.wikipedia.org/wiki?curid=2006740" title="King of da Ghetto">
King of da Ghetto

King of da Ghetto jest trzecim solowym albumem amerykańskiego rapera Z-Ro.

</doc>
<doc id="2006741" url="https://pl.wikipedia.org/wiki?curid=2006741" title="Leraye">
Leraye



</doc>
<doc id="2006742" url="https://pl.wikipedia.org/wiki?curid=2006742" title="Leraie">
Leraie



</doc>
<doc id="2006764" url="https://pl.wikipedia.org/wiki?curid=2006764" title="Dulha Mil Gaya">
Dulha Mil Gaya



</doc>
<doc id="2006767" url="https://pl.wikipedia.org/wiki?curid=2006767" title="Sopran spinto">
Sopran spinto

Sopran spinto (wł. "spinto soprano", nazywany również "lirico-spinto") – najrzadziej spotykany głos kobiecy, osiągający brzmienie zarówno liryczne, jak i dramatyczne. Charakteryzuje się rozległą skalą, zwykle od c1 do c3. Przez orkiestrę przebija się korzystając z techniki squillo.
Partie dla sopranów spinto znajdują się głównie w operach Giacomo Pucciniego (np. Butterfly w "Madame Butterfly", Floria Tosca w "Tosce" czy Manon w "Manon Lescaut") oraz Giuseppe Verdiego (np. Elisabetta w operze "Don Carlos").

</doc>
<doc id="2006768" url="https://pl.wikipedia.org/wiki?curid=2006768" title="Singh Is Kinng">
Singh Is Kinng



</doc>
<doc id="2006770" url="https://pl.wikipedia.org/wiki?curid=2006770" title="Tandoori Love">
Tandoori Love



</doc>
<doc id="2006775" url="https://pl.wikipedia.org/wiki?curid=2006775" title="Nino">
Nino

Nino, właśc. Juan Francisco Martínez Modesto (ur. 10 czerwca 1980 w Verze) – hiszpański piłkarz grający na pozycji napastnika w Elche CF.
Kariera klubowa.
Nino swoją piłkarską karierę rozpoczął w klubie Elche CF, któremu jeszcze w pierwszym sezonie pomógł awansować z trzeciej ligi w 1999 roku. W następnym sezonie zadebiutował w Segunda División, zaliczył wówczas 16 meczów i dwa gole.
Po skompletowaniu 20 bramek w sezonie 2004–2005, Nino zadebiutował w La Liga w sezonie 2006–2007, dołączając do ekipy Levante UD. Jednakże, we wspomnianym sezonie zdołał popisać się tylko jednym trafieniem, w przegranym 2-1 pojedynku z CA Osasuną (20 grudnia 2006).
Nino powrócił do Segunda División na sezon 2007–2008, ponieważ został wypożyczony do CD Tenerife i zakończył sezon z 18 golami na koncie, co było drugim najlepszym wynikiem w rozgrywkach - lepszy był tylko Yordi z Xerez CD. Dobra dyspozycja pozwoliła mu zostać na stałe na Heliodoro Rodríguez López. Snajper podpisał z tym klubem trzyletnią umowę.
Sezon później Nino był już najlepszym strzelcem drugiej ligi, głównie dzięki jego trafieniom zespół wywalczył awans do La Liga po siedmiu latach gry na zapleczu. Bramki CD Tenerife w następnym roku ponownie były głównym udziałem Nino (18 kwietnia 2010 zdobył hat-tricka w rywalizacji przed własną publicznością z Getafe CF, 3-2), to nie pozwoliło aczkolwiek drużynie w utrzymaniu się w najwyższej klasie rozgrywkowej Hiszpanii.
W 2011 roku przeszedł do CA Osasuna.
Osiągnięcia.
Indywidualne

</doc>
<doc id="2006778" url="https://pl.wikipedia.org/wiki?curid=2006778" title="Bei Bei">
Bei Bei

Bei Bei (chiń. 荷蓓蓓, "Hé Bèibèi"; ur. 1984 w Chengdu) – chińska kompozytorka i multiinstrumentalistka grająca głównie na guzheng. Absolwentka Uniwersytetu Minzu w Pekinie oraz Hong Kong Academy for Performing Arts w Hongkongu, gdzie pobierała nauki u Sha Lijing, Hai Mulan, Teng Chunjiang oraz Xu Lingzi.
Bei Bei jako muzyk sesyjny współpracowała z amerykańską stacją telewizyjną Sci-fi Channel podczas nagrań ścieżki dźwiękowej do serialu Battlestar Galactica. W 2006 roku nakładem StandBy Productions ukazał się debiutancki album instrumentalistki zatytułowany "Quiet Your Mind And Listen". W 2008 roku we współpracy z Richardem Horowtizem nagrała album pt. "Heart of China". W 2009 roku podjęła współpracę z brytyjskim multiinstrumentalistą Shawnem Lee, z którym nagrała płytę "Beauty &amp; The Beats". Rok później Bei Bei i Lee nagrali drugi album zatytułowany "Into the Wind".
Bei Bei w Orange County w Kalifornii w Stanach Zjednoczonych prowadzi Lotus Bud Gu Zheng Studio, gdzie naucza gry na guzheng.
Nagrody i wyróżnienia.
Opracowano na podstawie materiału źródłowego.
Dyskografia.
Opracowano na podstawie materiału źródłowego.

</doc>
<doc id="2006780" url="https://pl.wikipedia.org/wiki?curid=2006780" title="Polskie Radio i Telewizja">
Polskie Radio i Telewizja



</doc>
<doc id="2006784" url="https://pl.wikipedia.org/wiki?curid=2006784" title="567 Szwadron Rozpoznawczy Wschodnich Wojsk">
567 Szwadron Rozpoznawczy Wschodnich Wojsk

567 Szwadron Rozpoznawczy Wschodnich Wojsk (ros. 567-й разведэскадрон восточных войск) – kolaboracyjny oddział wojskowy kawalerii złożony z mieszkańców ZSRR podczas II wojny światowej.
W sierpniu 1942 r., kiedy sztab niemieckiego LVI Korpusu Pancernego gen. Ferdinanda Schaala znalazł się w lokalnym okrążeniu nad jeziorem Ilmen, został przy nim sformowany 200-osobowy ochotniczy oddział wojskowy złożony z b. jeńców wojennych-czerwonoarmistów. Utworzył go na polecenie szefa sztabu korpusu płk. Haralda Freiherra von Elverfeldta biały emigrant pochodzenia gruzińskiego książę Gieorgij N. Czawczawadze, który służył w sztabie korpusu. Po wyrwaniu się Niemców z okrążenia oddział został przeformowany w szwadron kawalerii. Mianowany rotmistrzem G. N. Czawczawadze nazwał go nieoficjalnie Armią Rosyjskiego Zjednoczonego Związku Ochotniczego. Nazwa miała jedynie charakter propagandowy w celu zwerbowania jak największej liczby ochotników. Szwadron wzmocniono nowymi b. czerwonoarmistami i ochotnikami. Ponadto tworzono oddziały lokalnej samoobrony w okolicznych wsiach. Szwadron działał na północnym odcinku frontu wschodniego. Wykonywał on głównie zadania zwiadowcze, chociaż brał też udział w ciężkich walkach frontowych pod Rżewem, Wołokołamskiem, czy Klinem. Jesienią 1944 r. resztki szwadronu zostały wycofane z frontu do Niemiec, gdzie w Münsingen weszły w skład nowo formowanej 1 Dywizji Sił Zbrojnych Komitetu Wyzwolenia Narodów Rosji. Utworzyły 3 Szwadron Dywizjonu Rozpoznawczego Dywizji, na czele którego stanął rtm. G. N. Czawczawadze.
Bibliografia.
Siergiej G. Czujew, Проклятые солдаты. Предатели на стороне III рейха, Moskwa 2004

</doc>
<doc id="2006787" url="https://pl.wikipedia.org/wiki?curid=2006787" title="Lollywood">
Lollywood

Lollywood (urdu: لالیوُ) – nieoficjalna nazwa pakistańskiego zagłębia filmowego związanego z miastem Lahaur. Nazwa „Lollywood” jest zbitką nazwy miasta i słowa „Hollywood”. Pierwszym dźwiękowym filmem Lollywood był "Heer Ranjha" z 1933 roku. 

</doc>
<doc id="2006790" url="https://pl.wikipedia.org/wiki?curid=2006790" title="Kariera wieśniaka">
Kariera wieśniaka

Kariera wieśniaka (oryg. fr. "Le Paysan parvenu") – niedokończona powieść Pierre'a de Marivaux. Jej pięć części zostało wydanych w 1735. Dzieło ma formę wspomnień młodego wieśniaka Jakuba, który postanowił wszelkimi dostępnymi środkami stać się człowiekiem zamożnym i zrobić karierę w Paryżu.
Okoliczności powstania utworu.
W 1735 roku czterdziestosiedmioletni Marivaux pozostawił na boku pracę nad, pisaną od kilku lat, powieścią "Życie Marianny" i w przerwie między wystawianiem kolejnych komedii, napisał "Karierę wieśniaka". Co szczególne, autor, który dotąd nie stawiał swoich bohaterów w sytuacjach skandalicznych, pisze powieść, w której libertyńskie sceny miłości pozamałżeńskiej następują jedna po drugiej. Porzuca czystą Mariannę, tkliwe i czułe bohaterki "Matki powiernicy" i bohatera "Zapisu", który wstydzi się złożyć propozycję małżeńską, na rzecz powieści, której nie pozwolił czytać własnej córce. Ta gwałtowna zmiana zajęcia i tematyki została wywołana publikacją rok wcześniej rozwiązłej powieści Crebillona syna "Tanzaï et Néadarné," w której autor zaatakował pod postacią kreta Moustache, styl pisania Marivaux. Kret kopie i kopie przez długi czas ten sam grunt, aby polować na białe larwy, które bardzo lubi, i nie posuwa się dalej, zanim dokładnie nie przenicuje wybranego terenu, podobnie jest zdaniem Crebillona ze stylem Marivaux.
Dotknięty atakiem pisarz, polemizując z Crebillonem, udziela mu lekcji kompozycji, wskazując, że utwór z pogranicza literatury rozwiązłej wymaga delikatnej formy, doprawionej dowcipem i obserwacją. Marivaux formułuje ten pogląd wprost, w księdze czwartej, przez usta starego oficera rozmawiającego z młodym pisarzem (Crebillon był o 19 lat młodszy od Marivaux). Oficer twierdzi, że czytelnik lubi rozwiązłość, ale nie nadmierną, taka staje się w powieści płaska, brudna i odpychająca, z powodu niewygody, jaką sprawia czytelnikowi, który jest człowiekiem w stanie odprężenia i oczekuje od autora, że go zabawi i że uczyni to z odpowiednim umiarem.
Zdaniem Macieja Żurowskiego podstawowym powodem, dla którego Marivaux postanowił poruszyć w utworze temat dochodzącego do fortuny i pozycji plebejusza były własne doświadczenia: mieszczańskie urodzenie, utrata oszczędności wskutek krachu systemu Lawa, konieczność zarabiania na codzienne potrzeby poprzez pisanie komedii. Inspiracją dla Marivaux była również popularna we Francji XVII i XVIII wieku powieść pikarejska, a zwłaszcza powstałe na początku XVIII stulecia "Przypadki Idziego Blasa" Lesage'a.
Treść.
Jakub pochodzi z Szampanii. W wieku około osiemnastu lat zostaje wysłany przez swego ojca do Paryża, do właściciela wioski, z winem pochodzącym z ostatnich zbiorów. Właściciel wioski nie jest szlachcicem, lecz wzbogaconym finansistą. Jego żona przyjmuje młodzieńca podczas porannej toalety, chłopak wpada jej w oko i postanawia zostawić go u siebie na służbie. Jakub wpada też w oko służącej pani, Genowefie. Dziewczyną interesuje się pan domu, który zaczyna jej robić prezenty z pieniędzy i biżuterii. Genowefa opowiada Jakubowi o względach swego pana, ale twierdzi, że im nie ulega. Pewnego dnia pan domu przyzywa Jakuba i proponuje mu ślub z Genowefą, którą obiecuje zabezpieczyć na przyszłość. Jakub odmawia, finansista się wścieka, dziewczyna płacze. W nocy finansista umiera rażony apopleksją. Okazuje się, że jest zrujnowany. Domownicy grabią, co im wpadnie w ręce. Pani zamyka się w klasztorze, a Jakub ląduje na bruku.
Włócząc się po Paryżu bez zajęcia, Jakub spotyka na Nowym Moście kobietę, która poczuła się słabo. Szarmancki młodzieniec pomaga jej powrócić do domu. Uznaje ją za dewotkę w wieku czterdziestu lat, w rzeczywistości ma pięćdziesiąt. Mieszka ze swą siostrą, starszą panną Habert, dewotką, jak i ona, ale bardziej surową. Jakub zostaje domownikiem, ale kierownik duchowy obydwu panien, ksiądz Doucin, żąda odprawienia młodzieńca. Siostry kłócą się między sobą i w sposób gwałtowny się rozstają. Młodsza pani Habert wynajmuje wraz z Jakubem mieszkanie w innej części miasta i proponuje młodzieńcowi małżeństwo. Niestety okazuje się, że księdzem poproszonym przez właścicielkę kamienicy o pobłogosławienie młodej parze, jest ksiądz Doucin, który odmawia poprowadzenia uroczystości. 
Starsza pani Habert oskarża Jakuba o skandaliczne wykorzystanie jej siostry i młodzieniec trafia przed oblicze prezydenta trybunału. Jakub jest w stanie wybronić się z zarzutu uwiedzenia starszej od siebie kobiety. Po jego stronie opowiadają się pani prezydentowa, jedna z jej przyjaciółek, pani de Ferval i sam prezydent. Prezencja Jakuba zachwyca panią de Ferval, która postanawia uwieść młodzieńca. Pod pretekstem napisania listu do jego przyszłej żony, ucina sobie z Jakubem krótkie tête-à-tête. Oszołomiony swym niezwykłym powodzeniem chłopak umawia się z nią na dzień następny. W drodze powrotnej do domu, zostaje omyłkowo wzięty za wspólnika podwójnego mordercy i trafia do więzienia. Dzięki energicznej interwencji pani de Ferval wychodzi stamtąd nazajutrz. W nocy dochodzi w końcu do ślubu Jakuba z panną Habert.
Aby związać go ze sobą, pani de Ferval namawia swoją znajomą, panią de Fécour, by ta wyposażyła Jakuba w list polecający, dzięki któremu będzie on mógł znaleźć pracę u finansisty w Wersalu. Jakub udaje się do Wersalu. Po drodze wysłuchuje narzekań żonatego mężczyzny na swoją połowicę oraz rozmowy młodego pisarza ze starym oficerem na temat sensu sztuki. Jakub znajduje finansistę otoczonego tłumem petentów. Podaje mu list. Ten po jego przeczytaniu narzeka, że szwagierka posyła mu prośby o zatrudnienie ludzi, którzy nic nie umieją, obiecuje jednak Jakubowi posadę. W tym momencie zjawiają się młoda dama i jej matka. Mąż młodej kobiety jest często chory i z tego powodu został zwolniony. Kobieta prosi o przywrócenie go do pracy. Finansista odmawia. Jakub wzruszony ich trudną sytuacją i pięknymi oczami młodej damy ofiaruje się, że odstąpi swoje miejsce nieszczęśnikowi. Finansista przyjmuje rezygnację Jakuba, ale nie obiecuje zatrudnienia chorego i odchodzi. Na schodach dogania Jakuba z paniami mały, pękaty człowieczek i umawia się z nimi na spotkanie. Wysłuchuje ich historii i obiecuje pomoc.
Po powrocie z Wersalu Jakub udaje się na umówione spotkania z panią de Ferval. Zostaje ono przerwane przez wtargnięcie nieznajomego mężczyzny, który zna Jakuba jeszcze ze wsi. Pani de Ferval udaje, że młodzieniec jest jej krewnym. Jakub opuszcza jednak dom i udaje się do pani de Fécour. Kobieta jest jednak chora i nie może przyjąć go, chociaż odnosi się do niego przychylnie. Wobec tego Jakub wraca do swojej żony. Od tego momentu posługuje się nielegalnie szlacheckim nazwiskiem de la Vallée. Następnego dnia Jakub udaje się do pani d'Orville, poznanej w Wersalu. Przypadkowo spotyka na ulicy szlachcica bijącego się z trzema napastnikami na szpady. Postanawia przyjść mu z pomocą. Uratowany, hrabia de Dorsan, jest ranny, Jakub pomaga mu więc dotrzeć do domu pani d'Orville, gdzie zostaje opatrzony. Hrabia obiecuje Jakubowi w przyszłości swoją protekcję. Tymczasem proponuje podwiezienie swoim powozem, a po drodze zaprasza do teatru. Akcja powieści kończy się na piątym akcie wystawianego w teatrze "Mitrydatesa", a autor zapowiada, co stanie się w szóstym akcie. 
Dalszy ciąg utworu, chociaż zapowiadany przez Marivaux, nigdy nie został napisany. Maciej Żurowski uważa urwanie akcji w momencie, gdy niewiele brakuje do przewidzianego przez schemat powieściowy szczęśliwego zakończenia utworu, za świadomy zabieg, który miałby skłaniać czytelnika do własnej refleksji na temat Jakuba i jego poczynań. Wiadomo ponadto, że Marivaux niezwykle niechętnie odnosił się do prób napisania dalszego ciągu dzieła, podejmowanych za jego życia przez innych autorów. 
Cechy utworu.
Zdaniem Macieja Żurowskiego, mimo wielu podobieństw do schematu fabularnego powieści pikarejskiej, "Kariera wieśniaka" powinna być traktowana przede wszystkim jako powieść społeczna. W dziele zostaje bowiem ukazane środowisko szlachty oraz mieszczańska, jak i postawy typowe dla współczesnej autorowi epoki: demoralizacja obyczajów lub jej odwrotność - dewocja. Równocześnie "Kariera wieśniaka" wykorzystuje wiele środków, jakimi autor posługiwał się, pisząc dramaty: obfituje w nagłe zwroty akcji, niespodziewane rozwiązania, żywe dialogi, natomiast środowiska społeczne ukazuje za pomocą charakterystyki reprezentatywnych dla nich typów postaci, bez stosowania opisu.
Nowatorski w literaturze francuskiej jest sposób kreacji postaci Jakuba. Chociaż jego wiejskie pochodzenie jest wielokrotnie podkreślane w utworze, powieść nie sugeruje jego niższości względem wyżej urodzonych bohaterów, nie poddaje również prymitywizacji jego zachowania i wypowiedzi. Język Jakuba nie różni się od języka innych postaci (Marivaux celowo nie wykorzystuje, w odróżnieniu od wcześniejszych autorów, dialektu). "Karierę wieśniaka", podobnie jak drugą niedokończoną powieść Marivaux "Życie Marianny", uważa się za ważny moment w rozwoju francuskiej powieści psychologicznej.
"Karierę wieśniaka" na język polski przetłumaczył Jarosław Iwaszkiewicz.

</doc>
<doc id="2006791" url="https://pl.wikipedia.org/wiki?curid=2006791" title="Aleksander Jemieljanienko">
Aleksander Jemieljanienko



</doc>
<doc id="2006792" url="https://pl.wikipedia.org/wiki?curid=2006792" title="Przepróch">
Przepróch



</doc>
<doc id="2006793" url="https://pl.wikipedia.org/wiki?curid=2006793" title="Ovidiu Victor Ganţ">
Ovidiu Victor Ganţ



</doc>
<doc id="2006797" url="https://pl.wikipedia.org/wiki?curid=2006797" title="Néstor Ortigoza">
Néstor Ortigoza

Néstor Ezequiel Ortigoza (ur. 7 października 1984 w San Antonio de Padua) - argentyński piłkarz z obywatelstwem paragwajskim, występujący najczęściej na pozycji defensywnego pomocnika.
Kariera klubowa.
Ortigoza jest wychowankiem klubu Argentinos Juniors, w którego seniorskich barwach występuje od 2004 roku, z przerwą na krótkie wypożyczenie do Nueva Chicago w roku 2005. Na boisku zaczął się pojawiać częściej dopiero 2 lata po wypożyczeniu, a następnie szybko wywalczył miejsce w podstawowej jedenastce. Był ważną częścią drużyny Argentinos w mistrzowskim sezonie Clausura 2010.
Kariera reprezentacyjna.
Ojciec Ortigozy jest Paragwajczykiem, dlatego selekcjoner kadry narodowej Paragwaju, Gerardo Martino, zaczął namawiać piłkarza do gry dla drużyny "Guarani". Zawodnik mimo wszystko chciał zgody na to posunięcie selekcjonera reprezentacji Argentyny - Diego Maradony, a gdy ją uzyskał, 8 kwietnia 2009 przyjął paragwajskie obywatelstwo. Pierwszym meczem o stawkę w nowej kadrze narodowej było rozegrane 10 października 2009 spotkanie eliminacji do MŚ 2010 przeciwko Wenezueli. Cáceres został też powołany przez selekcjonera Martino do szerokiej kadry na Mundial 2010.

</doc>
<doc id="2006801" url="https://pl.wikipedia.org/wiki?curid=2006801" title="Ryszard Bogusz">
Ryszard Bogusz



</doc>
<doc id="2006802" url="https://pl.wikipedia.org/wiki?curid=2006802" title="SCOUT">
SCOUT

SCOUT jest algorytmem podejmowania decyzji w grach dwuosobowych.
Opis algorytmu.
SCOUT opiera się na dwóch rekurencyjnych funkcjach: "TEST" oraz "EVAL". Funkcja "EVAL(S)" zwraca wartość formula_1 wierzchołka formula_2 opisującego stan gry. "TEST(S, v, r)" sprawdza czy zachodzi relacja formula_3
Funkcja "TEST" przyjmuje trzy argumenty: wierzchołek formula_4 wartość formula_5 oraz relację formula_6 Jeśli formula_2 jest wierzchołkiem typu MAX funkcja zwraca "true" jeśli istnieje potomek formula_4 który jest większy (większy lub równy) niż formula_9 Jeśli formula_2 jest wierzchołkiem MIN funkcja zwraca "false" jeśli istnieje potomek formula_4 który jest mniejszy (mniejszy lub równy) niż formula_9
Niech formula_2 będzie wierzchołkiem typu MAX opisującym stan gry, a formula_14 to jego bezpośredni potomkowie. Funkcja "EVAL" zwraca wartość wierzchołka formula_2 poprzez rekurencyjne wywołanie siebie dla pierwszego potomka formula_16 a następnie sprawdzenie przy pomocy metody "TEST" czy dla każdego z pozostałych potomków formula_14 zachodzi formula_18 Jeśli dla wierzchołka formula_19 nierówność nie zachodzi, poprzez wywołanie "EVAL" wyznaczana jest jego wartość i jest ona używana w miejsce formula_20 do sprawdzenia czy powyższa nierówność zachodzi dla pozostałych potomków formula_21 Gdy wszystkie wierzchołki formula_14 zostaną sprawdzone funkcja "EVAL" zwraca jako formula_1 ostatnią wartość formula_24
Funkcja "EVAL" wywołana dla wierzchołka typu MIN zachowuje się analogicznie, z tą różnicą, że zamiast nierówności ostrej sprawdzana jest nierówność nieostra.
Pseudokod.
def scout(state):
 eval(state)
def eval(state):
 if state.is_terminal():
 return state.value()
 value = None
 if state.is_max():
 for child in state.children():
 if value is None or test(child, value, &gt;):
 value = eval(child)
 else: # state.is_min()
 for child in state.children():
 if value is None or not test(child, value, &gt;=):
 value = eval(child)
 return value
def test(state, value, rel):
 if state.is_terminal():
 return rel(state.value(), value)
 if state.is_max():
 for child in state.children():
 if test(child, value, rel):
 return True
 return False
 else: # state.is_min()
 for child in state.children():
 if not test(child, value, rel):
 return False
 return True

</doc>
<doc id="2006803" url="https://pl.wikipedia.org/wiki?curid=2006803" title="Operacja Khwakh Ba De Sham">
Operacja Khwakh Ba De Sham



</doc>
<doc id="2006805" url="https://pl.wikipedia.org/wiki?curid=2006805" title="Mirko Crocop">
Mirko Crocop



</doc>
<doc id="2006807" url="https://pl.wikipedia.org/wiki?curid=2006807" title="Serhij Semenow">
Serhij Semenow

Serhij Ołeksandrowycz Semenow (ukr. Сергій Олександрович Семенов; ur. 28 lipca 1988 w Czernihowie) – ukraiński biathlonista, dwukrotny medalista mistrzostw świata.
Kariera.
Biathlon zaczął uprawiać w 1999 roku. Sześć lat później pojechał na swoją pierwszą imprezę międzynarodową - mistrzostwa świata juniorów w Kontiolahti, gdzie zajął 38. miejsce w biegu indywidualnym. Na rozgrywanych dwa lata później mistrzostwach świata juniorów w Martell był między innymi piąty w sztafecie i szósty w sprincie. Jeszcze dwukrotnie startował na imprezach tego cyklu, w tym zajmując czwartą pozycję w sztafecie i piątą w biegu pościgowym podczas mistrzostw świata juniorów w Canmore w 2009 roku.
W zawodach Pucharu Świata zadebiutował 17 grudnia 2009 roku w Pokljuce, zajmując 50. miejsce w biegu indywidualnym. Pierwsze pucharowe punkty zdobył dwa dni później w tej samej miejscowości, kiedy zajął 19. miejsce w sprincie. Na podium zawodów tego cyklu pierwszy raz stanął 5 marca 2013 roku w Soczi, gdy rywalizację w biegu indywidualnym ukończył na trzeciej pozycji. W zawodach tych lepsi byli tylko Francuz Martin Fourcade i Niemiec Andreas Birnbacher. W kolejnych startach jeszcze cztery razy stawał na podium: 3 grudnia 2014 roku w Östersund był drugi w biegu indywidualnym, 12 lutego 2015 roku w Oslo był trzeci w tej konkurencji, 5 marca 2016 roku w Oslo zajął trzecie miejsce w sprincie, a 20 stycznia 2017 roku w Anterselvie ponownie był trzeci w biegu indywidualnym. Najlepsze wyniki osiągnął w sezonie 2015/2016, kiedy zajął 21. miejsce w klasyfikacji generalnej. Ponadto w sezonie 2014/2015 zwyciężył w klasyfikacji biegu indywidualnego.
Na mistrzostwach świata w Chanty-Mansyjsku w 2011 roku wspólnie z Ołeksandrem Biłanenko, Andrijem Deryzemlą i Serhijem Sedniewem wywalczył brązowy medal w sztafecie. Był to pierwszy w historii medal dla Ukrainy w tej konkurencji. Podczas mistrzostw świata w Oslo w 2016 roku zdobył brązowy medal w sprincie. Uplasował się tam za Fourcade'em i Ole Einarem Bjørndalenem z Norwegii. Był też między innymi piąty w biegu indywidualnym na mistrzostwach świata w Kontiolahti w 2015 roku i rozgrywanych dwa lata później mistrzostwach świata w Hochfilzen.
W 2010 roku wystartował na igrzyskach olimpijskich w Vancouver. Jego najlepszą pozycją było 33. miejsce w sprincie. Na rozgrywanych cztery lata później igrzyskach w Soczi trzykrotnie plasował się w czołowej dziesiątce: w sztafecie mieszanej był siódmy, a w biegu indywidualnym i sztafecie mężczyzn dziewiąty. Brał też udział w igrzyskach olimpijskich w Pjongczangu w 2018 roku, jednak indywidualnie zajmował miejsca w piątej i szóstej dziesiątce, jednocześnie był dziewiąty w sztafecie.

</doc>
<doc id="2006809" url="https://pl.wikipedia.org/wiki?curid=2006809" title="Screwed Up Click Representa">
Screwed Up Click Representa

Screwed Up Click Representa jest czwartym solowym albumem amerykańskiego rapera Z-Ro.
Linki zewnętrzne.
Screwed Up Click Representa na Allmusic

</doc>
<doc id="2006810" url="https://pl.wikipedia.org/wiki?curid=2006810" title="Wspólnota Bahamów">
Wspólnota Bahamów



</doc>
<doc id="2006812" url="https://pl.wikipedia.org/wiki?curid=2006812" title="Herpsilochmus sellowi">
Herpsilochmus sellowi



</doc>
<doc id="2006814" url="https://pl.wikipedia.org/wiki?curid=2006814" title="Mistrzostwa Europy U-19 w Piłce Nożnej Kobiet 2010">
Mistrzostwa Europy U-19 w Piłce Nożnej Kobiet 2010

Mistrzostwa Europy U-19 w piłce nożnej kobiet 2010 – odbyły się w dniach od 25 maja do 5 czerwca 2010 w Macedonii.

</doc>
<doc id="2006816" url="https://pl.wikipedia.org/wiki?curid=2006816" title="Formicivora grantsaui">
Formicivora grantsaui



</doc>
<doc id="2006822" url="https://pl.wikipedia.org/wiki?curid=2006822" title="Anna Ludwik d'Arquien">
Anna Ludwik d'Arquien



</doc>
<doc id="2006828" url="https://pl.wikipedia.org/wiki?curid=2006828" title="Johann Ephraim Scheibel">
Johann Ephraim Scheibel

Johann Ephraim Scheibel (ur. w 1736, zm. 31 maja 1809) – matematyk i astronom, profesor (od 1759), nauczyciel matematyki, fizyki i logiki w Gimnazjum przy kościołach: św. Elżbiety ("Elisabethanum") i św. Marii Magdaleny we Wrocławiu, od 1788 inspektor wrocławskich szkół ewangelicznych i rektor Gimnazjum przy kościele św. Elżbiety, bibliotekarz Rehdigerany (1784–1809; biblioteka przy Kościele św. Elżbiety), bibliolog, członek Śląskiego Towarzystwa Kultury Ojczyźnianej (), Pruskiej Akademii Nauk w Berlinie, oraz członek korespondent Akademii Nauk w Getyndze.
Życiorys.
Mąż Johanne Christiane Morgenroth. Ojciec Johanna Gottfrieda Scheibla, Sophie Christiane Preuss i Johanne Karoline.
Główne nurty naukowych zainteresowań Scheibla to: fizyka, astronomia, matematyka, geografia, filologia klasyczna. Wolny dostęp do cennych zbiorów bibliotecznych umożliwił mu stworzenie wielu publikacji naukowych z zakresu bibliologii.
Różnorodna treściowo spuścizna Scheibla obejmuje m.in. cenione do dziś za precyzję opisu bibliografie "Einleitung zur mathematischen Bücherkenntniss" (1769–1795, w tym "Astronomische Bibliographie"), bibliologiczne opisy cennych rękopisów i druków ("Codex quatuor Evandeliorum latinus Rehdigeranus" 1763, "Nachrichten von der Merkwuerdigkeiten der Rehdigerschen Bibliothek zu Breslau" 1794). 
Pisywał do: „Abhandlungen der Berliner Akademie”, „Ökonomischen Nachrichten der patriotischen schlesischen Gesellschaft”, „Magazin für reine und angewandte Mathematik”.
Po śmierci Scheibla w 1809 roku, kolekcja, zgodnie z wolą właściciela, miała być sprzedana, przynajmniej częściowo w całości, a zająć się tym miał syn Scheibla, Johann Gottfried. Kolekcją matematyczno-fizyczną zainteresował się rektor Uniwersytetu Wileńskiego, Jan Śniadecki, a realizacją nabycia zajął się tamtejszy bibliotekarz, Ernst Gottfried Groddeck. Bogatą bibliotekę Scheibla sprzedano na aukcji w 1809, część zakupiono dla Biblioteki Uniwersyteckiej w Wilnie.

</doc>
<doc id="2006831" url="https://pl.wikipedia.org/wiki?curid=2006831" title="ToCA Race Driver (gra)">
ToCA Race Driver (gra)



</doc>
<doc id="2006835" url="https://pl.wikipedia.org/wiki?curid=2006835" title="Attila Kelemen">
Attila Kelemen

Attila Kelemen (ur. 4 maja 1948 w Târgu Mureș, zm. 8 stycznia 2022) – rumuński polityk i lekarz weterynarii węgierskiego pochodzenia, działacz mniejszości węgierskiej, parlamentarzysta krajowy i europejski.
Życiorys.
W 1971 ukończył studia weterynaryjne na uczelni w Klużu-Napoce. W latach 1988–1991 specjalizował się w USA, gdzie uzyskał stopień doktorat. Pracował w zawodzie lekarza weterynarii.
Zaangażował się w działalność Demokratycznego Związku Węgrów w Rumunii. W 1996, 2000, 2004, 2008 i 2012 uzyskiwał z ramienia tego ugrupowania mandat parlamentarzysty do Izby Deputowanych. W 2000 stanął na czele frakcji poselskiej UDMR.
Od stycznia do grudnia 2007 sprawował jednocześnie mandat posła do Parlamentu Europejskiego w ramach rumuńskiej delegacji. Był członkiem grupy chadeckiej oraz Komisji Rolnictwa i Rozwoju Wsi. W niższej izbie rumuńskiego parlamentu zasiadał natomiast do 2016. Powrócił do niej w wyniku wyborów w 2020.

</doc>
<doc id="2006842" url="https://pl.wikipedia.org/wiki?curid=2006842" title="Królestwo Bahrajnu">
Królestwo Bahrajnu



</doc>
<doc id="2006846" url="https://pl.wikipedia.org/wiki?curid=2006846" title="Atilla Béla Ladislau Kelemen">
Atilla Béla Ladislau Kelemen



</doc>
<doc id="2006848" url="https://pl.wikipedia.org/wiki?curid=2006848" title="Mario Romancini">
Mario Romancini

Mario Klabin Xavier Romancini (ur. 15 grudnia 1987 roku w Telêmaco Borba&lt;ref&gt;] kierowca wyścigowy.
Początek kariery.
Karierę rozpoczął późno, bowiem dopiero w 2006 roku wziął udział w Mistrzostwach Brazylii Formuły Renault. W następnym sezonie startował w Mistrzostwach Ameryki Południowej Formuły 3, gdzie zdobył tytuł wicemistrzowski, by w 2008 roku wyjechać do Europy. Tutaj ścigał się w cyklu World Series by Renault, w zespole Epsilon Euskadi, ale przed zakończeniem sezonu został zastąpiony przez Filipe Albuquerque. 
IndyLights / IndyCar Series.
W 2009 roku wyjechał do Stanów Zjednoczonych, gdzie startował w serii Firestone IndyLights. Odniósł dwa zwycięstwach na torach owalnych w Milwaukee oraz Homestead, a w klasyfikacji końcowej sezonu zajął szóste miejsce.
W sezonie 2010 występuje w IndyCar Series w barwach zespołu Conquest Racing.

</doc>
<doc id="2006850" url="https://pl.wikipedia.org/wiki?curid=2006850" title="Jorge Achucarro">
Jorge Achucarro

Jorge Daniel Achucarro (ur. 6 listopada 1981 w Fernando de la Mora) - paragwajski piłkarz występujący najczęściej na pozycji napastnika, obecnie zawodnik Cobreloa.
Kariera klubowa.
Achucarro jest wychowankiem Cerro Porteño, w którego barwach zadebiutował w 2000 roku. Z zespołem tym czterokrotnie zdobywał mistrzostwo Paragwaju, dwukrotnie doszedł do półfinału Copa Libertadores i jeden raz do ćwierćfinału Copa Sudamericana. Po 10 latach za sumę 1,4 mln euro przeniósł się do meksykańskiego Atlasu z siedzibą w Guadalajarze. Niebawem został wypożyczony do Argentyny, a konkretniej do pierwszoligowego Newell’s Old Boys, gdzie miał zastąpić swojego rodaka, Santiago Salcedo, który odszedł do Lanús. W nowej drużynie zadebiutował już w pierwszej kolejce sezonu Apertura 2009 - 22 sierpnia 2009 w spotkaniu z Independiente (1:0). W meczu tym wybiegł w podstawowym składzie, a zszedł z boiska w 74 minucie, zmieniony przez Emanuela Deninga. Latem 2010 Achucarro powrócił do Atlasu, a po upływie pół roku został piłkarzem argentyńskiego Banfield.
Kariera reprezentacyjna.
Achucarro jest członkiem dorosłej reprezentacji Paragwaju od 2003 roku. Został powołany przez selekcjonera Martino do szerokiej kadry na Mundial 2010.

</doc>
<doc id="2006851" url="https://pl.wikipedia.org/wiki?curid=2006851" title="André Maginot">
André Maginot

André Maginot (ur. 17 lutego 1877 w Paryżu, zm. 7 stycznia 1932 tamże) – francuski polityk, minister, urzędnik służby cywilnej, żołnierz; najlepiej znany z zaangażowania w budowę francuskich fortyfikacji, znanych powszechnie jako Linia Maginota, które powstały w latach 1929-1940 na wschodniej granicy państwa.
Życiorys.
Maginot urodził się w Paryżu, ale spędził część swojej młodości w Alzacji-Lotaryngii, regionie w którym później został wzniesiony ciąg francuskich fortyfikacji, o których budowę zabiegał. Po zdaniu egzaminu na urzędnika służby cywilnej, w 1897 rozpoczął karierę w administracji francuskiej, w której pracował do końca życia. Początkowo pracował jako asystent gubernatora generalnego w Algierii. Funkcję tę sprawował do 1910 roku, w którym zrezygnował z urzędu i zajął się działalnością polityczną. W tym samym roku został wybrany do Izby Deputowanych, gdzie następnie pełnił funkcję Podsekretarza Stanu do Spraw Wojennych. Sprawował ją tuż przed wybuchem I wojny światowej (1914).
Kiedy wybuchła wojna wstąpił do Francuskich Wojsk Lądowych, po czym został skierowany na front w rejonie Lotaryngii. W listopadzie 1914 Maginot (do tego czasu awansowany na stopień sierżanta za „opanowanie i odwagę”) został ranny w nogę w bitwie pod Verdun (od tego czasu do końca życia utykał na jedną nogę). Za niesamowitą dzielność i waleczność został odznaczony Médaille militaire.
Był zapalonym szermierzem. W latach 1921-1924 pełnił funkcję prezydenta Międzynarodowej Federacji Szermierczej.

</doc>
<doc id="2006855" url="https://pl.wikipedia.org/wiki?curid=2006855" title="Terytorium Missouri">
Terytorium Missouri

Terytorium Missouri (ang. "Territory of Missouri") − zorganizowane terytorium inkorporowane USA istniejące w latach 1812–1821.
Historia.
Terytorium Missouri istniało początkowo pod nazwą Terytorium Luizjany, jednak zmieniono jego nazwę, by nie myliła się z nowo powstałym stanem Luizjana, który dołączył do Unii 30 kwietnia 1812 roku. Na mocy konwencji amerykańsko-brytyjskiej wytyczono granicę Terytorium z brytyjską Ziemią Ruperta na równoleżniku 49°N. Traktat florydzki z Hiszpanią z 1819 roku ustalił granice południową i zachodnią: w zamian za część Terytorium Hiszpania zrzekła się Florydy Zachodniej i Wschodniej.
4 lipca 1819 roku z terenów na południe od 36°30' wydzielono Terytorium Arkansas, zaś 10 sierpnia 1821 wydzielono stan Missouri, likwidując jednocześnie Terytorium Missouri. Terytoria niezorganizowane, obejmujące późniejsze stany Iowa, Nebraska, obie Dakoty, większość Kansas, Wyoming i Montana oraz części Kolorado i Minnesoty, pozostały bezimienne.
W 1834 roku terytoria na wschód od Missouri przyłączono do Terytorium Michigan, kolejne obszary odłączały się od tych ziem: Iowa (1838), Minnesota (1849), terytoria Kansas i Nebraska (1854), Colorado i obie Dakoty (1861), Idaho (1863), Montana (1864) i Wyoming (1868).

</doc>
<doc id="2006860" url="https://pl.wikipedia.org/wiki?curid=2006860" title="Cristian Dumitrescu">
Cristian Dumitrescu

Cristian Sorin Dumitrescu (ur. 24 kwietnia 1955 w Bukareszcie) – rumuński polityk, prawnik, wieloletni parlamentarzysta krajowy.
Życiorys.
Ukończył studia prawnicze, pracował w tym zawodzie. Na Uniwersytecie w Paryżu uzyskał stopień naukowy doktora w zakresie nauk politycznych. Zaangażował się w działalność Partii Demokratycznej, w 2001 odszedł do Partii Socjaldemokratycznej.
Od 1992 do 2000 zasiadał w rumuńskim Senacie, od 1996 jako jego wiceprzewodniczący i jednocześnie zastępca przewodniczącego delegacji do Zgromadzenia Parlamentarnego Rady Europy. W 2000, 2004 i 2008 uzyskiwał z ramienia PSD mandat parlamentarzysty do Izby Deputowanych.
Od stycznia do grudnia 2007 sprawował jednocześnie mandat posła do Parlamentu Europejskiego w ramach rumuńskiej delegacji. Był członkiem grupy socjalistycznej oraz wiceprzewodniczącym Komisji Prawnej. W 2012 został wybrany ponownie do Senatu, w 2014 tymczasowo wykonywał obowiązki przewodniczącego tej izby. W 2016 uzyskał senacką reelekcję.

</doc>
<doc id="2006864" url="https://pl.wikipedia.org/wiki?curid=2006864" title="Achim Mörtl">
Achim Mörtl

Achim Mörtl (ur. 27 listopada 1970) – austriacki kierowca rajdowy. W swojej karierze był mistrzem Austrii w 1999 roku.
W 1997 roku Mörtl zadebiutował w Rajdowych Mistrzostwach Świata. Pilotowany przez Ilkę Petrasko i jadący Subaru Imprezą 555 zajął wówczas 17. miejsce w Rajdzie Korsyki i 3. w grupie N zdobywając 5 punktów do serii Production Cars. W 1998 roku zaliczył jeden występ w Mistrzostwach Świata, a w 2001 roku pojechał w nich pięciokrotnie. W Rajdzie Katalonii zajął 13. miejsce, najwyższe w karierze. W 2002 roku zaliczył 2 starty w barwach fabrycznego teamu Subaru - 555 Subaru World Rally Team. W 2007 roku zakończył karierę rajdową z powodu kłopotów rodzinnych.
Swój debiut w rajdach Mörtl zaliczył w 1993 roku, gdy wystartował Toyotą Celiką w mistrzostwach Austrii. W latach 1996, 1999 oraz 2006 jadąc wywalczył mistrzostwo Austrii.

</doc>
<doc id="2006866" url="https://pl.wikipedia.org/wiki?curid=2006866" title="Undaground Legend">
Undaground Legend

Undaground Legend jest pierwszym studyjnym albumem (drugim ogólnie) amerykańskiego rapera Lil Flipa. Album uzyskał status platynowej płyty w grudniu 2002 roku. Album został również wydany w edycji Chopped &amp; Screwed.

</doc>
<doc id="2006867" url="https://pl.wikipedia.org/wiki?curid=2006867" title="Lemat Jordana">
Lemat Jordana

Lemat Jordana – twierdzenie analizy zespolonej często używane w połączeniu z twierdzeniem o residuach do obliczania całek krzywoliniowych oraz całek niewłaściwych. Twierdzenie nosi nazwisko francuskiego matematyka Camille’a Jordana.
Sformułowanie.
Dana jest funkcja holomorficzna określona w górnej półpłaszczyźnie oraz ciągła (na półpłaszczyźnie włącznie z osią rzeczywistą) postaci
Lemat Jordana mówi, że jeżeli zachodzi warunek
gdzie:
(droga po górnym półokręgu o środku w zerze i promieniu formula_4), to
Analogiczne twierdzenie zachodzi dla dolnej półpłaszczyzny gdy przyjmiemy formula_6

</doc>
<doc id="2006870" url="https://pl.wikipedia.org/wiki?curid=2006870" title="Hans Grodotzki">
Hans Grodotzki

Hans Grodotzki (ur. 4 kwietnia 1936 w Pasłęku) – niemiecki lekkoatleta długodystansowiec, dwukrotny medalista olimpijski z Rzymu z 1960.
Kariera sportowa.
Reprezentował Niemiecką Republikę Demokratyczną, ale największe sukcesy odniósł, startując w barwach połączonej olimpijskiej reprezentacji Niemiec na igrzyskach w 1960 w Rzymie. Zdobył wówczas dwa srebrne medale: najpierw w biegu na 5000 metrów za Nowozelandczykiem Murrayem Halbergiem, a przed Kazimierzem Zimnym z Polski, a kilka dni później w biegu na 10 000 metrów za Piotrem Bołotnikowem z ZSRR.
Był mistrzem NRD w biegu na 5000 metrów w 1959 oraz wicemistrzem na tym dystansie w 1958, a także wicemistrzem w biegu na 1500 metrów w 1960 i w biegu na 10 000 metrów w 1959. Sukcesy odnosił również w biegach przełajowych. W biegu na długim dystansie był mistrzem NRD w 1960 i brązowym medalistą w 1961, a w biegu na krótkim dystansie wicemistrzem w 1959 i brązowym medalistą w 1957. W drużynie (jako reprezentant ASK Vorwärts Berlin) był mistrzem na krótkim dystansie w 1959 i na długim dystansie w 1960 i 1961.
Poprawiał rekordy NRD, dwukrotnie w biegu na 3000 metrów do wyniku 7:54,6 (30 lipca 1960 w Poczdamie) i trzykrotnie w biegu na 10 000 metrów do wyniku 28:37,0 (8 września 1960 w Rzymie). W 1962 doznał kontuzji ścięgna Achillesa, co zmusiło go do przerwania kariery, którą zakończył w 1964. Później pracował jako trener.

</doc>
<doc id="2006876" url="https://pl.wikipedia.org/wiki?curid=2006876" title="Antilophia bokermanni">
Antilophia bokermanni



</doc>
<doc id="2006879" url="https://pl.wikipedia.org/wiki?curid=2006879" title="Wierzchosława Nowogrodzka">
Wierzchosława Nowogrodzka



</doc>
<doc id="2006884" url="https://pl.wikipedia.org/wiki?curid=2006884" title="Monica Iacob Ridzi">
Monica Iacob Ridzi

Monica Maria Iacob Ridzi (ur. 30 czerwca 1977 w Petroszanach) – rumuńska polityk, prawnik, parlamentarzystka krajowa i europejska.
Życiorys.
W 2000 ukończyła studia z zakresu ekonomii na Uniwersytecie w Petroszanach. W 2003 uzyskała licencjat z zakresu prawa na Uniwersytecie 1 grudnia 1918 w Alba Iulia. W 2007 została doktorem nauk technicznych na pierwszej z tych uczelni. Od połowy lat 90. pracowała jako księgowa, dyrektor i menedżer w prywatnym przedsiębiorstwie.
W 1997 wstąpiła do Partii Demokratycznej (przemianowanej później na Partię Demokratyczno-Liberalną). Obejmowała szereg stanowisk w strukturach tego ugrupowania, w 2008 został przewodniczącą organizacji młodzieżowej demokratów. W 2004 została wybrana z ramienia PD do Izby Deputowanych.
Od stycznia do grudnia 2007 sprawowała mandat posłanki do Parlamentu Europejskiego w ramach rumuńskiej delegacji (uprzednio od 2005 była obserwatorem w PE). Utrzymała go w powszechnych wyborach z 2007, rezygnując z zasiadania w parlamencie krajowym. Była członkinią grupy chadeckiej oraz Komisji Budżetowej. Z PE odeszła w grudniu 2008 w związku z ponownym wyborem w skład Izby Deputowanych. W pierwszym rządzie Emila Boca (2008–2009) pełniła funkcję ministra młodzieży i sportu.
W 2012 uzyskała poselską reelekcję z ramienia ugrupowania Partia Ludowa – Dan Diaconescu, z którą w 2014 dołączyła do UNPR. Zasiadała w parlamencie do 2015. W tym samym roku została skazana na karę 5 lat pozbawienia wolności za defraudację funduszy publicznych. W 2017 uzyskała warunkowe zwolnienie z zakładu karnego.

</doc>
<doc id="2006885" url="https://pl.wikipedia.org/wiki?curid=2006885" title="Zinowij Zinik">
Zinowij Zinik

Zinowij Zinik, właśc. Z.J. Gluzberg (ros. "Зиновий Ефимович Зиник", ur. 16 czerwca 1945 w Moskwie jako Zinowij Jefimowicz Głuzberg) – rosyjski prozaik przebywający na emigracji od 1975, autor powieści "Grzybowstąpienie" («Руссофобка и фунгофил»).
W swojej twórczości porównuje życie w Rosji z życiem emigranta w Izraelu i Wielkiej Brytanii.

</doc>
<doc id="2006888" url="https://pl.wikipedia.org/wiki?curid=2006888" title="Chan Szajchun">
Chan Szajchun

Chan Szajchun () – miasto w Syrii, w muhafazie Idlib. W spisie ludności z 2004 roku liczyło 34 371 mieszkańców.
Historia.
Miejscowość powstała w XIV wieku na bazie karawanseraju. W 1902 angielski podróżnik Henry Ross opisywał ją jako biednie wyglądającą wieś.
W czasie syryjskiej wojny domowej Chan Szajchun zostało opanowane przez islamistycznych terrorystów Dżabhat an-Nusra. Syria odzyskała kontrolę nad miastem w sierpniu 2019. Żołnierze znaleźli tam opuszczone kryjówki bojowników i pozostawioną przez nich broń.

</doc>
<doc id="2006889" url="https://pl.wikipedia.org/wiki?curid=2006889" title="Cogîlnic">
Cogîlnic

Cogîlnic, Kohylnyk ( "Kohylnyk", lub , "Kogylnik", dawniej ) – rzeka w Mołdawii i południowo-zachodniej Ukrainie o długości 243 km. Rzeka wypływa ze wzgórz Kodry, na zachód od Kiszyniowa i płynie na południe przez miasta Hînceşti, Cimişlia, Basarabeasca i Arcyz. Cogîlnic uchodzi do limanu Sasyk, w pobliżu miasta Tatarbunary, na wybrzeżu Morza Czarnego.

</doc>
<doc id="2006893" url="https://pl.wikipedia.org/wiki?curid=2006893" title="Liman (ujednoznacznienie)">
Liman (ujednoznacznienie)



</doc>
<doc id="2006895" url="https://pl.wikipedia.org/wiki?curid=2006895" title="Natalja Permjakowa">
Natalja Permjakowa



</doc>
<doc id="2006898" url="https://pl.wikipedia.org/wiki?curid=2006898" title="An-Nabk">
An-Nabk

An-Nabk () – miasto w Syrii, w muhafazie Damaszku. W spisie z 2004 roku liczyło 32 548 mieszkańców.

</doc>
<doc id="2006900" url="https://pl.wikipedia.org/wiki?curid=2006900" title="Jacek Popek">
Jacek Popek



</doc>
<doc id="2006902" url="https://pl.wikipedia.org/wiki?curid=2006902" title="Edin Šaranović">
Edin Šaranović

Edin Šaranović (ur. 8 marca 1976 w Tešanju, zm. 22 sierpnia 2021 w Monachium) – bośniacki piłkarz występujący na pozycji napastnika. W swojej karierze reprezentował barwy TOSK Tešanj, FK Sarajevo, Pogoni Szczecin, Sokoła Saratów, Kamen Ingrad Velika, NK Slaven Belupo, Međimurje Čakovec, Primorje Ajdovščina, NK Zadar, Olimpiku Sarajewo i Slobody Tuzla. Dwukrotnie wystąpił w reprezentacji Bośni i Hercegowiny.
W sierpniu 2021 w Niemczech przeszedł zawał mięśnia sercowego, po którym przez 6 dni przebywał w szpitalu w śpiączce farmakologicznej, a 22 sierpnia 2021 zmarł.

</doc>
<doc id="2006903" url="https://pl.wikipedia.org/wiki?curid=2006903" title="Ǵoko Taneski">
Ǵoko Taneski

Ǵoko Taneski (cyryl. Ѓоко Танески; ur. 2 marca 1977 w Ochrydzie) – macedoński piosenkarz, reprezentant Macedonii w 55. Konkursie Piosenki Eurowizji (2010).
Kariera.
Zadebiutował na rynku muzycznym w 1996 udziałem w krajowym festiwalu muzycznym "Makfest ’96". Niedługo potem zaczął występować na innych lokalnych festiwalach piosenki, podczas których otrzymywał nagrody. W 2007 wydał debiutancki album studyjny pt. "Zbogum najmila", a w 2009 – płytę pt. "Nikogas dosta".
W 2010 zgłosił się do udziału w krajowych eliminacjach eurowizyjnych z utworem „Jas ja imam silata”. W lutym wystąpił w pierwszych półfinale selekcji i zakwalifikował się do finału, który ostatecznie wygrał po zdobyciu największego poparcia telewidzów oraz jurorów, dzięki czemu reprezentował Macedonię podczas 55. Konkursu Piosenki Eurowizji organizowanego w Oslo. 25 maja wystąpił jako piętnasty w kolejności podczas pierwszego półfinału konkursu i zajął 15. miejsce z 37 punktami na koncie, przez co nie zakwalifikował się do finału.

</doc>
<doc id="2006904" url="https://pl.wikipedia.org/wiki?curid=2006904" title="Kasia Ballou">
Kasia Ballou

Kasia Ballou ("Cat Ballou") – western komediowy z 1965, w reżyserii Elliota Silversteina na podstawie powieści Roya Chanslora. W rolach głównych wystąpili Jane Fonda i Lee Marvin, który za rolę w tym filmie otrzymał Oscara dla najlepszego aktora pierwszoplanowego.
Nagrody i nominacje.
Nagroda Akademii Filmowej
Złoty Glob
Międzynarodowy Festiwal Filmowy w Berlinie
BAFTA
Amerykańska Gildia Reżyserów Filmowych
Amerykańska Gildia Scenarzystów Filmowych

</doc>
<doc id="2006906" url="https://pl.wikipedia.org/wiki?curid=2006906" title="Inga Kesper">
Inga Kesper



</doc>
<doc id="2006911" url="https://pl.wikipedia.org/wiki?curid=2006911" title="Jiřina Adamičková">
Jiřina Adamičková



</doc>
<doc id="2006912" url="https://pl.wikipedia.org/wiki?curid=2006912" title="Solidarni 2010">
Solidarni 2010

Solidarni 2010 – film zrealizowany przez dokumentalistkę Ewę Stankiewicz oraz publicystę Jana Pospieszalskiego po katastrofie polskiego Tu-154 w Smoleńsku. Dokument stanowi zapis rozmów prowadzonych pomiędzy ludźmi zgromadzonymi podczas żałoby narodowej po katastrofie na Krakowskim Przedmieściu w Warszawie oraz podczas uroczystości pogrzebowych Pary Prezydenckiej w Krakowie.
W styczniu 2011 roku zarejestrowano w Polsce Stowarzyszenie Solidarni 2010.
Rozpowszechnianie filmu.
Reportaż, wyemitowany 26 kwietnia 2010 w TVP1 o godz. 20:27, obejrzało 1,6 mln widzów i udział TVP1 w czasie jego nadawania wyniósł 10,28% w grupie 4+ oraz 7,15% w grupie komercyjnej 16–49. Emisja filmu nie była wcześniej planowana i nie został on uwzględniony w magazynach z tygodniowym programem TV. W późniejszym okresie dokument można było nabyć wraz z dziennikiem „Rzeczpospolita” (wydanie z dnia 25 maja 2010, nakład 180 tys. egz.).
30 maja 2010 film zaprezentowano w czasie pokazu w Brukseli, zorganizowanego przez Komitet Społeczny „Solidarni 2010”, a w kwietniu 2011 odbyła się trzykrotna projekcja filmu w Chicago w ramach tygodnia „Smoleńsk 2010 – Tydzień Pamięci Narodowej”.
Kontrowersje.
Obraz wzbudził wiele kontrowersji, zarzucano mu m.in. brak obiektywizmu: selektywne wybieranie wypowiedzi, podpowiadanie rozmówcom, udział aktorów i działaczy politycznych jako anonimowych rozmówców. Niektórzy krytycy filmowi wskazywali jednak na jego walory. W obronie filmu wystąpił m.in. reżyser Artur Żmijewski; jego zdaniem do atutów filmu należą: nieukrywanie przez twórców filmu własnych poglądów, oddanie głosu zwykłym ludziom z ulicy, na ogół lekceważonym przez media, oraz poszukiwanie świeckiego języka wyrażania żałoby.
W mediach zwracano uwagę, że wśród wypowiadających się anonimowo byli aktorzy współpracujący z TVP: Mariusz Bulski, Katarzyna Łaniewska i Halina Rowicka, a także Waldemar Bonkowski – były radny Sejmiku Województwa Pomorskiego, członek PiS.
Rada Etyki Mediów uznała, że Jan Pospieszalski w prowadzonych przez siebie relacjach przeżyć ludzi przychodzących w dniach żałoby pod Pałacem Prezydenckim, wykorzystanych także w filmie, naruszył zapisane w Karcie Etycznej Mediów zasady obiektywizmu, a także szacunku i tolerancji. Odrębne zdanie zgłosiło dwoje członków Rady: Tomasz Bieszczad i Teresa Bochwic. Krytycznie o samym filmie wypowiedziała się Komisja Etyki TVP. Jan Pospieszalski nie zgodził się z zarzutami Rady Etyki Mediów.
Kontynuacje.
W maju 2010 podjęto prace nad kontynuacją dokumentu pod roboczym tytułem "Solidarni 2010 – część druga". 17 marca 2011 Ewa Stankiewicz i Jan Pospieszalski przedstawili na konferencji prasowej wspólnie zrealizowany film dokumentalny "Krzyż", będący kontynuacją filmu "Solidarni 2010". Opublikowano go w nakładzie 20 tys. egzemplarzy na płytach DVD; rozpowszechniano go również wraz z książką pod tytułem „Krzyż”, zawierającą wywiad z twórcami obu dokumentów.
Stowarzyszenie Solidarni 2010.
W 2010 roku powstało Stowarzyszenie Solidarni 2010 z siedzibą we Wrocławiu, którego nazwa nawiązuje do tytułu filmu. Zostało ono wpisane do rejestru stowarzyszeń 31 stycznia 2011; jego prezesem została Ewa Stankiewicz.
10 kwietnia 2011 Stowarzyszenie rozpoczęło protest przed Pałacem Prezydenckim w Warszawie, domagając się dymisji premiera Donalda Tuska i postawienia go przed Trybunałem Stanu za oddanie śledztwa w sprawie katastrofy smoleńskiej „w ręce Rosji”. Stowarzyszenie domagało się też powołania międzynarodowej komisji ds. zbadania przyczyn katastrofy, zgody na ekshumację ciał ofiar i ujawnienia zdjęć satelitarnych NATO z ostatniej fazy lotu samolotu Tu-154M. Protestujący ustawili przed Pałacem Prezydenckim namiot; po jego usunięciu przez służby miejskie był on trzymany przez zmieniające się osoby.
W maju 2011 Zarząd Stowarzyszenia Solidarni 2010 wydał oświadczenie, w którym zaapelował o integrację i współpracę środowisk niepodległościowo-patriotycznych w najbliższych wyborach parlamentarnych; w liście stwierdzono, że jedyną szansę na skuteczną, pozytywną zmianę i uzyskanie bezwzględnej większości parlamentarnej Stowarzyszenie upatruje we wsparciu w tych wyborach Prawa i Sprawiedliwości, w tym także osób, które znajdą się na listach tej partii, a reprezentować będą szerokie zjednoczone środowisko patriotyczne.
28 maja 2011, w trakcie wizyty prezydenta USA Baracka Obamy w Polsce, grupa członków Stowarzyszenia Solidarni 2010 demonstrowała przed Pałacem Prezydenckim w Warszawie, domagając się międzynarodowego śledztwa w sprawie katastrofy w Smoleńsku oraz ujawnienia przez Amerykanów zdjęć satelitarnych z 10 kwietnia 2010 roku.

</doc>
<doc id="2006913" url="https://pl.wikipedia.org/wiki?curid=2006913" title="Bitwa pod Augusta Taurinorum">
Bitwa pod Augusta Taurinorum

Bitwa pod Augusta Taurinorum – starcie zbrojne, które miało miejsce w roku 312 n.e. między Konstantynem a Maksencjuszem.
Wiosną 312 Konstantyn I Wielki wyruszył na czele 40 000 armii z rejonów Galii do Italii. Po sforsowaniu przełęczy alpejskich siły te weszły do doliny Padu. Celem Konstantyna stało się zniszczenie armii Maksencjusza, którego wojska stacjonowały m.in. w Weronie i Rzymie. Przeciwko żołnierzom Konstantyna, Maksencjusz wysłał oddziały jazdy ciężkozbrojnej oraz piechoty, znacznie rozdrabniając swoje wojska. Pierwszym celem armii Konstantyna stało się miasto Segusio (Susa w Piemoncie), które zdobyto po krótkiej walce.
Po tym sukcesie cesarz skierował się na miasto Augusta Taurinorum (Turyn), w pobliżu którego doszło do bitwy z wojskami Maksencjusza. Walka oddziałów jazdy przyniosła powodzenie armii Maksencjusza. Jednakże atak piechoty Konstantyna zepchnął oddziały wroga, zmuszając je do odwrotu. Zwycięstwo umożliwiło cesarzowi zajęcie Turynu, po którym poddały się kolejne miasta m.in. Bryksja ("Brixia"), gdzie doszło do kolejnego starcia z siłami Maksencjusza. Podobnie jak w trakcie bitwy pod Augusta Taurinorum, także pod Bryksją zwycięska jazda Maksencjusza została pokonana po ataku piechoty cesarza Konstantyna. Sukcesy pod Turynem i Bryksją pozwoliły Konstantynowi na marsz w kierunku Werony, głównej bazy armii nieprzyjacielskiej w Italii.

</doc>
<doc id="2006917" url="https://pl.wikipedia.org/wiki?curid=2006917" title="Alfred Loth">
Alfred Loth

Alfred Loth (ur. 7 marca 1882 w Warszawie, zm. 1 maja 1967 tamże) – inżynier, polski działacz sportowy.
Życiorys.
Syn Edwarda Karola (1835–1903) i Anny z Hoserów (1851–1931), brat Jerzego, Edwarda i Emiliana (1888–1973), inżyniera chemii. Ukończył studia politechniczne w Zwickau. Był specjalistą z zakresu silników spalinowych, prowadził przedstawicielstwo firm samochodowych: Laurin &amp; Klement, Ford. Funkcjonariusz łącznikowy przy ochronie mostów Straży Obywatelskiej w Warszawie. W 1919 należał do założycieli Polskiego Związku Towarzystw Wioślarskich oraz Polskiego Komitetu Olimpijskiego. W latach 1921–1926 był wiceprezesem Klubu Sportowego Polonia Warszawa. 
W czasie II wojny i przez następne kilka lat prowadził gospodarstwo rolno-ogrodnicze w Żbikowie. Po wojnie w latach 1946–1952 prezes Polskiego Komitetu Olimpijskiego, w latach 1948–1950 prezes Związku Polskich Związków Sportowych, którego w 1922 był współorganizatorem. Podczas zimowych igrzysk olimpijskich w 1948 był przewodniczącym polskiej reprezentacji.
Zmarł w wyniku obrażeń odniesionych w wypadku samochodowym. Został pochowany na cmentarzu Powązkowskim w Warszawie (kwatera J-3-29).
Od 15 października 1910 był mężem Jadwigi Julii z Żukowskich (1891–1946), z którą miał syna Tadeusza Alfreda (1911–1986).

</doc>
<doc id="2006918" url="https://pl.wikipedia.org/wiki?curid=2006918" title="ORB">
ORB



</doc>
<doc id="2006920" url="https://pl.wikipedia.org/wiki?curid=2006920" title="Frode Løberg">
Frode Løberg

Frode Løberg (ur. 23 stycznia 1963 w Elverum) – norweski biathlonista, dwukrotny medalista mistrzostw świata.
Kariera.
W Pucharze Świata zadebiutował 17 grudnia 1986 roku w Obertilliach, kiedy zajął 49. miejsce w biegu indywidualnym. Pierwsze punkty zdobył 15 stycznia 1987 roku w Anterselvie, zajmując 22. miejsce w tej samej konkurencji. Na podium zawodów tego cyklu pierwszy raz stanął 1 lutego 1990 roku w Walchsee, kończąc rywalizację w biegu indywidualnym na drugiej pozycji. W zawodach tych rozdzielił Birka Andersa z NRD i swego rodaka, Eirika Kvalfossa. W kolejnych startach jeszcze trzy razy stawał na podium: 19 stycznia 1991 roku w Ruhpolding i 9 marca 1991 roku w Oslo był trzeci w sprincie, a 7 marca 1992 roku w Oslo wygrał sprint. Najlepsze wyniki osiągnął w sezonie 1988/1989, kiedy zajął ósme miejsce w klasyfikacji generalnej.
Podczas mistrzostw świata w Lahti w 1991 roku wspólnie z Sverre Istadem, Jonem Åge Tyldumem i Ivarem Ulekleivem zdobył srebrny medal w biegu drużynowym. Na rozgrywanych rok później mistrzostwach świata w Nowosybirsku reprezentacja Norwegii w składzie: Frode Løberg, Jon Åge Tyldum, Sylfest Glimsdal i Gisle Fenne wywalczyła kolejny srebrny medal w biegu drużynowym. Był też czwarty w tej konkurencji na mistrzostwach świata w Mińsku/Oslo/Kontiolahti w 1990 roku.
W 1988 roku wystartował na igrzyskach olimpijskich w Calgary, gdzie zajął 20. miejsce w biegu indywidualnym, 14. miejsce w sprincie i szóste w sztafecie. Brał też udział w igrzyskach w Albertville cztery lata później, zajmując ósme miejsce w biegu indywidualnym i piąte w sztafecie.

</doc>
<doc id="2006921" url="https://pl.wikipedia.org/wiki?curid=2006921" title="Jack Hunter i grobowiec Akenatena">
Jack Hunter i grobowiec Akenatena

Jack Hunter w poszukiwaniu grobowca Echnatona (ang. "Jack Hunter and the Quest for Akhenaten's Tomb") – amerykański film przygodowy z 2008 roku w reżyserii Terry’ego Cunninghama.
Fabuła.
Archeolog i łowca przygód Jack Hunter (Ivan Sergei) zgadza się pomóc rządowi w poszukiwaniach Gwiazdy Niebios. Zostaje przetransportowany do amerykańskiej bazy lotniczej w Turcji, gdzie spotyka się z Liz (Susan Ward), która wprowadza go w szczegóły misji. Okazuje się, że Gwiazda Niebios może być używana jako broń lub niezwykłe źródło energii.

</doc>
<doc id="2006922" url="https://pl.wikipedia.org/wiki?curid=2006922" title="Zosima (Sidorowski)">
Zosima (Sidorowski)

Zosima, imię świeckie: Aleksandr Aleksandrowicz Sidorowski (ur. w 1876 w guberni archangielskiej − data śmierci nieznana) – biskup Rosyjskiego Kościoła Prawosławnego, następnie duchowny Żywej Cerkwi.
Urodził się w guberni archangielskiej. W 1898 rozpoczął naukę w Kazańskiej Akademii Duchownej. Po roku nauki, 20 listopada 1899 złożył śluby zakonne, a następnie przyjął święcenia kapłańskie. W 1902 uzyskał dyplom Akademii i został skierowany do pracy w szkole duchownej w Żytomierzu jako wykładowca języka greckiego. Po trzech latach został inspektorem seminarium duchownego we Włodzimierzu Wołyńskim. Od 1908 do 1913 przełożony monasteru św. Włodzimierza we Włodzimierzu Wołyńskim, otrzymał godność archimandryty. W 1913 przeniesiony do eparchii irkuckiej w charakterze rektora seminarium duchownego w Irkucku.
10 sierpnia 1914 miała miejsce jego chirotonia na biskupa kirieńskiego, wikariusza eparchii irkuckiej. Od 7 grudnia 1918 był jej biskupem ordynariuszem. We wrześniu 1922 przeniesiony na katedrę jenisejską i krasnojarską, na której pozostawał do kwietnia 1923. We wrześniu tego samego roku przedstawił Świętemu Synodowi Rosyjskiego Kościoła Prawosławnego prośbę o zgodę na przejście do stanu świeckiego i zawarcie związku małżeńskiego. Synod jednogłośnie wyraził zgodę, wydalając biskupa Zosimę (Sidorowskiego) ze stanu zakonnego.
W 1925 zgłosił akces do ruchu Żywej Cerkwi. Mimo wcześniejszego wystąpienia Aleksandra Sidorowskiego ze stanu duchownego Synod Żywej Cerkwi uznał go za czynnego biskupa prawosławnego i skierował go na katedrę irkucką, jako hierarchę alternatywnego wobec biskupa Guriasza (Stiepanowa) z Rosyjskiego Kościoła Prawosławnego. Następnie przeniesiony na katedrę archangielską w ramach Żywej Cerkwi. Nie podjął jednak żadnej działalności duszpasterskiej w Archangielsku, wypędzony z miasta przez wiernych Kościoła Rosyjskiego.
Jego dalsze losy pozostają nieznane.

</doc>
<doc id="2006926" url="https://pl.wikipedia.org/wiki?curid=2006926" title="Cătălin Ioan Nechifor">
Cătălin Ioan Nechifor

Cătălin Ioan Nechifor (ur. 18 lutego 1974 w Vatra Dornei) – rumuński polityk, parlamentarzysta krajowy i europejski.
Życiorys.
Ukończył w 1997 inżynierskie studia informatyczne na Wydziale Elektrycznym Uniwersytetu w Suczawie. Kształcił się następnie w zakresie administracji publicznej i nauk politycznych.
Pracę zawodową rozpoczął w 1993 w koncernie The Coca-Cola Company, w 1996 był dyrektorem regionalnym w PepsiCo. Później stał na czele spółki prawa handlowego, m.in. z branży hotelarskiej. Od 2000 do 2007 był dyrektorem generalnym w okręgu Suczawa. W 2002 wstąpił do Partii Socjaldemokratycznej.
W listopadzie 2007 w powszechnych wyborach z listy PSD uzyskał mandat posła do Parlamentu Europejskiego. Był członkiem grupy socjalistycznej oraz Komisji Budżetowej.
Z PE odszedł w grudniu 2008 w związku z wyborem do Izby Deputowanych. Od 2012 do 2016 zarządzał okręgiem Suczawa, w 2016 ponownie uzyskał mandat poselski. W trakcie kadencji przeszedł do ugrupowania PRO Rumunia.

</doc>
<doc id="2006928" url="https://pl.wikipedia.org/wiki?curid=2006928" title="Wkrzański Strumień">
Wkrzański Strumień

Wkrzański Strumień (niem. "Hägebach") – strumień wypływający z zachodnich stoków Wzgórz Warszewskich, na zachód od opuszczonej osady Goślice. Płynie na zachód urozmaiconą i zalesioną doliną. Niebieski pieszy szlak turystyczny "Szlak Pokoju" prowadzi przez Wkrzański Strumień mostkiem W. Meyera. W Pilchowie Wkrzański Strumień wpada do Wieleckiego Potoku.

</doc>
<doc id="2006931" url="https://pl.wikipedia.org/wiki?curid=2006931" title="Aivo Udras">
Aivo Udras

Aivo Udras (ur. 15 marca 1970 w Võru) – estoński biathlonista, brązowy medalista mistrzostw świata.
Kariera.
W Pucharze Świata zadebiutował 16 stycznia 1992 roku w Ruhpolding, kiedy zajął 99. miejsce w biegu indywidualnym. Pierwsze punkty zdobył 7 marca 1992 roku w Oslo, zajmując 18. miejsce w sprincie. Nigdy nie stanął na podium indywidualnych zawodów tego cyklu. Najlepsze wyniki osiągnął w sezonie 1994/1995, kiedy zajął 57. miejsce w klasyfikacji generalnej.
Podczas mistrzostw świata w Nowosybirsku w 1992 roku wspólnie z Kalju Ojaste, Urmasem Kaldvee i Hillarem Zahkną zdobył brązowy medal w biegu drużynowym. Był to pierwszy w historii medal dla Estonii w tej konkurencji. Był też między innymi siódmy w sztafecie na mistrzostwach świata w Borowcu w 1993 roku.
W 1992 roku wystartował na igrzyskach olimpijskich w Albertville w 1992 roku, gdzie zajął 61. miejsce w sprincie i 11. w sztafecie. Na rozgrywanych dwa lata później igrzyskach w Lillehammer uplasował się na 16. pozycji w biegu indywidualnym, 50. w sprincie i 13. w sztafecie.
Osiągnięcia.
Puchar Świata.
Miejsca na podium chronologicznie.
Udras nigdy nie stanął na podium indywidualnych zawodów PŚ.

</doc>
<doc id="2006937" url="https://pl.wikipedia.org/wiki?curid=2006937" title="Kazimierz Lubomirski">
Kazimierz Lubomirski

Kazimierz Lubomirski (ur. 16 lipca 1869 w Przeworsku, zm. 15 grudnia 1930 w Krakowie) – polski książę, dyplomata i działacz sportowy, pierwszy poseł RP w Waszyngtonie (1919–1922), w latach 1921–1929 prezes Polskiego Komitetu Olimpijskiego. Członek MKOl od 1923, w 1922 roku posiadał majątki ziemskie o powierzchni 13 020 ha.
Życiorys.
Był synem Jerzego Henryka i Cecylii z Zamoyskich, bratem Andrzeja. W 1888 zdał maturę w III Państwowym Gimnazjum im Jana III Sobieskiego w Krakowie a następnie studiował prawo na UJ. W latach 1901–1913 był posłem do Sejmu Krajowego Galicji VIII i IX kadencji reprezentując IV kurię okręg myślenicki. W sejmie pracował w komisjach szkolnej, kolejowej (projekt budowy linii kolejowej do Chabówki) i reform agrarnych. Związany z krakowskimi konserwatystami od 1913 należał do Stronnictwa Prawicy Narodowej w 1918 w Paryżu wraz z bratem Andrzejem zabiegał o pomoc dla oblężonego Lwowa i powrót Armii gen. Hallera do kraju. Jako poseł Polski w Waszyngtonie od 1 września 1919 prowadził rozmowy w sprawie pożyczki amerykańskiej dla Polski. Po zakończeniu misji 31 października 1922 wycofał się za służby dyplomatycznej poświęcając działalności na rzecz ziemiańskich organizacji rolniczych. Od 1924 prezes Związku Ziemian w Krakowie, w latach 1924–1930 z przerwą w 1926 był prezesem Rady Naczelnej Organizacji Ziemiańskich. Od 1923 był także delegatem polskim do MKOl.
Rodzina.
W 1902 ożenił się z Teresą Marią z Wodzickich (1883–1948), był ojcem czworga dzieci: Henryka (1905–1986), Cecylii (1907–2001), Sebastiana (ur. 1908) oraz Andrzeja (1911–2003). Pochowany został w kaplicy rodzinnej św. Róży Limańskiej w kościele oo. dominikanów w Krakowie.

</doc>
<doc id="2006938" url="https://pl.wikipedia.org/wiki?curid=2006938" title="Urmas Kaldvee">
Urmas Kaldvee

Urmas Kaldvee (ur. 20 listopada 1961 w Võru) – estoński biathlonista reprezentujący też ZSRR, brązowy medalista mistrzostw świata.
Kariera.
W Pucharze Świata zadebiutował 20 stycznia 1990 roku w Anterselvie, kiedy zajął 31. miejsce w biegu indywidualnym. Pierwsze punkty zdobył 15 marca 1990 roku w Kontiolahti, zajmując ósme miejsce w tej samej konkurencji. Nigdy nie stanął na podium indywidualnych zawodów tego cyklu, najlepszy wynik osiągnął 18 marca 1993 roku w Kontiolahti, gdzie zajął siódme miejsce w biegu indywidualnym. Najlepsze wyniki osiągnął w sezonie 1989/1990, kiedy zajął 33. miejsce w klasyfikacji generalnej.
Podczas mistrzostw świata w Nowosybirsku w 1992 roku wspólnie z Aivo Udrasem, Kalju Ojaste i Hillarem Zahkną zdobył brązowy medal w biegu drużynowym. Był to pierwszy w historii medal dla Estonii w tej konkurencji. Był też między innymi siódmy w sztafecie na mistrzostwach świata w Borowcu w 1993 roku.
W 1992 roku wystartował na igrzyskach olimpijskich w Albertville w 1992 roku, gdzie zajął 48. miejsce w biegu indywidualnym, 31. miejsce w sprincie i 11. w sztafecie. Na rozgrywanych dwa lata później igrzyskach w Lillehammer uplasował się na 61. pozycji w biegu indywidualnym i 13. w sztafecie.
Jego syn, Martten Kaldvee, także został biathlonistą.
Osiągnięcia.
Puchar Świata.
Miejsca na podium chronologicznie.
Kaldvee nigdy nie stanął na podium indywidualnych zawodów PŚ.

</doc>
<doc id="2006943" url="https://pl.wikipedia.org/wiki?curid=2006943" title="Hillar Zahkna">
Hillar Zahkna

Hillar Zahkna (ur. 1 lutego 1968 w Vastseliina) – estoński biathlonista reprezentujący też ZSRR, brązowy medalista mistrzostw świata.
Kariera.
W Pucharze Świata zadebiutował 16 stycznia 1992 roku w Ruhpolding, kiedy zajął 55. miejsce w biegu indywidualnym. Pierwsze punkty zdobył 7 marca 1992 roku w Oslo, zajmując 22. miejsce w sprincie. Nigdy nie stanął na podium indywidualnych zawodów tego cyklu.
Podczas mistrzostw świata w Nowosybirsku w 1992 roku wspólnie z Aivo Udrasem, Urmasem Kaldvee i Kalju Ojaste zdobył brązowy medal w biegu drużynowym. Był to pierwszy w historii medal dla Estonii w tej konkurencji. Był też między innymi siódmy w sztafecie na mistrzostwach świata w Borowcu w 1993 roku.
W 1992 roku wystartował na igrzyskach olimpijskich w Albertville w 1992 roku, gdzie zajął 34. miejsce w biegu indywidualnym, 27. miejsce w sprincie i 11. w sztafecie. Na rozgrywanych dwa lata później igrzyskach w Lillehammer uplasował się na 39. pozycji w sprincie.
Jego syn, Rene Zahkna, także został biathlonistą.
Osiągnięcia.
Puchar Świata.
Miejsca na podium chronologicznie.
Zahkna nigdy nie stanął na podium indywidualnych zawodów PŚ.

</doc>
<doc id="2006944" url="https://pl.wikipedia.org/wiki?curid=2006944" title="Segunda División (2008/2009)">
Segunda División (2008/2009)

Sezon 2008/2009 Segunda División (znany jako Liga Adelante z przyczyn sponsoringowych) był 78. od początku utworzenia rozgrywek. Pierwsze mecze sezonu zostały rozegrane 30 sierpnia 2008 roku, a ostatni odbył się 21 czerwca 2009 roku. Real Saragossa, Real Murcia oraz Levante UD były zespołami, które w poprzednim sezonie spadły z Primera Division do drugiej ligi.
Rozgrywki Segunda División w sezonie 2008/2009 tworzyły następujące drużyny:
Wyniki.
"By poprawnie interpretować tabelę, drużynę gospodarzy czytać z lewej kolumny."

</doc>
<doc id="2006948" url="https://pl.wikipedia.org/wiki?curid=2006948" title="Kalju Ojaste">
Kalju Ojaste

Kalju Ojaste (ur. 8 grudnia 1961 w Otepää) – estoński biathlonista reprezentujący też ZSRR, brązowy medalista mistrzostw świata.
Kariera.
W Pucharze Świata zadebiutował 23 stycznia 1992 roku w Anterselvie, kiedy zajął 72. miejsce w biegu indywidualnym. Pierwsze punkty zdobył 17 marca 1994 roku w Canmore, zajmując 18. miejsce w tej samej konkurencji. Nigdy nie stanął na podium indywidualnych zawodów tego cyklu, najlepszy wynik osiągnął 9 marca 1995 roku w Lahti, gdzie zajął 15. miejsce w biegu indywidualnym. Najlepsze wyniki osiągnął w sezonie 1994/1995, kiedy zajął 57. miejsce w klasyfikacji generalnej.
Podczas mistrzostw świata w Nowosybirsku w 1992 roku wspólnie z Aivo Udrasem, Urmasem Kaldvee i Hillarem Zahkną zdobył brązowy medal w biegu drużynowym. Był to pierwszy w historii medal dla Estonii w tej konkurencji. Był też między innymi siódmy w sztafecie na mistrzostwach świata w Borowcu w 1993 roku.
W 1992 roku wystartował na igrzyskach olimpijskich w Albertville w 1992 roku, gdzie zajął 37. miejsce w biegu indywidualnym, 59. miejsce w sprincie i 11. w sztafecie. Na rozgrywanych dwa lata później igrzyskach w Lillehammer uplasował się na 69. pozycji w biegu indywidualnym i 13. w sztafecie. Brał też udział w igrzyskach olimpijskich w Nagano w 1998 roku, zajmując odpowiednio 44. i 13. miejsce.
Jego córka – Triin Ojaste jest biegaczką narciarską.
Osiągnięcia.
Puchar Świata.
Miejsca na podium chronologicznie.
Ojaste nigdy nie stanął na podium indywidualnych zawodów PŚ.

</doc>
<doc id="2006949" url="https://pl.wikipedia.org/wiki?curid=2006949" title="Shannon Curfman">
Shannon Curfman

Shannon Marie Curfman (ur. 31 lipca 1985 w Fargo) − amerykańska blues-rockowa gitarzystka, wokalistka, autorka tekstów i kompozytor.
Urodziła się w Fargo w Dakocie Północnej 31 lipca 1985 roku. Karierę muzyczną rozpoczęła w roku 1999, mając 14 lat. Wydała wtedy swój debiutancki album "Loud Guitars, Big Suspicions", który nagrała rok wcześniej.
W 2006 założyła własną wytwórnię, Purdy Records, która zaczęła działalność wydawniczą w lipcu tego samego roku od minialbumu "Take It Like a Man".

</doc>
<doc id="2006950" url="https://pl.wikipedia.org/wiki?curid=2006950" title="Vänern">
Vänern



</doc>
<doc id="2006951" url="https://pl.wikipedia.org/wiki?curid=2006951" title="Vättern">
Vättern



</doc>
<doc id="2006952" url="https://pl.wikipedia.org/wiki?curid=2006952" title="Jana Kulhavá">
Jana Kulhavá



</doc>
<doc id="2006953" url="https://pl.wikipedia.org/wiki?curid=2006953" title="Gabriela Sůvová">
Gabriela Sůvová



</doc>
<doc id="2006957" url="https://pl.wikipedia.org/wiki?curid=2006957" title="Franz Babinger">
Franz Babinger

Franz Babinger (ur. 15 stycznia 1891 w Weiden, zm. 23 czerwca 1967) - niemiecki historyk i orientalista. Znawca dziejów Turcji osmańskiej. 

</doc>
<doc id="2006962" url="https://pl.wikipedia.org/wiki?curid=2006962" title="Sverre Istad">
Sverre Istad

Sverre Geir Istad (ur. 3 stycznia 1965 w Voss) – norweski biathlonista, wicemistrz świata.
Kariera.
W Pucharze Świata zadebiutował 8 marca 1984 roku w Oslo, kiedy zajął 57. miejsce w sprincie. Pierwsze punkty zdobył 19 lutego 1987 roku w Canmore, zajmując 14. miejsce w biegu indywidualnym. Na podium zawodów tego cyklu jedyny raz stanął 21 grudnia 1991 roku w Hochfilzen, kończąc rywalizację w sprincie na trzeciej pozycji. W zawodach tych wyprzedzili go jedynie Aleksandr Popow z ZSRR i kolejny Norweg - Sylfest Glimsdal. Najlepsze wyniki osiągnął w sezonie 1990/1991, kiedy zajął 35. miejsce w klasyfikacji generalnej.
Podczas mistrzostw świata w Lahti w 1991 roku wspólnie z Frode Løbergiem, Jonem Åge Tyldumem i Ivarem Ulekleivem zdobył srebrny medal w biegu drużynowym. Na tej samej imprezie zajął także dziewiąte miejsce w sprincie. Brał też udział w igrzyskach olimpijskich w Calgary w 1988 roku, gdzie w swoim jedynym starcie zajął 30. miejsce w sprincie.
Jest synem byłego norweskiego biathlonisty Jona Istada oraz kuzynem byłej norweskiej biathlonistki Gro Marit Istad-Kristiansen.

</doc>
<doc id="2006969" url="https://pl.wikipedia.org/wiki?curid=2006969" title="Ivar Ulekleiv">
Ivar Ulekleiv

Ivar Michal Ulekleiv (ur. 22 maja 1966 w Dombås) – norweski biathlonista, wicemistrz świata.
Kariera.
W Pucharze Świata zadebiutował 26 stycznia 1989 roku w Ruhpolding, kiedy zajął 41. miejsce w biegu indywidualnym. Pierwsze punkty zdobył 18 marca 1989 roku w Steinkjer, zajmując 21. miejsce w sprincie. Nigdy nie stanął na podium zawodów tego cyklu, jednak kilkukrotnie dokonał tego w zawodach drużynowych. Indywidualnie najwyższą lokatę wywalczył 15 stycznia 1994 roku w Ruhpolding, zajmując siódme miejsce w sprincie. Najlepsze wyniki osiągnął w sezonie 1992/1993, kiedy zajął 43. miejsce w klasyfikacji generalnej.
Podczas mistrzostw świata w Lahti w 1991 roku wspólnie z Frode Løbergiem, Jonem Åge Tyldumem i Sverre Istadem zdobył srebrny medal w biegu drużynowym. Zajął też między innymi 21. miejsce w sprincie na mistrzostwach świata w Borowcu w 1993 roku. Brał również udział w igrzyskach olimpijskich w Lillehammer w 1994 roku, gdzie zajął 14. miejsce w sprincie i siódme w sztafecie.
Osiągnięcia.
Puchar Świata.
Miejsca na podium chronologicznie.
Ulekleiv nigdy nie stanął na podium indywidualnych zawodów PŚ.

</doc>
<doc id="2006980" url="https://pl.wikipedia.org/wiki?curid=2006980" title="I Got You">
I Got You



</doc>
<doc id="2006990" url="https://pl.wikipedia.org/wiki?curid=2006990" title="Paweł Borkowski">
Paweł Borkowski



</doc>
<doc id="2006991" url="https://pl.wikipedia.org/wiki?curid=2006991" title="Bilbil czarnoczuby">
Bilbil czarnoczuby

Bilbil czarnoczuby ("Pycnonotus melanicterus") − gatunek małego azjatyckiego ptaka z rodziny bilbili (Pycnonotidae).
Występuje w Azji Południowej i Południowo-Wschodniej – od Indii i Sri Lanki po Indonezję, zasiedlając lasy i gęste zarośla. Buduje gniazda w koronach drzew, składając do nich od dwóch do trzech jaj. Odżywia się owocami i owadami.
Ma długość 18–19 cm. Posiada stosunkowo długi ogon. Z wierzchu jego upierzenie jest barwy oliwkowej, spodnia część ma kolor żółty lub oliwkowożółty. Bilbil czarnoczuby ma czarną głowę. Nie występuje dymorfizm płciowy. Młode osobniki są ciemniejsze od dorosłych. Charakterystyczny lot przypomina skakanie w przestrzeni.
Systematyka.
Systematyka gatunku jest kwestią sporną. W tradycyjnym ujęciu systematycznym wyróżniano 12 podgatunków "P. melanicterus". Międzynarodowy Komitet Ornitologiczny (IOC) i autorzy "Handbook of the Birds of the World", w oparciu o wyniki badań przedstawionych w dwóch publikacjach w 2005 roku, do "P. melanicterus" zaliczają obecnie tylko występujący na Sri Lance podgatunek nominatywny, 3 podgatunki podnoszą do rangi monotypowych gatunków: "P. dispar", "P. gularis", "P. montis", zaś 8 pozostałych podgatunków zaliczają do gatunku "P. flaviventris". Proponowane jest też wyodrębnienie wszystkich tych taksonów do nowego rodzaju "Rubigula".

</doc>
<doc id="2006994" url="https://pl.wikipedia.org/wiki?curid=2006994" title="Indianapolis 500 2010">
Indianapolis 500 2010

Indianapolis 500 2010 – 94. edycja wyścigu który został rozegrany na torze Indianapolis Motor Speedway 30 maja 2010 roku w ramach serii IRL IndyCar Series. Udział w nim wzięło 33 kierowców z 12 krajów.
Ustawienie na starcie.
W 2010 wprowadzono nowy format kwalifikacji oraz wprowadzono dodatkowe punkty doliczane do klasyfikacji sezonu dla wszystkich zakwalifikowanych kierowców. Rywalizacja o miejsca startowe odbywała się tylko podczas jednego weekendu na tydzień przed wyścigiem. 22 maja odbył się "Pole day" podczas którego najpierw ustalono pozycje od 1 do 24, a następnie najlepsza dziewiątka miała wymazane czasy i rywalizowała między sobą o pole postion. Po raz czwarty w karierze wywalczył je Hélio Castroneves ze średnią prędkością czterech okrążeń 227.970 mph (367 km/h). Pozostałe miejsca startowe zostały ustalone 23 maja podczas "Bump day".
Nie zakwalifikowali się:

</doc>
<doc id="2006995" url="https://pl.wikipedia.org/wiki?curid=2006995" title="Pycnonotus melanicterus">
Pycnonotus melanicterus



</doc>
<doc id="2006996" url="https://pl.wikipedia.org/wiki?curid=2006996" title="Terytorium Orleanu">
Terytorium Orleanu

Terytorium Orleanu () − zorganizowane terytorium inkorporowane USA istniejące w latach 1804–1812.
W roku 1804 teren kupiony od Francji i położony na południe od równoleżnika 33°N zorganizowano w Terytorium Orleanu, natomiast pozostałe ziemie pofrancuskie w Dystrykt Luizjany.
10 kwietnia 1805 Legislatywa Terytorialna zorganizowała 12 hrabstw: Orleans, LaFourche, German Coast, Acadia, Iberville, Attakapas, Pointe Coupée, Opelousas, Rapides, Concordia, Natchitoches i Ouachita. Aż do czasu podpisania Traktatu Adams-Onís w 1819 roku granica południowo-zachodnia pozostawała nieokreślona.
Terytorium Orleanu było w 1811 roku miejscem największego w historii Stanów Zjednoczonych powstania niewolników, tzw. powstania w German Coast.

</doc>
<doc id="2006999" url="https://pl.wikipedia.org/wiki?curid=2006999" title="Kerstin Moring">
Kerstin Moring

Kerstin Pietzsch z d. Moring (ur. 26 września 1963 w Hasselfelde) – niemiecka biathlonistka oraz biegaczka narciarska reprezentująca również NRD, brązowa medalistka mistrzostw świata.
Kariera.
Karierę zaczęła jako biegaczka narciarska. Na mistrzostwach świata juniorów w Murau w 1982 roku zdobyła brązowy medal w sztafecie, a w biegu na 5 km była siódma. W Pucharze Świata w biegach narciarskich zadebiutowała w sezonie 1982/1983, jednak pierwsze punkty zdobyła 15 stycznia 1988 roku w Toblach, gdzie zajęła 14. miejsce w biegu na 20 km techniką dowolną. Nigdy nie stanęła na podium zawodów tego cyklu, najwyższe miejsce zajęła 17 marca 1988 roku w Oslo, gdzie była piąta na dystansie 30 km stylem klasycznym. Najlepsze wyniki osiągnęła w sezonie 1987/1988, kiedy zajęła 25. miejsce w klasyfikacji generalnej. W tym samym sezonie wystartowała na igrzyskach olimpijskich w Calgary, gdzie była między innymi piąta w sztafecie i siódma w biegu na 20 km stylem dowolnym.
Od 1989 roku startowała w biathlonie. W Pucharze Świata zadebiutowała 16 grudnia 1989 roku w Obertilliach, zajmując 21. miejsce. Tym samym już w debiucie zdobyła pierwsze punkty. Jedyny raz na podium indywidualnych zawodów pucharowych stanęła 15 grudnia 1991 roku w Les Saisies, kończąc rywalizację w sprincie na trzeciej pozycji. W zawodach tych wyprzedziły ją tylko jej rodaczka Uschi Disl i Jelena Mielnikowa z ZSRR. Najlepsze wyniki osiągnęła w sezonie 1990/1991, kiedy zajęła jedenaste miejsce w klasyfikacji generalnej.
Na mistrzostwach świata w Lahti w 1991 roku wspólnie z Uschi Disl i Antje Misersky zdobyła brązowy medal w sztafecie. Na tej samej imprezie była też czwarta w biegu drużynowym i szósta w sprincie. Był to jej jedyny start na imprezie tego cyklu. Nigdy nie wystąpiła w biathlonie na igrzyskach olimpijskich.
Jej ojciec - Werner Moring reprezentował NRD w biegach narciarskich. Jej mężem został niemiecki saneczkarz, Jochen Pietzsch.
Osiągnięcia w biegach narciarskich.
Puchar Świata.
Miejsca na podium chronologicznie.
Moring nigdy nie stanęła na podium indywidualnych zawodów PŚ w biegach narciarskich.

</doc>
<doc id="2007000" url="https://pl.wikipedia.org/wiki?curid=2007000" title="Maria Manolowa">
Maria Manolowa



</doc>
<doc id="2007001" url="https://pl.wikipedia.org/wiki?curid=2007001" title="Silvana Blogoewa">
Silvana Blogoewa



</doc>
<doc id="2007003" url="https://pl.wikipedia.org/wiki?curid=2007003" title="Nadieżdża Aleksiewa">
Nadieżdża Aleksiewa



</doc>
<doc id="2007004" url="https://pl.wikipedia.org/wiki?curid=2007004" title="Hildegun Fossen">
Hildegun Fossen



</doc>
<doc id="2007005" url="https://pl.wikipedia.org/wiki?curid=2007005" title="Chloë Agnew">
Chloë Agnew

Chloë Agnew (ur. 9 czerwca 1989 w Dublinie) – irlandzka piosenkarka, najmłodsza solistka zespołu "Celtic Woman". Pochodzi z Knocklyon, hrabstwo Dublin. Śpiewa tradycyjną irlandzką muzykę, często w języku irlandzkim oraz angielskim, włoskim i po łacinie.
Jej debiutancki album "Chloë" został wydany w 2002 roku kiedy miała 12 lat. Dwa lata później ukazał się jej drugi album, "Chloë: Walking in the Air". W 2004 roku po raz pierwszy wystąpiła w składzie grupy Celtic Woman w hali The Helix w Dublinie. Do tej pory nagrała z zespołem siedem albumów oraz wzięła udział w kilku światowych trasach koncertowych.
Dyskografia.
Celtic Woman.
"dyskografia Celtic Woman"

</doc>
<doc id="2007006" url="https://pl.wikipedia.org/wiki?curid=2007006" title="Psałterz Egberta">
Psałterz Egberta



</doc>
<doc id="2007007" url="https://pl.wikipedia.org/wiki?curid=2007007" title="Chloe Agnew">
Chloe Agnew



</doc>
<doc id="2007008" url="https://pl.wikipedia.org/wiki?curid=2007008" title="Karol Fryderyk Benz">
Karol Fryderyk Benz



</doc>
<doc id="2007010" url="https://pl.wikipedia.org/wiki?curid=2007010" title="Jan Matous">
Jan Matous



</doc>
<doc id="2007011" url="https://pl.wikipedia.org/wiki?curid=2007011" title="Julian Auleytner (ur. 1948)">
Julian Auleytner (ur. 1948)



</doc>
<doc id="2007012" url="https://pl.wikipedia.org/wiki?curid=2007012" title="German Coast">
German Coast

German Coast () – region historyczny w Luizjanie, położony powyżej Nowego Orleanu, w górę rzeki Missisipi, w rejonie Hahnville, Edgard i Convent. Cztery założone wówczas na wybrzeżu osady nosiły nazwy "Karlstein", "Hoffen", "Meriental" i "Augsburg".
Większość osadników pochodziła z Nadrenii, niemieckojęzycznych kantonów Szwajcarii oraz Alzacji i Lotaryngii.
W 1768 roku, wspólnie z francuskimi osadnikami z Acadii, Niemcy zorganizowali wyprawę na Nowy Orlean i obalili hiszpańskiego gubernatora Antonio de Ulloa. Później, pod wodzą kolejnego hiszpańskiego gubernatora, Bernardo de Gálveza, walczyli przeciw Wielkiej Brytanii w czasie rewolucji amerykańskiej.
W regionie German Coast miało miejsce największe w historii USA powstanie niewolników, tzw. powstanie w German Coast. Jego wodzem był wolny czarnoskóry z Haiti, Charles Deslondes, który na czele ponad 200 niewolników z plantacji ruszył na Nowy Orlean. Słabe uzbrojenie powstańców spowodowało, że zostali pokonani, 95 z nich zginęło w walce z siłami białej samoobrony lub w egzekucjach.
W czasie I wojny światowej władze stanu zakazały używania języka niemieckiego i okazywania wszelkich przejawów niemieckiej kultury.

</doc>
<doc id="2007014" url="https://pl.wikipedia.org/wiki?curid=2007014" title="Kazimierz Filipiak">
Kazimierz Filipiak



</doc>
<doc id="2007016" url="https://pl.wikipedia.org/wiki?curid=2007016" title="Codex Gertrudianus">
Codex Gertrudianus



</doc>
<doc id="2007018" url="https://pl.wikipedia.org/wiki?curid=2007018" title="Callistephus">
Callistephus



</doc>
<doc id="2007020" url="https://pl.wikipedia.org/wiki?curid=2007020" title="Psalterium Egberti">
Psalterium Egberti



</doc>
<doc id="2007021" url="https://pl.wikipedia.org/wiki?curid=2007021" title="Tomáš Kos">
Tomáš Kos

Tomáš Kos (ur. 31 grudnia 1967 w Semily) – czeski biathlonista, reprezentujący też barwy Czechosłowacji, wicemistrz świata.
Kariera.
W Pucharze Świata zadebiutował 17 grudnia 1987 roku w Hochfilzen, kiedy zajął 67. miejsce w biegu indywidualnym. Pierwsze punkty zdobył 23 stycznia 1988 roku w Anterselvie, zajmując 18. miejsce tej samej konkurencji. Na podium zawodów tego cyklu jedyny raz stanął 18 stycznia 1992 roku w Ruhpolding, kończąc rywalizację w sprincie na drugiej pozycji. W zawodach tych rozdzielił Niemca Jensa Steinigena i Thierry'ego Gerbiera z Francji. Najlepsze wyniki osiągał w sezonie 1988/1989, kiedy zajął 38. miejsce w klasyfikacji generalnej.
Podczas mistrzostw świata w Mińsku/Oslo/Kontiolahti w 1990 roku wspólnie z Ivanem Masaříkiem, Janem Matoušem i Jiřím Holubcem zdobył srebrny medal w biegu drużynowym. Był też między innymi jedenasty w spricie na mistrzostwach świata w Borowcu trzy lata później.
W 1988 roku wystartował na igrzyskach olimpijskich w Calgary, gdzie zajął 22. miejsce w biegu indywidualnym, 24. w sprincie i 11. w sztafecie. Podczas igrzysk w Albertville cztery lata później uplasował się na 23. pozycji w biegu indywidualnym, 22. w sprincie i 7. w sztafecie. Brał też udział w igrzyskach olimpijskich w Lillehammer w 1994 roku, zajmując 46. miejsce w sprincie i 12. w sztafecie.
Po zakończeniu czynnej kariery został trenerem, trenował między innymi reprezentację Słowenii.

</doc>
<doc id="2007022" url="https://pl.wikipedia.org/wiki?curid=2007022" title="Tomas Kos">
Tomas Kos



</doc>
<doc id="2007024" url="https://pl.wikipedia.org/wiki?curid=2007024" title="Charles Deslondes">
Charles Deslondes

Charles Deslondes – przywódca powstania w German Coast, buntu niewolników w German Coast z 8–11 stycznia 1811 roku.
Deslondes pochodził z Haiti, był wolnym człowiekiem, który pracował jako robotnik na plantacji Deslondes.
8 stycznia 1811 roku stanął na czele 200 powstańców, którzy skierowali się w stronę Nowego Orleanu. W czasie marszu grupa powiększała się o niewolników uciekających z pobliskich plantacji. Powstańcy rozpoczęli marsz od zabicia dwóch białych i spalenia trzech plantacyjnych budynków. Byli słabo uzbrojeni.
11 stycznia patrol, dowodzony przez pułkownika Manuela André zaatakował główną grupę powstańców, zabijając czterdziestu z nich, kolejnych czternastu zginęło w następnych potyczkach. Większość niewolników schwytano, po przesłuchaniach 29 z nich stracono. Łącznie zginęło 95 niewolników.
Deslondes został rozstrzelany.

</doc>
<doc id="2007025" url="https://pl.wikipedia.org/wiki?curid=2007025" title="Andrzej Gajewski">
Andrzej Gajewski



</doc>
<doc id="2007026" url="https://pl.wikipedia.org/wiki?curid=2007026" title="Stéphane Bouthiaux">
Stéphane Bouthiaux

Stéphane Bouthiaux (ur. 26 marca 1966 w Pontarlier) – francuski biathlonista, dwukrotny medalista mistrzostw świata.
Kariera.
W Pucharze Świata zadebiutował 17 grudnia 1987 roku w Hochfilzen, zajmując 55. miejsce w biegu indywidualnym. Pierwsze punkty zdobył 16 marca 1989 roku w Steinkjer, gdzie w biegu indywidualnym był dziewiętnasty. Na podium zawodów tego cyklu jedyny raz stanął 7 marca 1991 roku w Oslo, kończąc rywalizację w tej samej konkurencji na trzeciej pozycji. W zawodach tych wyprzedzili go jedynie Niemiec Mark Kirchner i Austriak Franz Schuler. Najlepsze wyniki osiągnął w sezonie 1990/1991, kiedy zajął 28. miejsce w klasyfikacji generalnej.
Na mistrzostwach świata w Mińsku/Oslo/Kontiolahti wspólnie z Christianem Dumontem, Hervé Flandinem i Thierrym Gerbierem zdobył brązowy medal w biegu drużynowym. Wynik ten Francuzi w składzie: Thierry Dusserre, Franck Perrot, Lionel Laurent i Stéphane Bouthiaux powtórzyli podczas mistrzostw świata w Anterselvie w 1995 roku. W konkurencjach indywidualnych nigdy nie uplasował się w czołowej trzydziestce. Brał też udział w igrzyskach olimpijskich w Lillehammer w 1994 roku, gdzie w swoim jedynym starcie zajął 35. miejsce w sprincie.
W 1992 roku jego żoną została biathlonistka, Anne Briand, mają dwójkę dzieci.
Po zakończeniu czynnej kariery został trenerem.

</doc>
<doc id="2007027" url="https://pl.wikipedia.org/wiki?curid=2007027" title="Pioneer (fundusz powierniczy)">
Pioneer (fundusz powierniczy)



</doc>
<doc id="2007029" url="https://pl.wikipedia.org/wiki?curid=2007029" title="Folia Gertrudiana">
Folia Gertrudiana



</doc>
<doc id="2007030" url="https://pl.wikipedia.org/wiki?curid=2007030" title="John Wootton">
John Wootton

John Wootton (ur. ok. 1682 w Snitterfield w hrabstwie Warwickshire, zm. 13 listopada 1764 w Londynie) – angielski malarz tematów sportowych, scen batalistycznych i pejzaży.
Na początku lat 90. XVII wieku był uczniem Jana Wycka. Ok. 1720 wyjechał do Rzymu, gdzie zapoznał się z twórczością Gasparda Poussina i Claude Lorraina. Specjalizował się w przedstawieniach koni, tematyce rodzajowej i myśliwskiej. Wśród jego klientów byli król Jerzy II Hanowerski i książę Walii Fryderyk Ludwik Hanowerski.
John Wootton uważany jest obecnie za prekursora angielskiej szkoły pejzażowej pierwszej połowy XVIII wieku. Jego prace znajdują się głównie w galeriach brytyjskich, m.in. w Tate Britain i Royal Collection w Londynie. Uczniem malarza był George Lambert.

</doc>
<doc id="2007035" url="https://pl.wikipedia.org/wiki?curid=2007035" title="31 Włocławski Pułk Piechoty">
31 Włocławski Pułk Piechoty



</doc>
<doc id="2007041" url="https://pl.wikipedia.org/wiki?curid=2007041" title="Pioneer (fundusz inwestycyjny)">
Pioneer (fundusz inwestycyjny)



</doc>
<doc id="2007043" url="https://pl.wikipedia.org/wiki?curid=2007043" title="Forlorn hope">
Forlorn hope

Forlorn hope – termin wojskowy w krajach anglosaskich określający grupę żołnierzy lub innych walczących, przewodzącą w operacji militarnej o wysokim stopniu ryzyka, np. ataku na okopaną pozycję przeciwnika. Termin pochodzi z niderlandzkiego "verloren hoop", co znaczy "stracony huf". W języku francuskim występuje ekwiwalentny termin "Les Enfants Perdus", czyli "utracone dzieci".
W czasach ładowanych odprzodowo muszkietów mianem tym określano pierwszą falę żołnierzy szturmujących wyłom w bronionej pozycji wroga podczas oblężenia. Żołnierze ci często byli ranieni lub zabijani, jednakże któremuś mogło udać się przetrwać na tyle długo, aby zdobyć przyczółek, do którego mogły dotrzeć posiłki. Formacja była najczęściej wiedziona przez oficera niskiej rangi, liczącego na awans – jeśliby przetrwał szturm prawie natychmiast bywał awansowany i wynagradzany.

</doc>
<doc id="2007044" url="https://pl.wikipedia.org/wiki?curid=2007044" title="Edward Rulikowski">
Edward Rulikowski

Edward Leopold Rulikowski h. Korab (ur. w 1825 w Motowidłówce nad Stuhną na Naddnieprzańskiej Ukrainie, zm. w 1900) – polski historyk, archeolog, etnograf, członek Komisji Antropologicznej Akademii Umiejętności w Krakowie, a także członek Komisji Archeograficznej w Kijowie. 
Życiorys.
Urodzony w zamożnej rodzinie ziemiańskiej, dziedzic Motowidłówki, syn marszałka Józefa Kazimierza (1780-1860), wnuk Ignacego Rulikowskiego (1730-1801) chorążego parczewskiego, brat Wacława, właściciela Horodnicy. W 1880 podjął stałą współpracę z redakcją Słownika geograficznego. Dla tego wydawnictwa opisał szereg miejscowości na dawnych polskich Kresach Wschodnich.

</doc>
<doc id="2007045" url="https://pl.wikipedia.org/wiki?curid=2007045" title="Pioneer (fundusz Inwestycyjny)">
Pioneer (fundusz Inwestycyjny)



</doc>
<doc id="2007046" url="https://pl.wikipedia.org/wiki?curid=2007046" title="Pirjo Mattila">
Pirjo Mattila

Pirjo Hannele Mattila z d. Aalto (ur. 19 lutego 1961 w Huittinen) – fińska biathlonistka, dwukrotna medalistka mistrzostw świata.
Kariera.
W zawodach Pucharu Świata zadebiutowała 4 marca 1983 roku w Lappeenranta, zajmując 2. miejsce w biegu indywidualnym. Tym samym już w debiucie nie tylko zdobyła pierwsze punkty, ale od razu stanęła na podium. Był to jednak jedyny raz kiedy znalazła się w czołowej trójce zawodów pucharowych. Najlepsze wyniki osiągnęła w sezonach 1982/1983, 1989/1990 i 1993/1994, kiedy zajmowała siódme miejsce w klasyfikacji generalnej.
Podczas mistrzostw świata w Egg w 1985 roku wspólnie z Tuiją Vuoksialą i Teiją Nieminen zdobyła brązowy medal w sztafecie. Był to pierwszy w historii medal dla Finlandii w tej konkurencji. Wynik ten Finki w składzie: Tuija Vuoksiala, Seija Hyytiäinen i Pirjo Mattila powtórzyły na mistrzostwach świata w Oslo/Mińsku/Kontiolahti w 1990 roku. Była też między innymi czwarta w biegu indywidualnym podczas mistrzostw świata w Lahti w 1987 roku i rozgrywanych sześć lat później mistrzostw świata w Borowcu. Walkę o podium przegrała odpowiednio z Vuoksialą i Swietłaną Paramyginą z Białorusi.
Brała też udział w igrzyskach olimpijskich w Lillehammer w 1994 roku, gdzie w swoim jedynym starcie zajęła 61. miejsce w sprincie.

</doc>
<doc id="2007047" url="https://pl.wikipedia.org/wiki?curid=2007047" title="Pekao Investment Management">
Pekao Investment Management

Pekao Investment Management S.A. (dawniej Pioneer Pekao Investment Management S.A.) – spółka holdingowa z grupy Banku Pekao S.A. założona w 1999. Do 1 października 2016 świadcząca w Polsce w ramach licencji brokerskiej usługę zarządzania portfelami: funduszy inwestycyjnych, ubezpieczeniowymi oraz osób indywidualnych. Była częścią grupy działającej pod marką Pioneer Pekao Investment.
Historia.
Spółka Pioneer Pekao Investment Management SA powstała poprzez przekształcenie wcześniej istniejącej spółki zarządzania portfelami (Pioneer Assets Management SA) i przeniesienia do tej struktury departamentu zarządzania aktywami Centralnego Domu Maklerskiego Pekao SA.
Od 1 stycznia 2001 Pioneer Pekao Investment Management zarządzało aktywami polskich funduszy Pioneer. 1 kwietnia 2001 przejeło z Centralnego Domu Maklerskiego Pekao S.A. portfele klientów indywidualnych oraz portfel wierzycielskich papierów wartościowych Banku Pekao S.A. Od 14 maja 2001 zarządzało aktywami Eurofunduszy (później Pioneer) – funduszy inwestycyjnych należących do Pekao Towarzystwa Funduszy Inwestycyjnych (dawniej Pioneer Pekao TFI).
Do 30 września 2016 spółka zarządzała aktywami funduszy Pioneer oraz świadczyła usługę zarządzania portfelami instrumentów finansowych. Od 1 października 2016 zarządzanie aktywami funduszy, którymi dotychczas zarządzał Pioneer Pekao Investment Management S.A., odbywa się bezpośrednio w Pekao TFI S.A. Jednocześnie 1 października 2016 usługa zarządzania portfelami instrumentów finansowych została przeniesiona do Pekao TFI S.A.
W 15 lutego 2018 nastąpiła zmiana nazwy na "Pekao Investment Management S.A."

</doc>
<doc id="2007048" url="https://pl.wikipedia.org/wiki?curid=2007048" title="Pioneer Pekao">
Pioneer Pekao



</doc>
<doc id="2007049" url="https://pl.wikipedia.org/wiki?curid=2007049" title="Jakub Święcicki">
Jakub Święcicki

Jakub Święcicki (ur. 18 września 1949 w Warszawie, zm. 20 lipca 2018 w Sztokholmie) – polski badacz stosunków międzynarodowych, analityk i wykładowca, ekspert ds. Europy Wschodniej i Rosji, działacz polityczny i polonijny w Szwecji.
Życiorys.
Był synem profesora Andrzeja Święcickiego i bratem polityka Marcina Święcickiego. Absolwent VI Liceum Ogólnokształcącego im. Tadeusza Reytana w Warszawie (1967). W latach 1967–1972 studiował w Instytucie Filologii Orientalnej Uniwersytetu Warszawskiego. W 1972 wyemigrował do Szwecji, na Uniwersytecie Sztokholmskim podjął studia z dziedziny nauk politycznych i ekonomii, które kontynuował do 1975. Od drugiej połowy lat 70. związany z polską opozycją jako współpracownik Komitetu Obrony Robotników. W latach 1980–1981 działał z NSZZ „Solidarność”. Zasiadał wówczas w Międzynarodowej Konferencji Związków Zawodowych w Brukseli jako jej przedstawiciel. W 1985 podjął pracę analityka i konsultanta ds. ekonomii w Instytucie Spraw Zagranicznych w Sztokholmie. W 1988 został zastępcą posła do Riksdagu wybranego z ramienia Ludowej Partii Liberałów. Pracował jednocześnie jako wykładowca współczesnej historii Polski na Uniwersytecie Sztokholmskim.
Od lat 70. związany z Polonią szwedzką, był prezesem Rady Uchodźstwa Polskiego w Szwecji (1976–1977).
Po zmianie systemu politycznego w Polsce świadczył usługi doradcze w Urzędzie Rady Ministrów, następnie był przedstawicielem szwedzkiego banku oszczędnościowego (Sparbanken) w Polsce (1991–1994). Pozostał jednak w Szwecji, gdzie pełnił funkcję redaktora naczelnego pisma „Internationalla studier” (1997–2001). Został też asystentem badawczym oraz ekspertem ds. Europy Środkowej i Wschodniej oraz Rosji w Instytucie Spraw Zagranicznych w Sztokholmie.
Odznaczenia.
Odznaczony Krzyżem Kawalerskim (1992) oraz Krzyżem Oficerskim (2008) Orderu Odrodzenia Polski, w 2009 otrzymał Krzyż Oficerski Orderu Zasługi Rzeczypospolitej Polskiej.

</doc>
<doc id="2007051" url="https://pl.wikipedia.org/wiki?curid=2007051" title="Incydent w Namamugi">
Incydent w Namamugi

 – napaść samurajów na obcokrajowców, do której doszło we wsi Namamugi (wówczas należącej do powiatu Tachibana, prowincji Musashi) w dniu 14 września 1862 roku, czego skutkiem było bombardowanie Kagoshimy w sierpniu 1863 roku.
Przebieg wypadków.
Grupa brytyjskich kupców (trzech mężczyzn i towarzysząca im kobieta) udała się na wycieczkę drogą Tōkaidō, która prowadziła m.in. przez wieś Namamugi (obecnie część dzielnicy Tsurumi w Jokohamie), do świątyni buddyjskiej Kawasaki Daishi (potoczna nazwa świątyni Heiken). W Namamugi napotkali, podążający z przeciwnego kierunku, orszak regenta prowincji Satsuma, Hisamitsu Shimazu. Zgodnie z obowiązującym wówczas zwyczajem, Brytyjczycy powinni zatrzymać się i zsiąść z koni. Nie uczynili tego jednak, a jeden z nich, Charles Lennox Richardson, w czasie mijania Japończyków podjechał ponadto do nich zbyt blisko. W efekcie został zaatakowany białą bronią przez jednego z przybocznych świty regenta i ranny spadł z konia. Troje pozostałych Brytyjczyków zmuszonych zostało do ucieczki; obaj mężczyźni zostali ranni, kobiecie nic się nie stało. Hisamitsu nakazał dobić ciężko rannego Richardsona. Pochowano go w Jokohamie.
Reakcje.
Japończycy usiłowali oskarżyć Brytyjczyków o napaść, jednak społeczność międzynarodowa, w praktyce ograniczona do państw zachodnich, stanęła po stronie brytyjskiej.
Incydent wywołał przerażenie wśród cudzoziemców żyjących w Japonii, skupionych w jednej z dzielnic Jokohamy. Wielu kupców zaczęło naciskać na swoje rządy, aby zareagowały na incydent.
Reakcją brytyjską było przeprowadzone niecały rok później bombardowanie Kagoshimy (zwane także „wojną pomiędzy hanem Satsuma a Wielką Brytanią”).
Upamiętnienia.
W pobliżu miejsca, gdzie ranny Richardson spadł z konia, umieszczono kamienną tablicę upamiętniającą to zdarzenie.
Zdarzenia stały się podstawą powieści Jamesa Clavella "Gai-Jin".

</doc>
<doc id="2007052" url="https://pl.wikipedia.org/wiki?curid=2007052" title="Bank depozytariusz">
Bank depozytariusz

Bank depozytariusz – bank pełniący funkcję depozytariusza wobec wskazanych grup podmiotów rynku kapitałowego.
Najczęściej jest to bank pełniący rolę depozytariusza funduszy inwestycyjnych lub funduszy emerytalnych.
Banki depozytariusze w Polsce.
W odniesieniu do funduszy inwestycyjnych prawne usytuowanie depozytariusza jest określone w Ustawie z dnia 27 maja 2004 r. o funduszach inwestycyjnych i zarządzaniu alternatywnymi funduszami inwestycyjnymi.
Departamenty banków koordynujące pełnienie funkcji banku depozytariusza współpracują w Radzie Banków Depozytariuszy.
W Polsce funkcję tę pełnią m.in.:
Najpopularniejszym depozytariuszem pod względem aktywów w kontrolowanych funduszach jest Bank Handlowy w Warszawie S.A. Od wielu lat zajmuje on wysoką pozycję. Tuż za nim uplasował się mBank S.A., a trzecie miejsce należy do Powszechnej Kasy Oszczędności Banku Polskiego SA.
Ramy prawne.
Zasady (prawa, zobowiązania) świadczenia usługi depozytariusza funduszy inwestycyjnych określone są w ustawie o funduszach inwestycyjnych [z 2004 roku]. Ponadto, świadczenie usług wobec konkretnego klienta odbywa się na podstawie umowy ("umowa o prowadzenie rejestru aktywów funduszu").
Zgodnie z ustawą bankiem depozytariuszem może być:
Obowiązki depozytariusza polegają na:
Depozytariusz prawnie jest zobligowany do działania wobec towarzystwa w przypadkach stwierdzonych nieprawidłowości, a za zaniechania, nienależyte wykonanie określonych obowiązków odpowiada prawnie.
W trakcie tworzenia funduszu (w trakcie zapisów) depozytariusz prowadzi rachunek (oprocentowany – odsetki powiększają kwotę wpłaty), a także weryfikuje prawidłowość zapisów (subskrypcji).
W przypadku likwidacji funduszu zwykle jest likwidatorem funduszu.
Depozytariuszowi nie wolno zlecić zarządzania portfelem funduszu (zakaz ustawowy – art. 46 ustawy o funduszach inwestycyjnych).
Ponadto – zapewne dla uniknięcia podejrzeń o konfliktu interesów – bank, ani jego pracownicy nie mogą zawierać transakcji z funduszem.
Majątek funduszu nie może być przedmiotem egzekucji kierowanej przeciwko bankowi depozytariuszowi (a więc aktywa funduszu są zabezpieczone w przypadku upadłości banku).
Bank depozytariusz jest wskazany w statucie i w prospekcie informacyjnym funduszu, a jego wybór albo zmiana jest zatwierdzany przez Komisję Nadzoru Finansowego (KNF). KNF jest także informowana o osobach wykonujących w imieniu depozytariusza czynności związane z tą funkcją. Nadzór ze strony KNF polega także na wypełnianiu przez bank depozytariusza szeregu obowiązków informacyjnych wobec KNF (w tym weryfikacji zgodności działania z ograniczeniami limitowymi [ustawowymi bądź statutowymi]). Za nienależyte, niewłaściwe działanie bank depozytariusz może zostać ukarany przez KNF (art. 232 ustawy o funduszach inwestycyjnych).
Pracownicy banku są związani tajemnicą zawodową w zakresie spraw funduszu.

</doc>
<doc id="2007055" url="https://pl.wikipedia.org/wiki?curid=2007055" title="Formuladeildin (2005)">
Formuladeildin (2005)

W roku 2005 odbywała się na Wyspach Owczych 63. edycja turnieju Formuladeildin, czyli pierwszej ligi tegoż archipelagu w piłce nożnej. Tytułu mistrzowskiego bronił HB Tórshavn, jednak tym razem sięgnął po niego drugi klub ze stolicy - B36 Tórshavn, po raz dziewiąty i, jak dotąd, ostatni w swojej historii.
Przebieg.
Formuladeildin (2005) to pierwsze rozgrywki pierwszoligowe na Wyspach Owczych, które noszą miano "Formuladeildin". Wcześniej nazywały się "1. deild", która to nazwa dziś przypisana jest drugiej lidze.
Podobnie, jak współcześnie, w roku 2005 w Formuladeildin grało 10 drużyn. Zasada ta została wprowadzona w sezonie 1988, kiedy ich liczbę podniesiono z 8. Od roku 1979 istnieje możliwość spadku do niższej ligi. Wtedy jeszcze jedynie ostatnia drużyna bezwarunkowo była relegowana do 1. deild (TB Tvøroyri), przedostatnia zaś dostawała możliwość rozegrania meczów barażowych z drugą drużyną w niższej lidze. Dwumecz pomiędzy GÍ Gøta i B71 Sandoy zakończyły się wynikiem 7:1 (4:1, 3:0) i zespół zdołał utrzymać się w pierwszej lidze.
Pierwsze miejsce w nowym sezonie zajął B36 Tórshavn, który poprzednio był drugi. Jego dawne miejsce przypadło byłemu mistrzowi - HB Tórshavn, a trzecie klubowi Skála ÍF, którego pozycja nie uległa zmianie. Pomimo tego, że suma punktów wskazywałaby na coś innego, część źródeł podaje, że HB Tórshavn znalazł się na trzeciej pozycji, a Skála ÍF na drugiej, o czym świadczyłby fakt, że to ten drugi zespół dostał się do bardziej prestiżowych europejskich pucharów. Czwartą lokatę zajął, szósty we wcześniejszym sezonie, NSÍ Runavík, piątą EB/Streymur (bez zmian), a szóstą, walczący poprzednio o pozostanie w lidze, ÍF Fuglafjørður. Ostatnie dwa bezpieczne miejsca przypadły KÍ Klaksvík (siódme, poprzednio czwarte) oraz VB/Sumba (ósme, poprzednio siódme, jako VB Vágur). Miejsce dziewiąte zajął GÍ Gøta (z ósmego), a dziesiąte, spadkowe TB Tvøroyri.
Królem strzelców został Christian Høgni Jacobsen, zawodnik NSÍ Runavík, który zdobył osiemnaście bramek.
Za zwycięstwo, od roku 1995 przyznaje się na Wyspach Owczych trzy punkty. Od tego roku także zamiast dwóch meczów grupowych każdy klub rozgrywa trzy mecze.
Zespoły z Formuladeildin (2005) dostały szansę gry w europejskich pucharach za zajęcie wysokich pozycji we własnej lidze. Mistrz archipelagu, B36 Tórshavn zagrał w dwóch rundach kwalifikacyjnych Ligi Mistrzów (2006/07). W pierwszej pokonał maltański Birkirkara FC 5-2 (3-0, 2-2), a w drugiej uległ tureckiemu Fenerbahçe SK 0-9 (0-4, 0-5). Bramki dla wyspiarzy zdobywali: Amed Davy Sylla (15' i 22' pierwszego meczu), Hanus Thorleifson (90'+2 pierwszego meczu), Klæmint Matras (44' drugiego meczu) oraz Obele Okeke Onyebuchi (80' drugiego meczu). Drugi zespół, Skála ÍF oraz zdobywca Pucharu Wysp Owczych dostali możliwość gry w rundzie kwalifikacyjnej Pucharu UEFA (2006/07), gdzie pierwszy z nich przegrał z norweskim IK Start 0-4 (0-1, 0-3), a drugi z łotewskim FK Ventspils 1-4 (1-2, 0-2). Bramkę dla Farerczyków zdobył Simun Jacobsen (29'). Trzeci zespół, HB Tórshavn, dostał zaś możliwość gry w pierwszej rundzie Pucharu Intertoto (2006), gdzie przegrał z łotewskim Dinaburg Daugavpils 1-2 (1-1, 0-1). Strzelcem bramki dla HB był Rasmus Nolsøe (59').
Zespoły.
W rozgrywkach wzięło udział 10 drużyn. Na miejscu B68 Toftir pojawił się TB Tvøroyri.
Wyniki.
Na Wyspach Owczych dziesięć drużyn rozgrywa po dwadzieścia siedem spotkań. Pierwszych osiemnaście występuje normalnie, każdy zespół gra z pozostałymi po dwa mecze - jeden na własnym stadionie, a drugi na wyjeździe. Trzeci mecz jest dodatkowy, każda drużyna dostaje od czterech, do pięciu meczów, które rozgrywa na własnym stadionie, pozostałe zaś odbywają się na wyjazdach.
Zwykłe mecze:
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dodatkowe mecze:
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strzelcy.
Królem strzelców turnieju został zawodnik drużyny NSÍ Runavík Christian Høgni Jacobsen, który strzelił 18 bramek.
Nagrody i wyróżnienia.
Z okazji Formuladeldin 2005 przyznano kilka nagród zawodnikom:

</doc>
<doc id="2007056" url="https://pl.wikipedia.org/wiki?curid=2007056" title="Pekao Financial Services">
Pekao Financial Services

Pekao Financial Services Sp. z o.o. z siedzibą w Warszawie jest pierwszym na rynku polskim agentem transferowym, specjalizującym się w obsłudze krajowych oraz zagranicznych funduszy inwestycyjnych, powszechnych i pracowniczych towarzystw emerytalnych, a także podmiotów oferujących produkty ubezpieczeniowe.
Historia.
Pekao Financial Services zostało utworzone w 1992 roku przez Bank Pekao S.A. i Pioneer International Group z Bostonu jako Financial Services Ltd (FSL) jako pierwszy agent transferowy w Polsce. W 1998 roku z FSL został wyodrębniony PFS, natomiast FSL zmienił nazwę na Pioneer Financial Services Sp. z o.o. (Pioneer FS). W 2001 roku obie spółki zostały połączone.

</doc>
<doc id="2007060" url="https://pl.wikipedia.org/wiki?curid=2007060" title="Drzewo Żalu">
Drzewo Żalu

Drzewo Żalu () – pomnik upamiętniający ofiary ataku terrorystycznego, który miał miejsce w mieście Biesłan w Federacji Rosyjskiej dnia 1 września 2004 roku. Znajduje się na pamiątkowym cmentarzu Miasto Aniołów w Biesłanie.
W ataku terrorystycznym przeprowadzonym przez rebeliantów czeczeńskich zginęło wówczas 385 osób z czego blisko 171 stanowiły dzieci. Pomnik został zainstalowany na cmentarzu miejskim w Biesłanie w sierpniu 2005 roku. Przedstawia pień drzewa utworzony przez cztery kobiece postacie. Koronę drzewa tworzą wyciągnięte ręce kobiet, które prowadzą małe anioły symbolizujące zmarłe dzieci. Autorami rzeźby są rosyjscy rzeźbiarze Alan Karnajew, oraz Zaurbek Dzanagow. Rzeźba ma wysokość 9 metrów.

</doc>
<doc id="2007061" url="https://pl.wikipedia.org/wiki?curid=2007061" title="Irena Koberdowa">
Irena Koberdowa

Irena Koberdowa z domu Halwic, "primo voto" Sado (ur. 17 września 1916 w Łodzi, zm. 20 sierpnia 2008 w Warszawie) – polska historyk nauk politycznych (profesor zwyczajny od 1979), archiwistka, pisarka, tłumaczka i działaczka polityczna.
Życiorys.
Studiowała filologię klasyczną na Uniwersytecie im. Adama Mickiewicza w Poznaniu w latach 1934–1938. Do wojny pracowała jako nauczycielka w gimnazjum Adeli Skrzypkowskiej w Łodzi. W grudniu 1939 została przesiedlona na wieś w Małopolsce. W 1945 powróciła do Łodzi i ponownie pracowała jako nauczycielka. Kontynuowała studia na Uniwersytecie Łódzkim i w Wyższej Szkole Pedagogicznej w Łodzi. W 1950 wstąpiła do PZPR. Od 1952 do 1957 pracowała naukowo w Instytucie Nauk Społecznych przy KC PZPR, następnie w latach 1957–1966 w Wyższej Szkole Nauk Społecznych. Od 1966 do 1972 była zastępcą, a później dyrektorem Biura Prac Naukowych Naczelnej Dyrekcji Archiwów Państwowych. W 1970 zainicjowała nowatorski jak na ówczesne czasy projekt utrwalenia zasobów archiwów państwowych na nośnikach informatycznych, prace kierownicze powierzyła profesorowi Stanisławowi Nawrockiemu.
Od 1973 do 1983 była kierownikiem Zakładu Historii Polskiego i Międzynarodowego Ruchu Robotniczego w Instytucie Ruchu Robotniczego w Wyższej Szkole Nauk Społecznych przy Komitecie Centralnym PZPR. W 1983 przeszła na emeryturę.
Poza pracą naukową Irena Koberdowa od 1969 była członkiem komisji redakcyjnej „Kwartalnika Historycznego”, członkiem Komisji Nauk Historycznych PAN (w latach 1974–1980), członkiem Rady Archiwalnej (od 1969 do 1981) i od 1972 Rady Naukowej Polskiego Słownika Biograficznego. W październiku 1981 powołana przez Plenum Komitetu Centralnego PZPR w skład Zespołu dla przygotowania naukowej syntezy dziejów polskiego ruchu robotniczego.
Odznaczenia.
W 1970 otrzymała Złoty Krzyż Zasługi, w 1974 odznaczono ją Krzyżem Kawalerskim Orderem Odrodzenia Polski „Polonia Restituta”, w 1976 Medalem Komisji Edukacji Narodowej, w 1978 nagrodą państwową za zasługi w zakresie archiwistyki.
Inne odznaczenia.
Nagroda dziennika „Trybuna Ludu” w 1976, nagrody resortowe I stopnia (1977) i II stopnia (1982). Również w 1982 nagroda tygodnika „Polityka”, w 1983 Nagroda im. Ludwika Waryńskiego.
Twórczość.
Autorka setek felietonów w czasopismach naukowych w kraju i zagranicą oraz książek o tematyce lewicowej, związanej z historią I Proletariatu i dziejów działaczy socjalistycznych i robotniczych biorących w nim udział. Jako historyk często zajmowała się redakcją naukową lub opiniowaniem książek o tematyce związanej z historią ruchu robotniczego w XIX i początkach XX wieku oraz uwarunkowań jego istnienia na ziemiach polskich. W swojej twórczości jednoznacznie utożsamia się z ideami głoszonymi przez komunistów. W minionym ustroju jej książki były często wznawiane, stanowiąc obowiązkowe wyposażenie bibliotek. Wiele z nich nie zostało napisanych w formie typowej dla podręczników, są to zbeletryzowane opowiadania historyczne, zawierające informacje o życiu i działalności pierwszych polskich socjalistów.
Głównym nurtem badań Ireny Koberdowej była historia XIX wieku. Była autorką szeregu prac naukowych i popularnonaukowych z zakresu dziejów Polski i Europy, skoncentrowanych na problematyce politycznej. Napisała podręcznik do dziejów ziem polskich pod zaborami. Istotne znaczenie w jej twórczości naukowej mają też publikacje poświęcone I i II Międzynarodówce. Na uwagę zasługuje również kilka innych monografii jej autorstwa: szczególnie opracowanie dziejów socjalno-rewolucyjnej partii Proletariat, popularna biografia Garibaldiego oraz prac przez nią współredagowane „Szkice z dziejów papiestwa” czy „Oblicza lewicy: losy idei i ludzi”, która to praca, wydana przez Towarzystwo Naukowe im. Adama Próchnika w 1992 roku, jest jednocześnie ostatnim śladem jej działalności naukowej. Warto też pamiętać, że Irena Koberdowa przetłumaczyła z niemieckiego i opatrzyła wstępem „Manifest komunistyczny” Karola Marksa i Fryderyka Engelsa. Irena Koberdowa jest przykładem historyka „polskiego ruchu robotniczego”, w której dorobku znajdziemy wiele prac z dziejów polskich ugrupowań i środowisk lewicowych czy postępowych, często jednak poza granice tego przedmiotu wykraczającego, niemniej pozostającego w gronie badaczy ściśle związanych z partyjnymi strukturami naukowymi. W odróżnieniu do większości uczonych z kręgu Zakładu Historii Partii i Wyższej Szkoły Nauk Społecznych, reprezentantów tego samego pokolenia (i starszych), jej pasje badawcze nie korespondowały w żaden sposób z jej biografią. Można też zauważyć jej stosunkowo niewielkie zaangażowanie na polu pracy partyjnej, gdzie nie wykazywała się ponadprzeciętną aktywnością.

</doc>
<doc id="2007063" url="https://pl.wikipedia.org/wiki?curid=2007063" title="Katastrofa lotu Indian Airlines 257">
Katastrofa lotu Indian Airlines 257

Katastrofa lotu Indian Airlines 257 wydarzyła się 16 sierpnia 1991 roku w okolicach miasta Imphal w Indiach. Samolot Boeing 737-2A8, należący do linii lotniczych Indian Airlines, rozbił się o górę Thangjing. W wyniku katastrofy śmierć poniosło 69 osób (63 pasażerów i 6 członków załogi) – wszyscy na pokładzie.
Boeing 737 (nr rej. VT-EFL) odbywał lot na linii Kolkata – Imphal. We wczesnych godzinach południowych samolot wystartował z lotniska Netaji Subhash Chandra Bose International Airport w Kolkacie. O godzinie 12:41 piloci poinformowali kontrolę lotów o rozpoczęciu przez nich procedury podchodzenia do lądowania. 5 minut później Boeing zniknął z radarów wieży kontroli lotów w Imphal. Samolot rozbił się o górę Thangjing, 40 kilometrów od miasta Imphal. Jak ustalono, w momencie katastrofy, maszyna znajdowała się na wysokości 5000 stóp. Spośród 69 osób na pokładzie nikt nie przeżył katastrofy.
Przyczyną katastrofy był błąd pilota, który zbyt wcześnie rozpoczął schodzenie z wysokości 10000 stóp. Pilot powinien był okrążyć znajdujące się na jego trasie lotu pasmo górskie, jednak jak ustalono, nie uczynił tego, gdyż przyczyniłoby się to do zbyt dużej straty czasu.

</doc>
<doc id="2007071" url="https://pl.wikipedia.org/wiki?curid=2007071" title="Legenda Permskiego Niedźwiedzia">
Legenda Permskiego Niedźwiedzia

Legenda Permskiego Niedźwiedzia (ros. "Легенда о пермском медведе") – pomnik znajdujący się w Permie, w Rosji.
Monument przedstawia spacer niedźwiedzia będącego symbolem miasta umieszczonym w jego herbie. Pierwszą wersję rzeźby odsłonięto 9 września 2006 roku w ramach "Międzynarodowego Festiwalu Rzeźby Współczesnej" "Season of Art", w centralnej części miasta – przy ulicy Lenina naprzeciwko Filharmonii Miejskiej i w niedalekiej odległości od siedziby parlamentu Kraju Permskiego. 
Pomnik wykonany był z kamienia syntetycznego a jego masa wynosiła około 2,5 tony. Autorem rzeźby był Władimir Pawlenko, członek Związku Artystów Rosji i International Association of Art. 
29 października 2008 r. dotychczasowa rzeźba została usunięta. 12 czerwca 2009 r. zastąpiono ją nową wersją, wykonaną z brązu. Architekt pozostał ten sam, zmieniła się natomiast lokalizacja. Nowy niedźwiedź został umiejscowiony w okolicy Hotelu Ural.

</doc>
<doc id="2007075" url="https://pl.wikipedia.org/wiki?curid=2007075" title="Wacław Ponikowski">
Wacław Ponikowski

Wacław Cezary Ponikowski (ur. 20 sierpnia 1884 w Warszawie, zm. 26 września 1944 tamże) – polski specjalista ekonomiki rolnej, nauczyciel akademicki – profesor Politechniki Lwowskiej, Uniwersytetu Wileńskiego i SGGW.
Życiorys.
Urodził się 20 sierpnia 1884 w Warszawie. Syn Cezarego, adwokata (1853-1944, i Eweliny z Łuczyckich (ur. 1858), brat Krystyny (1890-1954), Janiny i Marii (1894-1969). Był uczniem Szkoły Realnej w Warszawie, którą ukończył w 1903 roku. Po zdaniu matury w Krakowie, podjął tam w latach 1904-1909 studia na Uniwersytecie Jagiellońskim zakończone dyplomem inżyniera-rolnika. W latach 1908-1912 kontynuował na UJ studia w dziedzinie historii gospodarczej i ekonomii, zakończone roczną praktyką (na terenie ówczesnego Królestwa). Po powrocie na Uniwersytet Jagielloński podjął pracę nad rozprawą doktorską – przerwane jednak przez wybuch I wojny światowej. Przeniósłszy się w 1915 roku do Warszawy pracował jako ekonomista rolny i statystyk w Centralnym Towarzystwie Rolniczym, a następnie w Związku Polskim Izb i Organizacji Rolniczych. Od 1918 roku rozpoczął pracę w SGGW – początkowo w bibliotece, a następnie w charakterze starszego asystenta w Katedrze Zarządu Gospodarstwem Rolnym.
W roku 1920 wstąpił do wojska jako ochotnik, by następnie wrócić do pracy naukowo-badawczej i działalności dydaktycznej. W tym okresie interesowała go zwłaszcza problematyka mechanizacji w gospodarstwach rolnych. W 1924 roku na podstawie pracy "Znaczenie maszyn dla gospodarstwa wiejskiego" uzyskał w SGGW stopień naukowy doktora. Tamże habilitował się w 1926 roku w dziedzinie ekonomiki rolnej na podstawie pracy: "Dochód czysty i jego składniki".
W latach 1926-1928 pracował na Uniwersytecie Wileńskim prowadząc wykłady z wybranych zagadnień ekonomiki rolnej, zaś w Warszawie w latach 1926-1936 wykładał w SGGW ekonomikę i rachunkowość drobnych gospodarstw rolnych. W grudniu 1936 otrzymał tytuł profesora nadzwyczajnego administracji rolniczej na Wydziale Rolniczo-Leśnym Politechniki Lwowskiej. Na uczelni otrzymał katedrę administracji rolnej.
W związku ze swymi zainteresowaniami, Ponikowski podejmował dyskusje i polemiki z wieloma uznanymi w skali międzynarodowej autorytetami z dziedziny ekonomiki rolnej. I tak, zgłosił sprzeciw wobec metody punktowej badania intensywności i przychodu surowego prof. Ernsta Laura. Przy pomocy metod statystyczno-matematycznych, wykazał u F. Watterstradta błędy w ocenach intensywności rolnictwa niemieckiego. Dyskutował z Franciszkiem Bujakiem na temat systemu rachunkowości stosowanego w Wydziale Ekonomiki Drobnych Gospodarstw Rolnych Państwowego Instytutu Naukowego Gospodarstwa Wiejskiego w Puławach.
W latach 1939-1944 zamieszkiwał w Dublanach (pod Lwowem), gdzie kierował biblioteką Wydziału Rolniczo-Leśnego Politechniki Lwowskiej – biorąc też udział w tajnym nauczaniu. Na wiosnę 1944 przeniósł się do Warszawy, która jako choremu na astmę, odpowiadała mu bardziej pod względem klimatycznym. Podczas powstania warszawskiego został wraz ze swą żoną zastrzelony (26 września 1944) – prawdopodobnie na Mokotowie, gdzie zamieszkiwał w domu swych rodziców (Warszawa, ul. Czeczota 10). Dokładne miejsce, w którym zginął i miejsce pochówku jego i jego żony Zofii z Marczewskich nie jest znane. Dzieci nie pozostawili. 
W życiu prywatnym Ponikowski był zapalonym melomanem i bywalcem sal koncertowych, zwłaszcza miłośnikiem muzyki poważnej (co wiadomo ze wspomnień jego stryjecznego brata Macieja Masłowskiego). Był spokrewniony ze znaną skrzypaczką Eugenią Umińską (poprzez swoją babkę Krystynę z Chojnackich Ponikowską (1827-1869) i prababkę Teresę z Umińskich Chojnacką (1796-1868) - zob.: nagrobek na Starych Powązkach w Warszawie (kwatera 30), zdjęcie z 2018 roku i widok płyty poziomej na tym samym nagrobku, zdjęcie z 2018 roku
Zainteresowania naukowe.
Zainteresowania naukowe Ponikowskiego koncentrowały się wokół problematyki:
Wybrane publikacje.
Spuścizna naukowa po Wacławie Ponikowskim została przekazana przez jego rodzinę do archiwum PAN w Warszawie (rękopisy podręczników z zakresu organizacji i zarządzania gospodarstwami wiejskimi, prace dotyczące wyceny gruntów i majątków ziemskich, wpływu jakości gleby na stosunki pracy w rolnictwie, ankiety badawcze, opracowania dotyczące teorii rachunkowości drobnych gospodarstw rolnych).

</doc>
<doc id="2007076" url="https://pl.wikipedia.org/wiki?curid=2007076" title="Wydział Architektury Politechniki Białostockiej">
Wydział Architektury Politechniki Białostockiej

Wydział Architektury Politechniki Białostockiej – jeden z sześciu wydziałów Politechniki Białostockiej.
Historia.
W 1974 z inicjatywy trzech architektów: Heleny Sawczuk-Nowary, Idzi Łukaszewicz i Mariana Truszkowskiego, utworzono w Politechnice Białostockiej Studium Architektoniczne, które wraz z Instytutem Budownictwa Lądowego Politechniki Białostockiej i Wydziałem Architektury Politechniki Warszawskiej prowadziło tzw. studia łączone.
18 września 1975 zarządzeniem Ministra Nauki i Szkolnictwa Wyższego powołano Instytut Architektury Politechniki Białostockiej, na prawach wydziału. Pierwszym dyrektorem Instytutu był dr inż. arch. Zbigniew Piniński. 
Pierwszą siedzibą Wydziału Architektury był Pałacyk Gościnny Branickich.
W 1989 Instytut Architektury przekształcono w Wydział Architektury Politechniki Białostockiej.
Położenie.
Wydział Architektury jest jednym z trzech wydziałów Politechniki Białostockiej, które umiejscowione są poza kampusem uczelni przy ulicy Wiejskiej. Wydział obecnie mieści się przy ulicy Oskara Sosnowskiego 11.
Kierunki studiów.
Wydział prowadzi kształcenie na trzech kierunkach:

</doc>
<doc id="2007081" url="https://pl.wikipedia.org/wiki?curid=2007081" title="Wydział Budownictwa i Nauk o Środowisku Politechniki Białostockiej">
Wydział Budownictwa i Nauk o Środowisku Politechniki Białostockiej

Wydział Budownictwa i Nauk o Środowisku to jeden z sześciu wydziałów Politechniki Białostockiej.
Historia.
1 września 1951 Wieczorowa Szkoła Inżynierska w Białymstoku rozpoczęła rekrutację na kierunek Budownictwo. Wydział Budowlany z pierwszą siedzibą przy ul. Sosnowej oficjalnie powołany został 26 marca 1952. 8 maja 1956 podpisano porozumienie z Politechniką Warszawską, na mocy którego stołeczna uczelnia zobowiązała się do udzielania pomocy dydaktycznej i naukowej Wyższej Szkole Inżynierskiej w Białymstoku. Pierwszą rekrutację na studia zaoczne przeprowadzono w 1964, w którym też nazwę uczelni zmieniono na Wyższą Szkołę Inżynierską. Dwa lata później odbyła się pierwsza rekrutacja na studia dzienne, a wydział uzyskał nazwę Wydział Budownictwa Lądowego.
W 1974 utworzono Zakład Inżynierii Środowiska, co było bezpośrednim skutkiem deficytu kadry inżynierskiej w zakresie instalacji sanitarnych. Kształcenie w zakresie drogownictwa rozpoczęto w 1977. Trzy lata później Rada Naukowa Instytutu Budownictwa Lądowego uzyskała prawa nadawania stopnia doktora nauk technicznych w dyscyplinie naukowej inżynieria środowiska i w tym samym roku odbyła się pierwsza publiczna obrona pracy doktorskiej w historii Politechniki Białostockiej. Prawa doktoryzowania w dyscyplinie budownictwo uczelnia uzyskała w 1988.
W 1986 Instytut Budownictwa Lądowego został przekształcony w Wydział Budownictwa i Inżynierii Środowiska. Wydział od 2000 jest członkiem prestiżowego Stowarzyszenia Europejskich Wydziałów Budownictwa (AECEF).
W 2019 roku wydział zmienił nazwę na Wydział Budownictwa i Nauk o Środowisku.
Siedziba.
Wydział Budownictwa i Nauk o Środowisku jest jednym z czterech wydziałów Politechniki Białostockiej, które umiejscowione są na terenie kampusu uczelni przy ulicy Wiejskiej.
Kierunki studiów.
Wydział Budownictwa i Nauk o Środowisku prowadzi kształcenie na sześciu kierunkach:

</doc>
<doc id="2007083" url="https://pl.wikipedia.org/wiki?curid=2007083" title="Akcja Taśma">
Akcja Taśma

Akcja Taśma – jedna z większych operacji bojowych Kedywu Armii Krajowej w czasie II wojny światowej poprzedzających wybuch powstania warszawskiego.
Historia.
W sierpniu 1943 roku dowództwo Armii Krajowej poleciło Kierownictwu Dywersji przygotowanie szeregu akcji zbrojnych wymierzonych w niemieckie posterunki graniczne pomiędzy Generalnym Gubernatorstwem a terytoriami polskimi włączonymi do Rzeszy. Do lutego 1944 roku zniesiono trzynaście posterunków niemieckich przy niewielkich stratach własnych strony polskiej.
Mimo powodzenia akcji podziemie dotkliwie odczuło śmierć harcmistrza Tadeusza Zawadzkiego „Zośki”, jednego z wybijających się dowódców polskiego podziemia (Grupy Szturmowe), który poległ w ataku na strażnicę Grenzschutzpolizei w Sieczychach koło Wyszkowa w nocy z 20 na 21 sierpnia 1943 roku, uczestnicząc w akcji „Taśma” jako obserwator.
Tak pisał o tym Stanisław Broniewski „Orsza”:
Nie znajduje to potwierdzenia w relacjach uczestników akcji. W czasie walki nie było momentu kryzysu. Natomiast jest faktem, że Tadeusz brał żywy udział zarówno w działaniach przygotowawczych, jak i w trakcie samej akcji, wskutek czego niektórzy uczestnicy sądzili, że to on jest dowódcą, a nie Andrzej Morro, który znany był tylko w swym najbliższym środowisku.
W kilka dni po śmierci Tadeusza Zawadzkiego powstał batalion AK o nazwie „Zośka”, który odznaczył się w walkach na Woli, Starówce i Czerniakowie w dniach powstania.

</doc>
<doc id="2007084" url="https://pl.wikipedia.org/wiki?curid=2007084" title="Jónsbók">
Jónsbók

Jónsbók - (z isl. dosłownie Księga Jóna) - kodeks praw nadany Islandii przez króla Norwegii w 1280 roku. Jej autorem był Islandczyk Jón Einrasson. Islandzki parlament (Althing) przyjął je prawie w całości mimo wielu zastrzeżeń, a przetrwało ponad 400 lat.

</doc>
<doc id="2007086" url="https://pl.wikipedia.org/wiki?curid=2007086" title="56P/Slaughter-Burnham">
56P/Slaughter-Burnham

56P/Slaughter-Burnham – kometa krótkookresowa, należąca do rodziny Jowisza.
Odkrycie.
Kometa została odkryta 27 stycznia 1959 roku przez Charlesa D. Slaughtera i Roberta Burnhama w Lowell Observatory (Flagstaff w Arizonie). W nazwie znajdują się zatem nazwiska odkrywców.
Orbita komety i właściwości fizyczne.
Orbita komety 56P/Slaughter-Burnham ma kształt elipsy o mimośrodzie 0,5. Jej peryhelium znajduje się w odległości 2,51 au, aphelium zaś 7,66 au od Słońca. Jej okres obiegu wokół Słońca wynosi 11,47 roku, nachylenie do ekliptyki to wartość 8,15˚.
Jądro tej komety ma rozmiary 3,12 km.

</doc>
<doc id="2007087" url="https://pl.wikipedia.org/wiki?curid=2007087" title="Sulo Bärlund">
Sulo Bärlund

Sulo Richard Bärlund (ur. 15 kwietnia 1910 w Kangasala, zm. 13 kwietnia 1986 tamże) – fiński lekkoatleta, specjalista pchnięcia kulą, medalista olimpijski z Berlina z 1936.
Na igrzyskach olimpijskich w 1936 w Berlinie zdobył srebrny medal w pchnięciu kulą, za Hansem Woellke z Niemiec, a przed innym Niemcem Gerhardem Stöckiem.
Startował na mistrzostwach Europy w 1938 w Paryżu, gdzie zajął 4. miejsce, a także na mistrzostwach Europy w 1946 w Oslo, na których był szósty.
17 razy reprezentował Finlandię w meczach międzypaństwowych (7 zwycięstw indywidualnych).
Był mistrzem Finlandii w pchnięciu kulą w latach 1935-1938, 1940, 1946 i 1948, a także wicemistrzem w 1939, 1945, 1947 i 1949.
Jako pierwszy Fin pokonał granicę 16 metrów. 12 lipca 1936 w Helsinkach ustanowił rekord Finlandii wynikiem 16,23 m.

</doc>
<doc id="2007090" url="https://pl.wikipedia.org/wiki?curid=2007090" title="58P/Jackson-Neujmin">
58P/Jackson-Neujmin

58P/Jackson-Neujmin – kometa krótkookresowa, należąca do rodziny Jowisza.
Odkrycie.
Kometa została odkryta 20 września 1936 roku przez Cyrila V. Jacksona (Union Observatory, Południowa Afryka) i Grigorija Nikołajewicza Nieujmina.
Orbita komety.
Orbita komety 58P/Jackson-Neujmin ma kształt elipsy o mimośrodzie 0,66. Jej peryhelium znajduje się w odległości 1,38 j.a., aphelium zaś 6,78 j.a. od Słońca. Jej okres obiegu wokół Słońca wynosi 8,24 roku, nachylenie do ekliptyki to wartość 13,48˚.

</doc>
<doc id="2007091" url="https://pl.wikipedia.org/wiki?curid=2007091" title="Risto Kuntsi">
Risto Kuntsi

Risto Johannes Kuntsi (ur. 18 czerwca 1912 w Jyväskylä, zm. 6 sierpnia 1964 w Helsinkach) – fiński lekkoatleta, specjalista pchnięcia kulą, medalista mistrzostw Europy.
Na mistrzostwach Europy w 1934 w Turynie zdobył srebrny medal w pchnięciu kulą, za Arnoldem Viidingiem z Estonii (obaj osiągnęli taki sam wynik – 15,19 m). Na igrzyskach olimpijskich w 1936 w Berlinie zajął 13. miejsce w tej konkurencji.
Siedmiokrotny reprezentant kraju w meczach międzypaństwowych (1 zwycięstwo indywidualne).
Był mistrzem Finlandii w pchnięciu kulą w 1934, wicemistrzem w 1933, 1935-1937 i 1940, a brązowym medalistą w 1942 i 1943. Jego rekord życiowy wynosił 15,65 m (18 września 1935 w Rydze).

</doc>
<doc id="2007095" url="https://pl.wikipedia.org/wiki?curid=2007095" title="Pomnik Juliusza Słowackiego">
Pomnik Juliusza Słowackiego

Pomnik Juliusza Słowackiego:

</doc>
<doc id="2007096" url="https://pl.wikipedia.org/wiki?curid=2007096" title="Mistrzostwa Europy w Zapasach 1913">
Mistrzostwa Europy w Zapasach 1913

Mistrzostwa Europy w zapasach 1913 – 11. nieoficjalne mistrzostwa Europy w zapasach, które odbyły się w Budapeszcie w dniach 1–8 maja. Zawodnicy rywalizowali w 5 kategoriach wagowych: -60 kg, -67,5 kg, -75 kg, -82,5 kg oraz +82,5 kg. W zawodach tryumfowali gospodarze mistrzostw, którzy zdobyli 9 medali.

</doc>
<doc id="2007097" url="https://pl.wikipedia.org/wiki?curid=2007097" title="Parnassius acco">
Parnassius acco

Parnassius acco – gatunek dużego azjatyckiego motyla z rodziny paziowatych.
Morfologia.
Strona grzbietowa ubarwiona matowo, szarobiało. Przednie skrzydła z czarnym brzegiem i nakrapianiem, prócz czarnych łusek występują też białe. Przyśrodkowo i szczytowo biegną krótkie, szerokie, poprzeczne, czarne pasy. Przy czubku nieregularny wijący się ciemny dyskoidalny pas, rozpościerający się zwykle od żebra do trzeciej żyły, u niektórych osobników do brzegu grzbietowego. zwykle obejmuje też przednią karmazynową plamkę. Następnie mniej nieregularny i u niektórych osobników nieco szerszy końcowy poprzeczny pas podobny do poprzedniego, a także smukła ciągła linia grzbietowa.
Tylne skrzydła: część grzbietowa ciemna, tego samego koloru zewnętrzny brzeg skrzydła, nieregularnie ząbkowany. Dyskoidalne, podżebrowe i podstawne otoczone czernią plamki w kolorach od karmazynu do różowawej żółci. Następnie subterminalna seria czarnych księżycokształtnych ciapek i wąski końcowy pas, przekraczany i przerywany przez białe żyłkowaniew. "Cilia" obu skrzydeł of both wings wydatnie białe.
Strona spodnia o szkalnym wyglądzie. Skrzydło przednie prawie jak po stronie górnej, ale czarne znaczenia, nie licząc dwóch pasów, widziane tylko dzięki przezroczystości skrzydła ze strony grzbietowej. Tylne skrzydło białe, dyskoidalne, żebrowe i podstawne różowe i karmazynowe plamki także widoczne dzięki przezroczystości skrzydła. Dyskoidalne podwójnie źle odgraniczone serie czarnych ksężycowatych znaczeń poprzedzają serie przykońcowych podobnych znaczeń ze strony górnej, ich czerń jest jednak bardziej matowa, są mniej wyraźne.
"Antennae" matowe brązowoczarne, pokryte białymi łuskami. Brzuch czarny, pokryty rzadkimi, długimi białymi włosami.
Występowanie.
Pakistan, Kaszmir, Himachal Pradesh, Daleki Wschód do Sikkim, Nepalu i Chin.
Status.
Bardzo rzadki, a w ziwązku z tym kiepsko poznany. Podgatunek "P. a. geminifer" jest w Indiach chroniony prawem.

</doc>
<doc id="2007099" url="https://pl.wikipedia.org/wiki?curid=2007099" title="Dyskusja panelowa">
Dyskusja panelowa

Dyskusja panelowa – sposób wymiany poglądów i dochodzenia do rozwiązania problemu w drodze rozmów, których cechą charakterystyczną jest istnienie dwóch gremiów: dyskutującego ( - panel) i słuchającego (audytorium - uczący się).
Opis.
Dyskusja panelowa jest dyskusją dwufazową. W pierwszej fazie specjaliści i przedstawiciele grup interesów przychodzą na rozmowę przed większym audytorium, aby przedstawić i porównać swoje stanowiska i wypracować wspólny wynik. W drugiej fazie dyskusji panelowej słuchacze mają zwykle okazję do zadawania pytań. Często na pytania nie udziela się bezpośredniej odpowiedzi, lecz są one bodźcem do dalszego ciągu krótkich wypowiedzi członków panelu na wyłoniony temat. 
W zależności od wielkości pomieszczenia wypowiedzi członków dyskusji wzmacniane są przy pomocy mikrofonów.
Często planuje się przerwę w imprezie, aby słuchacze mogli w rozmowach podczas przerwy dyskutować, oceniać i zgłębiać zasłyszane opinie. Również na zakończenie imprezy daje się często okazję do dyskusji przy przekąskach i napojach i do nawiązania kontaktów ze słuchaczami. Czasami przed rozpoczęciem zaprasza się na aperitif (przyjęcie na stojąco z napojami), aby słuchacze poznali się.

</doc>
<doc id="2007100" url="https://pl.wikipedia.org/wiki?curid=2007100" title="Nachal Ajjalon">
Nachal Ajjalon

Nachal Ajjalon (hebr. נחל איילון; arab. وادي المصرارة, "Wadi al-Musrara") – rzeka w centralnej części Izraela, mająca swoje źródła w Górach Judzkich w rejonie arabskiej wioski Bajtunja, na południe od miasta Ramallah. Przepływa przez Dolinę Ayalon oraz Równinę Szaron i ma swoje ujście w mieście Tel Awiw do rzeki Jarkon. Rzeka ma długość 50 km. W okresie letnim często wysycha.
Nazwa.
Nazwa rzeki Ajjalon nawiązuje do słów wypowiedzianych przez Jozuego:
Przebieg.
Ajjalon jest niewielką rzeką, mieszczącą się bardziej w kategorii potoku. Ma swoje źródło w Górach Judzkich, na wysokości około 820 m n.p.m. Płynie przez dolinę Ajjalon, Równinę Szaron i obszar metropolitalny Gusz Dan.
Rzeka omija od południa port lotniczy Ben Guriona i następnie dociera do aglomeracji miejskiej Tel Awiwu, gdzie w parku Jarkon wpływa do rzeki Jarkon.
Historia.
W odległej przeszłości rzeka Ajjalon miała swoje ujście do Morza Śródziemnego w mieście Jafa.
Rzeka posiada dużą zlewnię, co powoduje, że w okresie zimowych deszczów powodowała ona częste powodzie we wschodnich dzielnicach Tel Awiwu. Aby zmniejszyć uciążliwość rzeki, w 1955 w górnym biegu rzeki wybudowano tamę i zbiornik retencyjny o pojemności 7 milionów m³ wody. Na początku lat 90. XX wieku zrealizowano projekt regulacji jej koryta. Pomimo to zdarza się, że Ajjalon wylewa powodując lokalne podtopienia (zimy 1991-92, i 1992-93).
Istnieją plany zmiany koryta rzeki i wybudowanie nowego ujścia do Morza Śródziemnego w rejonie Jafy. Istnieją jednak duże obawy zanieczyszczenia wybrzeża i dużych szkód ekologicznych.
Zanieczyszczenie.
Wody rzeki Ajjalon są mocno zanieczyszczone, najmocniej w rejonie Tel Awiwu. Wynika to z faktu zrzucania do rzeki ścieków z miasta Modi’in Illit i Portu lotniczego Tel Awiw-Ben Gurion. Dodatkowym czynnikiem zanieczyszczającym są nawozy rolnicze wypłukiwane z pól oraz ścieki z osiedli w dolinie Ajjalon. Wszystkie te czynniki wpływają na poziom zanieczyszczeń w rzece.
Poziom zanieczyszczeń zmusił władze do podjęcia działań na rzecz ratowania rzeki Ajjalon. W latach 1999-2006 usunięto większość źródeł zanieczyszczeń w dolinie Ajjalon. W 2005 uruchomiono lokalną oczyszczalnię ścieków w Porcie lotniczym Ben Guriona, a w 2006 podpięto Modi’in Illit do systemu kanalizacji z dużą zbiorczą oczyszczalnią ścieków. Oczekuje się zdecydowanej poprawy jakości wody po 2009.
Przyroda.
Tereny wzdłuż brzegów rzeki Ajjalon są w większości porośnięte trawami, a drzewostan jest zdominowany przez drzewa eukaliptusowe, które były w przeszłości sadzone w Izraelu w celu osuszania terenów bagiennych.
Część terenów wokół rzeki stanowi obszar chronionej przyrody, Park Narodowy Doliny Ajalon.
Sport i rekreacja.
Trwają przygotowania do utworzenia w południowo-wschodniej części Tel Awiwu, dużego rekreacyjnego Parku Ajjalon. Celem stworzenia tego parku jest rozwój roślinności w oparciu o istniejący krajobraz rzeki Ajjalon. Rozwój terenów zielonych i budowa szlaków turystycznych z miejscami do pikników i uprawiania sportów, zwiększyłby atrakcyjność tych okolic. Park stałby się centrum rozrywki i rekreacji dla populacji aglomeracji miejskiej Tel Awiwu. Centralną osią parku byłaby rzeka Ajjalon.

</doc>
<doc id="2007101" url="https://pl.wikipedia.org/wiki?curid=2007101" title="Gareth MacHale">
Gareth MacHale

Gareth MacHale (ur. 12 sierpnia 1980) – irlandzki kierowca rajdowy. Wielokrotny uczestnik i zdobywca punktów w Rajdowych Mistrzostwach Świata.
W 2006 roku MacHale zadebiutował w Rajdowych Mistrzostwach Świata. Pilotowany przez Paula Nagle'a i jadący Fordem Focusem WRC zajął wówczas 16. miejsce w Rajdzie Monte Carlo. Już w swoim drugim starcie w Mistrzostwach Świata, w Rajdzie Meksyku, zajął 6. pozycję (najwyższą w karierze) i zdobył 3 punkty do klasyfikacji generalnej MŚ. Z kolei w 2007 roku zaliczył 6 startów w Mistrzostwach Świata. Punktował jedynie w Rajdzie Irlandii, w którym zajął 8. pozycję.
MacHale startował również w rajdach Mistrzostw Europy oraz Mistrzostw Wielkiej Brytanii. Ma za sobą starty samochodami Peugeot 206 XSi, Toyota Corolla WRC i Ford Focus WRC.

</doc>
<doc id="2007102" url="https://pl.wikipedia.org/wiki?curid=2007102" title="Diecezja Le Puy-en-Velay">
Diecezja Le Puy-en-Velay

Diecezja Le Puy-en-Velay – diecezja Kościoła rzymskokatolickiego we Francji. Powstała w III wieku. W 1801 została zlikwidowana, ale już w 1822 przywrócono ją. W 2002 została przeniesiona ze zlikwidowanej wówczas metropolii Bourges do nowo powstałej metropolii Clermont.

</doc>
<doc id="2007103" url="https://pl.wikipedia.org/wiki?curid=2007103" title="Mistrzostwa Europy w Zapasach 1914">
Mistrzostwa Europy w Zapasach 1914

Mistrzostwa Europy w zapasach 1914 – 12. i zarazem ostatnia edycja nieoficjalna w zapaśniczych mistrzostwach Europy, która odbyła się w dniach 31 maja–1 czerwca 1914 roku. Zawody odbyły się w Wiedniu, gdzie zawodnicy rywalizowali w 5 kategoriach wagowych: -60 kg, -67,5 kg, -75 kg, -82,5 kg oraz +85,5 kg. Tryumfowali zapaśnicy z Węgier, którzy zdobyli 6 medali. Następna edycja zapaśniczych mistrzostw Europy odbyła się dopiero po I wojnie światowej w 1921 roku w niemieckim mieście Offenbach am Main.

</doc>
<doc id="2007105" url="https://pl.wikipedia.org/wiki?curid=2007105" title="Lian Ross">
Lian Ross

Lian Ross (prawdziwe nazwisko: Josephine Hiebel, ur. 8 grudnia 1962 w Hamburgu) – niemiecka piosenkarka, autorka tekstów piosenek i kompozytorka. Występowała w drugim składzie grupy Fun Factory. Jest żoną hiszpańskiego producenta muzycznego Luisa Rodrígueza, który jest jednym z producentów duetu Modern Talking. Obecnie mieszka na Majorce.
Kariera muzyczna.
Muzyką interesowała się od dziecka, gdyż jej rodzice prowadzili bar, w którym często odbywały się koncerty rockowe. Na początku lat 80 poznała Luisa Rodrígueza i wkrótce później przy jego współpracy nagrała "Do the Rock", "I Know", a w kolejnych latach "Mama Say" (1983) oraz "Magic" (1984).
Jako Lian Ross zabłysnęła w 1985 roku wydając single "Fantasy" oraz "Say You'll Never", a jako projekt Creative Connection wydała "Call My Name" oraz cover Modern Talking "You're My Heart, You're My Soul".
W kolejnych latach wydawała sukcesywnie następne single, w różnych gatunkach muzycznych, nagrywając do niektórych z nich teledyski, m.in. do: "Neverending Love Rap", "Oh Won't You Tell Me", "Say Say Say", czy "Feel So Good".
W 1989 wystąpiła na Sopot Festival ostatecznie zajmując 16 miejsce w reprezentacji Niemiec z utworem "Feel So Good".
W latach 90. użyczała swojego głosu w wielu projektach, tj. 2 Eivissa, Dana Harris, Exotica, Joelle, Fun Factory, Tears n' Joy i wiele innych.
W 1998 przeprowadziła się do Hiszpanii, gdzie też zostało przeniesione Studio 33.
Rok później w składzie Fun Factory nagrała dwa albumy: "Next Generation" (1999) oraz "ABC of Music" (2003).
12 grudnia 2004 roku wystąpiła w Rosji na festiwalu "Discoteka 80" i wykonała "Say You'll Never" oraz "Scratch My Name".
W 2005 roku wydana przez ZYX Music została kompilacja "The Best Of...And More" zawierające największe hity artystki oraz dwa premierowe utwory, tj. "One More Chance" i "Hello It's Me".
Tego samego roku nagrała całkiem nowe single: "I Wanna" oraz "Never Gonna Lose".
W latach 2006-2008 współpracowała z wykonawcami tj. David Tavare, Matthias Reim, czy Oliver Lukas.
W 2009 roku nagrała cover Candi Staton "Young Hearts Run Free", który w Hiszpanii stał się radiowym numerem 1.
Singiel zaprezentowała 25 czerwca 2010 na festiwalu w Janikowie wraz z Gazebo i Eddy Wata, gdzie poza premierowym utworem wykonała również swoje starsze przeboje.
Od początku 2012 roku zajęła się trasą koncertową oraz promocją nadchodzącego albumu. 22 czerwca 2012 wystąpiła w klubie nocnym "Park Residence" w Odessie na Ukrainie. Premiera nowego singla "Minnie the Moocher" odbyła się 11 września 2012, a na portalu YouTube opublikowany został teledysk do piosenki.
Rok 2013 przyniósł Lian Ross jej pierwszy solowy album zatytułowany "I Got The Beat" zawierający całkiem nowe brzmienia oraz odświeżone wersje starszych utworów. Album dostępny jest w sklepach muzycznych Amazon oraz iTunes.
20 i 21 września 2013 zawitała w USA i wykonała największe hity oraz utwory z nowego albumu. Po występie wraz z Luisem Rodriguez udzieliła obszernego wywiadu zdradzając wiele szczegółów z ich kariery. 5 października wystąpiła z DJ Alanem Alvarez w Nikki Beach na Majorce i promowała utwory "Young Hearts Run Free 2013" oraz "Minnie The Moocher". 19 października 2013 do sieci wyciekła wersja demo utworu "Get Closer" - duetu Lian Ross z Davidem Tavaré.
Na początku 2014 roku na facebooku piosenkarki opublikowano jej wykonanie utworu "Brother Louie". Jest to kolejna cover-wersja utworu z repertuaru Modern Talking.
21 lutego wystąpiła ponownie w Rosji, gdzie wykonała premierowy utwór "Around The World".
W marcu 2014 r. wraz z TQ nagrała singiel "All We Need Is Love", a także promujący utwór teledysk.
Kolejną płytą wydaną 1 czerwca 2016 r. przez niemiecką wytwórnię ZYX Music była kompilacja "Greatest Hits &amp; Remixes" zawierająca największe hity artystki w wersjach 7” jak i 12” singlowych.
19 sierpnia 2016 r. ukazał się długo zapowiadany, dwupłytowy album „"And the Beat Goes On"”.

</doc>
<doc id="2007106" url="https://pl.wikipedia.org/wiki?curid=2007106" title="Mistrzostwa Świata w Łyżwiarstwie Szybkim w Wieloboju Kobiet 1933">
Mistrzostwa Świata w Łyżwiarstwie Szybkim w Wieloboju Kobiet 1933

Mistrzostwa Świata w Łyżwiarstwie Szybkim w Wieloboju Kobiet 1933 były 1. nieoficjalną edycją MŚ w łyżwiarstwie szybkim w wieloboju kobiet. Zawody odbywały się na Stadionie Frogner (Oslo) w dniach 5–6 lutego 1933. Złoto zdobyła Austriaczka – Liselotte Landbeck.
Wyniki zawodów.
Legenda:
NS – nie została sklasyfikowana

</doc>
<doc id="2007107" url="https://pl.wikipedia.org/wiki?curid=2007107" title="Gramatykalizacja">
Gramatykalizacja

Gramatyzacja, gramatykalizacja – przejście elementu leksykalnego (np. morfemu) z systemu słownikowego do systemu gramatycznego, tzn. traci (całkowicie lub częściowo) lub zmienia swoje znaczenie, a zaczyna pełnić funkcję gramatyczną. Por. "Jutro będę we Wrocławiu" i "Jutro będę uczył się do egzaminu" – w drugim przypadku słowo "będę" jest wyłącznie słowem posiłkowym.

</doc>
<doc id="2007119" url="https://pl.wikipedia.org/wiki?curid=2007119" title="Mary Vetsera">
Mary Vetsera



</doc>
<doc id="2007120" url="https://pl.wikipedia.org/wiki?curid=2007120" title="Bilbil tajwański">
Bilbil tajwański

Bilbil tajwański ("Pycnonotus taivanus") − gatunek małego, azjatyckiego ptaka z rodziny bilbili (Pycnonotidae).
Bilbil tajwański jest endemitem wschodniej i południowej części Tajwanu. Nie wyróżnia się podgatunków.
Liczebność populacji szacuje się na około 10–20 tysięcy dorosłych osobników. Chociaż jest ptakiem często spotykanym na terenie swoich siedlisk, od 2000 roku uznawany jest przez IUCN za gatunek narażony na wyginięcie. Niebezpieczeństwo wynika z działalności człowieka, który uszczupla tereny jego występowania. Zagrożeniem jest również proces hybrydyzacji ze spokrewnionym bilbilem chińskim ("Pycnonotus sinensis"). Obszary występowania tych gatunków w coraz większym stopniu nakładają się na siebie. Popularność zwiększającego swój zasięg występowania bilbila chińskiego związana jest z jego rolą w ceremoniach buddyjskich.

</doc>
<doc id="2007124" url="https://pl.wikipedia.org/wiki?curid=2007124" title="Ruy Bueno Neto">
Ruy Bueno Neto

Ruy, właśc. Ruy Bueno Neto (ur. 11 kwietnia 1978 w Belo Horizonte) – brazylijski piłkarz, występujący na pozycji prawego obrońcy.
Kariera klubowa.
Radamés rozpoczął piłkarską karierę we Américe Belo Horizonte w 1995 roku. W Americe grał do 2001 roku i zdobył z nią mistrzostwo stanu Minas Gerais – Campeonato Mineiro 2001. W tym samym roku przeniósł się do lokalnego rywala - Cruzeiro EC. Zawodnikiem Cruzeiro był do 2006 roku, jednakże w samym Cruzeiro grał jedynie przez dwa sezony w 2002 i 2005 roku. Jedynym sukcesem podczas gry w Cruzeiro było mistrzostwo stanu Minas Gerais – Campeonato Mineiro 2002.
kolejnych latach był regularnie wypożyczany do innych klubów. W 2003 roku był wypożyczony do Guarani FC a w 2004 i 2005-2006 w Botafogo FR. Z Botafogo zdobył mistrzostwo stanu Rio de Janeiro - Campeonato Carioca 2006. Na początku 2007 roku został zawodnikiem amerykańskiego DC United, jednakże już po dwóch miesiącach powrócił do Brazylii do Figueirense Florianópolis. Rok 2008 spędził w Náutico Recife, a pierwszą połowę 2009 w Grêmio Porto Alegre.
W lipcu 2009 przeszedł do Fluminense FC. Z klubem z Rio de Janeiro dotarł do finału Copa Sudamericana 2009, w którym Fluminense uległo ekwadorskiemu LDU Quito.
W pierwszej połowie 2010 był zawodnikiem trzecioligowej Boavisty Saquarema. Od maja 2010 Ruy występuje w drugoligowym Brasiliense Brasília. Z Brasiliense spadł pod koniec 2010 do trzeciej ligi, a w następnym roku wywalczył mistrzostwo Dystryktu Federalnego – Campeonato Brasiliense.

</doc>
<doc id="2007126" url="https://pl.wikipedia.org/wiki?curid=2007126" title="Kwas 3-hydroksybutanowy">
Kwas 3-hydroksybutanowy



</doc>
<doc id="2007127" url="https://pl.wikipedia.org/wiki?curid=2007127" title="Starożytna Persja">
Starożytna Persja



</doc>
<doc id="2007132" url="https://pl.wikipedia.org/wiki?curid=2007132" title="Grand Prix Turcji 2010">
Grand Prix Turcji 2010

Grand Prix Turcji 2010 – siódma runda Mistrzostw Świata Formuły 1 w sezonie 2010.
800-setne Grand Prix Ferrari.
Zespół Scuderia Marlboro Ferrari podczas tego weekendu na Istanbul Park świętował swój osiemsetny wyścig z cyklu Grand Prix Formuły 1. Zespół Ferrari wystawił pierwsze bolidy podczas drugiej rundy mistrzostw w Grand Prix Monako w pierwszym sezonie cyklu Formuły 1 w 1950 roku.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2007135" url="https://pl.wikipedia.org/wiki?curid=2007135" title="Kolegium Naczelnego Sądu Administracyjnego">
Kolegium Naczelnego Sądu Administracyjnego

Kolegium Naczelnego Sądu Administracyjnego – jeden z organów Naczelnego Sądu Administracyjnego, obok Prezesa Naczelnego Sądu Administracyjnego oraz Zgromadzenia Ogólnego Sędziów Naczelnego Sądu Administracyjnego. Kadencja Kolegium trwa trzy lata. Jego przewodniczącym jest Prezes NSA.
Skład liczbowy Kolegium ustala Zgromadzenie Ogólne NSA. Ono też wybiera członków Kolegium NSA i dokonuje zmian w jego składzie. Do podjęcia uchwał przez Kolegium wymagana jest obecność co najmniej połowy jego składu. Uchwały zapadają bezwzględną większością głosów.
Kolegium NSA w szczególności ustala podział czynności w NSA i określa zasady podziału spraw pomiędzy sędziów tego Sądu. Wyraża również zgodę na powołanie i odwołanie przez Prezesa NSA Szefa Kancelarii Prezesa Naczelnego Sądu Administracyjnego oraz dyrektora Biura Orzecznictwa.

</doc>
<doc id="2007136" url="https://pl.wikipedia.org/wiki?curid=2007136" title="Jan Wyck">
Jan Wyck

Jan Wyck, także Jan Wiyck lub Jan Wick (ur. 29 października 1652 w Haarlem, zm. 17 maja 1702 w Londynie) – holenderski malarz barokowy, syn Thomasa Wycka. Artysta był aktywny w Anglii, znany jest z prac o tematyce batalistycznej i myśliwskiej oraz portretów konnych. Namalował kilka epizodów z wypraw wojennych Wilhelma III Orańskiego, m.in. bitwę nad Boyne i oblężenie Namur. Miał wpływ na malarstwo angielskie drugiej połowy XVII wieku, jego uczniem był John Wootton.

</doc>
<doc id="2007137" url="https://pl.wikipedia.org/wiki?curid=2007137" title="Hernán Pellerano">
Hernán Pellerano

Hernán Dario Pellerano (ur. 4 czerwca 1984 w Buenos Aires) jest piłkarzem pochodzenia argentyńskiego, który występuje na pozycji obrońcy. Posiada również obywatelstwo włoskie. Brat innego piłkarza, Cristiana Pellerano.
Kariera klubowa.
Pellerano debiut w Club Atlético Vélez Sársfield zaliczył w 2003 roku i szybko stał się ważnym elementem swojego zespołu. W sezonie 2004-2005 przyczynił się do zdobycia przez klub Mistrzostwa Argentyny, chociaż był tylko zmiennikiem dla Fabricio Fuentesa i Maximiliano Pellegrino. Dwa lata później wziął udział we wszystkich spotkaniach turnieju Apertura.
Tego lata, defensor był również częścią składu reprezentacji Argentyny, która odbywała zgrupowanie przed Copa America 2007. Gracz nie zmieścił się jednak do kadry na turniej finałowy.
W sezonie 2008-2009, Pellerano opuścił kontynent i przeniósł się do UD Almerii za około trzy miliony euro. W oficjalnym debiucie strzelił bramkę dla ekipy z Andaluzji w wygranym 3-1 meczu z Athletic Club (31 sierpnia 2008). W swoim pierwszym sezonie w nowym zespole na boisku pojawiał się regularnie.

</doc>
<doc id="2007138" url="https://pl.wikipedia.org/wiki?curid=2007138" title="Karoline Bjerkeli Grovdal">
Karoline Bjerkeli Grovdal



</doc>
<doc id="2007140" url="https://pl.wikipedia.org/wiki?curid=2007140" title="Marcel Heinig">
Marcel Heinig

Marcel Nico Andreas Heinig (ur. 16 listopada 1981 w Chociebużu) – niemiecki sportowiec ekstremalny. W roku 2008 zdobył mistrzostwo świata w najdłuższym triathlonie świata (10x Ironman: 38 km pływania, 1800 km jazdy rowerem i 422 km biegu). W 2009 ustanowił nowy rekord świata w 10-dniowym triathlonie o dystansie równym 50 triathlonom olimpijskim (50x Triathlon olimpijski: 10 x 7,5 km pływania, 10 x 200 km jazdy rowerem i 10 x 50 km biegu).
Jako nastolatek unikał w szkole WF-u, załatwiał zwolnienia lekarskie i robił wszystko, by wymigać się od wszelkich aktywności sportowych. Do matury podchodził jako niewysportowany uczeń Szkoły im. Leonardo Da Vinci w Cottbus z 40 kg nadwagi. W roku 2001 sytuacja się jednak zmieniła. W wojsku Marcel nie miał już możliwości, aby uciec przed sportem. Podczas przechodzenia testu sprawności fizycznej, uczestniczenia w marszach treningowych czy biegach na orientację musiał w końcu zmierzyć się z problemem swojej nadwagi. To, co z początku było jego męką, z czasem stało się życiową szansą. Siedem lat później z antysportowego dotąd Marcela wyłania się pierwszy niemiecki mistrz świata w 10-krotnym dystansie Ironman - najdłuższym triathlonie świata.

</doc>
<doc id="2007141" url="https://pl.wikipedia.org/wiki?curid=2007141" title="Klismafilia">
Klismafilia



</doc>
<doc id="2007144" url="https://pl.wikipedia.org/wiki?curid=2007144" title="Prezes Naczelnego Sądu Administracyjnego">
Prezes Naczelnego Sądu Administracyjnego

Prezes Naczelnego Sądu Administracyjnego – jeden z organów Naczelnego Sądu Administracyjnego, obok Kolegium Naczelnego Sądu Administracyjnego oraz Zgromadzenia Ogólnego Sędziów Naczelnego Sądu Administracyjnego.
Stanowisko.
Prezes NSA jest powoływany przez Prezydenta Rzeczypospolitej Polskiej na sześcioletnią kadencję spośród dwóch kandydatów przedstawionych przez Zgromadzenie Ogólne NSA.
Kompetencje Prezesa NSA szczegółowo reguluje ustawa Prawo o ustroju sądów administracyjnych. Prezes NSA w szczególności stoi na czele tego Sądu, reprezentuje go na zewnątrz, kieruje jego pracami. Może wystąpić o podjęcie przez Naczelny Sąd Administracyjny uchwały wyjaśniającej przepisy prawne, których stosowanie wywołało rozbieżności w orzecznictwie sądów administracyjnych. Sprawuje także zwierzchni nadzór nad działalnością administracyjną sądów administracyjnych. W zakresie jego kompetencji znajduje się też tworzenie i znoszenie wydziałów w wojewódzkich sądach administracyjnych oraz określanie liczby sędziów i wiceprezesów tych sądów. 
Spośród sędziów NSA (czynnych lub w stanie spoczynku) Prezes NSA wskazuje jednego członka Państwowej Komisji Wyborczej. Do 2018 roku Prezes wskazywał 3 członków PKW.
Lista prezesów NSA.
Z dniem 23 maja 2010 na stanowisko Prezesa Naczelnego Sądu Administracyjnego został powołany prof. Roman Hauser. Zrzekł się tego stanowiska 5 listopada 2015, w związku z wyborem na sędziego Trybunału Konstytucyjnego. Tymczasowym prezesem został prof. Marek Zirk-Sadowski Wiceprezes NSA, Prezes Izby Finansowej.

</doc>
<doc id="2007145" url="https://pl.wikipedia.org/wiki?curid=2007145" title="Bértiz-Arana">
Bértiz-Arana

Bértiz-Arana (bask. "Bertizarana") − miasto i gmina, zamieszkane przez 662 ludzi, w Hiszpanii, w prowincji Nawarra.

</doc>
<doc id="2007151" url="https://pl.wikipedia.org/wiki?curid=2007151" title="Manela">
Manela



</doc>
<doc id="2007152" url="https://pl.wikipedia.org/wiki?curid=2007152" title="Samir Dżadża">
Samir Dżadża

Samir Dżadża (lub Geagea; ur. 25 października 1952) – polityk libański, maronita, przywódca Sił Libańskich, jeden z liderów Sojuszu 14 Marca.
Życiorys.
Urodził się 25 października 1952 roku w Ain Roumaneh w pobliżu Bejrutu, jego rodzice pochodzili z północnolibańskiej wioski Bsharri. Z wykształcenia jest lekarzem, ale z powodu działalności politycznej nie praktykował w tym zawodzie. Na początku lat 70. wstąpił do Kataeb. We wczesnych latach 80. Samir Dżadża kierował milicjami Sił Libańskich na północy Libanu, liczącymi 1 500 żołnierzy. W latach 1982-1983, dowodził oddziałami chrześcijańskimi w walkach przeciwko milicjom druzyjskim, Palestyńczykom i Syryjczykom w górach Szuf (wojna w Górach Szuf). W 1985 r. wraz z Elie Hobeiką odsunął Fouada Abou Nadera od kierowania SL. W następnym roku sam obalił Ellie Hobeikę w rezultacie podpisania w Damaszku przez tego ostatniego trójstronnego porozumienia z druzami i Amalem. Jako przywódca SL prowadził politykę anty-syryjską. Odegrał znaczącą rolę podczas rebelii gen. Michela Aouna. W 1993 r., po przegraniu rywalizacji z Georges’em Saadehem został usunięty z władz Falang Libańskich. Jednak pozostał na czele Sił Libańskich. Skazany za przestępstwa wojenne przebywał w latach 1994-2005 w więzieniu. Ułaskawiony w wyniku cedrowej rewolucji.
Kontrowersje.
Samir Dżadża posądzany jest o zorganizowanie zabójstwa dowódcy Brygady Marada, Tony’ego Farandżijji. Dżadża został aresztowany w kwietniu 1994 r. pod zarzutem zlecenia zamachu bombowego w miejscowości Zouk oraz zabójstw w czasie libańskiej wojny domowej (m.in. byłego premiera Raszida Karami, lidera „Tygrysów” Dany’ego Szamuna i jego rodziny oraz byłego członka SL Eliasa Al Zayeka). Był również oskarżony o próbę zabicia ministra Michela Murra. Został uniewinniony w przypadku zamachu bombowego w kościele, ale skazany na cztery dożywocie w pozostałych przypadkach. Sam proces odbył się pod naciskiem Syrii i miał charakter bardziej polityczny, niż kryminalny.

</doc>
<doc id="2007154" url="https://pl.wikipedia.org/wiki?curid=2007154" title="Ludwik Inlender">
Ludwik Inlender

Ludwik Inlender (ur. 22 listopada 1849 w Buczaczu, zm. 1900 we Lwowie) – wyższy urzędnik kolejowy, działacz socjalistyczny. Brat Adolfa Inlendera.
Życiorys.
Był działaczem socjalistycznym, który współpracował z Bolesławem Limanowskim. Współtworzył lwowski Komitet socjalistyczny, który przekształcił się w komitet redakcyjny dwutygodnika "Praca". Od października 1878 rozpoczął współpracę w Bolesławem Czerwińskim, który zastąpił Limanowskiego. Przebywając w środowiskach robotniczych zbierał materiały, które pozwoliły mu stworzyć projekt pierwszego programu socjalnego minimum dotyczącego oczekiwań robotników. Program ogłoszony w 1879 zakładał m.in. wprowadzenie wolności zarobkowania, możliwości zakładania organizacji typu związkowego, wprowadzenia max. 10 godzinnego dnia pracy dla dorosłych, 8 godzinnego dla robotników w wieku 14–18 lat i 6 godzin dla młodszych. Rok później współtworzył drugi program, który zakładał również wytyczne do założenia partii robotniczej. Mimo trudności program Inlendera i Czerwińskiego wydano w 1881 w Genewie pod tytułem "Program galicyjskiej partii robotniczej". We Lwowie był znanym bibliofilem, jego zbiory liczyły kilka tysięcy książek o tematyce ekonomicznej i społecznej. Był bratem Adolfa Inlendera (1854–1920), który również był działaczem socjalistycznym.
Ludwik Inlender zmarł w 1900 we Lwowie i został pochowany na Cmentarzu Łyczakowskim.
W wielu publikacjach nazwisko Ludwika Inlendera zniekształcono, nadając mu brzmienie "Inleander".

</doc>
<doc id="2007158" url="https://pl.wikipedia.org/wiki?curid=2007158" title="Bilbil ubogi">
Bilbil ubogi

Bilbil ubogi ("Pycnonotus goiavier") − gatunek małego ptaka z rodziny bilbili (Pycnonotidae). Występuje w Azji Południowo-Wschodniej – od Półwyspu Indochińskiego po Filipiny oraz Wielkie i Małe Wyspy Sundajskie.
Podgatunki i zasięg występowania.
Wyróżniono sześć podgatunków "P. goiavier":
Ekologia i zachowanie.
Zajmuje różnego rodzaju zarośla i pobrzeża lasu, nigdy nie zapuszczając się w jego głębię. Licznie obserwowany jest na wszelkiego rodzaju terenach uprawnych, szczególnie w ogrodach. Prowadzi wędrowny tryb życia, przenosząc się z miejsca na miejsce.
Bilbile te budują dobrze ukryte, niezbyt mocne głębokie gniazda, używając w tym celu liści, drobnych korzeni, trawy, łodyg winorośli i gałązek. Z zewnątrz gniazdo wygląda „poszarpane”, w środku ptak ściele je włóknami roślinnymi. Bilbil ten gniazduje w koronach krzewów i drzew.
Człowiekowi udaje się oswajać bilbila ubogiego, który gniazduje wtedy w ogrodach. Samica składa od dwóch do pięciu jaj od lutego do czerwca.
Bilbil ubogi żywi się owocami, nektarem, młodymi pędami i owadami.
Status.
Międzynarodowa Unia Ochrony Przyrody (IUCN) uznaje bilbila ubogiego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, aczkolwiek ptak ten opisywany jest jako pospolity, a na nizinach i średnich wysokościach w Borneo – bardzo liczny. Trend liczebności populacji uznaje się za wzrostowy.

</doc>
<doc id="2007159" url="https://pl.wikipedia.org/wiki?curid=2007159" title="Armand Philippon">
Armand Philippon

Armand Philippon (ur. 27 sierpnia 1761 w Rouen, zm. 4 maja 1836) – francuski wojskowy i oficer podczas rewolucji oraz I Cesarstwa. Choć zaciągnął się do wojska jako zwykły piechur, dosłużył się stopnia generała dywizji; w 1809 został uszlachcony i mianowany baronem. Był gubernatorem Badajoz w latach 1811–1812, do czasu zdobycia miasta przez siły brytyjsko-portugalskie. Po porażce został przetransportowany do Wielkiej Brytanii, jednakże złamał parol i powrócił do Francji. W stan spoczynku przeszedł 15 stycznia 1814.

</doc>
<doc id="2007161" url="https://pl.wikipedia.org/wiki?curid=2007161" title="Pycnonotus goiavier">
Pycnonotus goiavier



</doc>
<doc id="2007164" url="https://pl.wikipedia.org/wiki?curid=2007164" title="Gremliny 2">
Gremliny 2

Gremliny 2 (ang. "Gremlins: The New Batch") – horror komediowy z 1990 roku, sequel "Gremliny rozrabiają" z 1984 roku.
Fabuła.
Sympatyczny mogwai Gizmo trafia przez przypadek do eksperymentalnego laboratorium, w którym zostaje złamana jedna z trzech zasad odnośnie do mogwaiów – Gizmo dostał się do wody. Skutkuje to rozmnożeniem się, ale nowo narodzone bliźniaki, Gremliny, są bestialskie i dążą do opanowania miasta. Tym razem są jeszcze większym kłopotem niż w poprzednim filmie, "Gremliny rozrabiają", ponieważ w laboratorium dostają w swoje ręce chemikalia, które nadają im nowych właściwości, np. mutują w nietoperza, pająka, dają głos ludzki (gremliny nie mówią, jedynie chichoczą) czy uodparniają na słońce, które może je zabić. Właściciel Gizma musi pomóc doktorom z laboratorium powstrzymać złowieszcze bestie.
Nominacje.
W 1991 roku film zyskał sobie 6 nominacji do nagrody Saturn:

</doc>
<doc id="2007166" url="https://pl.wikipedia.org/wiki?curid=2007166" title="Ludmiła Ogińska">
Ludmiła Ogińska



</doc>
<doc id="2007170" url="https://pl.wikipedia.org/wiki?curid=2007170" title="Towsta Mogiła">
Towsta Mogiła



</doc>
<doc id="2007174" url="https://pl.wikipedia.org/wiki?curid=2007174" title="Tony Fernandes">
Tony Fernandes

Anthony „Tony” Francis Fernandes CBE (ur. 30 kwietnia 1964 w Kuala Lumpur) – malezyjski biznesmen. Szef nieistniejącego już zespołu Caterham F1 Team w Formule 1 i właściciel malezyjskich linii lotniczych – AirAsia. Posiada Order Oficera Legii Honorowej nadany za zasługi dla francuskiego producenta samolotów – Airbusa. Od 2011 jest także właścicielem klubu z Premiership – Queens Park Rangers, który przejął od Flavio Briatore i Berniego Ecclestone’a, także zaangażowanych w Formułę 1.

</doc>
<doc id="2007176" url="https://pl.wikipedia.org/wiki?curid=2007176" title="I Liceum Ogólnokształcące im. Komisji Edukacji Narodowej w Sanoku">
I Liceum Ogólnokształcące im. Komisji Edukacji Narodowej w Sanoku

I Liceum Ogólnokształcące im. Komisji Edukacji Narodowej w Sanoku – placówka oświatowa w województwie podkarpackim.
Historia.
Liceum kontynuuje tradycje Gimnazjum i Liceum im. Królowej Zofii w Sanoku, które zostało przeniesione do nowej siedziby na skutek trudności lokalowych (w budynku przy ul. Sobieskiego pozostała wówczas Szkoła Podstawowa nr 4, potem istniało Gimnazjum nr 2, a obecnie Szkoła Podstawowa nr 8). Zabudowania szkoły zlokalizowano na terenie, stanowiącym fragment dawnego gospodarstwa rolnego, należącego do oo. franciszkanów w Sanoku, które zostało odebrane zakonnikom przez władze PRL. We wrześniu 1972 został wmurowany akt erekcyjny pod mury nowego budynku przy ulicy Zagrody, czego dokonał ówczesny minister oświaty i wychowania Jerzy Kuberski, zaś budowę wykonywało Sanockie Przedsiębiorstwo Budowlane. Budowa trwała 11 miesięcy. Szkoła została wzniesiona w ramach ogólnokrajowego programu budowy szkół Pomników Tysiąclecia Państwa Polskiego. 3 września 1973 nastąpiło uroczyste przekazanie gmachu nowej szkoły dla I Liceum Ogólnokształcącego w Sanoku. Jednocześnie został zatwierdzony przez władze oświatowe patronat szkoły, której nadano mu imię Komisji Edukacji Narodowej. Prace wykończeniowe przy gmachu szkoły trwały do 1976, wówczas zbudowano boisko szkolne. W tym czasie powstał hymn I Liceum, stworzony przez nauczyciela Stefana Olberta. Od 1974 w ramach szkoły było wydawane pismo „Nasza Buda”.
W 1980 szkoła była gospodarzem obchodów jubileuszu 100-lecia powstania szkoły, podczas których miał miejsce trzeci zjazd absolwentów historycznego gimnazjum pod nazwą „Zjazd Koleżeński profesorów i wychowanków z okazji 100-lecia Gimnazjum oraz I Liceum Ogólnokształcącego w Sanoku” (z tej okazji wydano "Księgę Pamiątkową"). Centralne uroczystości w postaci zjazdu koleżeńskiego absolwentów na 100-lecie gimnazjum odbyły się w dniach 30 maja-1 czerwca 1980. Łącznie w obchodach uczestniczyło 2 tys. absolwentów, a wśród nich m.in. najstarsi absolwenci z roku szkolnego 1908/1909: 91-letni Antoni Bargiel i Marian Kernig. Patronat nad zjazdem objęła Sanocka Fabryka Autobusów. Podczas uroczystości odbył się apel poległych ku czci wychowanków-ofiar wojen i zbrodni wojennych.
Na inaugurację roku szkolnego 1988/1989 zawarto umowę, na mocy której patronat nad I LO objęła Wojskowa Komenda Uzupełnień w Sanoku, której komendantem był wówczas płk Stanisław Osika.
W latach 90. w budynku I LO funkcjonował sanocki oddział Zjednoczenia Chrześcijańsko-Narodowego.
W dniach 1-3 lipca 2005 miał miejsce czwarty zjazd absolwentów z okazji 125-lecia powstania szkoły. Przewodniczącym Komitetu Organizacyjnego był Waldemar Szybiak, a w Komitecie Honorowym zasiedli m.in. prof. Zbigniew Jara, Marian Pankowski, Zdzisław Peszkowski i Jan Skoczyński. Uroczystą mszę św, koncelebrowali księża-absolwenci gimnazjum, pod przewodnictwem jednego z nich, ks. Zdzisława Peszkowskiego. W zjeździe wzięło udział ok. 1500 absolwentów.
Od 2004 do 2008 istniało formalnie Stowarzyszenie Absolwentów i Sympatyków I Liceum Ogólnokształcącego im. Komisji Edukacji Narodowej w Sanoku.

</doc>
<doc id="2007177" url="https://pl.wikipedia.org/wiki?curid=2007177" title="Daniel of St. Thomas Jenifer">
Daniel of St. Thomas Jenifer

Daniel of St. Thomas Jenifer (ur. w 1723, zm. 16 listopada 1790) – amerykański polityk, jeden z ojców-założycieli Stanów Zjednoczonych.
W latach 1778–1782 był delegatem stanu Maryland w Kongresie Kontynentalnym. Brał udział w Konwencji Konstytucyjnej w Filadelfii w 1787 roku, gdy uzgadniano treść Konstytucji Stanów Zjednoczonych, której był sygnatariuszem.

</doc>
<doc id="2007178" url="https://pl.wikipedia.org/wiki?curid=2007178" title="Jaskinia Pisana">
Jaskinia Pisana



</doc>
<doc id="2007181" url="https://pl.wikipedia.org/wiki?curid=2007181" title="Sant’Ambrogio">
Sant’Ambrogio

Sant’Ambrogio – stacja mediolańskiego metra linii M2 oraz budowana stacja linii M4. Znajduje się na via Carducci, w pobliżu via San Vittore w Mediolanie. Stacja M2 zlokalizowana jest pomiędzy przystankami Cadorna i Sant’Agostino, natomiast stacja M4 będzie znajdowała się między przystankami De Amicis oraz Parco Solari. Starszą część otwarto w 1983 roku; otwarcie nowszej zaplanowane jest na 2023/2024 rok.

</doc>
<doc id="2007183" url="https://pl.wikipedia.org/wiki?curid=2007183" title="Sant’Agostino (stacja metra)">
Sant’Agostino (stacja metra)

Sant’Agostino – stacja metra w Mediolanie, na linii M2. Znajduje się na piazza Sant’Agostino, w Mediolanie i zlokalizowana jest pomiędzy stacjami Sant’Ambrogio, a Porta Genova. Została otwarta w 1983.

</doc>
<doc id="2007184" url="https://pl.wikipedia.org/wiki?curid=2007184" title="Bilbil sumatrzański">
Bilbil sumatrzański

Bilbil sumatrzański ("Bonapartia tympanistrigus") − gatunek małego azjatyckiego ptaka z rodziny bilbili (Pycnonotidae). Długość ciała około 16 cm. Występuje na zachodniej Sumatrze. Nie wyróżnia się podgatunków.

</doc>
<doc id="2007187" url="https://pl.wikipedia.org/wiki?curid=2007187" title="Gare d’Angoulême">
Gare d’Angoulême

Gare d’Angoulême - stacja kolejowa w Angoulême, w regionie Nowa Akwitania, w departamencie Charente, we Francji. Położona jest od Paryża 2 h 10 min, a od Bordeaux 55 min jazdy pociągiem TGV. Stacja została otwarta 20 września 1852.

</doc>
<doc id="2007189" url="https://pl.wikipedia.org/wiki?curid=2007189" title="Dom Sowietów w Kaliningradzie">
Dom Sowietów w Kaliningradzie

Dom Sowietów (ros. "Дом советов") − budowla wzniesiona w Kaliningradzie obok miejsca zburzonego królewieckiego zamku krzyżackiego, jako siedziba administracji obwodowej.
Historia.
W wyniku postanowień poczdamskich Królewiec został przyłączony do ZSRR, a w 1946 roku przemianowany na Kaliningrad. Pozostałości zamku zostały na rozkaz Leonida Breżniewa wysadzone w powietrze w 1968 roku jako symbol pruskiego militaryzmu, mimo protestów studentów i intelektualistów.
W latach 60. na miejscu zamku zaprojektowano prospekt z centralnie umieszczoną budowlą Domu Sowietów otoczoną terenami zielonymi. Budynek miał pełnić funkcję siedziby administracji obwodowej oraz być symbolem władzy radzieckiej. Budowy jednak nie dokończono z powodu niestabilnego gruntu i niezinwentaryzowanych zamkowych piwnic. Betonowy szkielet budynku bywa nazywany zemstą Prusaków. 
Od kilku lat planowana jest rewitalizacja śródmieścia i zamku. Planowano odbudowę zamku z funduszy rosyjskiego ministerstwa kultury, jednak projekt ten na razie upadł, pomimo iż plan odbudowy zamku poparł prezydent Władimir Putin podczas swojej wizyty w Królewcu w 2005 roku. Władze miasta cały czas forsują plan odbudowy. Zwolennikiem odbudowy jest architekt Artur Sarnitz. Rozbiórka Domu Sowietów ma też swoich przeciwników. Ich zdaniem budowla-pomnik jest już częścią historii miasta.

</doc>
<doc id="2007192" url="https://pl.wikipedia.org/wiki?curid=2007192" title="Port lotniczy Jambi">
Port lotniczy Jambi

Port lotniczy Jambi (ICAO: DJB, ICAO: WIPA) – port lotniczy położony w Jambi, w prowincji Jambi, na Sumatrze, w Indonezji.

</doc>
<doc id="2007196" url="https://pl.wikipedia.org/wiki?curid=2007196" title="Shaun Gallagher">
Shaun Gallagher

Shaun Gallagher (ur. 7 czerwca 1980 w Letterkenny) – irlandzki kierowca rajdowy. Wielokrotny uczestnik serii Junior WRC w Rajdowych Mistrzostwach Świata - zajął m.in. 4. miejsce w 2008 roku.
W 2003 roku Gallagher zadebiutował w Rajdowych Mistrzostwach Świata. Pilotowany przez Richarda Pashleya i jadący Peugeotem 206 XS nie ukończył wówczas Rajdu Walii. W 2007 roku rozpoczął starty Citroënem C2 R2 w zespole World Rally Team Ireland, w serii Junior WRC i zdobył w niej 3 punkty. W 2008 roku startował Citroënem C2 S1600 w Junior WRC. Zajął w niej 4. miejsce za Sébastienem Ogierem, Aaronem Burkartem i Martinem Prokopem. Najlepszym wynikiem Irlandczyka w 2008 roku było zajęcie 2. miejsca w Junior WRC w Rajdzie Jordanii (13. miejsce w klasyfikacji generalnej, najlepsze w karierze).
Swój debiut rajdowy Gallagher zaliczył w 1998 roku w wieku 17 lat. Startował również w rajdach Mistrzostw Europy oraz Mistrzostw Wielkiej Brytanii. Ma za sobą starty samochodami Peugeot 106 GTI, Peugeot 206 XSi, Citroën C2 i Mitsubishi Lancer Evolution.

</doc>
<doc id="2007200" url="https://pl.wikipedia.org/wiki?curid=2007200" title="Akita Shinkansen">
Akita Shinkansen

 – linia kolejowa, stanowiąca część sieci superekspresów Shinkansen w Japonii. Obsługuje regiony: Kantō i Tōhoku. Łączy Tokio i Akitę w prefekturze Akita. 
Przebieg.
Z Tokio do Morioki w prefekturze Iwate pociągi tej linii wykorzystują tory Tōhoku Shinkansen. Od Morioki do Ōmagari biegnie razem z linią Tazawako-sen. Natomiast od Ōmagari do Akity razem z linią Ōu-honsen.
Stacje.
Na odcinku od Tokio do Morioki stacje są takie same jak na linii Tōhoku Shinkansen. Poniżej przedstawiono stacje na odcinku od Morioki.
Pociągi.
Linię obsługują pociągi "Komachi", tworzone z siedmiu wagonów serii E6, sczepianych na odcinku od Tokio do Morioki z pociągiem "Hayabusa" serii E5. Na odcinku wspólnym z Tōhoku Shinkansen "Komachi" osiąga prędkość do 320 km/h. Natomiast na odcinku od Morioki do Akity porusza się jako 7 niezależnych wagonów, osiągając prędkość maksymalną 130 km/h. Na całej długości trasy pociągi "Komachi" osiągają średnią prędkość 156 km/h i minimalny czas 4 h. Na skróconej trasie z Sendai do Akity jest to odpowiednio 105 km/h oraz czas 2 h 51 min.
Ponadto linię obsługują pociągi "Super Komachi" osiągające na całej trasie średnią prędkość 166 km/h i czas minimalny 3 h 45 min.
Budowa.
Linia ta została otwarta 22 marca 1997 roku. Wykorzystuje ona na całej długości tory innych linii kolejowych, jednak dla celów kolei Shinkansen, konieczna była przebudowa części torowisk. 75-kilometrowy odcinek linii Tazawako-sen został całkowicie przebudowany z wąskotorowego (1067 mm) na normalnotorowy (1435 mm). Z kolei na 52-kilometrowym odcinku wspólnym z Ōu-honsen powstało 13 km toru mieszanego (trzy szyny) i 39 km torów normalnej szerokości, biegnących równolegle do torów wąskich.

</doc>
<doc id="2007204" url="https://pl.wikipedia.org/wiki?curid=2007204" title="Cobham Aviation Services Australia">
Cobham Aviation Services Australia

Cobham Aviation Services Australia (dawniej National Jet) – australijska tradycyjna i czarterowa linia lotnicza z siedzibą w Adelaide.
Flota.
Flota National Jet - stan na luty 2010.

</doc>
<doc id="2007205" url="https://pl.wikipedia.org/wiki?curid=2007205" title="Bitwa pod Warszawą i Iwangorodem">
Bitwa pod Warszawą i Iwangorodem

Bitwa pod Warszawą i Iwangorodem (Dęblinem) – bitwa stoczona od 28 września do 8 listopada 1914 w czasie operacji obronno-zaczepnej podczas I wojny światowej między siłami rosyjskimi Frontu Północno-Zachodniego i Frontu Południowo-Zachodniego przeciwko wojskom niemiecko-austriackim. W okresie bitwy doszło do kilku bombardowań Warszawy przez niemieckie sterowce.
Plany stron.
Po klęsce Austro-Węgier w bitwie galicyjskiej armia rosyjska wyruszyła na Śląsk i Poznań. Armia niemiecka przyszła z pomocą sprzymierzonym, przerzucając część swoich sił na Śląsk. Dowództwo niemieckie postanowiło wyruszyć z rejonu Krakowa, Piotrkowa i Częstochowy na Iwangorod i na Warszawę. Plan przewidywał użycie sił 1. Armii austro-węgierskiej i 9. Armii niemieckiej pod dowództwem Augusta von Mackensena (ponad 290 tysięcy bagnetów, 20 tysięcy szabel i 1 600 dział), które miały wykonać uderzenie na północne skrzydło rosyjskiego Frontu Południowo-Zachodniego.
Rosjanie w celu wtargnięcia w głąb Niemiec postanowili przegrupować 4., 5. i 9. Armię Frontu Południowo-Zachodniego z Sanu na Wisłę i 2. Armię Frontu Północno-Zachodniego pod Warszawę. Przegrupowanie planowano wykonać rokadami po prawym brzegu Wisły.
Siły stron.
Wojska rosyjskie:
Wojska niemieckie:
Wojska austro-węgierskie:
Bitwa.
Na cztery dni przed niemiecką ofensywą w celu przykrycia Wisły 5., 4. i 9. Armie rosyjskie zostały zdjęte z linii obrony nad rzeką San, przegrupowane na północ i rozmieszczone wzdłuż Wisły, od północy i południa Iwangorodu. 2. Armia została wzmocniona trzema syberyjskimi korpusami stacjonującymi do tej pory nad rzeką Narew, skoncentrowana w rejonie Warszawy.
28 września 9. Armia generała Mackensena rozpoczęła ofensywę na Warszawę i Iwangorod. 8 października wojska niemieckie wyszły na Wisłę na odcinku Sandomierz, Iwangorod, gdzie natknęły się na nowo utworzony front rosyjski z sił 4. i 9. Armii. Niemcy stworzyli Grupę Operacyjną generała Mackensena, która z rubieży Radom, Kalisz skierowano na Warszawę i Iwangorod. 12 października Niemcom udało się zająć cały lewy brzeg Wisły do Warszawy. Rosjanie utrzymali przyczółki w Iwangorodzie i Warszawie oraz przyczółek w Kozienicach, który broniła część 3. Kaukaskiego Korpusu 4. Armii, którego Niemcom nie udało się odrzucić za rzekę.
7 października do ataku na Warszawę dołączyła 9. Armia niemiecka, pod dowództwem generała Mackensena. Po trzech dniach walk pod Grójcem (około 40 kilometrów od Warszawy) 9. Armia pokonała 2. Syberyjski Korpus, który poniósł ciężkie straty. Na pomoc 1. Korpusowi skierowano 1. Dywizję Strzelców, która zamknęła Niemcom drogę do Warszawy. 10 października dowódca Frontu Zachodniego generał Nikołaj Iwanow zarządził przejście do ofensywy. 4. i 5. Armia rosyjska zaczęły forsować Wisłę, a 2. Armia została skierowana na zachód od Warszawy. Generał (od 1 listopada feldmarszałek) Paul von Hindenburg, wprowadzając do walki Rezerwowy Korpus Gwardii, próbował w ciągu 10 dni przeciwstawić się forsowaniu Wisły przez 4. Armię, ale 20 października Rosjanie przeprawili 17. i 3. Kaukaski Korpus i rozpoczęli natarcie. 23 października zagrożona okrążeniem 9. Armia niemiecka została wycofana, co zmusiło wojska niemieckie do zaprzestania oporu na pozycjach pod Kozienicami.
Hindenburg przekazał kierunek iwangorodzki 1. Armii austro-węgierskiej. Austriacy próbowali zlikwidować przyczółek kozienicki, lecz zostali rozbici w boju spotkaniowym. 21 października armia rosyjska wykonywała manewr od Kozienic i Iwangorodu na lewym brzegu Wisły w kierunku Radomia. 26 października Niemcy wzmocnili Austriaków rezerwami, które posuwały się do Pilicy. 1. Armia generała Dankla została rozbita i 27 października zmuszona do wycofania. W czasie operacji doszło do odsłonięcia skrzydła i kontrataku 9. Armii rosyjskiej. 8 listopada 1914 wojska rosyjskie wyszły na linie: Uniejów, Przedbórz, Miechów, Koszyce, na czym zakończyły operację, ze względu na oderwanie się sił operacyjnych od tyłów na około 150 kilometrów. Paul von Hindenburg wydał rozkaz zaprzestania walk i wycofania się na pozycje wyjściowe. 
Operacja warszawsko-iwangorodzka była jedną z największych operacji I wojny światowej. Po raz pierwszy w historii sztuki wojennej doszło do użycia sił dwóch frontów. Bitwa zerwała plany strategiczne wojsk niemieckich na froncie wschodnim i zmusiła Niemców do wycofania i przerzucenia wojsk z frontu zachodniego na front wschodni. W wyniku operacji doszło do nierozstrzygniętej bitwy pod Łodzią.

</doc>
<doc id="2007208" url="https://pl.wikipedia.org/wiki?curid=2007208" title="IS-B Komar">
IS-B Komar

IS-B Komar – polski, jednomiejscowy, szybowiec treningowy konstrukcji drewnianej. Opracowany w Instytucie Szybownictwa w Bielsku-Białej.
Historia.
Historia konstrukcji "Komara" sięga lat trzydziestych okresu międzywojennego. Wówczas w następstwie szybko rozwijającego się polskiego szybownictwa, zbudowano dwa szybowce (z przeznaczeniem na loty wyczynowe) ITS-II i CW-5. Konstrukcje te, ze względu na słabe osiągi okazały się nieudane. Z powodu zapotrzebowania na szybowce treningowo-wyczynowe, w 1932-1933 został zaprojektowany przez Antoniego Kocjana prototyp SP-090, którego nazwano "Komar". Pierwszy egzemplarz "Komara" został wyprodukowany w Warsztatach Szybowcowych w Warszawie. Oblatany w 1933 r. przez Szczepana Grzeszczyka. Do wojny zbudowano ponad 80 sztuk "Komara", żaden egzemplarz nie przetrwał wojny. Szybowiec był produkowany na licencji w Finlandii, Estonii, Jugosławii, Bułgarii i Palestynie. Pozostała tylko dokumentacja konstrukcyjna, którą zachowała żona konstruktora Elżbieta Kocjanowa. 
Po wojnie w 1947 r. w Instytucie Szybownictwa w Bielsku-Białej powstała zmodyfikowana konstrukcja "Komara". Modyfikacja została przeprowadzona przez inż. Mariana Wasilewskiego, który na podstawie zachowanych dokumentów konstrukcyjnych szybowca, dopracował konstrukcję tak aby spełniała ówczesne wymagania. Pierwszy egzemplarz "Komara 48" o numerze SP-732 (nr fabryczny 039), został oblatany przez Piotra Mynarskiego w dn. 16 stycznia 1949 r. W 1948 r. wyprodukowano 5 szt. "Komara 48" a w 1949 r. 20 szt. "Komara 49". Szybowce były używane w aeroklubach do 1965 r. 
Jeden egzemplarz "Komara 49" o numerze rejestracyjnym SP-985 prezentowany jest w Muzeum Lotnictwa Polskiego w Krakowie.
Konstrukcja.
Jednomiejscowy szybowiec treningowy w układzie zastrzałowego górnopłata o konstrukcji drewnianej.
Kadłub szybowca podłużnicowy, półskorupowy o przekroju sześciokątnym, pokryty sklejką. Wyposażony w zaczep do lotu na holu i hak do startu z lin gumowych oraz zaczep dolny do startu za wyciągarką. Kabina pilota odkryta z wiatrochronem. Fotel pilota dostosowany do spadochronu plecowego.
Skrzydło dwudzielne, zastrzałowe o obrysie prostokątno-trapezowym. Główny dźwigar o konstrukcji skrzynkowej, dźwigar pomocniczy skośny o przekroju ceowym. Zastrzał skrzydła metalowy, lotki o konstrukcji drewnianej kryte płótnem, o napędzie linkowym. Hamulce aerodynamiczne płytkowe uchylne.
Usterzenie jednodźwigarowe konstrukcji drewnianej usytuowane w kadłubie na stalowej rurze. Powierzchnie sterowe kryte płótnem. 
Podwozie jednotorowe, złożone z amortyzowanej drewnianej płozy przedniej i metalowej płozy ogonowej.
W powojennym wyposażeniu szybowca zestaw przyrządów składał się z: prędkościomierza, wariometru i wysokościomierza. Zrezygnowano z przedwojennych opcji wyposażenia jak zakrętomierz i busole. 
"Komary 48" malowano w kolorze jasnej kawy, a "Komary 49" w pomarańczowym.
Wypadki.
7 września 1936 w wypadku podczas lotu treningowego szybowcem „Komar” poniósł śmierć mjr piech. Henryk Marian Ostrowski.

</doc>
<doc id="2007210" url="https://pl.wikipedia.org/wiki?curid=2007210" title="Serwis ekonomiczny TVP Info">
Serwis ekonomiczny TVP Info



</doc>
<doc id="2007214" url="https://pl.wikipedia.org/wiki?curid=2007214" title="Info Dziennik">
Info Dziennik

Info Dziennik "(daw. Info Dziennik – zdarzyło się dziś!)" – magazyn podsumowujący TVP Info. Nadawany od poniedziałku do piątku o godzinie 22:30. Po raz pierwszy pojawił się na antenie 11 stycznia 2010 roku, a po raz ostatni 30 sierpnia 2013 roku. Zastępował on program "Minął dzień". Info Dziennik został zastąpiony programem Panorama dnia.
Formuła programu.
Do stycznia 2011 każdy program poruszał 3 tematy. Po każdym z nich odtwarzany był materiał reporterski, a następnie rozmowa w studiu z zaproszonymi gośćmi (ekspertami w danej dziedzinie). W programie znajdował się krótki skrót informacji tego dnia (oprócz podstawowych tematów) oraz skrót informacji, które wydarzą w dniu następnym. Charakter programu był dosyć luźny, prowadzący pozwalali sobie na rozmowy ze sobą w luźnej atmosferze, co sprawiało, że program był chętnie oglądany przez telewidzów.
Blok programowy.
Od 3 stycznia 2011 emitowany był blok programowy, w którego skład wchodziły programy:
Od początku nadawania programu w ramach niego nadawane były prognozy pogody.
Z czasem dokonano zmian w samej formule Info Dziennika. "Info Dziennik" nadawany był od poniedziałku do piątku o godzinie 22:30.

</doc>
<doc id="2007218" url="https://pl.wikipedia.org/wiki?curid=2007218" title="Żółtosocza">
Żółtosocza

Żółtosocza, ksantosoma lub malanga ("Xanthosoma" Blume ex Decne.) – rodzaj roślin należący do rodziny obrazkowatych, liczący około 73 gatunki pochodzące z Meksyku i tropikalnych regionów Ameryki Środkowej i Południowej, uprawiane również w Teksasie, na Florydzie, w zachodniej Afryce, na Półwyspie Iberyjskim, w Chinach i Australazji. Gatunkiem typowym jest "Xanthosoma sagittifolium" (L. Schott).
Systematyka.
Rodzaj należy do podrodziny "Aroideae" z rodziny obrazkowatych.
Zagrożenia i ochrona.
Dwa gatunki z rodzaju żółtosocza znajdują się w Czerwonej księdze gatunków zagrożonych.
Kategoria: EN (zagrożony) A4c wersja 3.1
Rok oceny: 2003
Główne zagrożenie: Niszczenie siedlisk (endemiczny gatunek Ekwadoru, znanych jest 8 subpopulacji).
Kategoria: NT (bliski zagrożenia) wersja 3.1
Rok oceny: 2003
Główne zagrożenie: Niszczenie siedlisk (endemiczny gatunek Ekwadoru, znane są 4 subpopulacje).

</doc>
<doc id="2007219" url="https://pl.wikipedia.org/wiki?curid=2007219" title="Máximo Ramírez">
Máximo Ramírez

Máximo Ramírez (9 czerwca 1933) – piłkarz boliwijski noszący przydomek "Chino", obrońca, pomocnik.
Był w kadrze reprezentacji podczas turnieju Copa América 1953, gdzie Boliwia zajęła 6. miejsce. Ramírez nie zagrał w żadnym meczu.
Jesienią 1957 roku wziął udział w eliminacjach do finałów mistrzostw świata w 1958 roku, gdzie zagrał w czterech meczach – dwóch z Argentyną i dwóch z Chile.
Jako piłkarz klubu Club The Strongest wziął udział w turnieju Copa América 1959, gdzie Boliwia zajęła ostatnie, 7. miejsce. Ramírez zagrał w pięciu meczach – z Urugwajem (wszedł na boisko za Edgara Vargasa), Argentyną, Paragwajem, Brazylią i Chile (w trakcie meczu zmienił go Edgar Vargas).
W lipcu 1961 roku wziął udział w eliminacjach do finałów mistrzostw świata w 1962 roku, gdzie zagrał w obu meczach z Urugwajem.
Następnie wziął udział w turnieju Copa América 1963, gdzie Boliwia zdobyła tytuł mistrza Ameryki Południowej. Ramírez zagrał w pięciu meczach – z Kolumbią, Peru, Paragwajem, Argentyną (w 87 minucie nie wykorzystał rzutu karnego – wkrótce potem zmienił go Jaime Herbas) i Brazylią.
W 1964 roku razem z klubem The Strongest zdobył tytuł mistrza Boliwii, dzięki czemu na początku 1965 roku wziął udział w turnieju Copa Libertadores 1965. The Strongest odpadł w fazie grupowej, zajmując drugie miejsce za argentyńskim klubem Boca Juniors i wyprzedzając trzeci w grupie ekwadorski klub Deportivo Quito. Był to debiut klubu The Strongest w najważniejszej klubowej imprezie Ameryki Południowej.
Latem 1965 roku wziął udział w eliminacjach do finałów mistrzostw świata w 1966 roku, gdzie zagrał czterech meczach – dwóch z Argentyną i dwóch z Paragwajem.

</doc>
<doc id="2007220" url="https://pl.wikipedia.org/wiki?curid=2007220" title="Rosocha (potok)">
Rosocha (potok)

Rosocha – potok, lewy dopływ Mszanki o długości 5,58 km. Cała jego zlewnia znajduje się w granicach wsi Lubomierz w województwie małopolskim, w powiecie limanowskim, w gminie Mszana Dolna.
Potok płynie w Gorcach. Jego źródła znajdują się na północnych stokach Gorca Troszackiego i Kudłonia, na wysokości ok. 1200 m n.p.m. Spływa w północnym kierunku głębokim, zalesionym jarem. Po wypłynięciu z lasu, na polach uprawnych miejscowości Lubomierz zmienia kierunek na północno-wschodni i w centrum miejscowości, poniżej drewnianego kościoła (przysiółek Guzary) uchodzi do Mszanki. Do Rosochy uchodzi kilka mniejszych potoków, największe z nich to Kozerowy Potok i Wielka Dolina.
Na pewnym odcinku obok Rosochy prowadzi znakowany szlak turystyczny z Lubomierza na Kudłoń. W miejscu tym Rosocha płynie wyrzeźbionym w skałach głębokim korytem. Na stromych stokach występują odsłonięcia skalne, w których można zobaczyć łupki przemieszane z ławicami piaskowców. Potok tworzy w niektórych miejscach skalne kaskady i baniory. Tylko górna część potoku znajduje się na obszarze Gorczańskiego Parku Narodowego.

</doc>
<doc id="2007221" url="https://pl.wikipedia.org/wiki?curid=2007221" title="Kościół Wniebowzięcia Najświętszej Marii Panny w Czerninie">
Kościół Wniebowzięcia Najświętszej Marii Panny w Czerninie

Kościół Wniebowzięcia Najświętszej Marii Panny znajdujący się w Czerninie jest budowlą gotycką zbudowaną na przełomie XIV i XV wieku. Częściowo rozbudowany został w XVII-XIX wieku. Wyposażenie kościoła stanowią cenne zabytki ruchome. 
Historia.
Pierwsza świątynia w Czerninie została wzniesiona przed rokiem 1281. W roku tym, istniejący już kościół został konsekrowany przez biskupa kamieńskiego Hermanna von Gleichena. Uposażeniem świątyni były cztery łany ziemi oraz karczma w Czerninie, a także sześć korców zboża z Miechęcina, należącego do parafii w Dygowie (oprócz tego parafia obejmowała też Pustary, Stramnicę, Dębogard oraz Stojkowo). Patronat nad kościołem sprawowała kołobrzeska kapituła. Zachowało się imię proboszcza parafii i kościoła w Czerninie w 1289 roku – był nim kanonik kapituły kołobrzeskiej Dietrich. W roku 1307 proboszczem parafii był Johann Leutin, który wraz ze swoim bratem, Dietrichem, posiadał własną warzelnię soli w pobliżu kościoła św. Mikołaja w Kołobrzegu. 
Przyjmuje się, że w zachowanej architektonicznej bryle świątynia została wzniesiona w XV wieku, w wieku XVII została poważnie rozbudowana, a w wieku XIX oraz w 1927 roku odrestaurowana.
Architektura.
Kościół w Czerninie jest skromną budowlą salową murowaną z kamienia i cegły, z nawą założoną na rzucie prostokąta bez wyodrębnionego prezbiterium, oraz dobudowaną nieco później, bo około roku 1520 masywną wieżą od zachodu. 
Przeprowadzone badania architektoniczne wydobyły spod grubej warstwy cementowego tynku najstarszą, wschodnią część kościoła. Według pierwotnej koncepcji miała to być dość potężnych rozmiarów świątynia trójnawowa, z wyodrębnionym prezbiterium. W pierwszej, najstarszej fazie budowy, zrealizowano prezbiterium z zakrystią. Trójnawowy korpus albo został całkowicie zniszczony w XV wieku, albo nigdy nie został według pierwotnej koncepcji zrealizowany. Zamierzone prezbiterium zostało zatem przebudowane i włączone w plan obecnej nawy, stanowiąc jej większą część. 
Badania przeprowadzane w latach 1998–1999 przyniosły odsłonięcie oporów tarczowych sklepień dawnej zakrystii na ścianie północnej nawy, odkryto także zarys fundamentów zakrystii. W ścianie wschodniej nawy znaleziono dwa otwory okienne z oryginalnymi gotyckimi kratami, natomiast w ścianach północnej i południowej nawy 2 gotyckie portale. Dokonane odkrycia czynią kościół w Czerninie jedną z najbardziej interesujących gotyckich świątyń Pomorza.
W sierpniu 2012 r. ze względu na fatalny stan techniczny rozebrano wieżyczkę wieńczącą dach wieży. W marcu 2015 roku ruszył remont wieży – koszt prac szacowano wówczas na około 220 tys. zł, środki pozyskano z Programu Operacyjnego "Ryby". 17 czerwca 2015 r. dokonano osadzenia zrekonstruowanego hełmu na wieży.
Wystrój.
Zachowany zabytkowy wystrój wnętrza stanowią: barokowy ołtarz, datowany na XVIII wiek, z płaskorzeźbą Ostatniej Wieczerzy oraz ambona (XVII wiek). L. Boettger przeprowadzający inwentaryzację w 1890 roku za godne odnotowania uznał trzy ośmioramienne korony mosiężne, dwie drewniane figury: NMP z Dzieciątkiem i św. Katarzyny z kołem oraz trzy średniowieczne dzwony.
Wyznanie.
Pierwotne wezwanie kościoła nie jest znane. Do 1945 roku kościół w Czerninie pełnił funkcję świątyni parafialnej. Po roku 1945 utracił swoją dawną rangę i stał się filią parafii w Dygowie. Został poświęcony 10 marca 1946 roku jako kościół pod wezwaniem Wniebowzięcia Najświętszej Maryi Panny.

</doc>
<doc id="2007222" url="https://pl.wikipedia.org/wiki?curid=2007222" title="Maximo Ramírez">
Maximo Ramírez



</doc>
<doc id="2007224" url="https://pl.wikipedia.org/wiki?curid=2007224" title="Info Dziennik - zdarzyło się dziś">
Info Dziennik - zdarzyło się dziś



</doc>
<doc id="2007225" url="https://pl.wikipedia.org/wiki?curid=2007225" title="Maximo Ramirez">
Maximo Ramirez



</doc>
<doc id="2007226" url="https://pl.wikipedia.org/wiki?curid=2007226" title="Rezerwat przyrody Łacha Jelcz">
Rezerwat przyrody Łacha Jelcz

Rezerwat przyrody Łacha Jelcz – wodny rezerwat przyrody w gminie Jelcz-Laskowice, w powiecie oławskim (województwo dolnośląskie). Przylega do miejscowości Jelcz, stanowiącej część miasta Jelcz-Laskowice.
Rezerwat został utworzony w 1954 roku w celu ochrony naturalnego stanowiska rośliny wodnej – kotewki orzecha wodnego. Pierwotnie zajmował powierzchnię 6,90 ha, w 2014 roku został powiększony do 59,68 ha i objął ochroną całe starorzecze Odry z przylegającym lasem. Celem ochrony rezerwatu jest obecnie „zachowanie ze względów naukowych i dydaktycznych flory i fauny oraz naturalnych procesów sukcesyjnych w ekosystemie starorzecza rzeki Odry”.
Dla rezerwatu przyrody ustalono rodzaj – wodny. Ze względu na dominujący przedmiot ochrony jest to rezerwat typu biocenotycznego i fizjocenotycznego, podtypu biocenoz naturalnych i półnaturalnych. Ze względu na główny typ ekosystemu jest to rezerwat wodny, podtypu rzek i ich dolin, potoków i źródeł.
Oprócz kotewki na terenie rezerwatu występuje m.in. salwinia pływająca, kruszczyk szerokolistny, grążel żółty, grzybienie białe, strzałka wodna, niezapominajka błotna.
Obszar rezerwatu objęty jest ochroną czynną.

</doc>
<doc id="2007230" url="https://pl.wikipedia.org/wiki?curid=2007230" title="33 Batalion Czołgów i Artylerii Pancernej">
33 Batalion Czołgów i Artylerii Pancernej



</doc>
<doc id="2007240" url="https://pl.wikipedia.org/wiki?curid=2007240" title="Christian Ferdinand Abel">
Christian Ferdinand Abel

Christian Ferdinand Abel (ur. 1682 w Hanowerze, zm. 3 kwietnia 1761 w Köthen) – niemiecki gambista i wiolonczelista; syn Clomara, ojciec Leopolda, Ernsta i Karla.
Życiorys.
Abel wywodził się z niemieckiej rodziny instrumentalistów o długich tradycjach muzycznych. Jego ojciec - hanowerski organista kościelny, Clomar, był wziętym kompozytorem ewangelickiej muzyki liturgicznej. Jeszcze większą sławę kompozytora i organisty przewidywał swojemu synowi, narodzonemu zapewne na przełomie lipca i sierpnia 1682 r. Christianowi Ferdinandowi. Przypuszczalnie od siedemnastego roku życia Christian Ferdinand służył w wojsku króla szwedzkiego Karola XII i brał udział w okupacji księstw północnoniemieckich. W tym okresie ożenił się ze Szwedką, Anną Christiną Holm.
Niedługo po ślubie zakończył służbę wojskową i wyjechał do Berlina, aby zostać członkiem kapeli nadwornej króla pruskiego Fryderyka I. Po wstąpieniu na tron berliński Fryderyk Wilhelm I ograniczył znacząco wydatki idące na utrzymanie dworu rugując z niego wiele dotychczasowych urzędów związanych z ceremoniałem i rozrywką dworską. Król ograniczył skład kapeli i w 1713 r. Christian Ferdinand Abel musiał poszukać nowego miejsca pracy. Początkowo grywał wraz z kolegami na dworach arystokracji Berlina, jednak ze względu na niskie zarobki przeniósł się do Köthen (Anhalt), gdzie od następnego roku uczestniczył jako gambista w kapeli Augustina Reinharda Strickera.
W Köthen (Anhalt) w 1718 r. przyszedł na świat pierwszy syn państwa Ablów, Leopold August, zaś rok później drugi Ernst August. Pomimo sukcesów zawodowych i artystycznych, Christian Friedrich przeżywał dwa lata po narodzinach swojego pierworodnego dziecka głęboką depresję związaną z niewyjaśnioną chorobą żony i dzieci. Ponadto 6 stycznia 1720 r. Anna Christina urodziła bliźnięta, z których jedno było martwe, a drugie, córeczka Sophie Charlotte (której ojcem chrzestnym był Johann Sebastian Bach) umiera tego samego roku. Kolejnego roku także umiera noworodek Ernst Heinrich. Radość rodzinie przywróci dopiero narodzony w adwent 1723 r. silny i zdrowy trzeci syn, Karl Friedrich. Rodzina Ablów pochowa jeszcze dwóch synów-noworodków, kolejnego Ernsta Heinricha i Marcusa Christiana.
Przypuszcza się, że przyjaciel Christiana Frdinanda Abla, Johann Sebastian Bach skomponował w 1720 r. swoje "Suity na wiolonczelę solo" właśnie dla niego. Koneser muzyki wiolonczelowej, Leopold I postanowił, aby instrumentalista wybrał się razem z Bachem i dworem książęcym do Karlsbadu, gdzie książę miał poddać się kuracji leczniczej. Ze względów zarobkowych artysta wybrał się w podróż, jednak na wieść o śmierci córki powrócił do rodzinnego miasta i z czasem ograniczył swoją działalność koncertową. Zmarł w 1761 r. w Köthen (Anhalt), gdzie został pochowany.

</doc>
<doc id="2007247" url="https://pl.wikipedia.org/wiki?curid=2007247" title="Diego Antonio Gavilán">
Diego Antonio Gavilán



</doc>
<doc id="2007254" url="https://pl.wikipedia.org/wiki?curid=2007254" title="Północna droga">
Północna droga

Północna droga – cykl powieściowy Elżbiety Cherezińskiej, którego akcja rozgrywa się na przełomie X i XI wieku w Norwegii.
Opowieść snuje się wokół losów dwóch sąsiadujących ze sobą możnych rodów w samym sercu Trøndelagu i w samym centrum ówczesnej historii: oto bowiem u rozkwitu epoki wikingów do Norwegii wdziera się chrześcijaństwo. Każda z części "Północnej drogi" jest relacją jednego z bohaterów, z wyjątkiem części czwartej, której narratorami jest troje bohaterów.
Są nimi:

</doc>
<doc id="2007255" url="https://pl.wikipedia.org/wiki?curid=2007255" title="José Manuel Flores">
José Manuel Flores

Chico, właśc. José Manuel Flores Moreno (ur. 6 marca 1987 w Kadyksie) – hiszpański piłkarz grający na pozycji środkowego obrońcy. Od 2017 roku zawodnik Granady CF.
Kariera klubowa.
Chico piłkarską karierę rozpoczął w klubie z rodzinnego miasta, najpierw w rezerwach. W sezonie 2006/2007 wystąpił w 3 meczach Segunda División. W kolejnych rozgrywkach Chico wypożyczano do innych drużyn, najpierw do Portuense, a następnie do rezerw Barcelony, którym pomógł w awansie do Segunda División B. W 2008 Hiszpan podpisał kontrakt z Almeríą, z której w 2010 odszedł do włoskiej Genoi. W 2011 roku wypożyczono go do RCD Mallorca.
10 lipca 2012 podpisał kontrakt z walijską drużyną występującą w Premier League, Swansea City.
Kariera reprezentacyjna.
W październiku 2008 Chico zadebiutował w reprezentacji Hiszpanii do lat 21. Rok później został powołany do kadry na Mistrzostwach Europy U-21 2009 rozgrywane w Szwecji.

</doc>
<doc id="2007256" url="https://pl.wikipedia.org/wiki?curid=2007256" title="Szastarka (stacja kolejowa)">
Szastarka (stacja kolejowa)

Szastarka – stacja kolejowa w Szastarce w powiecie kraśnickim, gminie Szastarka, w województwie lubelskim.
W roku 2017 stacja obsługiwała 50–99 pasażerów na dobę.
Stacja Szastarka przeszła modernizację i elektryfikację na przełomie 2018 i 2019 roku. Wybudowano wówczas m.in. nowy peron wyspowy pomiędzy torami nr 1 i 2 (wymagało to zwiększenia odstępu pomiędzy nimi). W przeszłości przy torze nr 2 znajdował się jednokrawędziowy peron, zaś przy torze nr 1 zamiast peronu 2 była usypana ziemia. Układ torowy w zasadzie pozostał bez zmian – stacja nadal posiada 3 tory główne, których nawierzchnię – podobnie jak rozjazdy i podrozjazdnice – całkowicie wymieniono. Uzupełnienie układu torowego stacji stanowią 2 tory boczne (przy rampie oraz placu ładunkowym) oraz żeberko wyciągowe od strony Rzeczycy. W nastawni dysponującej, znajdującej się od strony Rzeczycy, znajduje się Lokalne Centrum Sterowania, które obsługuje stacje Kraśnik Rzeczyca oraz nowe urządzenia na samej stacji a także rogatki na przejazdach kolejowo-drogowych znajdujących się w obrębie wymienionych stacji. Nastawnia wykonawcza (od strony Kraśnika) została natomiast zamknięta, choć nie zlikwidowana fizycznie. Podczas modernizacji pociągi nie kursowały przez stację. Ruch pociągów przez Szastarkę wznowiono pod koniec marca 2019.
Szastarka obsługuje nie tylko pociągi z Lublina do Stalowej Woli i Rzeszowa, ale także jest stacją początkową i końcową dla trzech par pociągów osobowych z/do Lublina.
W lipcu 2020 władze samorządowe województwa lubelskiego w porozumieniu z PKP PLK ogłosiły zamiar budowy nowej linii kolejowej, która ma przebiegać ze stacji Szastarka przez Janów Lubelski (dotąd nieposiadający połączeń kolejowych) do stacji Biłgoraj na linii kolejowej nr 66. Analiza możliwości budowy takiego połączenia ma zostać zakończona w 2021.

</doc>
<doc id="2007260" url="https://pl.wikipedia.org/wiki?curid=2007260" title="Wilkołaz Wieś">
Wilkołaz Wieś

Wilkołaz Wieś – przystanek kolejowy w Wilkołazie Pierwszym w powiecie kraśnickim, w województwie lubelskim.
W roku 2017 przystanek obsługiwał 20–49 pasażerów na dobę.
Podczas remontu i elektryfikacji linii kolejowej nr 68 na odcinku Lublin – Kraśnik pomiędzy marcem a wrześniem 2018 roku wyremontowano peron przystanku.

</doc>
<doc id="2007261" url="https://pl.wikipedia.org/wiki?curid=2007261" title="Język kreolski Wysp Świętego Tomasza i Książęcej">
Język kreolski Wysp Świętego Tomasza i Książęcej

Język kreolski Wysp Świętego Tomasza i Książęcej () – język kreolski na bazie portugalskiego, używany przez około 70 tysięcy mieszkańców Wyspy Św. Tomasza i Wyspy Książęcej, różniący się znacznie pod względem zasobu leksykalnego od języków kreolskich z Gwinei Bissau oraz Wysp Zielonego Przylądka. Substratem są głównie języki należące do grupy kwa i zachodniego bantu. Posiada kilka odmian – forro, angolar i moncó. Większość użytkowników zna również standardowy język portugalski.

</doc>
<doc id="2007263" url="https://pl.wikipedia.org/wiki?curid=2007263" title="Bołchow">
Bołchow

Bołchow – miasto w Rosji, w obwodzie orłowskim, 56 km od Orła. W 2009 liczyło 12 489 mieszkańców.
W Bołchowie urodził się Jewgienij Prieobrażenski (1886-1937) - rosyjski rewolucjonista, działacz partii bolszewickiej, ekonomista.

</doc>
<doc id="2007267" url="https://pl.wikipedia.org/wiki?curid=2007267" title="Małoarchangielsk">
Małoarchangielsk

Małoarchangielsk (ros. Малоархангельск) – miasto w Rosji, w obwodzie orłowskim, 82 km na południe od Orła. W 2009 liczyło 3 862 mieszkańców.

</doc>
<doc id="2007271" url="https://pl.wikipedia.org/wiki?curid=2007271" title="Babajewo">
Babajewo

Babajewo – miasto w Rosji, w obwodzie wołogodzkim, 246 km na zachód od Wołogdy. W 2009 liczyło 12 235 mieszkańców.

</doc>
<doc id="2007274" url="https://pl.wikipedia.org/wiki?curid=2007274" title="Marysville (Iowa)">
Marysville (Iowa)

Marysville – miasto w Stanach Zjednoczonych, w stanie Iowa, w hrabstwie Marion. W 2000 liczyło 54 mieszkańców.

</doc>
<doc id="2007277" url="https://pl.wikipedia.org/wiki?curid=2007277" title="Melcher-Dallas">
Melcher-Dallas

Melcher-Dallas – miasto w Stanach Zjednoczonych, w stanie Iowa, w hrabstwie Marion. W 2000 liczyło 1298 mieszkańców.

</doc>
<doc id="2007278" url="https://pl.wikipedia.org/wiki?curid=2007278" title="Change for the Children Foundation">
Change for the Children Foundation

Change for the Children Foundation – fundacja założona przez Jonas Brothers.
Fundacja powstała, aby zachęcić dzieci z całego świata do udziału w akcjach charytatywnych i działalności dobroczynnej.

</doc>
<doc id="2007279" url="https://pl.wikipedia.org/wiki?curid=2007279" title="Zooland Records">
Zooland Records

Zooland Records – wytwórnia muzyczna założona w 2005 roku przez DJ Maniana oraz Yanou.
W 2007 roku powstała bliźniacza wytwórnia o nazwie ZooGroove. Wydawano w niej utwory z gatunku house. Wytwórnia Zooland Records skupia się głównie na wydawaniu utworów z gatunku hands up. W 2008 roku powstała kolejna bliźniacza wytwórnia Zoo Digital, która zajmuje się rozprowadzaniem muzyki za pośrednictwem internetu. Był to łatwiejszy i szybszy sposób dostarczania muzyki. Z tego też powodu powstała w 2009 roku bliźniacza wytwórnia Bazooka Records, również rozprowadzająca muzykę za pośrednictwem internetu, która skupia się głównie na gatunku house. Końcem roku 2010 a początkiem 2011 powstała inna sub wytwórnia Punch przez co każdy wydany singiel z gatunku Hands Up ma dwa wydania zawierający utwory/remiksy z gatunku Hands Up wychodzi w sub wytwórni Punch z gatunku Dance, House i electro house wychodzą w głównej wytwórni Zooland.
Producenci/DJ-e.
Źródło: Oficjalna strona Zooland Records

</doc>
<doc id="2007280" url="https://pl.wikipedia.org/wiki?curid=2007280" title="Borówno (jezioro na Wysoczyźnie Świeckiej)">
Borówno (jezioro na Wysoczyźnie Świeckiej)

Jezioro Borówno – jezioro wytopiskowe położone w województwie kujawsko-pomorskim, na Wysoczyźnie Świeckiej, w powiecie bydgoskim, gminie Dobrcz, ok. 9 km na północ od granic miasta Bydgoszczy.
Charakterystyka.
Jezioro posiada owalny kształt. Od północnego zachodu przylega do niego kompleks leśny, na brzegu wschodnim znajduje się kompleks zabudowy letniskowej, na południu zaś wieś Borówno, od której akwen wziął nazwę. W lesie przylegającym od północy znajduje się rezerwat przyrody Augustowo, chroniący torfowisko, ols porzeczkowy oraz stanowisko wierzby borówkolistnej. 
Na północny z jeziorem łączą się dwa akweny o podobnej charakterystyce: Kusowo i Dobrcz.
Dno misy jeziornej ma regularny kształt opadający ku środkowi, z jednym centralnym przegłębieniem o wielkości 14 m. Powierzchnia dna poniżej izobaty 12,5 m stanowi 21% całkowitej powierzchni jeziora. Na dwu krańcach jeziora wykształciły się niewielkie i płytkie zatoki. Całkowita długość linii brzegowej wynosi 3,96 km.
Fitolitoral jeziora zajmuje 38% powierzchni całego zbiornika. Krańcowe zatoki porośnięte są w całości łąkami ramienicowymi. Dominuje w nich ramienica pospolita, której w mniejszym stopniu towarzyszą: wywłócznik kłosowy, pałka wąskolistna i krynicznica tępa.
Zlewnia.
Jezioro jest zasilane przez niewielkie, okresowe cieki wodne i stanowi zasadniczo zbiornik bezodpływowy, silnie reagujący (wraz z sąsiednimi zbiornikami: Kusowo i Dobrcz) na zmiany warunków opadowych. W związku z tym w 1978 r. wybudowano sztuczne odwodnienie jeziora, które dzięki przepompowni może przerzucić nadmiar wody do Strugi Augustowskiej. Jednak ze względu na zazwyczaj niskie stany wód w jeziorze system ten jest rzadko wykorzystywany.
Zlewnia bezpośrednia akwenu pokrywa się ze zlewnią całkowitą, a jej powierzchnia wynosi 19,43 km². Jej obszar zajmuje bifurkacyjną część rynny polodowcowej, przebiegająca na kierunku północny wschód – południowy zachód. Zachodnia jej część odwadniana jest przez Strugę Augustowską uchodzącą do Kotomierzycy, stanowiącej lewobrzeżny dopływ Brdy, zaś w jej północno-wschodnim fragmencie swój bieg rozpoczyna uchodząca do Wisły Struga Niewieścińska. Struktura użytkowania zlewni jest następująca:
W skład zlewni całkowitej jeziora wchodzą dwa zbiorniki wodne: jezioro Kusowo (48 ha), jezioro Dobrcz (24 ha) oraz towarzyszące im rozlewisko o powierzchni 24 ha.
Wody jeziora Borówno mają ograniczony kontakt hydrauliczny z wodami podziemnymi, co powoduje że zasilanie z tego źródła stanowi niewielki procent w ogólnym bilansie wodnym akwenu.
W zlewni bezpośredniej jeziora występuje liczna zabudowa rekreacyjna w postaci kompleksu 350 ogrodów działkowych, które stanowią istotne źródło presji antropogenicznej.
Jakość wód.
Jezioro Borówno charakteryzuje się przeciętnym, II stopniem podatności wód na degradację. 
Do niekorzystnych cech zlewniowych jeziora należą: sposób użytkowania terenu z dominującą gospodarką rolną oraz niska wartość wskaźnika wydłużenia jeziora, co świadczy o słabych możliwościach rozcieńczania zanieczyszczeń z zewnątrz.
Stratyfikacja wód wynosi 11,3% co sugeruje, że są w nim sprzyjające warunki do rozwoju dużej produkcji pierwotnej. Ułatwia to przedostawanie się biogenów do strefy eutroficznej jeziora. Sprzyja temu także istnienie długotrwałych warunków beztlenowych.
Badania czystości wód jeziora przeprowadzane są od 1984 r. W latach 1986 i 1992 wody zakwalifikowano do II klasy czystości, choć kolejne badania wykazywały stopniowe pogarszanie się jakości wód. W badaniu z 2002 r. odnotowano III klasę czystości wód. Na tym tle korzystne były wskaźniki troficzne jeziora takie jak np. przezroczystość wód (ok. 2,5 m, a latem ponad 3 m) oraz zawartość chlorofilu. Negatywny wpływ na stan czystości wód jeziora Borówno mają zbiorniki bezodpływowe na terenie ogrodów działkowych zlokalizowanych na wschodnim brzegu jeziora. Badanie przeprowadzone w 2009 r. przez Wojewódzki Inspektorat Ochrony Środowiska w Bydgoszczy wykazały dobry stan wód akwenu.
Pod względem troficznym jezioro należy do typu przejściowego mezo-eutroficznego.
Rybactwo.
Dzierżawcą jeziora Borówno jest Polski Związek Wędkarski. Gospodarka rybacka prowadzona jest w sposób charakterystyczny dla jezior użytkowanych turystycznie. Na akwenie tym prowadzi się jedynie odłowy kontrolne, w których pojawiają się leszcz, płoć i okoń.
Rekreacja.
Jezioro Borówno jest jednym z dwóch położonych najbliżej miasta Bydgoszczy obiektów tego typu, dlatego spełnia ważne funkcje rekreacyjne dla jego mieszkańców. Szacuje się, że w sezonie letnim, w okresie weekendów, wypoczywa nad nim łącznie około od 5 do 6 tysięcy osób.
Dojazd od strony miasta jest dogodny poprzez drogę nr 5 Bydgoszcz-Gdańsk. Jest to najbliższe jezioro rekreacyjne dla mieszkańców dzielnicy Fordon.
Po wschodniej stronie akwenu istnieją działki rekreacyjne, natomiast na zachodnim, zalesionym brzegu znajdują się dwie plaże (jedna strzeżona) wraz z pomostami, placem zabaw i wypożyczalnią sprzętu wodnego. Znajduje się tu także ośrodek wypoczynkowy i pola biwakowe. Dzikie plaże istnieją także na południowym, północnym i wschodnim brzegu akwenu.
Historia miejskiego kąpieliska nad jeziorem sięga 1968 r.. Ośrodek nieopodal wsi Borówno rozbudował Miejski Ośrodek Sportu, Turystyki i Wypoczynku, natomiast nieco dalej na południe powstał ośrodek należący do Pomorskiego Okręgu Wojskowego. Ośrodki te rozbudowano w latach 70. XX wieku, a po 1990 r. zostały przebudowane i unowocześnione.

</doc>
<doc id="2007281" url="https://pl.wikipedia.org/wiki?curid=2007281" title="Charowsk">
Charowsk

Charowsk – miasto w Rosji, w obwodzie wołogodzkim, 90 km na północ od Wołogdy. W 2009 liczyło 10 759 mieszkańców.

</doc>
<doc id="2007283" url="https://pl.wikipedia.org/wiki?curid=2007283" title="Pella (Iowa)">
Pella (Iowa)

Pella – miasto w Stanach Zjednoczonych, w stanie Iowa, w hrabstwie Marion. W 2000 liczyło 9832 mieszkańców.

</doc>
<doc id="2007285" url="https://pl.wikipedia.org/wiki?curid=2007285" title="Kadnikow">
Kadnikow

Kadnikow – miasto w Rosji, w obwodzie wołogodzkim, 43 km na południowy wschód od Wołogdy. W 2009 liczyło 4 936 mieszkańców.

</doc>
<doc id="2007287" url="https://pl.wikipedia.org/wiki?curid=2007287" title="Pleasantville (Iowa)">
Pleasantville (Iowa)

Pleasantville – miasto w Stanach Zjednoczonych, w stanie Iowa, w hrabstwie Marion. W 2000 liczyło 1539 mieszkańców.

</doc>
<doc id="2007289" url="https://pl.wikipedia.org/wiki?curid=2007289" title="Fábio de Jesus">
Fábio de Jesus

Fabinho, właśc. Fábio de Jesus (ur. 16 października 1976 w Nova Iguaçu) – brazylijski piłkarz, występujący na pozycji defensywnego pomocnika.
Fabinho rozpoczął piłkarską karierę w Bonsucesso Rio de Janeiro w 1993 roku. W 1998 roku przeszedł do Ponte Preta Campinas, z którego wyjechał do japońskiego klubu Gamba Osaka. Po rocznym pobycie w Japonii powrócił do ojczyzny do CR Flamengo. Po roku powrócił jednak do Japonii, tym razem do Shimizu S-Pulse.
Po kolejnym powrocie do ojczyzny Fabinho występował przez kilkanaście miesięcy w Santosie FC. Z Santosem zdobył mistrzostwo Brazylii. Rok 2006 spędził w SC Internacional. Był to najbardziej udany rok w karierze Fabinho, gdyż zdobył Copa Libertadores 2006 oraz Klubowy Puchar Świata 2006, pokonując w finale Barcelonę.
Od 2007 do 2009 Fabinho grał we Fluminense FC. W 2007 roku zdobył z Fluminense Puchar Brazylii 2007. W roku 2008 dotarł z Fluminense do finału Copa Libertadores, w którym klub z Rio de Janeiro przegrał z ekwadorskim LDU Quito. Rok 2009 także zakończył sukcesem na arenie międzynarodowej w postaci finału Copa Sudamericana 2009, gdzie Fluminense podobnie jak rok wcześniej w Copa Libertadores uległ ekwadorskiemu LDU Quito.
W 2010 roku wobec nie znalezienia klubu, Fabinho zdecydował się zakończyć karierę. Ogółem w latach 1998–2009 w lidze brazylijskiej rozegrał 221 spotkań, w których strzelił 3 bramki.

</doc>
<doc id="2007290" url="https://pl.wikipedia.org/wiki?curid=2007290" title="Swan (Iowa)">
Swan (Iowa)

Swan – miasto w Stanach Zjednoczonych, w stanie Iowa, w hrabstwie Marion. W 2000 liczyło 121 mieszkańców.

</doc>
<doc id="2007293" url="https://pl.wikipedia.org/wiki?curid=2007293" title="Rynek właściwy">
Rynek właściwy

Rynek właściwy – pojęcie prawa konkurencji mające na celu zidentyfikowanie oraz określenie ograniczeń konkurencji między przedsiębiorstwami. Polega ono na zidentyfikowaniu konkurentów danego przedsiębiorstwa, którzy są w stanie zakłócić jego zachowanie oraz uniemożliwiają mu zachowanie w sposób niezależny od skutecznej presji konkurencyjnej.
W prawie polskim według ustawy o ochronie konkurencji i konsumentów jest to rynek towarów, które ze względu na ich przeznaczenie, cenę oraz właściwości, w tym jakość, są uznawane przez ich nabywców za substytuty oraz są oferowane na obszarze, na którym, ze względu na ich rodzaj i właściwości, istnienie barier dostępu do rynku, preferencje konsumentów, znaczące różnice cen i koszty transportu, panują zbliżone warunki konkurencji
Pojęcie rynku właściwego różni się od definicji rynku używanych w innych kontekstach. Na przykład przedsiębiorstwa często używają pojęcia rynek do określenia obszaru, gdzie sprzedają swoje produkty lub określania szeroko branży lub sektora, do którego należą.
Pojęcie rynku właściwego definiuje się w trzech wymiarach:
Właściwy rynek asortymentowy.
Właściwy rynek asortymentowy składa się z wszystkich tych produktów lub usług, które uważane są za zamienne lub za substytuty przez konsumenta, ze względu na właściwości produktów, ich ceny i ich zamierzone stosowanie.
Właściwy rynek asortymentowy wyznaczany jest w oparciu o następujące trzy kryteria:
Ocena substytucyjności popytu polega na określeniu zakresu produktów, które są postrzegane przez konsumenta jako substytuty. Produkty takie należą do tego samego rynku właściwego asortymentowego. Jednym ze sposobów przeprowadzania takiego oznaczenia pozostaje doświadczenie oparte na przypuszczeniach, zakładające hipotetycznie drobną, stałą zmianę w cenach względnych oraz oceniające przypuszczalne reakcje klientów na taki wzrost. Praktycznym przykładem takiego badania może być odpowiedź na pytanie czy różne smaki napojów bezalkoholowych należą do tego samego rynku. Pytaniem, jakie należy w takiej sytuacji zadać jest, czy konsumenci smaku A przestawią się na spożywanie innych smaków w związku ze stałym wzrostem cen od 5 do 10% dla smaku A. Jeśli odpowiednia ilość konsumentów przestawi się przykładowo na smak B, w takim rozmiarze, że wzrost cen w odniesieniu do smaku A nie będzie przynosił zysku ze względu na spadek ilości sprzedaży, wówczas rynek właściwy asortymentowy musi obejmować przynajmniej smaki A oraz B. Ponadto, proces analizy rynku asortymentowego musiałby zostać rozszerzony na inne dostępne smaki do momentu aż asortyment produktów zostanie określony w taki sposób, że wzrost cen nie pociągnąłby za sobą odpowiedniej substytucji w popycie.
Substytucyjność podaży oznacza, że dostawcy są w stanie przestawić produkcję na odpowiednie produkty oraz obrót nimi w krótkim okresie bez występujących dodatkowych znacznych kosztów lub zagrożeń, w odpowiedzi na małe, ale stałe zmiany cen względnych. Przykładowo istnieje wiele różnych gatunków papieru, począwszy od standardowego papieru do pisania do papierów wysokiej jakości, które są wykorzystywane w publikacji książek na temat sztuki. Z punktu widzenia popytu, różne gatunki papieru nie są dobrymi substytutami, np. książka na temat sztuki lub inna publikacja wysokiej jakości nie może być wydana na papierze niskiej jakości. Jednak zakłady papiernicze zazwyczaj są przygotowane do wytwarzania różnych gatunków papieru, a produkcja może zostać dostosowana niewielkimi kosztami oraz w ramach krótkiego czasu. W sytuacji, gdy nie występują szczególne trudności w dystrybucji, wytwórcy papieru są z tego względu w stanie konkurować ze sobą o zamówienia na różne gatunki, w szczególności jeśli zamówienia są złożone odpowiednio wcześniej w celu umożliwienia modyfikacji planów produkcyjnych. W takich okolicznościach, za względu na substytucyjność podaży nie należy definiować odrębnego rynku dla każdego gatunku papieru oraz jego odpowiedniego wykorzystania.
Właściwy rynek geograficzny.
Właściwy rynek geograficzny obejmuje obszar, na którym dane przedsiębiorstwa uczestniczą w podaży i popycie na produkty lub usługi, na którym warunki konkurencji są wystarczająco jednorodne, oraz który może zostać odróżniony od sąsiadujących obszarów ze względu na to, że warunki konkurencji na tym obszarze znacznie się różnią.

</doc>
<doc id="2007294" url="https://pl.wikipedia.org/wiki?curid=2007294" title="Krasawino">
Krasawino

Krasawino – miasto w Rosji, w obwodzie wołogodzkim, 648 km na północny wschód od Wołogdy. W 2009 liczyło 7 797 mieszkańców.

</doc>
<doc id="2007297" url="https://pl.wikipedia.org/wiki?curid=2007297" title="Edgar Benítez">
Edgar Benítez

Edgar Milciades „Pájaro” Benítez Santander (ur. 8 listopada 1987 w Repatriación) – paragwajski piłkarz z obywatelstwem meksykańskim występujący na pozycji lewego skrzydłowego, obecnie zawodnik meksykańskiego Querétaro.
Kariera klubowa.
Benítez jest wychowankiem klubu Club 12 de Octubre z miasta Itauguá, jednak profesjonalną karierę rozpoczynał jako siedemnastolatek w czołowym krajowym zespole – Club Libertad ze stołecznego Asunción. W paragwajskiej Primera División zadebiutował 25 czerwca 2005 w zremisowanym 2:2 spotkaniu z 3 de Febrero, natomiast pierwszego gola w najwyższej klasie rozgrywkowej strzelił 25 września 2005 w wygranej 3:2 konfrontacji z tym samym rywalem. Już w swoim premierowym sezonie 2005 wywalczył tytuł wicemistrza kraju, zaś podczas rozgrywek 2006 zdobył z ekipą prowadzoną przez trenera Gerardo Martino swoje pierwsze mistrzostwo Paragwaju. Sukces w postaci tytułu mistrzowskiego powtórzył również rok później, w sezonie 2007, lecz mimo regularnych występów pojawiał się na ligowych boiskach głównie jako rezerwowy. Z tego powodu w styczniu 2008 udał się na roczne wypożyczenie do niżej notowanego rywala zza miedzy, drużyny Club Sol de América, gdzie od razu został kluczowym zawodnikiem ekipy i jednym z najlepszych piłkarzy w lidze. W jesiennym sezonie Clausura 2008 został królem strzelców ligi paragwajskiej z czternastoma bramkami na koncie.
Wiosną 2009 Benítez za sumę dwóch milionów dolarów przeszedł do meksykańskiego zespołu CF Pachuca. Tam od razu został podstawowym zawodnikiem pierwszego składu i w meksykańskiej Primera División zadebiutował 18 stycznia 2009 w wygranym 4:1 meczu z Tigres UANL, w którym zdobył także premierową bramkę w tamtejszej lidze. W tym samym, wiosennym sezonie Clausura 2009 zdobył ze swoją ekipą wicemistrzostwo Meksyku, a także zajął drugie miejsce w rozgrywkach kwalifikacyjnych do Copa Libertadores – InterLidze, z czterema bramkami zostając najskuteczniejszym piłkarzem tych rozgrywek. W 2010 roku triumfował natomiast z Pachucą w najbardziej prestiżowych rozgrywkach północnoamerykańskiego kontynentu – Lidze Mistrzów CONCACAF, w finałowym pojedynku z Cruz Azul (1:0) w doliczonym czasie strzelając decydującego o zwycięstwie gola. Kilka miesięcy później wziął udział w Klubowych Mistrzostwach Świata, gdzie jednak Pachuca odpadła już w ćwierćfinale, zajmując piąte miejsce w turnieju.
W lipcu 2011 Benítez powrócił do ojczyzny, na zasadzie rocznego wypożyczenia zasilając stołeczny zespół Cerro Porteño, gdzie w jesiennych rozgrywkach Clausura 2011 zanotował tytuł wicemistrzowski. W wiosennym sezonie Apertura 2012 zdobył zaś trzecie w swojej karierze mistrzostwo Paragwaju, będąc podstawowym graczem ekipy prowadzonej przez urugwajskiego szkoleniowca Jorge Fossatiego. Bezpośrednio po tym ponownie wyjechał do Meksyku, udając się na wypożyczenie do klubu Deportivo Toluca, z którym w jesiennym sezonie Apertura 2012 zdobył wicemistrzostwo kraju, a po upływie dwunastu miesięcy został wykupiony przez tę drużynę na stałe. W 2014 roku dotarł ze swoją drużyną do finału Ligi Mistrzów CONCACAF. Ogółem w barwach Toluki spędził trzy lata, będąc kluczowym graczem formacji ofensywnej, a w międzyczasie otrzymał meksykańskie obywatelstwo wobec kilkuletniego zamieszkiwania w tym kraju.
Latem 2015 Benítez został graczem ekipy Querétaro FC, z którą w sezonie Apertura 2016 wywalczył puchar Meksyku – Copa MX (zarazem pierwsze trofeum w dziejach klubu).
Kariera reprezentacyjna.
W styczniu 2007 Benítez został powołany przez argentyńskiego szkoleniowca Ernesto Mastrángelo do reprezentacji Paragwaju U-20 na Mistrzostwa Ameryki Południowej U-20. Tam był jednym z ważniejszych graczy swojej drużyny, rozgrywając osiem z dziewięciu możliwych spotkań (z czego pięć w wyjściowym składzie) i zdobył gola w spotkaniu z Brazylią (1:1). Jego kadra – pełniąca wówczas rolę gospodarzy – zajęła drugie miejsce w pierwszej rundzie, notując bilans dwóch zwycięstw i dwóch remisów, lecz podczas drugiej fazy rozgrywek wygrała dwukrotnie i trzy razy schodziła z boiska pokonana, a wskutek zajęcia dopiero piątej lokaty nie zdołała się zakwalifikować na Mistrzostwa Świata U-20 w Kanadzie.
W seniorskiej reprezentacji Paragwaju Benítez zadebiutował na kadencji argentyńskiego selekcjonera Gerardo Martino, 15 października 2008 w wygranym 1:0 spotkaniu z Peru w ramach eliminacji do Mistrzostw Świata 2010. Ogółem podczas tych kwalifikacji, zakończonych ostatecznie powodzeniem dla jego kadry, ośmiokrotnie pojawiał się na boisku i zdobył jedną bramkę (zarazem swoją pierwszą w drużynie narodowej) – 1 kwietnia 2009 w doliczonym czasie zremisowanego 1:1 meczu z Ekwadorem. W 2010 roku został powołany na Mistrzostwa Świata w RPA, gdzie wystąpił w dwóch z pięciu możliwych spotkań (z czego w jednym w pierwszym składzie) – w fazie grupowej z Nową Zelandią (0:0) i 1/8 finału z Japonią (0:0, 5:3 po karnych), a Paragwajczycy odpadli ostatecznie z mundialu w ćwierćfinale wskutek porażki z Hiszpanią (0:1). W późniejszym czasie brał także udział w eliminacjach do Mistrzostw Świata 2014, kiedy to zanotował dziewięć występów i wpisywał się na listę strzelców w konfrontacjach z Urugwajem (1:1) oraz Wenezuelą (1:1), lecz jego zespół tym razem nie zakwalifikował się na światowy czempionat.
W 2015 roku Benítez został powołany przez selekcjonera Ramóna Díaza na rozgrywany w Chile turniej Copa América. Tam pełnił rolę podstawowego zawodnika paragwajskiej reprezentacji, rozgrywając wszystkie sześć spotkań (cztery w pierwszej jedenastce) i strzelił bramkę w konfrontacji fazy grupowej z Jamajką (1:0), natomiast jego drużyna odpadła z rozgrywek w półfinale, przegrywając w nim z Argentyną (1:6) i zajęła ostatecznie czwarte miejsce. Rok później znalazł się w składzie na jubileuszową edycję południowoamerykańskiego turnieju – Copa América Centenario. Tym razem miał jednak zdecydowanie słabszą pozycję w ekipie i zanotował dwa z trzech możliwych występów (jeden w wyjściowym składzie), a podopieczni Díaza zakończyli swój udział w rozgrywkach na fazie grupowej.

</doc>
<doc id="2007298" url="https://pl.wikipedia.org/wiki?curid=2007298" title="Nikolsk (obwód wołogodzki)">
Nikolsk (obwód wołogodzki)

Nikolsk – miasto w Rosji, w obwodzie wołogodzkim, 440 km na wschód od Wołogdy. W 2009 liczyło 8 425 mieszkańców.

</doc>
<doc id="2007299" url="https://pl.wikipedia.org/wiki?curid=2007299" title="Fabián Vargas">
Fabián Vargas

Fabián Andrés Vargas Rivera (ur. 17 kwietnia 1980 w Bogocie) – kolumbijski piłkarz grający na pozycji pomocnika.
Kariera klubowa.
18 czerwca 2009 roku Kolumbijczyk podpisał trzyletnią umowę z UD Almeríą, do Hiszpanii przeniósł się w lipcu. 5 września 2009 roku Vargas złamał kostkę w przerwie meczu eliminacyjnego do Mistrzostw Świata 2010 przeciwko Ekwadorowi i wypadł z gry na czas bliżej nieokreślony.
6 września 2009 roku okazało się, że Vargas nie zagra przez okres dwunastu miesięcy na skutek zerwania więzadeł w rywalizacji eliminacyjnej do mundialu w Republice Południowej Afryki z Ekwadorem. W 2011 roku podpisał kontrakt z AEK Ateny. Następnie grał w Independiente, Barcelona SC i Millonarios FC.

</doc>
<doc id="2007302" url="https://pl.wikipedia.org/wiki?curid=2007302" title="Nikolsk">
Nikolsk

Powyższa nazwa może odnosić się do:

</doc>
<doc id="2007303" url="https://pl.wikipedia.org/wiki?curid=2007303" title="Laurel (Iowa)">
Laurel (Iowa)

Laurel – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 266 mieszkańców.

</doc>
<doc id="2007305" url="https://pl.wikipedia.org/wiki?curid=2007305" title="Podstawa falowania">
Podstawa falowania

Podstawa falowania - powierzchnia, poniżej której dno praktycznie nie oddziałuje na ruch falowy i odwrotnie. Dlatego też głębokość tej powierzchni ma istotne znaczenie dla procesów sedymentacyjnych zachodzących na dnie.

</doc>
<doc id="2007306" url="https://pl.wikipedia.org/wiki?curid=2007306" title="Pulver mumiae">
Pulver mumiae

Pulver mumiae (z łac. "proszek z mumii") – pochodzące z czasów Starożytnego Egiptu lekarstwo, stosowane i aplikowane uniwersalnie, tj. w przypadku rozmaitych schorzeń. Powstawało ono z rozdrobnionych na proszek mumifikowanych ciał ludzkich. Pulver mumiae sprzedawano i stosowano jedynie poza Egiptem, gdyż w kraju tym mumie należały do sfery sacrum, były nietykalne i w zamyśle społeczeństwa miały przetrwać wiecznie. Lekarstwo to pojawiało się w europejskich aptekach jeszcze w XIX wieku.

</doc>
<doc id="2007308" url="https://pl.wikipedia.org/wiki?curid=2007308" title="Party Girl (film 1958)">
Party Girl (film 1958)

Party Girl – amerykański film kryminalny (film noir) z 1958 roku.
Fabuła.
Thomas Farrell jest cenionym adwokatem. Pewnego dnia spotyka na swojej drodze piękną tancerką Vicki Gayle. Jego nowa miłość przekonuje go, że niemoralne jest bronienie przestępców i zapewnianie im bezkarności. Thomas, pod jej wpływem, postanawia przestać pracować dla mafii. Jednak jego dawni klienci, bandyci na czele których stoi Rico Angelo nie pozwalają mu tak łatwo odejść.

</doc>
<doc id="2007309" url="https://pl.wikipedia.org/wiki?curid=2007309" title="La Grande Armée">
La Grande Armée



</doc>
<doc id="2007311" url="https://pl.wikipedia.org/wiki?curid=2007311" title="Le Grand (Iowa)">
Le Grand (Iowa)

Le Grand – miasto w Stanach Zjednoczonych, w stanie Iowa, w hrabstwach Marshall i Tama. Zgodnie ze spisem statystycznym z 2000 roku, miasto liczyło 883 mieszkańców.

</doc>
<doc id="2007312" url="https://pl.wikipedia.org/wiki?curid=2007312" title="Party Girl">
Party Girl

Party Girl może odnosić się do:
Film:
Telewizja:
Literatura:

</doc>
<doc id="2007313" url="https://pl.wikipedia.org/wiki?curid=2007313" title="Abdou Moumouni">
Abdou Moumouni

Abdou Moumouni (ur. 19 listopada 1982) – togijski piłkarz występujący na pozycji obrońcy w irańskiej drużynie Abu Moslem Meszhed.
Kariera klubowa.
Abdou Moumouni jest wychowankiem klubu Togo Telecom. Kolejne lata kariery spędził w Szwajcarii. Najpierw występował w FC Wangen bei Olten. Potem grał w FC Grenchen. Następnie odszedł do zespołu FC Alle. W sezonie 2002/2003 rozegrał jeden mecz w barwach SR Delémont w rozgrywkach drugiej ligi szwajcarskiej. W lecie 2003 przeszedł do Concordii Basel. W tym klubie grał przez cztery sezony. Potem przez pół roku grał w Lausanne Sports. Na początku 2008 roku przeniósł się do drużyny BSC Old Boys, gdzie także przebywał sześć miesięcy. W lecie 2008 zaliczył też krótki epizod w zespole FC La Chaux-de-Fonds.
Obecnie, od sezonu 2008/2009 gra w irańskiej drużynie Abu Moslem Meszhed.
Kariera reprezentacyjna.
Moumouni w reprezentacji Togo rozegrał dotychczas 4 meczów. Zadebiutował w niej w 2000 roku. Ostatni mecz rozegrał w 2008. Był także powołany na Puchar Narodów Afryki 2000 w Ghanie i Nigerii oraz Puchar Narodów Afryki 2002 w Mali. W obu przypadkach reprezentacja Togo odpadła w fazie grupowej. Moumouni nie zagrał jednak ani minuty w obu turniejach.

</doc>
<doc id="2007315" url="https://pl.wikipedia.org/wiki?curid=2007315" title="Polonia Wrocław">
Polonia Wrocław

Polonia Wrocław – polski klub piłkarski z siedzibą we Wrocławiu, założony w 1946 roku.
W klubie działały dawniej m.in. sekcje boksu (1946-1962), lekkiej atletyki (1948-50), siatkówki (mężczyzn i kobiet 1947-49, mężczyzn 1967-68), tenisa stołowego (1963-1968), piłki ręcznej (1948-1950), kolarstwa (1947-58), brydża sportowego (1973-1994) i Kick-Boxingu (1991-1992).
Historia.
Początki klubu sięgają 1946 r., kiedy to grupa pracowników Warsztatów Mechanicznych Nr 9 Zakładów Naprawczych Taboru Kolejowego we Wrocławiu założyła Klub Sportowy "Warsztatowiec" z sekcjami piłki nożnej i szachów. Pierwszym Prezesem został P. Stefan Zasada. W 1947 r. na krótko połączono KS "Warsztatowiec" z KS PKS "Odra". W 1947 r. nastąpiła reorganizacja sportu kolejarskiego i KS "Warsztatowiec" zmienił nazwę na Koło Sportowe Nr 9 "Kolejarz". Opiekę nad kołami sportowymi na Dolnym Śląsku przejął Zarząd Okręgu Związku Zawodowego Kolejarzy (ZZK). Powstało wówczas sześć nowych sekcji, m.in. siatkówki kobiet i mężczyzn, kolarska i turystyczna. Często koło współpracowało z KS PKS "ODRA": łączono sekcje sportowe, korzystano wspólnie ze stadionu sportowego DOKP przy ul. Na Niskich Łąkach. 
W 1958 r. rozpoczął się nowy etap w historii klubu. Na Walnym Zebraniu uchwalono przemianowanie Koła Sportowego Nr 9 "Kolejarz" na Kolejowy Klub Sportowy "POLONIA". W powołaniu klubu brało udział 25 osób, w tym między innymi: Stefan Bryła, Kazimierz Danielewicz, Józef Jasiński, Andrzej Gil, Eugeniusz Matejczuk, Julian Pielechaty, Tadeusz Płatek, Stanisław Szyber, Antoni Stadnicki, Tadeusz Zieliński.
W 2015 r. w KKS Polonia Wrocław zarejestrowanych było 231 zawodników piłki nożnej. Poza kadrą seniorów, klub prowadzi także szkolenie młodzieży w następujących kategoriach wiekowych: bambinis, żak, orlik, młodzik, trampkarz, junior młodszy i junior starszy. W ramach szkolenia organizowane są turnieje, półkolonie i obozy sportowe, a także treningi specjalistyczne dla bramkarzy. Treningi odbywają się zwykle na stadionie piłkarskim i hali "Oławka" przy ul. Niskie Łąki 8 oraz w obiektach Zespołu Szkół Nr 1 przy ul. Słubickiej 29-33. Kilku młodych, uzdolnionych zawodników Polonii Wrocław zakwalifikowało się do Akademii Młodych Orłów Polskiego Związku Piłki Nożnej.

</doc>
<doc id="2007317" url="https://pl.wikipedia.org/wiki?curid=2007317" title="Berm">
Berm

Berm – inaczej wał plażowy, jest to terasa burzowa znajdująca się przed pasem wydm od strony morza. Wał ten jest formowany w pobliżu zasięgu fal sztormowych.

</doc>
<doc id="2007318" url="https://pl.wikipedia.org/wiki?curid=2007318" title="Melbourne (Iowa)">
Melbourne (Iowa)

Melbourne – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 794 mieszkańców.

</doc>
<doc id="2007320" url="https://pl.wikipedia.org/wiki?curid=2007320" title="Rhodes (Iowa)">
Rhodes (Iowa)

Rhodes – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 294 mieszkańców.

</doc>
<doc id="2007322" url="https://pl.wikipedia.org/wiki?curid=2007322" title="Reigate">
Reigate

Reigate – miasto w Wielkiej Brytanii, w Anglii, w hrabstwie Surrey. W 2001 roku miasto to zamieszkiwało 21 820 osób.

</doc>
<doc id="2007323" url="https://pl.wikipedia.org/wiki?curid=2007323" title="St. Anthony (Iowa)">
St. Anthony (Iowa)

St. Anthony – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 109 mieszkańców.

</doc>
<doc id="2007324" url="https://pl.wikipedia.org/wiki?curid=2007324" title="Mistrzostwa Świata w Łyżwiarstwie Szybkim w Wieloboju Sprinterskim 1970">
Mistrzostwa Świata w Łyżwiarstwie Szybkim w Wieloboju Sprinterskim 1970

1. Mistrzostwa świata w łyżwiarstwie szybkim w wieloboju sprinterskim odbyły się w West Allis, w USA w dniach 21–22 lutego 1970. Zawody rozegrano w State Fair Park. Zawodnicy dwukrotnie startowali na dystansie 500 i 1000 metrów. Najlepsi byli reprezentanci Związku Radzieckiego: Ludmiła Titowa oraz Walerij Muratow.
Uczestnicy.
W zawodach wzięło udział 28 łyżwiarek (wszystkie sklasyfikowanych) i 33 łyżwiarzy (30 sklasyfikowanych) z 9 krajów.

</doc>
<doc id="2007325" url="https://pl.wikipedia.org/wiki?curid=2007325" title="Amavi Agbobli-Atayi">
Amavi Agbobli-Atayi

Amavi Agbobli-Atayi (ur. 25 grudnia 1974 lub 1975) – togijski piłkarz występujący na pozycji obrońcy.
Kariera piłkarska.
Amavi Agbobli-Atayi w sezonie 2001/2002 był piłkarzem togijskiej drużyny OC Agaza.
W reprezentacji Togo rozegrał 10 meczów. Zadebiutował w niej w 2000 roku, zaś ostatni mecz rozegrał rok później. Był także powołany na Puchar Narodów Afryki 1998 w Burkina Faso i Puchar Narodów Afryki 2002 w Mali. W obu turniejach reprezentacja Togo odpadła w fazie grupowej, on zaś nie pojawił się na boisku w żadnym z meczów.

</doc>
<doc id="2007326" url="https://pl.wikipedia.org/wiki?curid=2007326" title="Amavi Agbobli Atayi">
Amavi Agbobli Atayi



</doc>
<doc id="2007327" url="https://pl.wikipedia.org/wiki?curid=2007327" title="Hernán Bernardello">
Hernán Bernardello

Hernán Dario Bernardello (ur. 3 sierpnia 1986 w Rosario) – argentyński piłkarz grający na pozycji pomocnika w meksykańskim Cruz Azul.
Kariera klubowa.
Newell’s Old Boys.
Bernardello debiut w zawodowej piłce zaliczył w 2006 roku dla drużyny Newell’s Old Boys i już w 2007 roku został jej podstawowym piłkarzem. Pierwszego gola zdobył w konfrontacji z Argentinos Juniors, która zakończyła się rezultatem 4-0.
UD Almería.
18 lipca 2009 roku podpisał sześcioletni kontrakt z Almerią UD, która wyłożyła za niego trzy miliony euro.
Kariera reprezentacyjna.
Debiut Bernadello w reprezentacji miał miejsce 20 maja 2009 roku w towarzyskim starciu przeciwko Panamie. Zespół z Argentyny, złożony z piłkarzy występujących w pierwszej lidze argentyńskiej, wygrała 3-1.

</doc>
<doc id="2007328" url="https://pl.wikipedia.org/wiki?curid=2007328" title="State Center (Iowa)">
State Center (Iowa)

State Center – miasto w Stanach Zjednoczonych, w stanie Iowa, w hrabstwie Marshall. Zgodnie ze spisem statystycznym z 2000 roku, miasto liczyło 1 349 mieszkańców.

</doc>
<doc id="2007329" url="https://pl.wikipedia.org/wiki?curid=2007329" title="W poszukiwaniu deszczowego drzewa">
W poszukiwaniu deszczowego drzewa

W poszukiwaniu deszczowego drzewa () – amerykański melodramat kostiumowy z 1957 w reżyserii Edwarda Dmytryka. Jest adaptacją powieści Rossa Lockridge′a Jr, której akcja toczy się w trakcie wojny secesyjnej.
Zarys fabuły.
John Wickliff Shawnessy poznaje piękną Susannę Drake. Dla niej porzuca swoją młodzieńczą miłość Gaither i bierze z nią ślub. Wkrótce John dowiaduje się, że Susanna oszukała go przed ślubem co do bycia w ciąży, jednak wybacza jej to. Między małżonkami narastają różnice, problemem jest też irracjonalne zachowanie młodej żony oraz jej sekrety z przeszłości. Wkrótce wybucha amerykańska wojna domowa, a Susanna ucieka na południe razem z synkiem Jimmym. John zaciąga się do wojska i bierze udział w walkach, w nadziei że znajdzie żonę i syna.
Nagrody i nominacje.
Oscary za rok 1957
Złote Globy 1957

</doc>
<doc id="2007330" url="https://pl.wikipedia.org/wiki?curid=2007330" title="Pafawag Wrocław">
Pafawag Wrocław

Pafawag Wrocław – polski klub piłkarski z siedzibą we Wrocławiu, na Grabiszynku założony w 1945, w latach 1949-1956 pod nazwą Stal Wrocław. Rozwiązany w 1997 roku.
Sekcja piłki nożnej mężczyzn.
Pafawag jako pierwszy klub z Wrocławia zadebiutował na szczeblu centralnym w 1949 roku. W II lidze, grupie południowej zajął 9 miejsce i wraz z Błękitnymi Kielce został zdegradowany. Już po roku przerwy w sezonie 1951 Pafawag Wrocław ponownie występuje w II lidze zajmując 5 miejsce w grupie I. W 1952 występuje w grupie C II ligi i zajmuje 9 przedostatnie miejsce, które zapewniało mu utrzymanie. Nowa reorganizacja II ligi przeprowadzona w 1953 roku, wskutek czego rozwiązano cztery grupy II ligowe po 10 drużyn i powołano jedną grupę 14 drużynową. Pafawag wraz z 25 pozostałymi drużynami spadł do nowo powstałej ligi międzywojewódzkiej (ówczesna III liga).
W latach 1978-1988 Pafawag występował w III lidze. Najwyższą pozycję osiągnął w sezonie 1982/83, kiedy to znalazł się tuż za podium. W latach 1992-1997 występował pod nazwą sponsora - Panda Wrocław. Ostatni mecz ligowy (w klasie okręgowej) na boisku Pafawagu rozegrano w czerwcu 1997 roku. Klub został zlikwidowany w 1997 roku.
W miejscu dawnego stadionu i boiska Pafawagu w 2009 wybudowano osiedle mieszkaniowe firmy Archicom (Ogrody Hallera).
Sekcja piłki nożnej kobiet.
W klubie działała również od 1982 do 1991 sekcja piłki nożnej kobiet. Jej największe osiągnięcia to mistrzostwo Polski w 1982 i 1983 oraz Puchar Polski w 1986 i 1988.
Inne sekcje.
W klubie istniały także sekcje:

</doc>
<doc id="2007332" url="https://pl.wikipedia.org/wiki?curid=2007332" title="Rodolfo Gamarra">
Rodolfo Gamarra

Rodolfo Vicente Gamarra Varela (ur. 10 grudnia 1988 w Asunción) - paragwajski piłkarz występujący najczęściej na pozycji napastnika. Od 2009 roku zawodnik Libertadu, grającego w Primera División de Paraguay.
Początki.
Gamarra dorastał w Limpio, gdzie stawiał pierwsze kroki w zespole Sportivo Limpeño. W 2004 roku został zaproszony przez Rogelio Delgado do drużyn juniorskich jednego z najpopularniejszych i najbardziej utytułowanych zespołów w Paragwaju - Libertadu.
Kariera klubowa.
Członkiem seniorskiej drużyny stołecznego Libertadu Gamarra jest od 2009 roku.
Kariera reprezentacyjna.
W dorosłej reprezentacji Paragwaju Gamarra zadebiutował w 2010 roku.

</doc>
<doc id="2007334" url="https://pl.wikipedia.org/wiki?curid=2007334" title="Kościół Świętego Krzyża w Nysie">
Kościół Świętego Krzyża w Nysie

Kościół Jerozolimski pod wezwaniem Świętego Krzyża w Nysie – wybudowany na pamiątkę męki Zbawiciela, aktualnie pełni funkcję kościoła filialnego parafii św. Dominika, aczkolwiek nabożeństwa odbywają się w nim dość rzadko. Świątynia znajduje się na niewielkim wzniesieniu na skraju cmentarza, przy ulicy Mieczysława I.
Jerozolima jako centrum świata dla chrześcijan.
Cechą wyróżniającą religijność dawnych czasów byt kult miejsc męki Jezusa i tęsknota za Ziemią Świętą. Chrześcijanin w poprzednich stuleciach wierzył, że centrum świata znajduje się w Jerozolimie, a dzieje ludzkości znajdą tam swój koniec. Ta idea inspirowała pielgrzymki do tego miasta, wyprawy krzyżowe oraz powstawanie różnych sanktuariów, wzorowanych na wyidealizowanych planach Świętego Miasta. Ideę taką rozpowszechniał Kościół, pielgrzymi i pochodzące stamtąd
zakony rycerskie.
Zakony rycerskie i ich tzw. "kościoły jerozolimskie".
Zakony rycerskie wywodzące się bezpośrednio ze Świetęgo Miasta (np. bożogrobcy czy krzyżacy) fundowali lub inicjowali powstawanie tzw. kościołów jerozolimskich. Były to świątynie pod wezwaniem św. Krzyża lub św. Grobu, które nosiły cechy ideowe lub realne związane z Jerozolimą. Zachowywały one najczęściej miary i odległości pochodzące z Jerozolimy lub przynajmniej pewną skalę długości. Przykładem takiej architektury na Śląsku jest sanktuarium w Wambierzycach.
"Miara jerozolimska" w Nysie.
Reguła bożogrobców zobowiązywała ten zakon do szczególnego kultu Grobu Chrystusowego i miejsc Jego męki. Służyła temu liturgia związana z pasją Jezusa i Krzyżem Świętym. Idea powstania kościoła jest zasługą zakonników właśnie tego
zgromadzenia.
Przebywający w Nysie od średniowiecza bożogrobcy mieli dokładną wiedzę geograficzną dotyczącą Ziemi Świętej, przechowywali także szczegółowe plany Jerozolimy.
Podjęto decyzję o budowie kościoła przy drodze do 
Otmuchowa, dawnej siedziby kasztelanii, wchodzącej w skład
księstwa biskupiego. Spełniono przy tym wymogi tzw. miary jerozolimskiej - odległość między nyskim ratuszem a kościołem jest taka sama jak odległość między domem Piłata a miejscem Ukrzyżowania Chrystusa w Jerozolimie.
Historia.
W miejscu, gdzie stoi obecny kościół, wcześniej znajdowała się drewniana kaplica
z pustelnią, wzmiankowana już w 1341 roku. Od czasów średniowiecza przybywały tam pielgrzymki. Budynek ten zburzono w 1633 roku i wzniesiono murowany kościół, który został konsekrowany 14 kwietnia 1639 roku. 
Świątynię ufundowali ze składek mieszkańcy Nysy, a władze miejskie zobowiązały się opieki materialnej nad nią. Co roku, w Wielki Piątek, w samo południe, przybywała tu procesja z kościoła św. Jakuba. Zwyczaj ten przetrwał do roku 1945.
Zniszczona w czasie huraganu w 1660 roku wieżyczka kościelna została odbudowana osiemnaście lat później przez mistrza ciesielskiego Jerzego Hoertlinga z Nysy.
W 1692 roku świątynię rozbudowano przez dodanie dwóch kaplic o charakterze
transeptu oraz zakrystii.
Kościół odnawiano w XIX wieku i na początku XXI wieku.
Architektura.
Kościół trudny do jednoznacznej oceny pod względem stylu architektonicznego.
Najczęściej określa się go jako późnorenesansowy, o tradycjach 
gotyckich, z barokowymi dobudówkami. 
Salowy, trójprzęsłowy z trójbocznym zamknięciem od wschodu, na osi którego znajduje się sześcioboczna zakrystia. Na zewnątrz opięty skarpami o jednym uskoku, między którymi wbudowano kaplice i zakrystię. Okna zamknięte półkoliście, rozglifione, w kaplicach i zakrystii owalne. Na fasadzie frontowej, w
szczycie, umieszczono podwójny krzyż bożogrobców - symbol związku świątyni z tym zakonem.
Wnętrze nakryte sklepieniami kolebkowymi z
lunetami. W kaplicach lunety i plafony, pośrodku sklepienia ujęte w
profilowane listwy stiukowe. W zakrystii sklepienie klasztorne z lunetami.
Chór muzyczny renesansowy, murowany, o prostym parapecie, podsklepiony
krzyżowo, wsparty na dwóch kanelowanych
kolumnach, dźwigających trzy arkady, z których skrajne są półkoliste, a środkowa o łuku spłaszczonym. W części północnej empory wbudowana
cylindryczna klatka schodowa z kręconymi kamiennymi stopniami.
Po bokach wschodniego przęsła dwie kwadratowe kaplice, od zachodu otwarty portyk. W wejściu do zakrystii kamienny, prostokątny, sfazowany portal. 

</doc>
<doc id="2007339" url="https://pl.wikipedia.org/wiki?curid=2007339" title="Sławomir Dygnatowski">
Sławomir Dygnatowski

Sławomir Jan Dygnatowski (ur. 5 czerwca 1956 w Warszawie) – generał broni pilot Wojska Polskiego.
Życiorys.
W latach 1973-1977 był podchorążym Wyższej Oficerskiej Szkoły Lotniczej im. Janka Krasickiego w Dęblinie. W latach 1985–1988 był słuchaczem Akademii Sztabu Generalnego. W 2001 roku ukończył studia podyplomowe w zakresie dyplomacji w Collegium Civitas Instytut Dyplomacji. W roku 2006 kurs oficerów flagowych NATO w Akademii Obrony NATO w Rzymie. Służbę wojskową rozpoczął w 1981 roku w 1 pułku lotnictwa myśliwskiego „Warszawa”, w którym przeszedł kolejne stanowiska, od starszego pilota klucza lotniczego do stanowiska dowódcy pułku (w latach 1994–1998). 1998 roku do 2004 służył w Dowództwie Wojsk Lotniczych i Obrony Powietrznej. Styczeń 2004 – wrzesień 2004 roku szef szkolenia 2 Korpusu Obrony Powietrznej w Bydgoszczy. Od 9 września 2004 do 7 listopada 2006 roku dowódca 1 Brygady Lotnictwa Taktycznego w Świdwinie. Od 15 sierpnia 2007 do lutego 2008 dowódca Centrum Operacji Powietrznych. W okresie od 11 lutego 2008 roku do września 2010 roku zastępca Dowódcy Operacyjnego Sił Zbrojnych. Od września 2010 do lipca 2012 roku pełnił obowiązki zastępcy szefa Sztabu Generalnego Wojska Polskiego. 9 sierpnia 2011 roku Prezydent RP, Bronisław Komorowski mianował go generałem broni.
26 lipca 2012 odbyło się uroczyste pożegnanie gen. Dygnatowskiego, odchodzącego do rezerwy. 31 lipca w siedzibie MON nastąpiło formalne zdanie urzędu.
Lustracja.
W listopadzie 2012 r. warszawski sąd wszczął proces gen. broni Sławomira Dygnatowskiego, którego pion lustracyjny IPN podejrzewa o zatajenie współpracy z Wojskową Służbą Wewnętrzną w latach 1979–1983.
29 marca 2018 roku Sąd Okręgowy Warszawa–Praga orzekł, sygn. akt V K 209/12, że Sławomir Dygnatowski złożył niezgodne z prawdą oświadczenie lustracyjne o treści, iż nie współpracował z organami bezpieczeństwa państwa podczas gdy materiał dowodowy zebrany w sprawie wykazał, iż wymieniony w okresie od września 1979 roku do sierpnia 1983 roku współpracował z funkcjonariuszami Wojskowej Służby Wewnętrznej w charakterze tajnego współpracownika o pseudonimie „Orion”. Sąd Apelacyjny w Warszawie orzeczeniem z dnia 8 listopada 2018 r. sygn. akt II AKa 218/18/L, po rozpoznaniu apelacji wniesionej przez obrońcę lustrowanego, utrzymał w mocy zaskarżone orzeczenie.

</doc>
<doc id="2007345" url="https://pl.wikipedia.org/wiki?curid=2007345" title="Zielenik palawański">
Zielenik palawański

Zielenik palawański ("Chloropsis palawanensis") – gatunek ptaka z rodziny zieleników (Chloropseidae). Jest endemiczny dla wyspy Palawan i sąsiednich wysepek na Filipinach. Jego naturalne siedliska to tropikalne i subtropikalne lasy. Nie wyróżnia się podgatunków.
IUCN uznaje zielenika palawańskiego za gatunek najmniejszej troski (LC, "Least Concern") nieprzerwanie od 1988 (stan w 2020). Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za stabilny.

</doc>
<doc id="2007347" url="https://pl.wikipedia.org/wiki?curid=2007347" title="Dancing Stars (Bułgaria)">
Dancing Stars (Bułgaria)

Dancing Stars - bułgarska adaptacja formatu "Dancing with the Stars", opartego na brytyjskim programie "Strictly Come Dancing". Pierwszy sezon rozpoczął się 22 września 2008 roku i został wyemitowany w BTV. Pierwsza edycja została wyprodukowana przez Old School Productions i okazała się ogromnym sukcesem osiągając średnią widowni 40%, Big Brothera 4.

</doc>
<doc id="2007350" url="https://pl.wikipedia.org/wiki?curid=2007350" title="Góra Kiełbaśna">
Góra Kiełbaśna

Góra Kiełbaśna (955 m), Kiełbaśna, Kiełbaśne – mało wybitny wierzchołek w północnej grani Kudłonia w Gorcach. Stok południowo-zachodni opada do doliny potoku Za Palarzem, północny do potoku Ratulowiec. Góra Kiełbaśna jest szczytem zwornikowym; odchodzą od niej dwie krótkie granie: w kierunku północno-zachodnim grzbiet Góry Grzędowej i Góry Gębowej (810 m), opadający do Koniny, w kierunku północno-wschodnim Groń Mizerów. Pomiędzy tymi graniami spływa potok Rychlów. Grzbiet górski, łączący Kudłoń z Górą Kiełbaśną i Karlitą nazywany był Krzynowem.
Górę Kiełbaśną porasta las. Dawniej pod jej wierzchołkiem była polana Jaworzynka z szałasem. Od sąsiedniej na wschód polany Jastrzębie oddzielał ją tylko rząd dużych jodeł. Jaworzynka zarosła już lasem, Jastrzębie są również w dużym stopniu już zarośnięte.
Przez Kiełbaśna biegnie granica Gorczańskiego Parku Narodowego (należy do niego stok południowo-zachodni). Nie prowadzi przez nią żaden szlak turystyczny. Góra znajduje się w granicach wsi Lubomierz w województwie małopolskim, w powiecie limanowskim, w gminie Mszana Dolna.

</doc>
<doc id="2007352" url="https://pl.wikipedia.org/wiki?curid=2007352" title="Jan Budziński">
Jan Budziński

Jan Budziński (ur. 22 czerwca 1916 w Grudziądzu, zm. 26 sierpnia 2007 w Spring, st. Texas, USA) – podporucznik pilot 4 pułku lotniczego z Torunia, uczestnik kampanii wrześniowej, pilot RAF-u, uczestnik bitwy o Wielką Brytanię (dywizjon 145 i 605), jak również pilot dywizjonu 302.
Życiorys.
Syn Juliana i Klary, w roku 1936 ukończył 3-letnią Szkołę Podoficerów Piechoty dla Małoletnich Nr 3 w Nisku nad Sanem. Ochotniczo zgłosił się do służby w lotnictwie. W 4 pułku lotniczym w Toruniu ukończył w 1937 roku kurs pilotażu. Zdecydował się (15 września 1937 r.) na służbę zawodową w lotnictwie. Ukończył Kurs Wyższego Pilotażu, otrzymał przydział do 141 eskadry myśliwskiej 4 pułku lotniczego w Toruniu.
We wrześniu 1939 r. walczył w składzie swojej eskadry, która wspólnie ze 142 eskadrą myśliwską tworzyła III/4 dywizjon myśliwski, wspierający wojska Armii „Pomorze”. Już 2 września wziął udział w walkach powietrznych. W kluczu z kpt. Tadeuszem Rolskim i ppor. Władysławem Różyckim uszkodził Dorniera Do 17P, który lądował przymusowo na terenie Prus Wschodnich. Tego samego dnia brał udział w ataku szturmowym na oddziały pancerno-motorowe poruszające się po szosie Radzyń Chełmski-Łasin. Leciał w trzecim kluczu, który zaatakował oddziały 21 Dywizji Piechoty. 3 września, również w kluczu z Rolskim i Różyckim, zaatakował rozpoznawczego Henschela Hs 126 i go uszkodził. Niemiecki samolot rozbił się podczas lądowania na macierzystym lotnisku.
Po ataku ZSRR na Polskę ewakuował się przez Rumunię do Francji. Stamtąd w styczniu 1940 r. został przeniesiony do Wielkiej Brytanii. W Wielkiej Brytanii po przeszkoleniu otrzymał przydział 12 sierpnia 1940 r. do 145 dywizjonu myśliwskiego RAF w Westhampnett (service number 780665). 31 sierpnia 1940 r. przeniósł się do 605 dywizjonu myśliwskiego RAF w Drem. W obu tych dywizjonach walczył podczas „Bitwy o Wielka Brytanię”. 11 września 1940 r. zestrzelił Bf 109, a 27 września tego roku – Bf 110. 7 października 1940 r. miał swój udział w zestrzeleniu Bf 109 (1/2 zestrzelenia). Od 27 kwietnia 1941 r. służył w 302 dywizjonie myśliwskim „Poznańskim”, który stacjonował wówczas w Kenley. 8 sierpnia 1941 r. został oddelegowany do 2 Air Observers School w Millom jako pilot sztabowy, a we wrześniu 1941 r, przeniesiony do 2 Air Gunner School w Dalcross – w tym samym charakterze. Od 28 lipca 1942 r. uczestniczył w kursie instruktorskim w 2 Szkole Instruktorów Pilotażu w Montrose. Po jego ukończeniu był instruktorem pilotażu w 16 Szkole Pilotażu w Newton – do 20 listopada 1945 r.
Po demobilizacji pozostał na terenie Wielkiej Brytanii. W roku 1953 wyjechał do Kanady, gdzie pracował jako inspektor w fabryce produkującej silniki odrzutowe. Od roku 1958 mieszkał w USA, w Kalifornii. W 2012 roku jego prochy sprowadzono do Polski i pochowano w rodzinnej mogile na Cmentarzu Centralnym w Grudziądzu.
Zestrzelenia.
Na liście „Bajana” zajmuje 106. pozycję z 2 i 1/2 zestrzeleniami pewnymi:

</doc>
<doc id="2007353" url="https://pl.wikipedia.org/wiki?curid=2007353" title="Lotnik Wrocław">
Lotnik Wrocław

Lotnik Wrocław – polski klub piłkarski z siedzibą we Wrocławiu powstały w 1946 roku.
Sukcesy.
Największym osiągnięciem klubu jest gra w II lidze w sezonach 1966/67 i 1967/68, kiedy to Lotnik zajął kolejno dziewiątą i trzynastą pozycję.

</doc>
<doc id="2007358" url="https://pl.wikipedia.org/wiki?curid=2007358" title="Gone">
Gone



</doc>
<doc id="2007359" url="https://pl.wikipedia.org/wiki?curid=2007359" title="Z-Ro (album)">
Z-Ro (album)

Z-Ro jest piątym solowym albumem amerykańskiego rapera Z-Ro. Został również wydany w edycji Slowed &amp; Chopped (w odniesieniu do Chopped &amp; Screwed).

</doc>
<doc id="2007360" url="https://pl.wikipedia.org/wiki?curid=2007360" title="Verónica Cangemi">
Verónica Cangemi

Verónica Cangemi (ur. 10 października 1964 w Mendozie) – argentyńska sopranistka, specjalizująca się w operze XVII i XVIII wieku.
Początkowo zajmowała się grą na wiolonczeli w "Mendoza Symphony Orchestra". Po wygraniu "Argentina National Singing Competition" ostatecznie zajęła się karierą śpiewaczki. Studiowała w Londynie u Heather Harper. Zdobyła następnie pierwsze nagrody w "Concurso Francisco Viñas" w Barcelonie oraz "Buenos Aires Mozart Competition". W Europie zadebiutowała w "Armide" Glucka we współpracy z Les Musiciens du Louvre pod dyrekcją Marca Minkowskiego.
Współpracowała z takimi zespołami jak Les Arts Florissants, Il Giardino Armonico, Freiburg Baroque Orchestra czy dyrygentami jak René Jacobs, William Christie, sir Neville Marriner, Marek Janowski. Koncertowała w Paryżu (w Radio France, Théâtre des Champs Élysées, Opéra-Comique), w Teatro Comunale we Florencji, Teatro Colón, Vlaamse Opera, Bayerische Staatsoper, Staatsoper Unter den Linden, Teatro Real w Madrycie, a także w Salzburgu, Grazu, Innsbrucku, Lizbonie i wielu innych.
Nagrania z jej udziałem zdobyły wiele wyróżnień, m.in. "Diapason d'Or" i "Orpheé d'Or" w 1998 za operę "Ariodante" Händla zarejestrowaną dla Deutsche Grammophon, czy "Diapason d'Or" z 2006 za "Griseldę" Scarlattiego dla Naïve.
19 maja 2010 wystąpiła w Filharmonii Krakowskiej jako Cleonilla w operze Vivaldiego "Ottone in villa" (we współpracy z Il Giardino Armonico pod dyrekcją Giovanniego Antoniniego). Koncert odbył się w ramach cyklu Opera Rara.

</doc>
<doc id="2007362" url="https://pl.wikipedia.org/wiki?curid=2007362" title="Veronica Cangemi">
Veronica Cangemi



</doc>
<doc id="2007364" url="https://pl.wikipedia.org/wiki?curid=2007364" title="Obszar Chronionego Krajobrazu Łąki Nadnoteckie">
Obszar Chronionego Krajobrazu Łąki Nadnoteckie

Obszar Chronionego Krajobrazu Łąki Nadnoteckie – obszar chronionego krajobrazu położony w środkowo-zachodniej części województwa kujawsko-pomorskiego.
Został utworzony z inicjatywy gminnych władz samorządowych, na mocy uchwały Nr VI/141/2000 Rady Gminy Nowa Wieś Wielka z dnia 29 marca 2000 r.
30 czerwca 2003 r. na mocy uchwały Nr IX/83/03 Rady Gminy, obszar został pomniejszony o 36 ha. Obecnie jego powierzchnia wynosi 1160,67 ha.
Lokalizacja.
Obszar Chronionego Krajobrazu Łąki Nadnoteckie znajduje się w środkowo-zachodniej części gminy Nowa Wieś Wielka, w leśnictwie Smolno. Obszar znajduje się w zakolu rzeki Noteci, na zachód od Jeziora Jezuickiego i na południe od wsi Brzoza. Na północnym wschodzie łączy się z Obszarem Chronionego Krajobrazu Wydm Kotliny Toruńsko-Bydgoskiej.
Pod względem fizycznogeograficznym jest położony na obszarze mezoregionu Kotlina Toruńska.
Charakterystyka.
Ochroną krajobrazową otoczono dolinę rzeki Noteci, niegdyś zabagnioną, z dużym udziałem roślinności hydrogenicznej – torfowiskami i bagnami. Wskutek przeprowadzonej w II połowie XIX wieku melioracji, istniejące siedliska zostały przekształcone. Obecnie panującymi zbiorowiskami roślinnymi są łąki z cennymi gatunkami roślin.
Obszar Chronionego Krajobrazu Łąki Nadnoteckie został powołany przede wszystkim ze względu na wysokie walory krajobrazowe i bogactwo awifauny. Występujące tu zbiorowiska mszarne, szuwarowe oraz fragmenty zarośli wierzbowych i lasów olszowych stanowią siedliska i miejsce lęgu ponad 100 gatunków ptaków, w tym wielu objętych ochroną gatunkową. Dużą rolę w krajobrazie spełniają położone wśród łąk mineralne wyspy (ostrowy). Na jednym z nich znajduje się rezerwat przyrody Dziki Ostrów, chroniący dąbrowę świetlistą z rzadkimi gatunkami runa leśnego. Krajobraz urozmaicają ponadto zarośla łozowe oraz niewielkie skupienia zadrzewień i lasów olszowych.
Na chronionym obszarze notowano szereg gatunków zwierząt rzadkich i chronionych, np.: ropuchę szarą i zieloną, jaszczurkę zwinkę, żurawie, słowiki, skowronki i trzciniaki.

</doc>
<doc id="2007366" url="https://pl.wikipedia.org/wiki?curid=2007366" title="Georg Fischer">
Georg Fischer

Georg Fischer (ur. 10 listopada 1960 w Kelheim) – niemiecki biathlonista i biegacz narciarski, reprezentujący też RFN, wicemistrz świata.
Kariera.
W zawodach Pucharu Świata zadebiutował 24 stycznia 1985 roku w Anterselvie, zajmując 21. miejsce w biegu indywidualnym. Tym samym już w debiucie zdobył pierwsze punkty. Nigdy nie stanął na podium indywidualnych zawodów tego cyklu, jednak dwukrotnie zwyciężał w sztafetach: 25 stycznia 1987 roku w Ruhpolding i 20 marca 1988 roku w Jyväskylä. Indywidualnie najwyższą lokatę zajął 14 marca 1987 roku w Lillehammer, gdzie był piąty w sprincie. Najlepsze wyniki osiągnął w sezonie 1986/1987, kiedy zajął 16. miejsce w klasyfikacji generalnej.
Na mistrzostwach świata w Feistritz w 1989 roku wspólnie z Franzem Wudym, Herbertem Fritzenwengerem i Fritzem Fischerem wywalczył srebrny medal w biegu drużynowym. Na tej samej imprezie zajął także 39. miejsce w sprincie. Ponadto podczas rozgrywanych dwa lata wcześniej mistrzostw świata w Lake Placid rywalizację w sprincie ukończył na siedemnastej pozycji.
Brał też udział w igrzyskach olimpijskich w Calgary w 1988 roku, zajmując 34. miejsce na dystansie 50 km stylem klasycznym i siódme w sztafecie.
Jest bratem Fritza Fischera.
Osiągnięcia (biathlon).
Puchar Świata.
Miejsca na podium chronologicznie.
Fischer nigdy nie stanął na podium indywidualnych zawodów PŚ.

</doc>
<doc id="2007368" url="https://pl.wikipedia.org/wiki?curid=2007368" title="PKS Odra Wrocław">
PKS Odra Wrocław

PKS Odra Wrocław – polski klub piłkarski z siedzibą we Wrocławiu. Po 1980 roku połączył się z Pafawagiem Wrocław.
W sezonie 1978/79 klub zajął 1. miejsce w grupie VI III ligi i awansował po raz jedyny w historii do II ligi. W II lidze w sezonie 1979/80 zajął ostatnie 16 miejsce, zdobywając zaledwie 15 punktów. Po spadku wycofał się z rozgrywek. Sekcja piłki nożnej PKS Odry została przekazana Pafawagowi Wrocław.

</doc>
<doc id="2007369" url="https://pl.wikipedia.org/wiki?curid=2007369" title="Luis Marín (ur. 1983)">
Luis Marín (ur. 1983)



</doc>
<doc id="2007375" url="https://pl.wikipedia.org/wiki?curid=2007375" title="Mistrzostwa Świata w Łyżwiarstwie Szybkim w Wieloboju Kobiet 1934">
Mistrzostwa Świata w Łyżwiarstwie Szybkim w Wieloboju Kobiet 1934

Mistrzostwa Świata w Łyżwiarstwie Szybkim w Wieloboju Kobiet 1934 – były 2. nieoficjalną edycją MŚ w łyżwiarstwie szybkim w wieloboju kobiet, które ponownie odbyły się w norweskim Oslo. Mistrzynią świata została Norweżka – Undis Blikken. Zawody odbyły się w dniach 11–12 lutego 1934.
Wyniki zawodów.
Legenda:
NS – nie została sklasyfikowana

</doc>
<doc id="2007376" url="https://pl.wikipedia.org/wiki?curid=2007376" title="Linia A metra w Buenos Aires">
Linia A metra w Buenos Aires

Linia A metra w Buenos Aires - najstarsza linia metra w Buenos Aires. Została otwarta dla podróżnych w dniu 1 grudnia 1913 roku, stając się pierwszym odcinkiem metra w Ameryce Łacińskiej, na półkuli południowej i Hispanoameryce. Rozciąga się na długości 10,7 km od Plaza de Mayo do Carabobo i przebiega pod całą częścią Avenida de Mayo i Avenida Rivadavia. Dziennie korzysta z niej około 307 000 osób (2009).
Obecnie linia kończy się na stacji Carabobo. Dwie stacje na zachód od niej są w budowie. Są to San José de Flores i San Pedrito, która będzie stacją końcową. Na linii w dalszym ciągu kursują historyczne pociągi "La Brugeoise" zbudowane w 1910.

</doc>
<doc id="2007382" url="https://pl.wikipedia.org/wiki?curid=2007382" title="Andreas Heymann">
Andreas Heymann

Andreas Heymann (ur. 26 grudnia 1966 w Erlabrunn) – niemiecki biathlonista, reprezentujący też barwy NRD i Francji, brązowy medalista mistrzostw świata.
Kariera.
W Pucharze Świata zadebiutował 8 stycznia 1987 roku w Borowcu, zajmując 18. miejsce w biegu indywidualnym. Tym samym już w debiucie zdobył pierwsze punkty. W kolejnych startach kilkukrotnie plasował się w czołowej dziesiątce, jednak nigdy nie stanął na podium zawodów indywidualnych. Najwyższą pozycję w zawodach tego cyklu wywalczył 28 stycznia 1989 roku w Ruhpolding, gdzie był siódmy w sprincie. Najlepsze wyniki osiągnął w sezonie 1988/1989, kiedy zajął 18. miejsce w klasyfikacji generalnej.
Na mistrzostwach świata w Feistritz w 1989 roku wspólnie z André Sehmischem, Raikiem Dittrichem i Steffenem Hoosem wywalczył brązowy medal w biegu drużynowym. Był to jego jedyny medal na międzynarodowej imprezie tej rangi. W tej samej konkurencji był też czwarty na mistrzostwach świata w Lahti w 1991 roku oraz siódmy podczas mistrzostw świata w Osrblie w 1997 roku i rozgrywanych rok później mistrzostw świata w Hochfilzen/Pokljuce. Indywidualnie w zawodach tego cyklu nigdy nie znalazł się w czołowej trzydziestce. Brał też udział w igrzyskach olimpijskich w Nagano w 1998 roku, gdzie zajął 57. miejsce w biegu indywidualnym, 69. w sprincie i siódme w sztafecie.
Jego żoną była francuska biathlonistka Delphyne Burlet, jednak rozwiedli się. Mieszka we Francji, ożenił się po raz drugi, ma trójkę dzieci. Pracuje jako trener.
Osiągnięcia.
Puchar Świata.
Miejsca na podium chronologicznie.
Heymann nigdy nie stanął na podium indywidualnych zawodów PŚ.

</doc>
<doc id="2007389" url="https://pl.wikipedia.org/wiki?curid=2007389" title="Rob Mayth">
Rob Mayth

Rob Mayth (ur. 5 lutego 1984 w Hagen) Niemiecki DJ/Producent muzyki klubowej. Obecnie tworzy głównie jako Dave Darell. Zajmuje się tworzeniem muzyki z gatunku Hands Up / Electro house (Electro house jako Dave Darell). Wydaje w wytwórni Zooland Records. Producent muzyki hands up.

</doc>
<doc id="2007390" url="https://pl.wikipedia.org/wiki?curid=2007390" title="Parafia św. Jana Marii Vianneya w Polichnie">
Parafia św. Jana Marii Vianneya w Polichnie

Parafia św. Jana Marii Vianneya w Polichnie – parafia rzymskokatolicka w Polichnie, należąca do archidiecezji lubelskiej i dekanatu Kraśnik. Została erygowana 1 listopada 1929.
Historia powstania i rozwoju.
Zanim powstała parafia Polichna należała do parafii w Modliborzycach. W II połowie XVIII w. właściciel wsi zbudował drewnianą kaplicę, otoczoną parkanem, nieopodal zabudowań dworskich. W 1781 r. biskup krakowski wydał indult zezwalający na nabożeństwa. Niestety, żywot kaplicy był krótki, została ona szybko rozebrana (przed 1801 r). W 1905 r. Józef Żaba postawił kamienną kapliczkę, za co był więziony przez władze carskie. Znajdowała się ona między posesją Franciszka Kowala a obecnym kościołem. Umieszczono w niej obraz Matki Boskiej Częstochowskiej. Kapliczka odegrała istotną rolę przy tworzeniu podstaw materialnych parafii. Po odzyskaniu niepodległości przez Polskę do Polichny powróciło wielu dawnych emigrantów. W latach dwudziestych część z nich rozwinęła intensywną działalność propagandową, kolportując gazety i książki o tematyce schizmatyckiej. Podjęli oni również próbę zawładnięcia kapliczką. W obliczu takiej sytuacji ks. Zygmunt Pisarski (późniejszy męczennik, beatyfikowany w 1999), wikariusz modliborski, wystąpił z inicjatywą utworzenia filii w Polichnie. Została ona poparta przez wiernych.
29 listopada 1926 r. mieszkańcy Polichny wystosowali prośbę o wyrażenie zgody na odprawianie nabożeństw w kaplicy cztery razy w roku. Prośbę poparł ks. Michał Zawisza, dziekan janowski – „żądania są słuszne i dla Kościoła pożyteczne”. Biskup lubelski, ks. Marian Fulman, wydał zgodę (25 lutego 1927 r.) na codzienne msze święte. Kaplica miała podlegać opiece proboszcza modliborskiego. Zachęceni daleko idącym zezwoleniem hierarchy, wierni polichnieńscy wystąpili 20 maja 1927 r. z kolejną prośbą. Wnioskowali w niej o utworzenie samodzielnej parafii i przydzielenie księdza. Podjęte zostały wstępne działania: w kwietniu 1927 r. powołano komitet budowy kościoła, zadeklarowano darowiznę 1 morgi placu i 7 mórg gruntu ornego jako uposażenie parafii oraz opodatkowanie się w wysokości 2 zł z morgi. Starania trwające cały rok zostały w końcu uwieńczone sukcesem. Dekretem biskupim z 14 lutego 1928 r. ks. Jan Łazicki został mianowany wikariuszem modliborskim z zadaniem organizacji samodzielnego filialnego duszpasterstwa w Polichnie. Po jego przybyciu do wsi pojawiły się pierwsze problemy. Najistotniejszym z nich był spór o miejsce lokalizacji kościoła. Ks. Łazicki i część parafian chciała budować świątynię przy drodze na Janów, a pozostali wierni w centrum wsi. Ostatecznie po interwencji biskupa wybrano drugie rozwiązanie. 16 grudnia 1928 r. zebranie parafialne wyłoniło Radę Kościelną (Komitet Budowy Kościoła) w składzie: Franciszek Kolasa, Ignacy Kowal, Jan Pietura syn Marcina, Tomasz Szabat, Jan Gąska syn Jana, Józef Sobieszczański, Adam Radwan, Walenty Zwolak, Jan Pikula, Franciszek Pikula oraz Marcin Zaba. Projekt został przygotowany przez lubelskiego architekta Aleksandra Gruchalskiego, w stylu modernizmu o cechach narodowych. Dzięki zaangażowaniu parafian rozpoczęto 15 maja 1929 budowę kościoła, ukończoną 20 grudnia 1931 r. Jako patrona świątyni wybrano francuskiego kapelana św. Jana Vianneya. Po wyrażeniu przez ministerstwo zgody na nowy etat proboszczowski, nastąpiła kanoniczna erekcja parafii, która miała miejsce 1 listopada 1929 r. Po ukończeniu budowy kościoła rozpoczęto gromadzenie jego wyposażenia, zbudowano budynki gospodarcze i uregulowano od strony prawnej kwestię uposażenia parafii. W ten sposób stworzone zostały organizacyjne i ekonomiczne podstawy parafii, która mogła dalej swobodnie się rozwijać. Pewne zawirowania wystąpiły po II wojnie światowej, kiedy to miał miejsce dłuższy wakat w obsadzie urzędu proboszcza, a kolejny duszpasterz szybko opuścił parafię. Dopiero przybycie ks. Stanisława Jastrzębskiego przyniosło oczekiwaną stabilizację. Parafia wiele mu zawdzięcza. Przywiózł on z Lubomla na Wołyniu m.in. cudowny obraz Matki Bożej Matki Kościoła i Królowej Wszechświata. W 1957 r. obchody jubileuszu 50-lecia kapłaństwa ks. Jastrzębskiego zgromadziły dużą grupę kapłanów i kleryków na czele z biskupem Piotrem Kałwą.
Dzięki ofiarności parafian każdorazowe potrzeby w wyposażeniu kościoła były szybko zaspokajane, np. te wynikające z reformy liturgicznej w latach siedemdziesiątych. Duszpasterze mogli też liczyć na wsparcie przy wielu remontach kościoła, plebanii czy budowie domu parafialnego. Pewne konflikty miały miejsce na przełomie lat osiemdziesiątych i dziewięćdziesiątych przy zmianach duszpasterzy, ale zostały rozwiązane.
W 2000 r. 18 czerwca dopełniono obrzędu konsekracji świątyni polichnieńskiej. Dokonał tego biskup pomocniczy lubelski Mieczysław Cisło. Przy tworzeniu podstaw ekonomicznych parafii wierni deklarowali uposażenie parafii 8, a później 11 morgami gruntu. Formalności zostały dopełnione w 1934 r. Ostatecznie parafia otrzymała 6,21 ha (grunty orne, place pod plebanią i kościołem, cmentarz). W 1973 r. parafia zakupiła od Stanisława Steca część działki przylegającej do kościoła za fundusze uzyskane ze sprzedaży części pola parafialnego. W latach osiemdziesiątych grunty parafialne liczyły 5 ha (w tym 3,57 ha gruntów ornych). W okresie starań o utworzenie parafii projektowano następujący jej zasięg: Polichna, Majdan-Obleszcze, Wojciechów-Kolonia, Huta Józefów, Zarajec, Brzozówka, Szastarka. Jednak wierni z tych miejscowości nie wyrazili zgody na przyłączenie i dlatego w chwili erekcji parafia obejmowała jedynie Polichnę (z Lutymi Dołami). W następnych latach teren jej nieznacznie się powiększył. W 1930 r. przyłączono Szastarkę-Stację (wchodziła w skład parafii do 1985 r.). W 1931 r. Majdan-Obleszcze, jedynie na rok, potem wieś weszła ostatecznie w skład parafii Wierzchowiska oraz w 1934 r. Koloni Poprzeczki, która od początku uważała się za część składową parafii, lecz brakowało jedynie formalnego potwierdzenia tego stanu.
Polichna od chwili powstania należała niezmiennie do diecezji lubelskiej. Zmianom ulegała tylko jej przynależność dekanalna.
Do 1961 r. wchodziła w skład dekanatu janowskiego, następnie do 1986 r. do dekanatu zaklikowskiego, później do dekanatu zakrzowskiego, a od 1998 r. do dekanatu kraśnickiego.
Parafia wydała trzy powołania kapłańskie: Feliks Gąska (wyświęcony w 1939 r.), Jan Flis (wyświęcony, w 1969 r.), Czesław Gałek (wyświęcony w 1973 r.).
W parafii pracowali jako kościelni: Jan Wieczerzak, Stanisław Szabat, Józef Orzeł, Jan Kasica, Władysław Gawlik, Józef Pietura, Stanisław Gajór oraz organiści: Franciszek Mańkowski, Roman Wawruch, Władysław Kapusta, Jan Kowal, Krzysztof Nowakowski.
Proboszczowie.
W okresie całego istnienia parafii posługę duszpasterską pełniło 13 księży diecezjalnych. Większość z nich sprawowało urząd proboszcza (administratora).
Cmentarz w Polichnie.
Cmentarz grzebalny powstał wraz z uruchomieniem duszpasterstwa filialnego w Polichnie. Na początku 1928 r. zakupiono w tym celu 0,5 ha od J. Mazura. Po pozytywnej opinii Komisji Sanitarnej cmentarz poświęcił 28 sierpnia 1928 r. dziekan janowski ks. M. Zawisza. Jednak zachowane nagrobki świadczą o wcześniejszych pochówkach na terenie powstałego cmentarza, które mogły mieć miejsce już od końca marca 1928 r.
Z racji zmniejszenia się wolnej powierzchni, dwukrotnie (w 1966 i 1992 r.) powiększano cmentarz. W 1993 r. doprowadzono wodę, przeprowadzono wycinkę drzew oraz ogrodzono nową część cmentarza. W latach 1996-1997 wybudowano kaplicę cmentarną fundacji Feliksy i Władysława Kowalów.
Obecnie cmentarz zajmuje powierzchnię około 1,5 ha, z czego połowa jest pusta. Rozmieszczenie cmentarza ma kształt prostokąta. Położony jest na polach przy drodze Janów Lubelski-Kraśnik. Na cmentarzu znajduje się około 1100 mogił. Większość z nich stanowią nagrobki lastrykowe, a w niewielkiej tylko części granitowe. Pozostałe groby są zwieńczone krzyżami (drewnianymi, kamiennymi, metalowymi, cementowymi) – ok, 38%. Spośród cmentarnych mogił wyróżniają się:
Jest również mogiła żołnierzy z I wojny światowej i dwa krzyże drewniane: z 1928 r. i z 1992 r.
W latach osiemdziesiątych na cmentarzu zbudowano trzy kapliczki:
1. Z okazji 600-lecie obrazu MB Częstochowskiej, fundacji Natalii Babicz.
2. Ku czci św. M. Kolbe, fundacji Feliksy i Władysława Kowalów.
3. Ku czci Matki Pańskiej, fundacji Heleny i Wacława Bożków.
Plebania i budynki parafialne.
W 1927 r. zakupiono na Szastarce-Stacji dom, który stanowił prowizoryczne mieszkanie ks. Łazickiego. Plebanię budowano równocześnie z kościołem. Została ona ukończona w czerwcu 1933 r. Była to budowla murowana, kryta blachą, mieszcząca 5 pokoi i kancelarię oraz 2 pokoje na górze (urządzone w latach 1949-1951). Plebania była wielokrotnie remontowana: w latach 1961-62 (m.in. malowanie dachu); 1972-73 (m.in. podłączenie wody, kanalizacja, centralne ogrzewanie); 1979-81 (tynkowanie, malowanie, odwodnienie itp,) oraz w latach dziewięćdziesiątych - ogrzewanie elektryczne (1990 r.) i odwodnienie (1999 r.). W 1976 r. obsadzono ją drzewami. Generalny remont plebanii przeprowadzono w 2009 r. 
Budynki gospodarcze – murowana obora i drewniana stodoła – zostały ukończone w połowie 1933 r. W 1975 r. przeprowadzono remont obory.
W 1973 r, zakupiono posesję S. Steca, na której znajdował się dom (później przebudowany), 2 obory, stodoła (później rozebrana). Na początku lat osiemdziesiątych ogrodzono nowy plac. W 1933 r. dotychczasowy domek proboszcza został zamieniony na organistówkę.
W latach sześćdziesiątych mieściła się w nim salka katechetyczna. W 1973 r. organistówkę rozebrano, a jej funkcję przejął dom z posesji Steca. W latach 1984-1988 na jego miejscu powstał dom parafialny.
Obraz Matki Bożej Królowej Wszechświata i Matki Kościoła.
W kościele w bocznym ołtarzu znajduje się obraz Matki Bożej Królowej Wszechświata i Matki Kościoła, pochodzący z połowy XVII w. Trafił on do Polichny w 1948 r. przywieziony tutaj przez ks. Jastrzębskiego z Lubomla na Wołyniu. Przed nim wierni modlili się o łaski, zostawiając liczne wota. Obraz ozdobiono też srebrną sukienką. 
W latach 90. obraz został poddany gruntownej renowacji wykonanej w pracowni Muzeum Archidiecezjalnego w Lublinie. Naprawiono deskę usunięto późniejsze warstwy farby oraz zdjęto srebrną sukienkę. 
Odnowiony obraz intronizowano 11 grudnia 1994 r. Uroczystość zgromadziła ks. abpa Bolesława Pylaka, wojewodę tarnobrzeskiego, konserwatora zabytków i miejscowego dziekana. W tym czasie wykonano jego kopię z przeznaczeniem dla kościoła w Lubomlu, który powrócił w ręce katolików.
Obraz eksponuje królewską godność Maryi jako Matki Kościoła i Królowej Wszechświata.
Szeroki błękitny płaszcz jest wyrazem opieki MB nad człowiekiem. Przed obrazem w każdą pierwszą sobotę 
miesiąca odprawiane jest nabożeństwo dziękczynno-błagalne. Do parafii trafiają już opisy łask uzyskanych za pośrednictwem Maryi.
Relikwie św. Jana Vianneya.
W 2006 r. ks. Dobrowolski wystarał się o relikwie św. Jana Vianneya, pochodzące z ciała świętego. W sierpniu 2006 r. proboszcz sprawował w otoczeniu parafian polichnieńskich mszę św. przed sarkofagiem patrona parafii w Aars. Za kilka miesięcy relikwie trafiły do Polichny, umieszczone w specjalnym relikwiarzu. Uroczystość ich wprowadzenia odbyła się 8 grudnia wraz z inauguracją nowego odpustu Matki Boskiej Loretańskiej. 

</doc>
<doc id="2007392" url="https://pl.wikipedia.org/wiki?curid=2007392" title="Life (album Z-Ro)">
Life (album Z-Ro)

Life – szósty studyjny album amerykańskiego rapera Z-Ro.

</doc>
<doc id="2007393" url="https://pl.wikipedia.org/wiki?curid=2007393" title="Toni Wirtanen">
Toni Wirtanen

Toni Juhana Wirtanen (ur. 4 kwietnia 1975, w Heinoli, Finlandia) jest fińskim muzykiem, najlepiej znanym jako wokalista, gitarzysta i twórca tekstów rockowej grupy Apulanta.
Wirtanen przeniósł się do Salo, kiedy miał mniej niż rok. Uczęszczał do szkoły Lauri. Po śmierci swojego ojca w wieku 11 lat, rodzina jego powróciła z powrotem do Heinoli. Od tej chwili pisanie piosenek i rysowanie stały się jego jedyną formą wyrażania swoich uczuć.
Wirtanen jest także znany z napisania wielu piosenek dla fińskiej śpiewaczki pop Iriny oraz wystąpienia w 1999 roku w filmie "Pitkä kuuma kesä" („Długie gorące lato”), grając lidera i wokalistę szkolnej kapeli 'The Vittupäät'.

</doc>
<doc id="2007394" url="https://pl.wikipedia.org/wiki?curid=2007394" title="Muzeum Zamek Opalińskich">
Muzeum Zamek Opalińskich

Muzeum Zamek Opalińskich w Sierakowie – "Powiatowa Instytucja Kultury", mieszcząca się w odbudowanym południowym skrzydle dawnego zamku w Sierakowie, którego początki sięgają końca XIV wieku. Muzeum działa od 1995 r. 
 Obiekt wpisany jest do rejestru zabytków pod nr rej.:302/A z 17.10.1968
Zamek.
Murowany zamek zbudowano pod koniec XIV wieku z inicjatywy rodu Nałęczów, który w tym okresie był jednym z najważniejszych rodów w Polsce. Budowę rozpoczęła najprawdopodobniej Wichna, a kontynuował ją jej wnuk Wincenty. Zbudowany wtedy zamek miał plan czworokąta z dwoma równoległymi skrzydłami, połączonymi łącznikiem od zachodu. W każdym ze skrzydeł znajdowały się po dwie komnaty z piecami i kominkami. Piwnice miały sklepienia a partery drewniane stropy. Strych służył jako spichlerz, na którym przechowywano zboże. Brama znajdowała się od wschodu. Dziedziniec zamku był podpiwniczony. Całość otaczała fosa. 
W połowie XV w. Sieraków otrzymał Łukasz Górka herbu Łodzia, który przeprowadził przebudowę skrzydła południowego. W 1571 roku zamek przeszedł w ręce starosty Jakuba Rokossowskiego. W 1591 roku Sieraków kupił kasztelan Jan z Bnina Opaliński, który znacznie go przebudował. Przebudowa za czasów Opalińskich polegała na nadbudowie dwóch pięter na istniejących gotyckich murach oraz zmniejszenie powierzchni dziedzińca. Bryła zamku otrzymała renesansowe szczyty. Wszystkie wnętrza parteru zostały sklepione. Wokół niewielkiego podwórza na poziomie pietra znajdował się drewniany ganek.
W 1763 zamek i włości kupuje baron Piotr Mikołaj Neugarten von Gartenberg używający polskiego nazwiska Sadogórski i prawdopodobnie za jego czasów dokonano rozbiórki zniszczonego skrzydła północnego pozostawiając jedynie skrzydło południowe. 
W 1829 w związku z budową nowej drogi pozostałości zamku zostały rozebrane. Ocalałe jedynie przyziemie skrzydła południowego zmieniono na lodownię.
W 1991 roku po wydobyciu z krypty kościoła pobernardyńskiego sarkofagów rodziny Opalińskich, postanowiono odrestaurować pozostałości zamku i umieścić w nim zachowane trumny. Dzięki inicjatywie wojewody poznańskiego dr Włodzimierza Łęckiego zamierzenie to zostało w bardzo krótkim czasie zrealizowane. W 1991 roku zespół w składzie dr hab. Jan Skuratowicz oraz dr Tomasz Wujewski z Instytutu Historii Sztuki Uniwersytetu im. Adama Mickiewicza w Poznaniu rozpoczął badania. Prace budowlano-badawcze trwały dwa lata. Z braku źródeł o wyglądzie zamku postanowiono dokonać jedynie "restytucji" skrzydła południowego poprzez nadbudowę zachowanych piwnic i nakrycie budynku wysokim krytym dachówką dachem. 
Ekspozycja.
Ekspozycja prezentuje dzieje Ziemi Sierakowskiej od czasów najdawniejszych (na podstawie eksponatów archeologicznych) po współczesność. Na szczególną uwagę zasługują sarkofagi rodziny Opalińskich, odkryte w 1991 r. w krypcie kościoła pobernardyńskiego.

</doc>
<doc id="2007395" url="https://pl.wikipedia.org/wiki?curid=2007395" title="Manú">
Manú

Manú, właśc. Emanuel Jesus Bonfim Evaristo (ur. 28 sierpnia 1982 w Setúbal) – portugalski piłkarz występujący na pozycji prawego pomocnika.
Kariera.
Rozpoczynał karierę w podlizbońskiej drużynie F.C. Alverca. W 2004 podpisał czteroletni kontrakt z Benficą, lecz był wypożyczany do włoskich klubów Modena i Carpenedolo. Na sezon 2005-06 powrócił do Portugalii i został wypożyczony do klubu Estrela Amadora, któremu pomógł utrzymać się w Primeira Liga występując w 31 meczach i strzelając 7 goli.
W czerwcu 2006 podpisał kolejną czteroletnią umowę z Benficą, w barwach której wystąpił w obu meczach przeciwko Austrii Wiedeń w trzeciej rundzie kwalifikacji do fazy grupowej Ligi Mistrzów. 13 września 2006 wszedł jako rezerwowy w wyjazdowym meczu z FC København. W lecie 2007 interesowały się nim Udinese Calcio i Parma F.C., jednak ostatecznie został wypożyczony na rok do greckiej drużyny AEK Ateny. Po sezonie 2007-08 wrócił do Benfiki i natychmiast został sprzedany, wraz z dwoma innymi graczami, do CS Marítimo. W sezonie 2009-2010 zajął z Marítimo piąte miejsce w lidze (premiowane udziałem w Lidze Europy UEFA).
9 czerwca 2010 roku został zawodnikiem Legii podpisując z tym klubem trzyletnią umowę. Sezon 2010/11 rozpoczął jako gracz pierwszej jedenastki Legii. W sezonie tym zdobył Puchar Polski (w finale strzelił bramkę).
1 stycznia 2012 rozwiązał za porozumieniem stron kontrakt ze stołecznym klubem. Tego samego dnia został zawodnikiem chińskiego Beijing Guo’an.
6 sierpnia 2014 Manú przeszedł testy medyczne i podpisał roczny kontrakt z portugalskim klubem Vitória Setúbal, gdzie gra z numerem 7 na koszulce.
Sukcesy.
Legia Warszawa;

</doc>
<doc id="2007397" url="https://pl.wikipedia.org/wiki?curid=2007397" title="Bikini (polski zespół muzyczny)">
Bikini (polski zespół muzyczny)

Bikini – polski zespół nowofalowy z Torunia.
Historia.
Powstał jesienią 1981 założony przez byłego gitarzystę grupy Rejestracja Zbigniewa Cołbeckiego (który w Bikini pełnił również funkcję wokalisty). Nazwę Bikini wymyślił Grzegorz „Max” Pituła – nazwa była dodatkiem do prezentu na jego urodziny. Od wiosny 1982 skład uzupełniali: basista Andrzej Czarnecki i perkusista Tomek Wiśniewski. Ponadto zespół był wspierany przez trzy wokalistki: Annę Kamińską (późniejsza żona Kazika Staszewskiego), Violettę Falecką (późniejsza żona Ireneusza Wereńskiego) i Beatę Wieczerzak (obecnie nieżyjąca). W latach 1982–1983 zespół występował w wielu miastach Polski (Toruń, Warszawa, Słupsk), a także brał udział w festiwalach w Jarocinie i Brodnicy. Pod koniec 1983 drogi muzyków rozeszły się – nie pozostawili po sobie żadnych oficjalnych nagrań.
Do krótkiej reaktywacji Bikini doszło w połowie lat 80. Wówczas przez skład przewinęli się m.in. muzycy Rejestracji: Leszek Zawrot (zmarł w 2010) i Tomasz Siatka. W późniejszych latach Cołbecki wielokrotnie reaktywował grupę.
W 2007 zespół ponownie wznowił działalność. W 2009 ukazała się płyta "Dokument" zawierająca nagrania z całego okresu działalności zespołu. W 2010 muzycy nagrali cztery utwory, które zostały wydane w formie winylowej EPki "Bikini".
Bikini obecnie tworzą: Zbigniew Cołbecki (wokal, gitara), Kuba Olejnik (gitara, wokal), Piotr Warszewski (gitara basowa), Waldemar Zaborowski (saksofon) i Cezary Cołbecki (perkusja).
W 2008 grupa Strachy na Lachy na płycie "Zakazane piosenki" umieściła piosenkę „Nocne ulice”.

</doc>
<doc id="2007401" url="https://pl.wikipedia.org/wiki?curid=2007401" title="Degu">
Degu



</doc>
<doc id="2007402" url="https://pl.wikipedia.org/wiki?curid=2007402" title="Klon hyrkański">
Klon hyrkański

Klon hyrkański ("Acer hyrcanum" Fisch.&amp; C.A.Mey.) – gatunek drzew z rodziny mydleńcowatych ("Sapindaceae"). W obrębie rodzaju klasyfikowany do sekcji "Acer". Występuje naturalnie w Bałkanach oraz Turcji, Libanie i wschodnim Iranie. Sprowadzony do Europy Zachodniej w 1865. 
Biologia.
Występuje od 6A do 8B strefy mrozoodporności. Preferuje glebę suchą lub świeżą. Może rosnąć w glebie od żyznej do przeciętnej. Gleba ciężka lub rozluźniona. Może rosnąc zarówno w cieniu jak i na pełnym nasłonecznieniu. Gleba od kwaśnej do obojętnej (5,6 – 6,5 Ph). Kwitnie w kwietniu.
Zmienność.
W obrębie tego gatunku oprócz podgatunku nominatywnego wyróżniono także 6 podgatunków:

</doc>
<doc id="2007405" url="https://pl.wikipedia.org/wiki?curid=2007405" title="Nadeżda Aleksewa">
Nadeżda Aleksewa



</doc>
<doc id="2007414" url="https://pl.wikipedia.org/wiki?curid=2007414" title="The New York Times Almanac">
The New York Times Almanac

The New York Times Almanac – almanach, popularna publikacja informacyjna wydawana w Stanach Zjednoczonych, tworzona przez zespół wpływowej gazety The New York Times. Pierwsze wydanie ukazało się pod koniec 1997 jako New York Times Almanac 1998. 
NYTA kontynuuje tradycję Universal Almanac. Wydawcy, Andrews i McMeel, podjęli decyzję o zaprzestaniu edycji tego almanachu z końcem 1997, jednakże John W. Wright, redaktor Universal Almanac, właściciel praw do jego treści, zaproponował jego kontynuację wydawcy New York Times. 
Wydanie almanachu z 1998 zawierało wiele informacji zaczerpniętych z Universal Almanac, zaś następne wydania powstawały przy coraz większym zaangażowaniu zespołu NYT. Zaprzestano jednakże kontynuacji po wydaniu z 2011.

</doc>
<doc id="2007415" url="https://pl.wikipedia.org/wiki?curid=2007415" title="Tarzan i kobieta lampart">
Tarzan i kobieta lampart

Tarzan i kobieta lampart (ang. "Tarzan and the Leopard Woman") – amerykańskie film przygodowy z 1946 roku. Film jest jedną z części cyklu filmów o Tarzanie z Johnny Weissmullerem w roli głównej, zainspirowanego przez cykl powieści Edgara Rice’a Burroughsa.
Fabuła.
Grupa podróżników zostaje zabitych wskutek napadu lampartów. W tym samym czasie Tarzan i Jane spotykają Kimbę, który twierdzi, że wie co się stało w dżungli. Nie wiedzą, że Kimba jest bratem Królowej Lei, przywódczyni tajemniczej religii — kultu lampartów i że został wysłany by śledzić Tarzana...

</doc>
<doc id="2007420" url="https://pl.wikipedia.org/wiki?curid=2007420" title="Katastrofa mozambickiego Tu-134 w Południowej Afryce">
Katastrofa mozambickiego Tu-134 w Południowej Afryce

Katastrofa prezydenckiego Tupolewa Tu-134 – 19 października 1986 roku na terenie RPA rozbił się mozambicki Tupolew Tu-134A-3 z prezydentem Mozambiku Samora Machelem na pokładzie.
Lot odbywał się z Mbala w Zambii do stolicy Mozambiku – Maputo, a katastrofa miała miejsce w górach Lebombo, 65 km na zachód od celu podróży. Przeżyło dziewięcioro pasażerów oraz jeden członek załogi, a śmierć poniósł prezydent Machel wraz z ministrami i wysokimi przedstawicielami rządu Mozambiku.
Przebieg dochodzenia.
W dniu katastrofy przedstawiciele Mozambiku i RPA zgodzili się co do powołania komisji z udziałem ICAO. Zgodnie z konwencją chicagowską prowadzenie dochodzenia wzięła na siebie RPA, jako państwo, na którego terytorium doszło do katastrofy. RPA była jednak zobowiązana do współpracy z państwem, do którego przynależał samolot (Mozambik) oraz państwem, w którym go wyprodukowano (ZSRR).
Dwanaście dni po katastrofie, 31 października 1986 minister spraw zagranicznych RPA Pik Botha zorganizował konferencję prasową, na której podał wstępne ustalenia dotyczące przyczyn katastrofy. Wśród możliwych przyczyn wymienił m.in. przestarzałe wyposażenie samolotu oraz fakt, że dwóch członków załogi znajdowało się pod wpływem alkoholu. Podczas konferencji prasowej 6 listopada 1986 Botha podał informację, że z wraku wydobyto dokumenty świadczące o planowanym przez rządy Mozambiku i Zimbabwe zamachu stanu w Malawi.
Wystąpienia Bothy sprawiały, że między RPA i Mozambikiem rosła nieufność. Pogłębiała ją dodatkowo zwłoka w dostarczeniu stronie mozambickiej czarnych skrzynek zawierających zapis rozmów pilotów z wieżą kontroli lotów na lotnisku w Maputo. Coraz bardziej nieufna wobec południowoafrykańskiego śledztwa była także międzynarodowa opinia publiczna.
Świadomy tego Botha zdecydował się na powołanie specjalnej komisji do zbadania przyczyn katastrofy, nazywanej komisją Margo, od nazwiska jej przewodniczącego sędziego Sądu Najwyższego RPA Cecila Margo. W jej skład weszli także międzynarodowi eksperci: amerykański lotnik i astronauta Frank Borman, były szef Komisji Badania Wypadków Lotniczych brytyjskiego Ministerstwa Transportu Geoffrey Wilkinson oraz brytyjski sędzia i członek Tajnej Rady Sir Edward Eveleigh.
Raport komisji Margo.
ZSRR odmówił współpracy z komisją Margo. Przedstawiciele Mozambiku początkowo planowali współpracę podjąć, ale ostatecznie się z niej wycofali. W tej sytuacji ustalenia komisji Margo oparte były głównie na zapisach czarnych skrzynek, a także zeznaniach i ustaleniach południowoafrykańskich śledczych.
Raport komisji stwierdzał m.in., że:
Raport Margo uzyskał akceptację ICAO.
Raport mniejszości (ZSRR).
Sowiecka delegacja przy komisji nadzorującej śledztwo wydała raport mniejszości, w którym wypowiedziano teorię o udziale południowoafrykańskich służb bezpieczeństwa w celowym sprowadzeniu samolotu na ziemię poprzez fałszowanie sygnału radiolatarni za pomocą technologii dostarczonej przez agentów wywiadu Izraela (tzw. meaconing). Raport skupiał się na skręcie maszyny o 37 stopni w prawo, który doprowadził do rozbicia się o wzgórza Mbuzini. Mozambik polecił weryfikację ustaleń ekspertów radzieckich międzynarodowym specjalistom z zakresu lotnictwa. Stwierdzili oni, że rzekoma fałszywa radiolatarnia skierowałaby samolot na inny kurs niż miało to miejsce w rzeczywistości.
Z drugiej strony, wątpliwości co do poprawności działania radiolatarni w Lebombo już nad ranem po katastrofie wyrazili południowoafrykańscy piloci helikopterów. Podobne uwagi zgłaszał następnego dnia anonimowy oficer Sił Powietrznych RPA telefonujący do agencji UPI.
Ustalenia Komisji Prawdy i Pojednania.
W 2001 specjalne dochodzenie w sprawie katastrofy zostało przeprowadzone przez południowoafrykańską Komisję Prawdy i Pojednania. Dochodzenie nie doprowadziło do żadnych nowych ustaleń w sprawie katastrofy. Przy okazji wyszły jednak na jaw fakty, które – jak się wydawało – rzuciły nowe światło na sprawę katastrofy. Mianowicie, ustalono, że:
W kwestii możliwego użycia fałszywej radiolatarni do sprowadzenia samolotu na błędny kurs KPiP nie poczyniła żadnych ustaleń i stwierdziła, że powinna ona być poddana dokładniejszym analizom.
Zeznania Hansa Louwa.
W styczniu 2003 gazeta „Sowetan Sunday World” doniosła, że zabójca i były agent południowoafrykańskich sił specjalnych, Hans Louw przyznał się do uczestnictwa w zamachu. Wedle jego zeznania do sprowadzenia samolotu z kursu została użyta fałszywa radiolatarnia, a Louw miał zestrzelić samolot w wypadku gdyby ten się nie rozbił. W późniejszym okresie Louw częściowo zmienił szczegóły swojego wyznania i twierdził, że zestrzelił samolot przy użyciu rakiety 9K32 Strieła-2.
W 2008 były podpułkownik południowoafrykańskich sił specjalnych Sybie van der Spuy zdementował rewelacje Louwa. Van der Spuy stwierdził, że znał Louwa, a nawet był świadkiem podczas procesu, w którym ten ostatni oskarżony był o morderstwo. Zdaniem van der Spuya niemożliwym jest, aby czarnoskóry Louw brał udział w operacji służb specjalnych na terenie RPA, bowiem w okresie, w którym wydarzyła się katastrofa należał do operujących na terenie dzisiejszej Namibii Południowo-zachodnioafrykańskich Sił Terytorialnych (SWATF).
W reakcji na doniesienia medialne, najpierw w 2003, a następnie ponownie w 2008, grupa specjalna policji południowoafrykańskiej (DSO, „Skorpiony”) prowadziła śledztwo mające na celu sprawdzenie prawdziwości zeznań Louwa. W obu przypadkach śledztwo DSO nie potwierdziło udziału Sił Specjalnych RPA w katastrofie.

</doc>
<doc id="2007428" url="https://pl.wikipedia.org/wiki?curid=2007428" title="Dave Darell">
Dave Darell



</doc>
<doc id="2007432" url="https://pl.wikipedia.org/wiki?curid=2007432" title="Herb Lewoczy">
Herb Lewoczy

Herb Lewoczy przedstawia na tarczy w polu czerwonym na zielonym trójwzgórzu srebrny dwuramienny krzyż. Krzyż podtrzymywany jest przez dwa srebrne wspięte koronowane lwy.
Herb znany jest od XV wieku, potwierdzony dokumentem herbowym z 12 sierpnia 1550 roku przez króla Ferdynanda V.

</doc>
<doc id="2007433" url="https://pl.wikipedia.org/wiki?curid=2007433" title="Nadwiślański Obszar Chronionego Krajobrazu (województwo kujawsko-pomorskie)">
Nadwiślański Obszar Chronionego Krajobrazu (województwo kujawsko-pomorskie)

Nadwiślański Obszar Chronionego Krajobrazu – obszar chronionego krajobrazu położony w północnej części województwa kujawsko-pomorskiego. Obecnie zajmuje powierzchnię 357,98 ha (wcześniej 1795 ha).
Lokalizacja.
Obszar znajduje się w powiecie świeckim, na terenie gmin Bukowiec, Pruszcz i Świecie.
Sąsiaduje z Nadwiślańskim Parkiem Krajobrazowym.
Pod względem fizycznogeograficznym jest położony na obszarze mezoregionu Wysoczyzna Świecka.
Charakterystyka.
Obszar Chronionego Krajobrazu obejmuje krawędź wysoczyzny opadającej ku Dolinie Dolnej Wisły. Rozcinają go liczne wąwozy o zboczach porośniętych lasami grądowymi. Dna wąwozów zajmują lasy z olchą czarną o charakterze łęgowym, rzadziej olsu. Skłony krawędzi są przeważnie odlesione i pokryte ziołoroślami oraz łąkami nawiązującymi do muraw ciepłolubnych.

</doc>
<doc id="2007434" url="https://pl.wikipedia.org/wiki?curid=2007434" title="Domingo Cisma González">
Domingo Cisma González

Domingo Cisma González (ur. 9 lutego 1982 w Sewilli) – hiszpański piłkarz występujący na pozycji obrońcy w Elche CF.
Kariera klubowa.
Na początku swojej kariery Cisma grał dla nisko notowanych ekip (Ayamonte CF i Atletico Madryt B). W sezonie 2005–2006 przeniósł się do Almeríi, gdzie w drugim sezonie swojej gry zanotował łącznie 20 meczów i jedną bramkę (w zwycięskim pojedynku z Elche CF, 2-1). Ten sezon zakończył się dla andaluzyjskiej ekipy awansem do Primera División.
W lipcu 2008 roku chwilowo zmienił otoczenie i jego nowym pracodawcą, na zasadzie wypożyczenia, została Numancia. W jednym z meczów dla tejże drużyny obrońca strzelił swojego pierwszego gola (26 października 2008 - w 96. minucie wygranego przed własną publicznością meczu z Racingiem Santander, 2-1) w najwyższej klasie rozgrywkowej Hiszpanii. Hiszpan w barwach ekipy z Sorii wystąpił aż 34 razy.
Numancia zakończyła tamten sezon spadkiem do Segunda División, a Cisma powrócił do Almeríi, gdzie stał się wreszcie podstawowym graczem. Jednakże, pod koniec maja 2010 roku jego umowa z klubem wygasła i nikt nie myślał nawet o jej przedłużeniu. Defensor szybko znalazł sobie nowy klub i przeniósł się do Racingu Santander, gdzie spędził dwa lata. 28 sierpnia 2012 roku podpisał roczny kontrakt z Atlético Madryt.

</doc>
<doc id="2007435" url="https://pl.wikipedia.org/wiki?curid=2007435" title="Damien Monier">
Damien Monier

Damien Monier (ur. 27 sierpnia 1982 w Clermont-Ferrand) – francuski kolarz szosowy i torowy, zawodnik grupy Cofidis. 
Jego największym dotychczasowym sukcesem jest etapowe zwycięstwo w Giro d'Italia. Dwukrotny torowy mistrz Francji seniorów w indywidualnym wyścigu na dochodzenie (w 2003 roku był mistrzem kraju również wśród juniorów).

</doc>
<doc id="2007440" url="https://pl.wikipedia.org/wiki?curid=2007440" title="Rybarska">
Rybarska



</doc>
<doc id="2007444" url="https://pl.wikipedia.org/wiki?curid=2007444" title="Rybarczyk">
Rybarczyk



</doc>
<doc id="2007458" url="https://pl.wikipedia.org/wiki?curid=2007458" title="Turniej w Tulonie 2009">
Turniej w Tulonie 2009

Turniej w Tulonie 2009 był 37. edycją słynnego turnieju. Rozegrany został w dniach 3-12 czerwca. W finale reprezentacja Chile wygrała z Francją 1:0, po golu Gersona Martíneza w 73. minucie.
Stadiony.
Turniej był rozgrywany w następujących francuskich miastach:
Wyniki.
Finał.
 
Strzelcy.
4 gole
3 gole
2 gole
1 gol

</doc>
<doc id="2007459" url="https://pl.wikipedia.org/wiki?curid=2007459" title="Biuletyn Głównej Komisji Badania Zbrodni przeciwko Narodowi Polskiemu">
Biuletyn Głównej Komisji Badania Zbrodni przeciwko Narodowi Polskiemu



</doc>
<doc id="2007465" url="https://pl.wikipedia.org/wiki?curid=2007465" title="Robert Kišerlovski">
Robert Kišerlovski

Robert Kišerlovski (ur. 9 sierpnia 1986 w Čačaku) – chorwacki kolarz szosowy, zawodnik profesjonalnej grupy Team Katusha-Alpecin. 
Jego największym dotychczasowym sukcesem jest zwycięstwo w Giro dell’Appennino w 2010 roku. Specjalizuje się w jeździe w górach.

</doc>
<doc id="2007466" url="https://pl.wikipedia.org/wiki?curid=2007466" title="Tartu PSR">
Tartu PSR

Tartu PSR (est. Tartu Politseiringkond) – estoński klub piłkarski z siedzibą w Tartu.
Historia.
Klub został założony w czasie II wojny światowej. W 1942 debiutował w najwyższej lidze Mistrzostw Estonii i został mistrzem. W następnym sezonie zajął przedostatnie 5 miejsce. W 1944 klub został rozwiązany.

</doc>
<doc id="2007471" url="https://pl.wikipedia.org/wiki?curid=2007471" title="Sławomir Derdziński">
Sławomir Derdziński

Sławomir Derdziński (ur. 2 maja 1971 w Toruniu) – polski żużlowiec, wychowanek Apatora Toruń.
Żużlową licencję zdał w 1989 roku. W rozgrywkach ligowych startował w latach 1991–2002. Sześciokrotny medalista drużynowych mistrzostw Polski (1991 – III, 1992 – III, 1993 – III, 1994 – III, 1995 – II, 1996 – II). Karierę rozpoczął w Apatorze Toruń, w którym startował w latach 1991–1997. Jego kolejnymi etapami w karierze żużlowej były TŻ Opole, WKM Warszawa, ponownie Opole oraz GKM Grudziądz. Karierę żużlową zakończył w wieku 31 lat.
Dwukrotnie zdobył tytuł młodzieżowego mistrza Polski par klubowych (1991, 1992). Dwukrotny młodzieżowy drużynowy mistrz Polski (1990, 1992). Dwukrotny zdobywca drużynowego Pucharu Polski (1993, 1997).
Po zakończeniu kariery był mechanikiem m.in. Jacka Krzyżaniaka, Tomasza Bajerskiego oraz Szweda Andreasa Jonssona.

</doc>
<doc id="2007474" url="https://pl.wikipedia.org/wiki?curid=2007474" title="Justyna Laskowska">
Justyna Laskowska

Justyna Laskowska (ur. 15 października 1994 w Brodnicy) – polska zawodniczka karate.
Karate uprawia od września 2002 roku. Aktualnie jest uczennicą I Liceum Ogólnokształcącego im. Filomatów Ziemi
Michłowskiej w Brodnicy oraz zawodniczką Międzyszkolnego Uczniowskiego Klubu Sportowego Karate "SHOTOKAN" w Brodnicy. Posiada 1 kyu (najwyższy stopień uczniowski).

</doc>
<doc id="2007475" url="https://pl.wikipedia.org/wiki?curid=2007475" title="Zlatá Tretra 2010">
Zlatá Tretra 2010

49. Zlatá Tretra – mityng lekkoatletyczny, który odbył się w Ostrawie 27 maja 2010 roku. Podobnie jak w latach ubiegłych, konkursy rzutu młotem kobiet i mężczyzn odbyły się dzień przed głównymi zawodami. Mityng był kolejną odsłoną prestiżowego cyklu World Challenge Meetings.
Podczas biegów na 100 metrów mierzono zawodnikom oficjalne międzyczasy na odcinku 100 jardów. Zarówno w eliminacjach, jak i w biegu finałowym Jamajczyk Asafa Powell poprawiał rekord świata na tym dystansie (9,09 i 9,07 s). Również rodaczka Powella – Shelly-Ann Fraser uzyskała najlepszy w historii światowej lekkoatletyki rezultat w biegu na 100 jardów – 10,15 s, jednak ten wynik został później anulowany z powodu wykrycia u zawodniczka niedozwolonych środków.

</doc>
<doc id="2007478" url="https://pl.wikipedia.org/wiki?curid=2007478" title="Acquanetta">
Acquanetta

Acquanetta (ur. 17 lipca 1921 w Cheyenne, zm. 16 sierpnia 2004 w Ahwatukee) – amerykańska modelka i aktorka, znana pod przydomkiem „Wenezuelski Wulkan”.
Życiorys.
Urodziła się w mieście Cheyenne w Wyoming jako Burnu Acquanetta w rodzinie z plemienia Arapaho. Krótko po urodzeniu została oddana do adopcji przez biologicznych rodziców. Wychowywała się w Pensylwanii w nowej rodzinie jako Mildred Davenport. Początkowo pracowała jako modelka. W 1942 roku podpisała kontrakt z wytwórnią Universal Studios, rozpoczynając karierę aktorki. Grała głównie w filmach o charakterze rozrywkowym, pozbawionych głębszych walorów artystycznych. Najbardziej znane z jej filmów to: "Arabian Nights" (1942), "Captive Wild Woman" (1943), "Tarzan i kobieta lampart" (1946) oraz "The Sword of Monte Cristo" (1951). 
W połowie lat pięćdziesiątych porzuciła karierę aktorki, wychodząc za mąż za dilera samochodowego Jacka Rossa. Wraz z nim wyprowadziła się do Arizony. Tam prowadziła swój lokalny program telewizyjny "Acqua's Corner". Wydała też tomik poezji "The Audible Silence". Małżonkowie doczekali się czworga dzieci, jednak rozwiedli się w połowie lat osiemdziesiątych. 
W ostatnich latach życia Acquanetta udzielała się w akcjach charytatywnych. Chora na Alzheimera zmarła w wyniku komplikacji związanych z tą chorobą w Ahwatukee, w stanie Arizona w 2004 roku. Miała 83 lata.

</doc>
<doc id="2007479" url="https://pl.wikipedia.org/wiki?curid=2007479" title="Ivan Bošković">
Ivan Bošković

Ivan Bošković (cyr. Иван Бошковић, ur. 1 stycznia 1982 w Nikšiciu) – czarnogórski piłkarz występujący na pozycji napastnika w czarnogórskim klubie Grbalj Radanovići.
Kariera.
Bošković rozpoczął swoją karierę w klubie z rodzinnego miasta, Sutjeska Nikšić. Następnie podpisał kontrakt z Budućnost Podgorica, jednym z największych czarnogórskich klubów. W 2004 roku wyjechał do Francji, gdzie do stycznia następnego roku reprezentował barwy Angers. Latem 2006 roku został graczem serbskiego FK Vojvodina, a rok później przeniósł się do innego klubu z Serbii, Borac Čačak. W 2008 roku zdecydował się powrócić do Czarnogóry i przeniósł się do zespołu Grbalj Radanovići.

</doc>
<doc id="2007483" url="https://pl.wikipedia.org/wiki?curid=2007483" title="Albert Crusat">
Albert Crusat

Albert Crusat Domènech (ur. 13 maja 1982 w Barcelonie) – hiszpański piłkarz grający na pozycji pomocnika.
Kariera klubowa.
Wychowanek RCD Espanyolu rozegrał pięć meczów w pierwszej drużynie podczas sezonu 2002–2003 (pierwszy 2 września 2002 roku, porażka 0-2 z Realem Madryt). Katalończycy byli w tamtym sezonie o włos od degradacji. W sezonie 2003–2004 piłkarz występował już w drugoligowym Rayo Vallecano, gdzie rozegrał tylko pięć meczów, a następny rok spędził w Lleidzie.
Kolejnym krokiem w karierze Crusata była UD Almería. W drugim sezonie pobytu w Andaluzji, dzięki jedenastu trafieniom oraz bardzo dobrej grze, pomógł drużynie w awansie do Primera División.
Najbardziej udanym sezonem w karierze pomocnika był 2009–2010. To był trzeci sezon w historii Almerii w najwyższej klasie rozgrywkowej Hiszpanii. Skrzydłowy zdobył wówczas siedem goli w 33 występach, przez co stał się drugim najlepszym strzelcem drużyny w sezonie. Sezon 2009–2010 Crusat zakończył też z dużym dorobkiem, jeśli chodzi o żółte kartki, bo zgromadził ich 13.
26 sierpnia 2011 roku podpisał kontrakt z Wigan Athletic.

</doc>
<doc id="2007485" url="https://pl.wikipedia.org/wiki?curid=2007485" title="Mieczysław Janowski (aktor)">
Mieczysław Janowski (aktor)

Mieczysław Janowski (ur. 22 marca 1935 w Warszawie, zm. 25 września 2021 we Wrocławiu) – polski aktor, teatralny i filmowy.
Życiorys.
Na scenie zadebiutował 29 stycznia 1959 rolą pracownika zakładu pogrzebowego w "Ostatniej taśmie Krappa" Samuela Becketta w reż. Waldemara Krygiera na deskach Teatru 38 w Krakowie. Występował na scenach Teatru 38 w Krakowie (1959, 1963) i Teatru Rapsodycznego w Krakowie (1961) oraz w Teatrze Dramatycznym w Wałbrzychu (1973) i Teatrze Współczesnym we Wrocławiu (1974–1976).
W 1964 roku został zaangażowany w Teatrze-Laboratorium 13 Rzędów, Jerzego Grotowskiego.
Pochowany na Cmentarzu Osobowickim we Wrocławiu.

</doc>
<doc id="2007486" url="https://pl.wikipedia.org/wiki?curid=2007486" title="Obszar Chronionego Krajobrazu Strefy Krawędziowej Kotliny Toruńskiej">
Obszar Chronionego Krajobrazu Strefy Krawędziowej Kotliny Toruńskiej

Obszar Chronionego Krajobrazu Strefy Krawędziowej Kotliny Toruńskiej – obszar chronionego krajobrazu, położony w środkowej części województwa kujawsko-pomorskiego. Zajmuje obszar 11 638,01 ha.
Obszar został utworzony na mocy Rozporządzenia nr 21/92 Wojewody Toruńskiego z dnia 10 grudnia 1992 roku. 
Lokalizacja.
Obszar znajduje się na terenie gmin należących do powiatu toruńskiego: Zławieś Wielka (7373,21 ha), Łysomice (2886,24 ha) i Łubianka (1066,84 ha), oraz na terenie miasta Torunia (311,72 ha). Położony jest na przestrzeni między Bydgoszczą a Toruniem. Na zachodzie sąsiaduje z Nadwiślańskim Parkiem Krajobrazowym, zaś na wschodzie z północno-zachodnią granicą miasta Torunia.
Pod względem fizycznogeograficznym jest położony na obszarze mezoregionu Kotlina Toruńska, na styku z Pojezierzem Chełmińskim.
Charakterystyka.
Obszar Chronionego Krajobrazu Strefy Krawędziowej Kotliny Toruńskiej obejmuje krawędź wysoczyzny opadającej w kierunku południowym, ku Pradolinie Toruńsko-Eberswaldzkiej, w której płynie rzeka Wisła. Obejmuje ponadto lasy w dolinie Wisły wraz z kompleksem wydm śródlądowych.
Krawędź Kotliny jest silnie urzeźbiona wskutek procesów erozyjnych i denudacyjnych. Lasy zajmują około 56% powierzchni tego obszaru i zachowały cechy naturalne. Fragment kompleksu leśnego podlega ochronie w rezerwacie przyrody Las Piwnicki. Ponadto znajdują się tu trzy zabytkowe parki wiejskie.

</doc>
<doc id="2007490" url="https://pl.wikipedia.org/wiki?curid=2007490" title="Wybory parlamentarne na Trynidadzie i Tobago w 2010 roku">
Wybory parlamentarne na Trynidadzie i Tobago w 2010 roku

Wybory parlamentarne na Trynidadzie i Tobago w 2010 roku – wcześniejsze wybory do Izby Reprezentantów Trynidadu i Tobago, przeprowadzone 24 maja 2010. Zwycięstwo odniosła koalicja partii opozycyjnych Partnerstwo Ludowe na czele z Kamlą Persad-Bissessar. 
Organizacja wyborów.
9 kwietnia 2010 premier Patrick Manning ogłosił rozwiązanie parlamentu i zapowiedział organizację wcześniejszych wyborów. Premier zdecydował się na rozwiązanie izby w połowie jej kadencji; zgodnie z konstytucją kadencja parlamentu trwa 5 lat, a poprzednie wybory miały miejsce w listopadzie 2007. W ich wyniku rządzący Ludowy Ruch Narodowy ("People's National Movement", PNM) uzyskał 26 mandatów w 41-osobowej Izbie Reprezentantów, a opozycyjny Zjednoczony Kongres Narodowy ("United National Congress", UNC) pozostałych 16. 16 kwietnia 2010 premier ogłosił datę wyborów na 24 maja 2010. Powodem jego decyzji była chęć potwierdzenia i odnowienia mandatu wobec pojawiających się pod adresem jego rządu oskarżeń o korupcję i złe zarządzanie finansami państwa. Krytycy i opozycja zarzucali administracji Manninga nadmierne wydatki na organizację w 2009 dwóch dużych międzynarodowych konferencji – Szczytu Ameryk oraz Spotkania Szefów Państwa i Rządów Wspólnoty Narodów – które ich zdaniem doprowadziły do zapaści finansów publicznych. 
Największa partia opozycyjna, na czele z jej liderką Kamlą Persad-Bissessar, utworzyła wspólnie z czterema innymi ugrupowaniami koalicję wyborczą Partnerstwo Ludowe ("People's Partnership"). W jej skład wszedł Kongres Ludu ("Congress of the People", COP) – druga pod względem wielkości partia opozycyjna – z Winstonem Dookeranem na czele. Opozycja w czasie kampanii wyborczej obiecywała walkę z rosnącą przestępczością, poprawę zarządzania finansami publicznymi, podniesienie poziomu rent i emerytur, bezpłatne komputery dla studentów oraz redukcję 20% poziomu ubóstwa. 
Rządzący od 2001 premier Manning w czasie kampanii podkreślał dokonania swego gabinetu: bezpłatną edukację na wszystkich szczeblach, podniesienie poziomu rent i emerytur, zwiększenie rezerw finansowych państwa. Deklarował ponadto dalszy wzrost świadczeń socjalnych i emerytalnych, zniesienie podatku od dochodów dla korzystających z opieki społecznej oraz budowę szybkiej kolei i sieci dróg ekspresowych. Do udziału w wyborach uprawnionych było nieco ponad milion obywateli z 1,3 mln mieszkańców. 
Wyniki wyborów.
Wybory 24 maja 2010 zakończyły się zdecydowaną wygraną koalicji partii opozycyjnych, która zdobyła 29 z 41 miejsc w Izbie Reprezentantów, z czego 22 z nich przypadło Zjednoczonemu Kongresowi Narodowemu (UNC). Pozostałe 12 mandatów uzyskał dotychczas rządzący Ludowy Ruch Narodowy (PNM). Premier Manning uznał porażkę w wyborach. Kamla Persad-Bissessar zapowiedziała, że jej rząd nie dopuści do dominacji w kraju jednej grupy etnicznej lub klasy społecznej. Trynidad i Tobago zamieszkują głównie dwie grupy o pochodzeniu afrykańskim oraz indyjskim. 26 maja 2010 Kamla Persad-Bissessar została oficjalne zaprzysiężona na stanowisku szefa rządu. Została pierwszą kobietą w historii kraju, która objęła ten urząd.

</doc>
<doc id="2007491" url="https://pl.wikipedia.org/wiki?curid=2007491" title="Tartu JK Olümpia">
Tartu JK Olümpia

Tartu Olümpia JK (est. Tartu Olümpia Jalgpalliklubi) – estoński klub piłkarski z siedzibą w Tartu.
Historia.
Chronologia nazw: 
Klub został założony w 1930. W 1933 zdobył awans, a w 1934 debiutował w najwyższej lidze Mistrzostw Estonii, jednak w 1935 zajął ostatnie 8 miejsce i spadł do niższej ligi. W 1938 powrócił do najwyższej ligi, a w sezonie 1939/40 zdobył mistrzostwo. Kiedy nastąpiła radziecka okupacja klub został rozwiązany.
W 2005 klub został reaktywowany.

</doc>
<doc id="2007492" url="https://pl.wikipedia.org/wiki?curid=2007492" title="Olümpia Tartu">
Olümpia Tartu



</doc>
<doc id="2007502" url="https://pl.wikipedia.org/wiki?curid=2007502" title="I See You (Theme from Avatar)">
I See You (Theme from Avatar)

I See You (Theme from Avatar) - popowa ballada brytyjskiej piosenkarki Leony Lewis, napisana przez Jamesa Hornera, Simona Franglena i Kuka Harrella na potrzeby ścieżki dźwiękowej filmu "Avatar" Jamesa Camerona.
Muzyka do utworu została skomponowana przez Hornera i Franglena. Piosenka została nominowana do Złotych Globów w kategorii "Najlepsza piosenka" oraz do nagrody Grammy 2011.
Informacje o utworze.
I See You (Theme from Avatar) powstało na potrzeby wysokobudżetowego filmu "Avatar" w reżyserii Jamesa Camerona. Piosenka jest odgrywana podczas napisów końcowych filmu. W części początkowej głos Leony został zmodyfikowany.
Leona Lewis po nagraniu i obejrzeniu kulis tworzenia "Avatara", powiedziała, że m.in. spodobała się jej rasa Na'vi - "Oni troszczą się o rzeczy, którymi się pasjonuję - natura, planeta, środowisko" i "Piosenka wymaga mocnego występu, więc musiałam znaleźć emocjonalną więź. Znalazłam jedną z nich".
James Cameron zamierzał wydać "I See You" jako singel, myśląc, że osiągnie podobny sukces co "My Heart Will Go On", aczkolwiek Leona była temu niechętna, gdyż właśnie wydała swój drugi album, "Echo".
Teledysk.
Teledysk został wydany 15 grudnia 2009 roku, w tym samym dniu, kiedy została wydana ścieżka dźwiękowa. Reżyserem teledysku był Jake Nava. Widać na nim kombinacje ujęć Lewis i ujęć z "Avatara".

</doc>
<doc id="2007507" url="https://pl.wikipedia.org/wiki?curid=2007507" title="Buena Vista Pictures">
Buena Vista Pictures



</doc>
<doc id="2007512" url="https://pl.wikipedia.org/wiki?curid=2007512" title="Buena Vista Motion Pictures Group">
Buena Vista Motion Pictures Group



</doc>
<doc id="2007516" url="https://pl.wikipedia.org/wiki?curid=2007516" title="Tartu FC DAG">
Tartu FC DAG

Tartu FC DAG – estoński klub piłkarski z siedzibą w Tartu.
Historia.
Chronologia nazw: 
Klub został założony w 1910 jako Tartu Kalev. W okresie Związku Radzieckiego występował w rozgrywkach lokalnych. W 1992 jako Tartu EsDAG debiutował w najwyższej lidze Mistrzostw Estonii. W 1994 zmienił nazwę na Tartu FC DAG. W sezonie 1994/95 zajął ostatnie 8 miejsce i spadł do Esiliiga.

</doc>
<doc id="2007517" url="https://pl.wikipedia.org/wiki?curid=2007517" title="Kalev Tartu">
Kalev Tartu



</doc>
<doc id="2007518" url="https://pl.wikipedia.org/wiki?curid=2007518" title="Spordis ESDAG Tartu">
Spordis ESDAG Tartu



</doc>
<doc id="2007519" url="https://pl.wikipedia.org/wiki?curid=2007519" title="Ukko">
Ukko

Ukko (Uku) – bóg nieba, pogody, roślin (zbiorów) i innych naturalnych rzeczy, mąż Rauni. Jeden z najważniejszych bogów w fińskiej i estońskiej mitologii.
Jego imię pochodzi od fińskiego słowa „ukkonen” oznaczającego burzę. W mitologii fińskiej znany jest jako Ukko, w estońskiej jako Uku. W Kalevali nazywany jest także „ylijumala”, co oznacza: "bóg tego, co powyżej". Czasem też spotykany pod nazwami takimi, jak: Pitkänen (fin. "pitkä", długi), isäinen ("isä", ojciec), isoinen ("iso", wielki) i Äijö.
Głównym atrybutem Ukko był piorun.

</doc>
<doc id="2007520" url="https://pl.wikipedia.org/wiki?curid=2007520" title="Keemik Kohtla-Järve">
Keemik Kohtla-Järve



</doc>
<doc id="2007522" url="https://pl.wikipedia.org/wiki?curid=2007522" title="Lootus Alutaguse">
Lootus Alutaguse



</doc>
<doc id="2007523" url="https://pl.wikipedia.org/wiki?curid=2007523" title="Samsung 360 m1">
Samsung 360 m1

Samsung Vodafone 360 M1 znany również jako Samsung GT-i6410 – telefon pracujący na systemie LiMo (Linux Mobile), który został wypuszczony na rynek telekomunikacyjny przez operatora komórkowego Vodafone. Telefon został wdrożony do sprzedaży w krajach takich jak Wielka Brytania, Hiszpania, Francja, Niemcy, Grecja, Irlandia, Włochy oraz Portugalia.

</doc>
<doc id="2007524" url="https://pl.wikipedia.org/wiki?curid=2007524" title="Alex Megane">
Alex Megane

Alex Megane (ur. 1978) – niemiecki DJ i producent muzyki klubowej. Tworzy muzykę z gatunku Hands up od roku 2004. Pierwszy jego singiel nosi nazwę „So Today” został wydany w 2004 roku przez wytwórnię BE52 Records.

</doc>
<doc id="2007530" url="https://pl.wikipedia.org/wiki?curid=2007530" title="Brenda Joyce (aktorka)">
Brenda Joyce (aktorka)

Brenda Joyce (ur. 25 lutego 1917, zm. 4 lipca 2009) – amerykańska aktorka i modelka. 
Życiorys.
Urodziła się w Excelsior Springs w stanie Missouri (USA), jako Betty Graftina Leabo. Kiedy miała pięć lat jej rodzina przeniosła się do Los Angeles. Uczęszczając do college'u, pracowała równocześnie jako modelka, a jej zdjęcia znajdowały się na kartach popularnych magazynów. Wkrótce dostrzeżona została przez ludzi z branży filmowej. Dzięki nim w 1939 roku, zadebiutowała na ekranie w filmie "The Rains Came". Jednak największa sławę przyniosła jej rola Jane w cyklu filmów o Tarzanie, w których jej partnerem był Johnny Weissmuller. Brenda zastąpiła Maureen O’Sullivan, aktorkę która grała Jane w poprzednich filmach. Mimo obaw, została dobrze przyjęta przez wielbicieli poprzednich filmów. W 1949 roku zagrała w swym ostatnim filmie o Tarzanie, partnerował jej tam nie Weissmuller, tylko Lex Barker. Była to jej ostatnia rola, po zagraniu której zrezygnowała z aktorstwa, poświęcając się wychowaniu dzieci. Zmarła w 2009 roku w Santa Monica w Kalifornii.

</doc>
<doc id="2007532" url="https://pl.wikipedia.org/wiki?curid=2007532" title="Brenda Joyce">
Brenda Joyce



</doc>
<doc id="2007533" url="https://pl.wikipedia.org/wiki?curid=2007533" title="Aleksy (Szepielew)">
Aleksy (Szepielew)

Aleksy Gołosiejewski (ros. "Алексий Голосеевский"), imię świeckie Władimir Iwanowicz Szepielew, "Владимир Иванович Шепелев"; ur. 14 kwietnia 1840, zm. 11 marca 1917) – święty mnich prawosławny, czczony przez Ukraińską Cerkiew Prawosławną Patriarchatu Moskiewskiego. Jako dziecko oddany został do Ławry Pieczerskiej, gdzie przyjął stan duchowny. Przez ostatnie dwadzieścia lat życia mieszkał w Pustelni Gołosiejewskiej w Kijowie w charakterze spowiednika i duchownego. Cerkiew prawosławna przypisuje Aleksemu dary proroctwa, modlitwy i spowiadania.
Dzieciństwo.
Św. Aleksy (Szepielew) urodził się 14 kwietnia 1840 roku w Kijowie w rodzinie szlacheckiej. Jego ojciec, Joann Szepielew, służył w arsenale kijowskim jako kapitan. Matka, Maria Szepielewa, 7 sierpnia 1832 roku uczestniczyła w otwarciu relikwii św. Mitrofana z Woroneża. Została przedstawiona władyce Antoniemu, który miał skierować do niej następujące słowa:
Siedem lat później Maria Szepielewa urodziła chłopca, nazwanego Władimirem, który okazał się być niemym. Ojciec przyszłego świętego zmarł, kiedy Władimir miał trzy lata. Wychowaniem dziecka zajęła się matka, która starała się wpoić synowi prawdy chrześcijańskie, uczyła go miłości do bliźniego. W tym celu odwiedzała z nim więzienia, gdzie rozdawała jałmużnę. Wraz z matką chłopiec bywał w Monaster Pustelni Kitajewskiej Ławry Pieczerskiej, w której mieszkał wówczas jurodiwyj hieromnich Teofil. Ze słów, które Teofil kierował do Władimira, wynikało, że chłopiec zostanie mnichem. Zgodnie z panującym w Rosji zwyczajem, dzieci rodzin wojskowych miały kształcić się w szkołach wojskowych i robić karierę oficerską. Wiosną 1852 roku Maria Szepielewa dostała list z Petersburga. Polecono jej przywieźć syna do stolicy, gdzie miał pobierać nauki w korpusie kadetów. Za radą metropolity kijowskiego Filareta, Maria Szepielewa odpisała do Petersburga, że z powodu niemoty syna nie może go oddać do wojska.
W 1853 roku Maria Szepielewa została zaproszona z synem do udziału w wieczerni z okazji święta Paschy do domowej cerkwi metropolity Filareta. Po odprawieniu liturgii nastąpił obrzęd całowania krzyża na pastorale trzymanym przez władykę. Gdy nadeszła kolej Władimira Szepielewa, Filaret trzykrotnie zwrócił się do chłopca ze słowami "Chrystus zmartwychwstał!", na co on po raz pierwszy w życiu przemówił: "Prawdziwie zmartwychwstał!". Po cudownym uzdrowieniu metropolita Filaret zaproponował Marii Szepielewej, że weźmie jej syna do Ławry Pieczerskiej, gdzie będzie usługiwał władyce. 2 lipca 1853 roku trzynastoletni chłopiec przybył do ławry. Cztery dni po opuszczeniu przezeń domu zmarła Maria Szepielewa. Odpowiedzialność za wykształcenie chłopca przyjął na siebie metropolita. Zapewnił mu lekcje u profesorów Kijowskiej Akademii Duchownej oraz Uniwersytetu Kijowskiego. Kształcenie Szepielewa odbywało się w zakresie literatury rosyjskiej, historii Cerkwi i Rosji, Pisma Świętego, medycyny oraz prawdopodobnie łaciny. Sam władyka zajmował się moralnym i etycznym wychowaniem chłopca. Na przykład, w wielkie święta prawosławne Filaret polecał Szepielewowi rozdawać jałmużnę biednym mieszkańcom Kijowa. Modlitw Szepielew uczył się od starca Parteniusza.
Zimę młodzieniec spędzał w ławrze. Latem z władyką Filaretem i Parteniuszem udawał się do Pustelni Gołosiejewskiej (ros. "Голосеевская Пустынь"). W 1855 roku zmarł Parteniusz, zaś podpadający na zdrowiu metropolita zaproponował Szepielewowi złożyć prośbę do Soboru Duchownego Ławry Pieczerskiej o przyjęcie go w poczet posłuszników. 25 lutego (6 marca) 1856 roku Sobór pozytywnie rozpatrzył podanie Szepielewa, który w wieku siedemnastu lat wstąpił do nowicjatu i został skierowany do pracy w typografii. Riasę wraz z błogosławieństwem Szepielew otrzymał z rąk swojego wychowawcy, Filareta (zmarł rok później). Po wstąpieniu do monasteru przyszły święty opuścił dom władyki i zamieszkał w celi w ławrze.
Pobyt w Ławrze Pieczerskiej.
15 kwietnia 1857 roku Szepielew został przyjęty przez Sobór Duchowny do grona stałych posłuszników (nowicjuszy) Ławry Pieczerskiej. Pozostawiono go przy pracy w typografii. W okresie nowicjatu rodzina Szepielewa namawiała go do porzucenia stanu duchownego i zawarcia małżeństwa. Dopiero po interwencji archimandryty Warłaama krewni odstąpili od swego pomysłu. Przed złożeniem ślubów wieczystych Szepielew odbył pielgrzymkę do grobu św. Mitrofana w Woroneżu. Odwiedził również miejsce pochówku metropolity Antoniego z Woroneża, nad którym odprawił panichidę. W 1872 roku Szepielew miał zostać mnichem. Namiestnik Ławry Pieczerskiej, archimandryta Warłaam, wybrał mu imię Filaret (na cześć wychowawcy Szepielewa), jednak w dniu postrzyżyn Szepielewa, 13 kwietnia 1872 roku (Wielki Czwartek), podczas uroczystości zmienił je na Aleksy. 12 września 1872 roku o. Aleksy został przeniesiony do Pierwszego Szpitalnego Monasteru Nikołajewskiego.
Monaster szpitalny podlegał bezpośrednio Soborowi Duchownemu Ławry Pieczerskiej. Aleksy miał pełnić w nim funkcję pisarza ("записчик"). 23 listopada 1973 roku Aleksy został mianowany hierodiakonem. 23 grudnia 1874 roku Szepielew został zakrystianinem ("ризничий"). Pobyt Aleksego w Monasterze Nikołajewskim upamiętnia srebrny kielich z napisem: "Świętej pamięci hierodiakona Aleksego (Szepielewa)", podarowany za życia przez Szepielewa cerkwi przy Monasterze Nikołajewskim. 6 grudnia 1875 roku Aleksy został wyświęcony przez metropolitę Arseniusza na hieromnicha. 20 sierpnia 1879 roku Szepielewa przeniesiono z Monasteru Nikołajewskiego do Bliskich Pieczar Ławry Pieczerskiej. Jego praca polegała na pilnowaniu porządku przy relikwiarzach ze szczątkami świętych oraz opiekowaniu się pielgrzymami. W Bliskich Pieczarach Ławry Pieczerskiej Aleksy spędził ponad sześć lat. Za swoją pracę został odznaczony przez Święty Synod krzyżem. 7 października 1885 roku Szepielewa skierowano na stanowisko zakrystiana w Wielkiej Cerkwi (świątyni katedralnej Zaśnięcia Bogurodzicy) Ławry Kijowskiej. Podczas posługi w Wielkiej Cerkwi miał miejsce incydent, który stał się przyczyną zwolnienia Aleksego z obowiązków zakrystianina i przeniesienie go do innego monasteru kijowskiego. Szepielew został oskarżony przez siostry Stiepanowe o przywłaszczenie pięciu tysięcy rubli, które miał dla nich przechować. Siostry podały skargę do archimandryty Juwenaliusza, namiestnika Ławry, następnie do metropolity Platona. Ponieważ nie doczekały się odpowiedzi, napisały kilka prywatnych listów do eklezjarchy Ławry, archimandryty Walentego, niechętnego Aleksemu. 21 września 1887 roku Sobór Duchowny Ławry zwolnił Szepielewa ze stanowiska zakrystiana Wielkiej Cerkwi. Jednak oskarżenia sióstr Stiepanowych nie ustały, dlatego 30 kwietnia 1891 roku Aleksy został przeniesiony do pustelni Spaso-Prieobrażeńskiej (na południe od Kijowa). Wspominając swój pobyt w tym klasztorze, nadmieniał, że w tym miejscu zawsze pamiętał o śmierci.
Pustelnia Gołosiejewska.
W Pustelni Gołosiejewskiej Aleksy spędził 21 lat. Sprawował nadzór nad zakrystią, odprawiał liturgie i pełnił funkcję duchownego i spowiednika przebywających w monasterze mnichów. Przyjmował również pielgrzymów. W 1896 roku towarzyszył władyce kijowskiemu Joannicjuszowi (Rudniewowi, 1891-1900) w uroczystości otwarcia relikwiarza ze szczątkami św. Teodozjusza Pieczerskiego. Miał wówczas za zadanie zmienić szaty na zachowanym ciele świętego.
W okresie swojego pobytu w Pustelni Aleksy był spowiednikiem dwóch metropolitów, Joannicjusza i Flawiana (Gorodieckiego). W kwietniu 1911 roku Szepielew został wezwany do Czernihowa dla spełnienia ostatniej posługi przy umierającym arcybiskupie Antonim. Aleksy udzielił także ostatniego namaszczenia władyce Flawianowi dwa dni przed jego śmiercią w 1915 roku.
W 1905 roku Aleksy został wyróżniony orderem św. Anny III stopnia. W 1913 roku metropolita Flawian odznaczył Szepielewa pastorałem (prawo do posiadaniu pastorału miał ihumen i wyżej postawieni w hierarchii cerkiewnej, Aleksy był hieromnichem).
W Pustelni Gołosiejewskiej Aleksy mieszkał w skromnej trzypokojowej celi. Na ścianach wisiało kilka ikon, biurko z Pismem Świętym, regał na książki, stół dla przyjmowania posiłków, łóżko, miedziana miednica i kilka szafek. Dla honorowych gości stała przeznaczona wersalka. Aleksy nie miał pomocnika. Starzec samodzielnie palił w piecu, nastawiał samowar i utrzymywał w celi porządek. Pod koniec życia wyznaczono mu do usługiwania mnicha Azarija, następnie chłopca z pobliskiej wsi. Jedzenie Szepielewa było skąpe, przed śmiercią posilał się jedynie chlebem z barszczem i herbatą bez cukru.
Aleksy wielokrotnie pielgrzymował do Pustelni Nikołajewskiej w guberni czernihowskiej, kilka razy do roku odwiedzał Ławrę Pieczerską, darzył szacunkiem ikonę św. Nikołaja na Biesarabce (kryty targ w Kijowie). Pod koniec życia Aleksemu zaproponowano powrót do Ławry w charakterze opiekuna Dalszych Pieczar, jednak starzec odmówił.
Śmierć i kanonizacja.
Rok przed śmiercią Aleksy podupadł na zdrowiu. Z powodu kłopotów sercowych miał spuchnięte nogi. Przełożeni starca zwolnili go z obowiązku odprawiania codziennej liturgii. Nie zważając na swoją chorobę, dalej przyjmował pielgrzymów, którzy odwiedzali monaster i wstępowali do niego po radę lub błogosławieństwo. W maju 1916 roku Aleksy odwiedził Monaster Trójcy Świętej i św. Jonasza, gdzie przyjął ostatnie namaszczenie i wyspowiadał się u hieromnicha Serapiona. 4 marca 1917 roku Aleksego ostatni raz odwiedził jego spowiednik, Ireneusz, hieromnich Pustelni Kitajewskiej. 10 marca Szepielew rozdał swoje rzeczy osobiste braciom. 11 marca 1917 roku, w sobotę rano, Aleksy przygotował cerkiew do odprawiania niedzielnej liturgii, w której miał zamiar wziąć udział. Wieczorem tego samego dnia przyszedł do świątyni z zamiarem uczestnictwa w całonocnym czuwaniu, jednak poczuł się źle i został przeniesiony do swojej celi, gdzie zmarł za kwadrans dziewiąta.
Ciało Aleksego, zgodnie ze zwyczajem zostało przyodziane w mnisze szaty. Rano 12 marca 1917 roku w celi odprawiono nad nim pierwszą panichidę, następnie przeniesiono ciało do cerkwi. Pogrzeb miał miejsce 13 marca 1917 roku. Do Pustelni Gołosiejewskiej przybyli liczni wierni i duchowieństwo kijowskie. Liturgii pogrzebowej przewodniczył przełożony Pustelni Przemienienia Pańskiego, archimandryta Antym. Na grób dla Aleksego przeznaczono miejsce położone od wschodniej strony Pustelni Gołosiejewskiej, nazwane na cześć ikony Matki Bożej „Życiodajne Źródło”. 11 września 1917 roku na grobie Aleksego ustanowiono marmurowy krzyż, na której umieszczono inskrypcję: "Tu pochowane jest spracowane ciało Hieromnicha Aleksego (Szepielewa), starca-duchownego Ławry Kijowsko-Pieczerskiej. Ur. 14 kwietnia 1840 r. – zmarł 11 marca 1917 r." Na odwrotnej stronie krzyża wyryto: "Błogosławieni ubodzy duchem, albowiem do nich należy Królestwo Niebieskie (Mt. 5:3)". Po wersecie z Ewangelii umieszczono słowa, które Aleksy często powtarzał za życia: "Czym jestem? – ubogim mnichem". Na dolnej części pomnika z przodu zostały wyryte słowa: "Dla niezapomnianego ojca kochające go duchowe dzieci".
W 1925 roku arcybiskup Antoni (Abaszydze) wystąpił do władz radzieckich z prośbą o pozwolenie przeniesienia szczątków Aleksego. Uzyskał zgodę pod warunkiem, że nie nastąpią z tego powodu zamieszki. W dzień, gdy miała zostać przeniesiona trumna, do grobu Szepielewa przybyli, poza wiernymi, uzbrojeni żołnierze. Na miejsce nowego pochówku przeznaczono grób położony 20 m dalej od murów cerkwi. Obecnie teren, gdzie został pochowany Aleksy, należy do Akademii Gospodarki Wiejskiej.
Oddawanie przez prawosławnych czci Aleksemu rozpoczęło się od razu po jego śmierci. Pustelnia Gołosiejewska została zniszczona w okresie sowieckim, jednak grób mnicha pozostał nienaruszony. Po upadku komunizmu nastąpiło odrodzenie prawosławia na Ukrainie. W 1993 roku została odbudowana Pustelnia Gołosiejewska. Szczątki Aleksego przeniesiono do cerkwi przy monasterze. 15 (28) lipca 1993 roku, w uroczystość św. Wielkiego Księcia Włodzimierza Równego Apostołom, po nocnym czuwaniu w cerkwi Trójcy Świętej Ławry Pieczerskiej Aleksy został ogłoszony świętym. Jego pamięć obchodzona jest przez Ukraińską Cerkiew Prawosławną 11 (24) marca oraz 21 września (4 października).
Fragment relikwii Aleksego znajduje się w Świątyni Opieki Najświętszej Bogurodzicy ("Храм Покрова Пресвятой Богородицы") we wsi Słoboda Oziericka (rejon smolewicki).
Proroctwa Aleksego.
Cerkiew prawosławna przypisuje Aleksemu dar prorokowania. Jako przykłady przytacza wydarzenia z życia pielgrzymów, odwiedzających Pustelnię Gołosiejewską, oraz z praktyki duszpasterskiej świętego. 1 marca 1881 roku po dokonaniu proskomidii (podniesienie) Aleksy zauważył, że wyjęta z prosfory dla cara Aleksandra II cząsteczka przed przykryciem diskosu (patena) z Barankiem (cząsteczka o kształcie sześcianu, wyjmowana z prosfory) ma kolor jasnobrązowy, a nie biały jak pozostałe. Powstało podejrzenie, że cząsteczka została oblana winem. Aleksy uznał, że Bóg zesłał znak, ostrzegający o niebezpieczeństwie w życiu Aleksandra II. Car zginął na skutek zamachu. W 1888 roku Aleksy przepowiedział odwiedzającym Pustelnię Gołosiejewską rodzicom dwuletniej wówczas Wassy Kowalewej, że ich córka zostanie świętą mniszką i będzie prześladowana za swoją wiarę. Gdy dziewczynka dorosła, wstąpiła do monasteru i przyjęła imię Faina.
W 1896 roku miało miejsce otwarcie relikwiarza ze szczątkami św. Teodozjusza Czernihowskiego. Zmiany szaty na zachowanym ciele świętego miał dokonać Aleksy. Zdrzemnął się jednak, we śnie zobaczył Teodozjusza, który prosił o wspomnienie jego rodziców podczas liturgii. Na pytanie Aleksego, dlaczego, będąc zbawionym, sam nie wstawi się o zbawienie dusz rodziców, święty odpowiedział, że silniejsza jest modlitwa liturgiczna. Cerkiew prawosławna przytacza ten przykład, aby podnieść znaczenie modlitw za zmarłych. Podczas objawienia św. Teodozjusz nazwał imiona swoich rodziców (Nikita i Maria), które nie były znane Cerkwi prawosławnej, nie zachowały się również w tradycji ludowej. O tym zdarzeniu Aleksy opowiedział metropolicie Joannicjuszowi, który zakazał mu ujawniania imion. Kilka lat później w najstarszym monasterze kijowskim, Wydubickim, odkryto Synodyk rodu Uglickich (księga z imionami zmarłych, za których odprawiano modlitwy). W księdze znajdowała się notatka Teodozjusza, wówczas ihumena monasteru, który wpisał do niej imiona swoich rodziców.
W 1907 roku odwiedzająca Pustelnię Gołosiejewską mniszka Eufalia została nazwana przez Aleksego ihumenią. Pięć lat później, gdy już jako skarbniczka odwiedziła starca, ponownie została zatytułowana przez niego ihumenią. Mnich nadmienił również, że jej ciotka niedługo umrze (zmarła w tymże roku). W 1914 roku Eufalia została ihumenią. W 1911 roku przed wyjazdem na urlop do monasteru na Starym Athosie (monaster na Bałkanach) nowicjusz Nikołaj wstąpił do Aleksego po błogosławieństwo. Starzec rzekł do niego, że niedługo ze Starego Athosu na skutek smuty mnisi będą przybywać do Pustelni Gołosiejewskiej. W 1912 roku słowa Aleksego potwierdziły się. Na Starym Athosie wybuchły spory dogmatyczne wokół Imienia Boga. Sytuacja w monasterze została wykorzystana przez władze świeckie, które szukały pretekstu do osłabienia wpływu Rosyjskiej Cerkwi Prawosławnej w Grecji. Wojsko greckie zajęło monaster. Mnisi rosyjscy zostali zmuszeni do powrotu do Rosji. W 1912 roku, gdy do Pustelni Gołosiejewskiej przybyło kilku młodych ludzi. Na jednego z nich Aleksy włożył swoje nakrycie głowy ze słowami, że więcej nie będzie pił wódki, ujawniając tym samym tajemnicę pielgrzyma przed jego towarzyszami. Nazwał go też po imieniu, Samuelem. W maju 1914 roku odwiedziła starca mniszka z bratem oficerem, który miał zamiar się żenić. Aleksy odwiódł go od tego, mówiąc, że za dwa miesiące wybuchnie wojna. Student Kijewskiego Seminarium Duchownego, Aleksandr Gotowcew, często odwiedzał Aleksego w Pustelni. Przed Wielkim Postem 1915 roku Gotowcew przyprowadził swojego przyjaciela, Michaiła Wierczenko, który miała zamiar wstąpić do monasteru. W rozmowie z Gotowcem Aleksy powiedział, że Wieczerko niedługo umrze (zmarł na gruźlicę latem 1915 roku w Jałcie). Gdy Gotowcew otrzymał wiadomość o śmierci przyjaciela, przybył do Aleksego z prośbą o modlitwę za jego duszę. Aleksy już wiedział o zdarzeniu, utrzymując, że miał proroczy sen. W 1916 roku Aleksego odwiedził żołnierz. Starzec powiedział mu, że zostanie ranny na wojnie (1914-1918), ale powróci do domu. Na przypuszczenie żołnierza, że wojna niedługo się skończy. Aleksy odpowiedział:
Na pożegnanie Aleksy dodał, że więcej się nie zobaczą. Żołnierz został ranny na wojnie. Gdy wrócił do domu, Aleksy już nie żył.
Cerkiew wymienia szereg proroctw Aleksego, nie umiejscawiając ich w czasie, często pomija też podanie danych osobowych. Przełożony Pustelni Nikolskiej w guberni czernihowskiej zgubił krzyż nad Dnieprem, bez którego nie mógłby odprawiać liturgii i przyjmować pielgrzymów. Tego samego dnia do monasteru przybył Aleksy, który odwiedzał Pustelnię co roku, i przywiózł ze sobą zgubiony przez duchownego krzyż. Wieśniaczka z guberni tambowskiej, Akilina Stiepanowa, zwróciła się do Aleksego po radę, czy oddać chorą córkę, Warwarę, do monasteru. Na pytanie, czy ma jeszcze dzieci, odpowiedziała, że ma drugą, młodszą, córkę, Paraskiewę, która szykuje się do zamążpójścia. Aleksy polecił Stiepanowej przygotować trumnę dla Paraskiewy i zapewnił, że Warwara dzięki modlitwom wyzdrowieje i zostanie wydana za mąż. Dwa tygodnie po tym młodsza córka Stiepanowej zmarła. Starsza córka zaś niedługo potem założyła własną rodzinę. Synowi kobiety, która przyjechała z Charkowa do Pustelni Gołosiejewskiej, Aleksy powiedział, że zostanie biskupem, jak Joazaf (Horłenko). Gdy kobieta chciała zapłacić za modlitwy 10 rubli, starzec zwrócił jej pieniądze, dokładając do nich 5 rubli. Przewidział w ten sposób, że bez tych pieniędzy daru nie będzie mogła opłacić mieszkania. Kilka kobiet z Rzyszczowa wystawiło Aleksego na próbę: miały poprosić go o pieniądze na bilet powrotny. Jednak Aleksy sam je zaproponował. Kobieta z Jenisejska wysłała do Aleksego 300 rubli jako dar za modlitwy. Sąsiadka ją skrytykowała słowami: "Po co wysyłać pieniądze do monasteru. Mnisi luksusowo jedzą i je przepiją". Kobieta dostała te pieniądze z powrotem z listem, w którym Aleksy przytoczył cytat sąsiadki. Odwiedzająca Aleksego rodzina K. została zaproszona przez starca na herbatę, zaś matka rodziny dodatkowo dostała od niego słoik z konfiturą. Miała częstować się nią sama i nie dawać mężowi. Zachowanie Aleksego tłumaczyło się później tym, że kobieta była nieszczęśliwa w małżeństwie z powodu despotycznego małżonka. Po zdarzeniu ojciec rodziny zmienił nastawienie do żony i dzieci. Nowicjuszka, która przybyła do Aleksego z kijowskiego monasteru św. Flora została przezeń pocieszona i zapewniona, że niedługo skończą się jej problemy, dostanie w klasztorze własną celę i nie będzie cierpieć.
Pouczania Aleksego.
Mnichów, którzy przychodzili do Aleksego dla rozmów duchowych, starzec pouczał, aby byli przygotowani na śmierć, unikali próżności, słuchali przełożonych i starszych, szanowali życie w celi, dbali o czystość duszy, modlili się nieustannie i czytali żywoty świętych ("Четьи-минеи", księgi o świętych w porządku dziennym i miesięcznym). Osobom świeckim Szepielew radził, aby myśleli o Chrystusie, poskramiali własne ja i złość, odnosili się do siebie surowo, do innych pobłażliwie, dawali jałmużnę, czynili dobro, wychowywali w sobie pokorę, nauczyli się cierpienia, po którym czekać ich będzie radość. Aleksemu przypisuje się także następujące powiedzenia:
Naśladowcy Aleksego.
Pod wpływem nauk Aleksego Aleksander Gotowcew, student Kijowskiej Akademii Duchownej, wstąpił do monasteru i przyjął imię Aleksy. Został biskupem i poniósł śmierć męczeńską w latach trzydziestych w okresie prześladowań Cerkwi przez władze sowieckie. Aleksy Gołubiew został mnichem pod imieniem Hermogen. Był przełożonym Ławry Pieczerskiej w latach dwudziestych, gdy monasterowi groziło zamknięcie. Przed śmiercią został metropolitą.
O modlitwę prosił Aleksego władyka Włodzimierz (Bogojawleński), który poniósł śmierć męczeńską w styczniu 1918 roku. Ciało władyki odnalazł duchowy syn Aleksego, archimandryta Antym (Jeleniecki), wówczas skarbnik Ławry Pieczerskiej. Sam Antym był później więziony przez władze radzieckie. Do Pustelni Gołosiejewskiej w celu rozmów duchowych ze starcem przyjeżdżali władycy Antoni (Abaszydze) i Pimen (Biełolikow). Biskup Wiaczesław (Szkurko), męczennik za wiarę (1937), zdaniem badaczy biografii Szepielewa, jako pierwszy spisał żywot Aleksego. Stworzył swoje dzieło, będąc jeszcze hieromnichem.

</doc>
<doc id="2007542" url="https://pl.wikipedia.org/wiki?curid=2007542" title="Burza (obraz Giorgionego)">
Burza (obraz Giorgionego)

Burza () – obraz powszechnie przypisywany Giorgionemu i datowany na ok. 1506. Powstał na zamówienie Gabriela Vendramina.
Obraz ten doczekał się wielu opracowań i interpretacji, jednak do dziś jego znaczenie nie jest jasne. Nie wiadomo, kim są przedstawione na płótnie postaci i w jaki sposób wiążą się ze sobą oraz z burzowym krajobrazem. Nawet w XVI-wiecznych zapiskach płótno opisywane jest po prostu jako krajobraz z burzą, cyganką i żołnierzem. W opublikowanej w 1978 monografii "Burzy" jej autor zebrał 29 różnych interpretacji tego obrazu, które powstawały począwszy od XVI wieku przez kolejne stulecia. Badacze sugerują, że obraz jest ilustracją jednego z mitów, historii biblijnej, chrześcijańskiej legendy albo jakiejś świeckiej historii; inni dopatrują się w nim znaczeń alegorycznych, a jeszcze inni sądzą, że obraz ten ma charakter raczej rodzajowy. Jan Białostocki pisał: "Widocznie prawdziwy sens kompozycji zrozumiały był tylko dla najbardziej wtajemniczonych – może dla tego tylko, kto obraz zamówił i obmyślił jego program? Zagadka skomplikowała się jeszcze bardziej, gdy prześwietlenie obrazu ujawniło, że pod postacią młodzieńca znajduje się zamalowana naga postać kobieca, zapewne początkowo pomyślana w tym miejscu. Czyżby sens dzieła został tak zasadniczo zmieniony podczas pracy nad nim?"
Na tle nieba pokrytego burzowymi chmurami znajdują się trzy postaci: stojący z lewej mężczyzna i kobieta karmiąca dziecko. Za nim widoczne są drzewa krzewy, budynki, a także ruiny – dwie złamane kolumny. Kształty budowane są światłem, kolorem i plamą. Dramatyzm potęguje zestawienie jasnych świateł z ciemnymi cieniami. Pierwszy plan jest namalowany ciepłymi brązami i czerwieniami, a drugi kolorem szmaragdowym przechodzącym w turkusowy.

</doc>
<doc id="2007545" url="https://pl.wikipedia.org/wiki?curid=2007545" title="Uruk-Hai (austriacki zespół muzyczny)">
Uruk-Hai (austriacki zespół muzyczny)

Uruk-Hai – austriacka grupa muzyczna, powstała w 1999 roku z inicjatywy Alexandra Wiesera, występującego pod pseudonimem „Hugin”. Grupa wykonuje muzykę ambientową. Nazwa grupy wzięła nazwę od dema grupy Hrossharsgrani, której członkiem jest Wieser, jak również z mitologii Śródziemia J.R.R. Tolkiena. Pierwsze demo grupy, "In Durin Halls", to oryginalnie demo grupy Hrossharsgrani, tylko zmieniono nazwę. Do maja 2010 grupa ma na koncie 81 różnych wydawnictw muzycznych.

</doc>
<doc id="2007547" url="https://pl.wikipedia.org/wiki?curid=2007547" title="Borys Wasiliew">
Borys Wasiliew

Borys Lwowicz Wasiliew (ur. 21 maja 1924 w Smoleńsku, zm. 11 marca 2013 w Moskwie) – rosyjski pisarz, prozaik, dramaturg i scenarzysta filmowy.
Życiorys.
Urodził się w Smoleńsku. Był synem zawodowego oficera carskiej, a następnie czerwonej (Lwa Aleksandrowicza, ur. 1892). Jego matka – Jelena Nikołajewna z d. Alieksiejewa (ur. 1892) pochodziła ze starego szlacheckiego rodu, skoligaconego z rodami Puszkina i Tołstoja. Od dziecka przejawiał zainteresowania humanistyczne. W czasach szkolnych aktywnie uczestniczył w działalności teatrzyku amatorskiego i współredagował szkolną gazetkę. 
Po napaści Niemiec na ZSRR zgłosił się na ochotnika na front i z oddziałem ochotników-komsomolców walczył pod Smoleńskiem. Następnie służył w wojskach powietrznodesantowych (w 8 gwardyjskim pułku powietrznodesantowym i 3 gwardyjskiej dywizji powietrznodesantowej). W marcu 1943 został ciężko ranny podczas wykonywania zadania bojowego. Później w swojej twórczości często sięgał do tematyki wojennej. W 1948 ukończył Wojskową Akademię Wojsk Pancernych i Zmechanizowanych Armii Czerwonej im. I. W. Stalina. Podczas studiów na tej uczelni poznał swoją późniejszą żonę, również studentkę akademii – Zorię Poljak. W latach 1948–1953 służył jako wojskowy inżynier na Uralu. Z armii odszedł w 1954 w stopniu kapitana. Później wspominał, że zdecydował się opuścić wojsko, aby w całości poświęcić się działalności literackiej. W latach 1952–1989 – członek KPZR.
Debiutował w 1954 sztuką "Oficerowie". Był autorem wielu sztuk teatralnych, opowiadań, nowel. Szeroką popularność zdobył jednak dopiero w 1969 powieścią "Tak tu cicho o zmierzchu". W 1972 została ona sfilmowana, a dosyć udana adaptacja przewyższyła popularnością samą powieść. Wasiliew za scenariusz napisany do tego filmu otrzymał nagrodę państwową. Spektakl teatralny w reżyserii Jurija Lubimowa oparty na wątkach powieści był wystawiany na deskach moskiewskiej Taganki przez kilka następnych lat. Kolejnymi głośnymi powieściami Wasiliewa były: "W ewidencji nie figuruje" z 1974 i "Jutro była wojna" z 1984, które również dotyczyły okresu wielkiej wojny ojczyźnianej. W innych swoich powieściach pisarz nawiązywał m.in. do problematyki ekologicznej ("Nie strzelajcie do białych łabędzi", 1973), wojny rosyjsko-tureckiej 1877–1878 ("To, co było, i to, czego nie było", 1977–1980), stalinizmu ("Pozdrowienia od babci Lory", 1988). W 1982 wydał powieść autobiograficzną o latach dzieciństwa i młodości pt. "Mkną moje konie". Jego powieści zostały przetłumaczone na wiele języków i były wydawane w wielu krajach, również i w Polsce. Wiele z nich zostało sfilmowanych, a sam Wasiliew był autorem scenariuszy tych adaptacji. Wasiliew jest autorem epickiego cyklu historycznego "Opowieści o Starej Rusi", w której od 1996 do 2007 opublikował 7 powieści oraz cyklu "Historia rodu Oleksinskich" – 6 książek w latach 1977–1998. 

</doc>
<doc id="2007557" url="https://pl.wikipedia.org/wiki?curid=2007557" title="Zifron">
Zifron

Zifron (hebr. זִפְרֹן) – miejscowość lub miejsce, położone w północnym przygraniczu Kanaanu, wspomniane przez Księgę Liczb (Lb 34,9). Nazwa Zifron ma wspólną etymologię z wyrazem „wonieć”.
Dokładna lokalizacja Zifron nie jest znana. Według Furrera i Socina położony był nieopodal wymienionej w Księdze Liczb (Lb 34,8) przygranicznej miejscowości Sedad. Wetz oraz Mühlau proponowali Zifran, położony na północny wschód od Damaszku. Bywa też utożsamiany z Sibraim, wspomnianym w Księdze Ezechiela (Ez 47,16), lub wymienionym przez 2 Księgę Królewską (2 Krl 17,24) Sefarwaim.

</doc>
<doc id="2007563" url="https://pl.wikipedia.org/wiki?curid=2007563" title="Johannes Riives">
Johannes Riives

Johannes Riives ("Johannes Rives", ur. 31 grudnia 1895 w Dorpacie, zm. 19 kwietnia 1971 w Saint John) – estońsko-kanadyjski lekarz neurolog i neurochirurg.
Studiował medycynę na Akademii Medyko-Chirurgicznej w Sankt Petersburgu i na Uniwersytecie w Tartu. W 1927 otrzymał tytuł doktora medycyny. Praktykował w klinice neurochirurgicznej w Tartu u Ludviga Puuseppa i w Clinique Charcot szpitala Salpêtrière w Paryżu. W latach 1931/32 i 1936/37 jako stypendysta Fundacji Rockefellera studiował w Bostonie, Chicago, Montrealu, Sztokholmie, Londynie, Edynburgu i Wrocławiu. W 1942 został następcą Puuseppa na katedrze neurologii i neurochirurgii Uniwersytetu w Tartu. W latach 1944-48 w Szwecji. W 1948 razem z rodziną emigrował do Kanady, w 1955 otrzymał kanadyjskie obywatelstwo.
Był członkiem Canadian Medical Association, Saint John Medical Society, New Brunswick Psychiatric Association.

</doc>
<doc id="2007567" url="https://pl.wikipedia.org/wiki?curid=2007567" title="Shūichi Mizuno">
Shūichi Mizuno

 – japoński trener siatkarski, aktualnie tymczasowy zespołu .
Wykształcenie.
Shūichi Mizuno ukończył w 2003 r. studia na Uniwersytecie Tsukuba w Tsukubie (Ibaraki), specjalizacje z wychowania fizycznego, medycyny sportowej i piłki siatkowej. Biegle posługuje się dwoma językami obcymi: angielskim i norweskim.

</doc>
<doc id="2007569" url="https://pl.wikipedia.org/wiki?curid=2007569" title="Tippeligaen (2000)">
Tippeligaen (2000)

Sezon (2000) był 56. sezonem o mistrzostwo Norwegii w piłce nożnej. Liga liczyła 14 zespołów. Rozgrywki rozpoczęły się 8 kwietnia 2000 i trwały do 8 października 2000. Tytuł obroniła drużyna Rosenborg BK. Tytuł króla strzelców zdobył Thorstein Helstad, który w barwach klubu SK Brann strzelił 18 goli.
Baraże o awans/utrzymanie.
Do I ligi awansował zespół Sogndal IL dzięki większą licza goli strzelonych na wyjeździe.

</doc>
<doc id="2007572" url="https://pl.wikipedia.org/wiki?curid=2007572" title="Hypochoeris glabra">
Hypochoeris glabra



</doc>
<doc id="2007575" url="https://pl.wikipedia.org/wiki?curid=2007575" title="William Spiller">
William Spiller



</doc>
<doc id="2007576" url="https://pl.wikipedia.org/wiki?curid=2007576" title="Regan Scott">
Regan Scott

Regan Elizabeth Scott (ur. 10 sierpnia 1983 w Lafayette) – amerykańsko-włoska siatkarka, grająca na pozycji przyjmującej.
Sukcesy klubowe.
Mistrzostwo Francji:
Puchar Challenge:
Mistrzostwo Azerbejdżanu:
Mistrzostwo Rumunii:
Mistrzostwo Portoryko:
Puchar Grecji:
Mistrzostwo Grecji:
Puchar Rumunii:
Sukcesy reprezentacyjne.
Igrzyska Panamerykańskie:
Puchar Panamerykański:

</doc>
<doc id="2007582" url="https://pl.wikipedia.org/wiki?curid=2007582" title="Dead Space (komiks)">
Dead Space (komiks)

Dead Space – seria komiksów wydanych w marcu 2008 roku, będące prequelem filmu i gry Dead Space. Stworzona przez Antony'ego Johnstona, który zajmował się również tworzeniem dialogów do gry Dead Space, narysowany przez Bena Templesmitha, a publikowany przez Image Comics. 
Seria komiksów stanowi wprowadzeniem do spectrum serii Dead Space. Z nich dowiadujemy się, czemu USG Ishimura dostała nakaz zabrania Znaku z Aegis VII, jak rozpętał się atak Nekromorfów. Animowana wersja komiksu, wraz z podłożonymi głosami, dostępna jest do pobrania m.in. na Xbox Live, PlayStation Store. Dostępne są również jako materiał bonusowy do gry . Obecnie wydano 6 komiksów.
Fabuła.
Dwieście lat temu Michael Altman odkrył tajemniczy artefakt - Znak. Jego znalezienie przyczyniło się do powstania nowej religii - Unitologii. Michael Altman po nagłośnieniu odnalezienia znaleziska, zostaje zabity przez rząd, który próbował zatuszować całą sprawę. W obecnych czasach w kolonii górniczej na Aegis VII zostaje odkryty nowy Znak. Od chwili jego odkrycia zaczynają się dziać wokół dziwne rzeczy, jak tajemnicze zniknięcia, czy niewytłumaczalne samobójstwa. 

</doc>
<doc id="2007591" url="https://pl.wikipedia.org/wiki?curid=2007591" title="Republika Argentyńska">
Republika Argentyńska



</doc>
<doc id="2007592" url="https://pl.wikipedia.org/wiki?curid=2007592" title="Tippeligaen (2001)">
Tippeligaen (2001)

Sezon (2001) był 57. sezonem o mistrzostwo Norwegii w piłce nożnej. Liga liczyła 14 zespołów. Rozgrywki rozpoczęły się 16 kwietnia 2001 i trwały do 28 października 2001. Tytuł obroniła drużyna Rosenborg BK. Tytuł króla strzelców zdobyli Thorstein Helstad (SK Brann), Frode Johnsen (Rosenborg BK) oraz Clayton Zane (Lillestrøm SK), którzy strzelili po 17 goli.
Baraże o awans/utrzymanie.
Zespół Bryne FK utrzymał się w I lidze.

</doc>
<doc id="2007598" url="https://pl.wikipedia.org/wiki?curid=2007598" title="Parafia Chrystusa Dobrego Pasterza w Piotrkowie">
Parafia Chrystusa Dobrego Pasterza w Piotrkowie

Parafia Chrystusa Dobrego Pasterza – parafia rzymskokatolicka położona na terenie gminy Jabłonna w województwie lubelskim. Parafia została erygowana 9 grudnia 1981 r. przez bpa Bolesława Pylaka. Powstała z miejscowości poprzednio należących do parafii Bychawka i Krzczonów.
Budowę kościoła rozpoczęto w 1980 r.. Pierwszym pomysłodawcą i wykonawcą był ks. Andrzej Tokarzewski. Dedykacji świątyni, która otrzymała tytuł "Chrystusa Dobrego Pasterza", dokonał bp Ryszard Karpiński 18 maja 1997 r. Kościół jest murowany, jednonawowy. Obok kościoła znajduje się budynek plebanii z 1937 roku. Rozbudowany i odnowiony w 2003 roku.
Przy kościele znajduje się dzwonnica. W pobliżu położony jest parking, a tuż za nim cmentarz parafialny.
Parafia należy do dekanatu Bychawa, liczy ok. 2174 wiernych pochodzących z miejscowości: 
Piotrków I, Piotrków II, Piotrków-Kolonia, Piotrkówek i Wólka Jabłońska.

</doc>
<doc id="2007603" url="https://pl.wikipedia.org/wiki?curid=2007603" title="Pärnu Linnameeskond">
Pärnu Linnameeskond

Pärnu Linnameeskond (est. Jalgpalliklubi Pärnu Linnameeskond) – nieistniejący estoński klub piłkarski z siedzibą w Parnawie.
Historia.
Chronologia nazw:
Klub został założony w 2011 jako JK Pärnu Linnameeskond w wyniku fuzji Pärnu JK Vaprus, Pärnu JK i Pärnu Kalev. Występował w rozgrywkach lokalnych dopóki nie został rozwiązany. W 1999 został reaktywowany jako JK Pärnu Vaprus. W 2011 startował w Esiliiga, a w 2015 debiutował w najwyższej lidze Mistrzostw Estonii, zajmując 8.miejsce. W sezonie 2016 zajął przedostatnie 9 miejsce, ale obronił się w barażach. W 2017 fuzja rozpadła się i Vaprus odziedziczył ich ligową pozycję na 2017 rok.

</doc>
<doc id="2007604" url="https://pl.wikipedia.org/wiki?curid=2007604" title="Pärnu JK">
Pärnu JK

Pärnu JK (est. Pärnu Jalgpalliklubi) – estoński klub piłkarski z siedzibą w Parnawie.
Historia.
Chronologia nazw:
Klub został założony w 1937 jako SS Pärnu Kalev. W 1939 debiutował w najwyższej lidze Mistrzostw Estonii. W okresie Związku Radzieckiego występował w rozgrywkach lokalnych pod nazwą Kalakombinaat Pärnu i KK/MEK Pärnu. W 1990 startował w Pierwszej dywizji Mistrzostw Estonii, w której występował do 1991. W 1992 jako JK Pärnu debiutował w najwyższej lidze Mistrzostw Estonii, ale zajął ostatnie miejsce i spadł do Esiliiga. W 1993 zmienił nazwę na Pärnu JK/Kalev, a w 1994 powrócił do nazwy Pärnu JK oraz do Meistriliigi. W sezonie 1995/96 zajął ostatnie 8 miejsce i ponownie spadł do Esiliigi.

</doc>
<doc id="2007607" url="https://pl.wikipedia.org/wiki?curid=2007607" title="Seks w wielkim mieście 2">
Seks w wielkim mieście 2

Seks w wielkim mieście 2 (ang. "Sex and the City 2", 2010) – amerykański film komediowy w reżyserii Michaela Patricka Kinga. Obraz jest pośrednią kontynuacją serialu HBO pod tym samym tytułem (1998-2004), oparty został − podobnie, jak serial − na książce autorstwa Candace Bushnell. Sequel filmu "Seks w wielkim mieście" z 2008 roku.
Fabuła.
Historia zaczęła się od retrospekcji Carrie, w których wspominała, jak poznała się z Charlotte, następnie Mirandą i w końcu z Samanthą. Fabuła wróciła do bieżących wydarzeń, dwa lata po tym, jak Carrie i John wzięli ślub. Na gejowskim ślubie Stanforda i Anthony’ego w Connecticut pojawiła się Liza Minnelli, która poprowadziła uroczystość. Po niej natomiast zaśpiewała „Single Ladies”, stworzoną przez Beyoncé Knowles. Tymczasem życie każdej z czwórki głównych bohaterek stało się znowu stresujące: 52-letnia Samantha przechodziła menopauzę i broniła się przed nią kuracją z tabletek hormonalnych, byle tylko zachować swój popęd seksualny. Charlotte była nadal matką dwóch córek, z wychowaniem których sobie nie radziła. Ponadto podejrzewała, że jej mąż zdradzi ją z seksowną nianią, Erin. Dwuletnie małżeństwo Carrie i Johna nie układało się najlepiej. Oboje mieli różne pomysły na spędzanie wspólnego czasu. Carrie chciała częściej wychodzić na miasto, a John wolał spędzać wolny czas w domu. Mirandę dopadł pracoholizm, z powodu nacisków ze strony szefa. Jej małżonek, Steve, nakłaniał ją, by rzuciła pracę w kancelarii prawniczej. W końcu zastosowała się do jego rady. Zawsze mogła znaleźć lepszy etat, skoro była prawniczką.
Pewnego dnia do Samanthy zadzwonił Smith Jerrod i zaprosił ją na premierę swego najnowszego filmu, realizowanego w Zjednoczonych Emiratach Arabskich. Tak Samantha poznała szejka Khalida (Art Malik), który zaznajomił się z historią Jerroda. Szejk zaprosił specjalistę od PR do swej ojczyzny. Miał nadzieję, że Samantha zrobiłaby dobrą reklamę jego hotelu w Abu Zabi. Zgodził się też, by Carrie, Miranda i Charlotte dołączyły do niej. Na miejscu Miranda zaczęła organizować czas dziewczynom, Charlotte wpadła w paranoję z powodu niani, a Samanthę dopadła menopauza, ponieważ na lotnisku zabrano jej hormony. Tymczasem Carrie spotkała na miejscu swą dawną miłość: żonatego Aidana. Kupował dywany do mebli, które wciąż tworzył. Carrie umówiła się z nim na kolację i przy pożegnaniu pocałował ją. Carrie wróciła do hotelu, dręczona sumieniem. Charlotte była pod silnym wpływem dużej ilości alkoholu, a Miranda mówiła, by się nie przejmowała tak jak ona wcześniej przy zdradzie Steve’a. Samantha szykowała się na randkę z nowo poznanym Rikardem, więc doradziła jej tylko, by „przespała się z tematem”. Carrie jednak zadzwoniła do Johna i opowiedziała mu o całym wydarzeniu.
Tymczasem Samantha wywołała mały skandal w konserwatywnym kraju, całując się z Rikardem. Sytuację dodatkowo pogorszył styl ubrań bohaterek, nie za bardzo akceptowany na „nowym Bliskim Wschodzie”. Afera doprowadziła do tego, że szejk przestał płacić za pobyt kobiet w hotelu. W rezultacie Carrie, Samantha, Miranda i Charlotte wróciły do Ameryki.
Samantha znowu mogła brać hormony i uprawiać seks z Rikardem, a niania Charlotte okazała się lesbijką. Charlotte mogła wiec odpocząć od problemów w starym mieszkaniu Carrie, spokojna zarówno o męża, jak i dzieci. Miranda zmieniła pracę z której mogła być wreszcie bardzo zadowolona i nareszcie doceniana. Małżeństwo Carrie i Johna przetrwało - doszli do wniosku, że pomysł 2-dniowego urlopu od małżeństwa nie był najlepszy. Razem świętowali trzecią rocznicę ślubu i 13 lat znajomości.
Anulowany threequel.
W 2018 roku zgłoszono, że Kim Cattrall nie chciała pojawić się w trzecim filmie, kiedy dowiedziała się o wątkach związanych z uśmierceniem postaci Mr. Big oraz Samanthy, otrzymującej sexting i nagie zdjęcia od 14-letniego syna Mirandy, Brady'ego (Joseph Pupo). Cattrall później wyjaśniła, w 2019 roku, że zdecydowała się nie pojawiać się w trzecim filmie, ponieważ czuła, że „przekroczyła linię mety”, wcielając się w postać Samanthy z powodu jej miłości do serii.

</doc>
<doc id="2007612" url="https://pl.wikipedia.org/wiki?curid=2007612" title="Johannes Rives">
Johannes Rives



</doc>
<doc id="2007614" url="https://pl.wikipedia.org/wiki?curid=2007614" title="FC Pärnu Vaprus">
FC Pärnu Vaprus



</doc>
<doc id="2007615" url="https://pl.wikipedia.org/wiki?curid=2007615" title="Vaprus Pärnu">
Vaprus Pärnu



</doc>
<doc id="2007616" url="https://pl.wikipedia.org/wiki?curid=2007616" title="Szermierka na Letnich Igrzyskach Olimpijskich Młodzieży 2010">
Szermierka na Letnich Igrzyskach Olimpijskich Młodzieży 2010

Szermierka na Letnich Igrzyskach Olimpijskich Młodzieży 2010 odbyła się w dniach 15 - 20 sierpnia w hali Suntec Singapore International Convention and Exhibition Centre w Singapurze. Zawodnicy rywalizowali w siedmiu konkurencjach (3 męskie, 3 żeńskie i 1 mieszana). W zawodach ogółem wystartowało 78 zawodników.
Kwalifikacje.
Kwalifikacje na igrzyska uzyskiwano podczas Mistrzostw świata kadetów w 2010 roku. Zawodnicy musieli być urodzeni między 1 stycznia 1993 a 31 grudnia 1994 roku.

</doc>
<doc id="2007617" url="https://pl.wikipedia.org/wiki?curid=2007617" title="Maag Tammeka Tartu">
Maag Tammeka Tartu



</doc>
<doc id="2007618" url="https://pl.wikipedia.org/wiki?curid=2007618" title="Warrior Valga">
Warrior Valga



</doc>
<doc id="2007619" url="https://pl.wikipedia.org/wiki?curid=2007619" title="FC Valga">
FC Valga



</doc>
<doc id="2007620" url="https://pl.wikipedia.org/wiki?curid=2007620" title="JK Vaprus Pärnu">
JK Vaprus Pärnu



</doc>
<doc id="2007621" url="https://pl.wikipedia.org/wiki?curid=2007621" title="Tallinna Jalgpalliklubi">
Tallinna Jalgpalliklubi



</doc>
<doc id="2007622" url="https://pl.wikipedia.org/wiki?curid=2007622" title="KS Olsztyn">
KS Olsztyn

KS Olsztyn – polski klub piłkarski z siedzibą w Olsztynie.
W sezonie 1953 KS Olsztyn występował w III lidze, grupie III (warszawskiej). Zajął dziewiątą, przedostatnią pozycję zdobywając 11 punktów w 18 meczach. KS strzelił 42 bramki, tracąc 62. W tej samej lidze wyższe miejsca zajęły podówczas Kolejarz Olsztyn oraz Gwardia Olsztyn, natomiast w niższych ligach grał OKS Olsztyn. .

</doc>
<doc id="2007623" url="https://pl.wikipedia.org/wiki?curid=2007623" title="PJK Kalev">
PJK Kalev



</doc>
<doc id="2007631" url="https://pl.wikipedia.org/wiki?curid=2007631" title="Port lotniczy Foumban Nkounja">
Port lotniczy Foumban Nkounja

Port lotniczy Foumban Nkounja – międzynarodowy port lotniczy obsługujący miasto Foumban w Kamerunie. Znajduje się w miejscowości Nkounja.

</doc>
<doc id="2007634" url="https://pl.wikipedia.org/wiki?curid=2007634" title="Sebastián Fernández">
Sebastián Fernández

Sebastián Bruno Fernández Miglierina (ur. 23 maja 1985 w Montevideo) - urugwajski piłkarz występujący najczęściej na pozycji środkowego napastnika. Obecnie gra w Rayo Vallecano. Posiada także obywatelstwo hiszpańskie.
Kariera klubowa.
Fernández zaczynał swoją profesjonalną karierę w pierwszoligowym Miramar Misiones, skąd w 2007 roku przeniósł się do Defensoru Sporting. Był ważnym członkiem drużyny podczas sezonu Apertura 2007, kiedy zdobyła ona tytuł mistrzowski i Puchar Urugwaju rok później. W 2008 roku został wypożyczony na czas trwania Apertury 2008 i Clausury 2009 do argentyńskiego Banfield, gdzie zaprezentował się na tyle dobrze, że drużyna ta postanowiła wykupić go na stałe za sumę wynoszącą nieco ponad milion euro. Latem 2010 zasilił hiszpańską Málagę, która wyłożyła za niego 3,6 miliona euro.
Kariera reprezentacyjna.
Fernández swój pierwszy mecz w dorosłej reprezentacji Urugwaju rozegrał 24 maja 2006 w towarzyskim spotkaniu z Rumunią. Znalazł się też w szerokiej kadrze Urugwaju na Mundial 2010.

</doc>
<doc id="2007641" url="https://pl.wikipedia.org/wiki?curid=2007641" title="Port lotniczy Seshutes">
Port lotniczy Seshutes

Port lotniczy Seshutes (ang. Seshutes Airport, IATA: SHZ, ICAO: FXSS) – port lotniczy zlokalizowany w miejscowości Seshutes, w Lesotho.

</doc>
<doc id="2007645" url="https://pl.wikipedia.org/wiki?curid=2007645" title="Port lotniczy Voinjama">
Port lotniczy Voinjama

Port lotniczy Voinjama (ang. Voinjama Airport, IATA: VOI, ICAO: GLVA) – liberyjski port lotniczy położony w Voinjama.

</doc>
<doc id="2007648" url="https://pl.wikipedia.org/wiki?curid=2007648" title="Klich">
Klich



</doc>
<doc id="2007649" url="https://pl.wikipedia.org/wiki?curid=2007649" title="Ayo Technology (singel Katerine)">
Ayo Technology (singel Katerine)

Ayo Technology – singiel Katerine pochodzący z albumu "Overdrive".
Informacje ogólne.
Jest to cover piosenki 50 Centa zaśpiewanej z Justinem Timberalake &amp; Timbalandem w roku 2005. Wersja Katerine została wyprodukowane przez Frank J. Muzyką i tekstem zajęli się: Tim Mosley, Justin Timberlake, oraz Curtis Jackson &amp; Nate Hills. Piosenka pierwotnie nie miała zostać singlem, a została nagrana jedynie na składankę z coverami największych przebojów ostatnich lat. Stała się singlem, dopiero gdy niespodziewanie odniosła sukces w Polsce, ostatecznie zajmują na Polish Singles Chart 4 pozycję.

</doc>
<doc id="2007652" url="https://pl.wikipedia.org/wiki?curid=2007652" title="Edward Trusewicz">
Edward Trusewicz

Edward Trusewicz (ur. 10 maja 1979 w Starych Trokach) – litewski działacz kulturalny, społeczny i polityczny, dyrygent, pedagog, działacz społeczności polskiej na Litwie, wiceprzewodniczący Związku Polaków na Litwie, od 2013 do 2014 wiceminister kultury.
Życiorys.
Po ukończeniu Szkoły Sztuk Pięknych w Trokach rozpoczął naukę w Konserwatorium Wileńskim, gdzie w 2000 uzyskał specjalność dyrygenta chóru. Odbył również studia z zakresu dyrygentury chóralnej w Polsce. W 1994 został organistą kościoła w Starych Trokach. Od 1996 pracował jako nauczyciel w starotrockiej Szkole Podstawowej oraz kierownik artystyczny zespołu folklorystycznego "Stare Troki". Prowadził również chór kameralny "Muza" w Landwarowie oraz chóry kościelne. Pełnił funkcję konsultanta w zespole artystycznym "Zgoda". Pracował jako reżyser i kierownik artystyczny na krajowych i międzynarodowych festiwalach kultury polskiej. Związany jest z Polskim Chórem Pokoju jako członek rady artystycznej oraz koordynator chóru na Litwie.
Z ramienia AWPL w 2003 został wybrany do rady rejonu trockiego. Cztery lata później uzyskał reelekcję. W latach 2011–2015 był radnym Wilna. W wyborach z 2015 bez powodzenia ubiegał się o reelekcję do tego gremium. 2 stycznia 2013 objął funkcję wiceministra kultury z rekomendacji AWPL. Urząd sprawował do czasu wyjścia AWPL z koalicji rządowej w sierpniu 2014 roku. Kandydował w wyborach do Parlamentu Europejskiego w 2004 oraz w wyborach do Sejmu Republiki Litewskiej w 2008, 2012 i 2016. 
Uczestniczy w działalności polskich organizacji społecznych na Litwie. Jest członkiem Związku Polaków na Litwie, zasiadał we władzach lokalnych ZPL w Starych Trokach, rejonie trockim oraz w zarządzie krajowym. Od 2001 do 2015 pełnił funkcję sekretarza ZPL, później został wybrany na jego wiceprzewodniczącego. Zasiadał w zarządzie Niezależnej Organizacji Europejskiej Młodzieży Polonijnej. Był m.in. sekretarzem generalnym Europejskiej Unii Wspólnot Polonijnych (EUWP). W 2022 na XI zjeździe w Pułtusku został wybrany prezydentem EUWP.
Po odejściu z Ministerstwa Kultury założył Fundację "Kultura Wilna", której został prezesem. W 2017 roku z inicjatywy Fundacji doszło do premiery Oratorium Ponarskiego, a także wieczoru adwentowego Gaudete w wileńskim ratuszu.
W wyborach lokalnych w 2023 ponownie uzyskał mandat radnego Wilna z ramienia AWPL-ZChR.

</doc>
<doc id="2007653" url="https://pl.wikipedia.org/wiki?curid=2007653" title="Bioptat">
Bioptat



</doc>
<doc id="2007656" url="https://pl.wikipedia.org/wiki?curid=2007656" title="Port lotniczy Salima">
Port lotniczy Salima

Port lotniczy Salima - port lotniczy zlokalizowany w mieście Salima, w Malawi.

</doc>
<doc id="2007661" url="https://pl.wikipedia.org/wiki?curid=2007661" title="Pärnu JK Tervis">
Pärnu JK Tervis

JK Pärnu Tervis (est. Jalgpalliklubi Pärnu Tervis) – estoński klub piłkarski z siedzibą w Parnawie.
Historia.
Chronologia nazw:
Klub został założony w 1992 jako KEK Pärnu. Chociaż jeszcze w 1935-1939 oraz w 1942-1943 występował w najwyższej lidze Mistrzostw Estonii. W 1992 przywrócił nazwę JK Pärnu Tervis. W 1993/94 debiutował w najwyższej lidze Mistrzostw Estonii, ale nie utrzymał w niej i spadł do Esiliiga. Po roku powrócił do Meistriliigi, ale w 1996 sprzedał licencję gry dla klubu Lelle SK.

</doc>
<doc id="2007663" url="https://pl.wikipedia.org/wiki?curid=2007663" title="Diepenau">
Diepenau

Diepenau – miasto (niem. "Flecken") w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Uchte.

</doc>
<doc id="2007664" url="https://pl.wikipedia.org/wiki?curid=2007664" title="Tervis Pärnu">
Tervis Pärnu



</doc>
<doc id="2007666" url="https://pl.wikipedia.org/wiki?curid=2007666" title="Alex Fiorio">
Alex Fiorio

Alessandro "Alex" Fiorio (ur. 10 marca 1965) – włoski kierowca rajdowy. Wielokrotny uczestnik serii rajdów o Mistrzostwo Świata. Był także mistrzem świata w kategorii Production Cars i wicemistrzem świata w 1989 roku.
W 1986 roku Fiorio zadebiutował w Rajdowych Mistrzostwach Świata. Pilotowany przez Luigiego Pirolla i jadący Fiatem Uno Turbo nie ukończył wówczas Rajdu Monte Carlo z powodu wypadku. W rodzimym Rajdzie San Remo zajął 7. pozycję i był bliski zdobycia pierwszych punktów do klasyfikacji generalnej MŚ w karierze, jednak ostatecznie FIA anulowała wyniki rajdu. W 1987 roku Włoch został członkiem teamu Jolly Club i za kierownicą Lancii Delty HF 4WD wziął udział w 6 rajdach. W ramach grupy N wygrał Rajd Portugalii, Rajd Stanów Zjednoczonych i Rajd Finlandii, dzięki czemu wygrał tę klasyfikację (obecnie jest to Production Car WRC). Z kolei w Rajdzie San Remo był siódmy, dzięki czemu zdobył pierwsze punkty w MŚ. W sezonie 1988 pięciokrotnie stawał na podium: w Rajdzie Monte Carlo (2.), Rajdzie Portugalii (2.), Rajdzie Grecji (3.), Rajdzie Stanów Zjednoczonych (2.) i Rajdzie San Remo (2.). W klasyfikacji generalnej WRC zajął 3. pozycję za innymi kierowcami Lancii, Mikim Biasionem oraz Markku Alénem.
Sezon 1989 Fiorio rozpoczął od wypadku w Rajdzie Monte Carlo, gdy przy prędkości 145 km/h wypadł z trasy zabijając dwóch widzów (szwedzkiego rajdowca Larsa-Erika Torpha i jego pilota Bertila-Runego Rehnfeldta) i trzech raniąc. Kierowca i pilot Pirollo nie odnieśli obrażeń. W Rajdzie Argentyny i San Remo Fiorio był drugi, a w Rajdzie Grecji i Portugalii - trzeci. Wywalczył tym samym wicemistrzostwo świata, przegrywając jedynie z rodakiem Biasionem.
W 1990 roku Fiorio startował zarówno Lancią Deltą Integrale, jak i został członkiem teamu Q8 Team Ford, w którym jeździł samochodem Ford Sierra RS Cosworth 4x4. W Rajdzie Australii był trzeci i zaliczył swoje ostatnie podium w karierze. W 1991 roku także startował Fordem, a w latach 1992–1993 ponownie jeździł Lancią. Od 1996 do 1999 roku nie startował w Mistrzostwach Świata i kolejny rajd w nich zaliczył w 2000 roku. W latach 2001–2002 startował Mitsubishi Lancerem Evo 6 i Evo 7 w serii Production Cars. Zajął w niej odpowiednio 6. i 5. miejsce.
Swój debiut rajdowy Fiorio zaliczył w 1985 roku w wieku 20 lat. Startował również w rajdach Mistrzostw Europy oraz Mistrzostw Włoch. W 2001 roku wywalczył mistrzostwo kraju w grupie N. Wygrywał także rodzime Szutrowe Mistrzostwa Włoch w 2003 roku. W obu tych seriach był też wicemistrzem (odpowiednio w 2003 i 2005 roku).

</doc>
<doc id="2007667" url="https://pl.wikipedia.org/wiki?curid=2007667" title="Kalev Parnawa">
Kalev Parnawa



</doc>
<doc id="2007669" url="https://pl.wikipedia.org/wiki?curid=2007669" title="Collegium Minus w Poznaniu">
Collegium Minus w Poznaniu

Collegium Minus w Poznaniu – zabytkowy, neorenesansowy gmach zlokalizowany w obrębie poznańskiej Dzielnicy Cesarskiej przy placu Mickiewicza.
Historia i architektura.
Obiekt wybudowany został na potrzeby Akademii Królewskiej w Poznaniu w 1909 według projektu Edwarda Fürstenaua. Uroczyste otwarcie nastąpiło 18 stycznia 1910. Obecnie mieści przede wszystkim Aulę Uniwersytecką i Rektorat UAM, a także siedzibę SAUAM, Małą Aulę i inne agendy uniwersyteckie.
Elewację dominują dwa potężne portyki z wysokimi szczytami. Okrągła wieża od strony torowisk kolejowych, budowana była, jako platforma dla obserwatorium astronomicznego. W Małej Auli, na centralnej ścianie, umieszczona jest kopia obrazu Jana Matejki "Założenie Akademii Lubrańskiego" (oryginał mieści Muzeum Narodowe w Poznaniu). Hol i korytarze zdobią liczne tablice i popiersia ludzi zasłużonych dla Uniwersytetu i kultury narodowej, takich jak m.in. Fryderyk Chopin, Heliodor Święcicki, czy Edward Taylor. Przed Collegium w maju 2010 postawiono Ławeczkę Heliodora Święcickiego.
Sąsiedztwo.
Z budynkiem sąsiadują inne okazałe gmachy Dzielnicy Cesarskiej, m.in.: Collegium Iuridicum, Akademia Muzyczna i Zamek Cesarski. Przed Collegium Minus stoją pomniki: Ofiar Czerwca 1956 i Adama Mickiewicza. Architekturę XX wieku reprezentuje natomiast gmach NOT. Aula jest miejscem corocznych uroczystych absolutoriów, a także najbardziej prestiżowych koncertów w Poznaniu, gdyż słynie ze znakomitej akustyki.

</doc>
<doc id="2007670" url="https://pl.wikipedia.org/wiki?curid=2007670" title="Tyga">
Tyga

Michael Ray Nguyen-Stevenson (ur. 19 listopada 1989 r. w Compton w stanie Kalifornia), bardziej znany jako Tyga – amerykański raper. "Tyga" jest skrótem od "Thank You God Always". W 2011 roku raper podpisał kontrakty muzyczne z wytwórniami Young Money Entertainment, Cash Money Records i Republic Records. Jego pierwszy singel zatytułowany "Coconut Juice" z udziałem Travisa McCoy'a promował w 2008 r. debiutancki album pt. "No Introduction". Drugi solowy album ' promowały takie single jak: "Rack City", "Faded", które zyskały spory sukces, bowiem osiągnęły kolejno 4x i 2x Platynę. 9 kwietnia 2013 r. ukazał się następny album Stevensona pt. "Hotel California", którego promowano trzema utworami "Dope" (Złoto), "For the Road" i "Show You". W czerwcu 2015 roku został wydany najnowszy album rapera pt. ', którego premierę wielokrotnie przekładano. Jednym z producentów wykonawczych płyty był Kanye West.
Życiorys.
Wczesne życie.
Michael Ray Nguyen-Stevenson urodził się 19 listopada 1989 r. w Compton w stanie Kalifornia, a następnie przeniósł się do Garden w wieku jedenastu lat. Ma jamajsko-wietnamskie pochodzenie. Dorastał słuchając takich raperów jak: Fabolous, Lil Wayne, Cam'ron oraz Eminem. Jest kuzynem Travisa McCoya, wokalisty grupy Gym Class Heroes.
Kariera.
Pierwszy raz na scenie przed większą publicznością wystąpił jako support przed Fall Out Boy oraz Gym Class Heroes podczas trasy koncertowej "Young Wild Things Tour" w 2007 r. Jego pierwszy mixtape nosił tytuł "Young On Probation", na którym gościli Jay Rock, The Pack i inni. Sukces kompilacji zapewnił raperowi kontrakt muzyczny z wytwórnią Young Money Entertainment. Debiutancki singel "Coconut Juice", wydany został w 2008 r. Jego kolejny mixtape miał tytuł "No Introduction the Series" i został wydany 10 kwietnia 2008 roku. Pierwszy solowy album rapera pt. "No Introduction" ukazał się 10 czerwca 2008 r. Był to pierwszy niezależny projekt rapera. Utwór pt. "Diamond Life" pochodzący z tej płyty znajduje się na ścieżce dźwiękowej do gry "", "Madden NFL 09" oraz filmu "Fighting".
"" był drugim studyjnym albumem Stevensona i został wydany 21 lutego 2012 r. nakładem wytwórni Young Money Entertainment, Cash Money Records oraz Universal Republic Records. Pierwszy singel promujący ówczesny album miał tytuł "Far Away", gdzie gościnnie wystąpił piosenkarz Chris Richardson. Utwór zadebiutował na 86. miejscu notowania Hot 100. Następny singel pt. "Still Got It" ukazał się 4 października 2011 r. i miał 89. pozycję na liście Hot 100. Trzeci singel pt. "Rack City" został wydany 6 grudnia 2011 r. Pierwotnie znalazł się na mixtape rapera pt. "Well Done 2", ale po sukcesie komercyjnym dodano go do albumu.
W 2012 r. wyprodukował oraz wspólnie z Justicem Youngiem wyreżyserował film dla dorosłych pt. "Rack City: The XXX Movie", w którym wystąpili Skin Diamond, Jada Fire, Ice La Fox, Sophie Dee, Lexington Steele, Kristina Rose, London Keyes oraz Daisy Marie. Film zdobył trzy nominacje do nagrody AVN Awards.
Trzeci solowy album rapera pt. "Hotel California" ukazał się 9 kwietnia 2013 r. Pierwszy singel "Dope" z udziałem Ricka Rossa opublikowano 20 grudnia 2012 r., ale w formie Digital download był dostępny od 15 stycznia 2013 roku. Utwór uplasował się na 68. miejscu notowania Hot 100. Ostatecznie sprzedano ponad 500 000 egzemplarzy singla i został zatwierdzony jako Złoto.
Na przełomie kwietnia i maja 2010 r. wraz z Chrisem Brownem nagrał dwa utwory: "Holla at me" i "G Shit". Do obu zostały nakręcone klipy. 24 lutego 2015 Tyga oraz Chris Brown wydali wspólny album pt. "".

</doc>
<doc id="2007671" url="https://pl.wikipedia.org/wiki?curid=2007671" title="Paisjusz Wielki">
Paisjusz Wielki

Paisjusz Wielki, ; kopt. Ⲁⲃⲃⲁ Ⲡⲓϣⲱ; "Abba Pišoi" ozn. „podniesiony” (ur. około 320 roku, zm. 15 lipca 417 roku) – święty mnich chrześcijański, wspominany w dniu 19 czerwca według kalendarza juliańskiego. Prowadził życie ascety, czym zyskał naśladowców. Założył w Pustyni Nitryjskiej wspólnotę mniszą, nad którą sprawował opiekę duszpasterską. Paisjuszowi przypisuje się dar prorokowania, a także szczególną opiekę nad jego życiem aniołów pańskich.
Życiorys.
Paisjusz urodził się około 320 roku w delcie Nilu w północnym Egipcie. Jego rodzice byli chrześcijanami. Po śmierci ojca Paisjusza wraz z sześciorgiem rodzeństwa wychowywała matka. Około 340 roku oddała Paisjusza do jednego ze skitów pod opiekę mnicha Pambo (późniejszego świętego).
W poszukiwaniu samotności Paisjusz opuścił skit i udał się na Pustynię Nitryjską. Zamieszkał w jaskini, którą własnoręcznie wykuł w skale. Zgodnie z hagiografią świętego w jaskini Paisjuszowi objawił się Jezus Chrystus, który oznajmił, że Pustynia Nitryjska zostanie w przyszłości zamieszkana przez naśladowców mnicha. Na pytanie Paisjusza, w jaki sposób przetrwają oni na pustyni, Chrystus odrzekł, że, jeżeli będą wykonywać wszystkie jego przykazania, on sam będzie dostarczał niezbędnych im do życia przedmiotów. Wokół Paisjusza gromadzili się uczniowie i jego erem znacznie się rozrastał. Paisjusz słynął z pokory, postów i modlitwy. Swoje cnoty ukrywał przed wzrokiem ludzkim. Nauczał posłuszeństwa wobec przełożonych. Według noty biograficznej „Coptic Orthodox Churnch Network”, Paisjusz miał się wyróżniać mądrością, głębią myśli, spokojem, skromnością, siłą, odwagą, hojnością wobec nieznajomych i skromnością w wyglądzie. Koptyjski Kościół Ortodoksyjny wspomina Paisjusza jako „Doskonałego człowieka, umiłowanego przez naszego Dobrego Zbawiciela” (al-ragol al-kamil habeeb mokhalisona al-saleh). Nazywany jest także „Gwiazdą pustyni” (kawkab el-barieah).
Według publikacji wydanych przez wspólnotę z klasztorną z Wadi al-Natrun oraz The Christian Coptic Orthodox Church Of Egypt Paisjusz opuścił klasztor w Wadi an-Natrun podczas najazdu Berberów w 407 roku, by – jak podaje tradycja koptyjska – uchronić dusze najeźdźców od winy za jego ewentualną śmierć i udał się do Antinoopolis w Górnym Egipcie, gdzie założył nowy klasztor. Tam też zmarł 15 lipca 417 roku i został pochowany. 13 grudnia 841 roku na polecenie Józefa I, koptyjskiego patriarchy Aleksandrii ciało zmarłego zostało przewiezione do Wadi an-Natrun i jest złożone w kościele (funkcjonującym obecnie pod wezwaniem Świętego Paisjusza) jego macierzystego klasztoru Świętego Biszwiego (Paisjusza).
Cuda związane z osobą Paisjusza.
Cerkiew prawosławna zwraca uwagę na szczególną opiekę aniołów nad Paisjuszem Wielkim. Zgodnie z jej nauczaniem najwcześniejszym cudem, związanym z osobą świętego, była interwencja boska w okresie, gdy był dzieckiem. Po śmierci ojca matka przyszłego świętego miała ujrzeć anioła, który nakazał oddanie jednego z synów na wychowanie mnichom. Kobieta zapytała, którego syna ma oddać; anioł wskazał na Paisjusza. 
Wspólnota mnichów, którą założył Paisjusz, również miała znajdować się pod opieką aniołów. Święty miał widzenie, w którym ukazały mu się zastępy anielskie. Jeden z aniołów oznajmił, że podopieczni świętego znajdują się pod ich ochroną. Jednego z nowicjuszy monasteru, założonego przez Paisjusza, opanowały nieczyste myśli. Mnich zwrócił się o modlitwę do Paisjusza. Po odprawieniu nabożeństwa, ukazał się anioł, prowadzący skutego demona. Sam Paisjusz również był szczególnie strzeżony, czego świadkiem miał być jeden z nowicjuszy, który zobaczył czuwającego nad śpiącym świętym anioła.
Kult Paisjusza Wielkiego.
Zachowała się pochodząca z pierwszego tysiąclecia modlitwa do świętego, która została włączona w pierwszej połowie XX wieku przez biskupa Atanazego (Sacharowa) do księgi liturgicznej codziennych modlitw ("канонник"). Modlitwę odmawia się w intencji wybawienia dusz zmarłych bez pokuty oraz o śmierć w stanie łaski uświęcającej.
Naśladowcy Paisjusza.
Przykład życia Paisjusza przyciągnął naśladowców. Już za życia mnicha na Pustyni Nitryjskiej został założony monaster, gdzie przestrzegano jego nauk. Opis żywota Paisjusza podaje kilka przykładów nawrócenia i późniejszego powołań kapłańskich dzięki modlitwom mnicha. Jeden z jego nowicjuszy udał się do Egiptu w celach handlowych. Po drodze spotkał Żyda, który oznajmił, że Chrystus nie jest Mesjaszem, pojawi się inny, prawdziwy. Nowicjusz wyraził przypuszczenie, że wyznawca prawa mojżeszowego może mieć rację. Po powrocie do monasteru Paisjusz w gniewie oświadczył uczniowi, że nie może być uważany już za chrześcijanina. Dopiero po pokucie starzec przyjął go z powrotem. Drugi nowicjusz samowolnie opuścił monaster, zamieszkał z pogańską kobietą i porzucił wiarę chrześcijańską. Dopiero modlitwa Paisjusza sprawiła, że uczeń poczuł żal za grzechy i po śmierci konkubiny powrócił do monasteru.
Paisjusz utrzymywał kontakty z Pawłem z Teb. W jednym ze spotkań Pawłowi towarzyszył jego uczeń Pimen, który pragnął poznać mieszkającego na pustkowiu mnicha. Paisjusz błogosławił Pimena i przepowiedział mu świętość. W przyszłości Pimen wzorem Paisjusza udał się na pustynię i do śmierci prowadził ascetyczny tryb życia.
Świętemu Paisjuszowi Wielkiemu zostały poświęcone trzy egipskie monastery. Założony przez niego monaster na Pustyni Nitryjskiej rozrósł się i w czasach dzisiejszych obejmuje obszar 400 ha. Wspólnota mnisza zajmuje się uprawą owoców, warzyw i oliwek. Przy monasterze działa przychodnia lekarska. Drugi monaster znajduje się w Deir el-Bersha, w środkowym Egipcie w pobliżu Mallawi, trzeci natomiast na wschód od Hermonthis (Armant). Istnieje w Egipcie czwarty monaster świętego Paisjusza – Czerwony Monaster. Jego patron i założyciel jest niekiedy mylony z Paisjuszem Wielkim.

</doc>
<doc id="2007673" url="https://pl.wikipedia.org/wiki?curid=2007673" title="Nelson Haedo">
Nelson Haedo



</doc>
<doc id="2007674" url="https://pl.wikipedia.org/wiki?curid=2007674" title="Drakenburg">
Drakenburg

Drakenburg – miasto (niem. "Flecken") w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Heemsen.

</doc>
<doc id="2007677" url="https://pl.wikipedia.org/wiki?curid=2007677" title="Uchte">
Uchte

Uchte – miasto (niem. "Flecken") w Niemczech w kraju związkowym Dolna Saksonia, w powiecie Nienburg (Weser), siedziba gminy zbiorowej Uchte.

</doc>
<doc id="2007678" url="https://pl.wikipedia.org/wiki?curid=2007678" title="Lelle SK">
Lelle SK

Lelle SK – estoński klub piłkarski z siedzibą w Lelle.
Historia.
Klub został założony w 1992 jako KEK Pärnu. W 1996 kupił licencję gry w najwyższej lidze Mistrzostw Estonii od klubu Pärnu Tervis i debiutował w Meistriliiga, ale w następnym sezonie sprzedał licencję klubowi Viljandi Tulevik.

</doc>
<doc id="2007679" url="https://pl.wikipedia.org/wiki?curid=2007679" title="Uchte (ujednoznacznienie)">
Uchte (ujednoznacznienie)

Niemcy:

</doc>
<doc id="2007681" url="https://pl.wikipedia.org/wiki?curid=2007681" title="Katastrofa mozambickiego Tupolewa Tu-134 w RPA">
Katastrofa mozambickiego Tupolewa Tu-134 w RPA



</doc>
<doc id="2007684" url="https://pl.wikipedia.org/wiki?curid=2007684" title="Karen Melis Mey">
Karen Melis Mey



</doc>
<doc id="2007686" url="https://pl.wikipedia.org/wiki?curid=2007686" title="Liebenau (Dolna Saksonia)">
Liebenau (Dolna Saksonia)

Liebenau – miasto (niem. "Flecken") w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Weser-Aue. Do 31 października 2021 wchodziła w skład gminy zbiorowej Liebenau, której była zarazem siedzibą asministracyjną.
Współpraca.
Miejscowości partnerskie:

</doc>
<doc id="2007687" url="https://pl.wikipedia.org/wiki?curid=2007687" title="Oregon (zespół muzyczny)">
Oregon (zespół muzyczny)

Oregon – amerykańska grupa muzyczna, grająca jazz i world music, powstała w 1970. Jej założycielami byli Ralph Towner (gitara, fortepian, syntezator, trąbka), Paul McCandless (saksofon altowy, saksofon sopranowy, obój, klarnet basowy), Glen Moore (kontrabas, skrzypce, fortepian, flet) i Collin Walcott (perkusja, sitar, tabla, klarnet).
Towner, McCandless, Moore i Walcott spotkali się pod koniec lat 60. w zespole Paul Winter Consort, który jako jeden z pierwszych zaczynał grać world music. To głównie oni przyczynili się do powstania charakterystycznego brzmienia Consortu np. w kompozycji Townera „Icarus”.
W 1970 cała czwórka odeszła od Wintera, tworząc własny zespół nazwany Oregon ((Towner i Moore studiowali razem na University of Oregon, dla Moore'a były to rodzinne strony – urodził się w Portlandzie)). Swoją pierwszą płytę nagrali już w 1970, przez sześć tygodni pracując w studiu „The Farm” w Hollywood Hills, ale wytwórnia Increase zakończyła swoją działalność przed wydaniem ich albumu (dziesięć lat później wydała go firma Vanguard Records pod tytułem "Our First Record").
Zadebiutowali w 1972 albumem "Music of Another Present Era", wydanym przez Vanguard. Nieco wcześniej w Europie rozpoczęła działalność nowa wytwórnia – ECM i dla niej zespół (ale firmowany tylko nazwiskami Townera i Moore'a) nagrał płytę "Trios / Solos", czego skutkiem było europejskie tourneè w 1974.
Dzięki "Music of Another Present Era" i kolejnym wydanym albumom: "Distant Hills" i "Winter Light" Oregon została uznana za jedną z czołowych nowych grup, grających muzykę improwizowaną, mieszających muzykę hinduską i zachodnią muzykę poważną z jazzem, folkiem, space music i elementami awangardy. W latach 70. Vanguard wydał jeszcze kilka ich albumów (w 1978 "Violin" nagrany razem z polskim skrzypkiem Zbigniewem Seifertem), następne trzy wydała już Elektra. Po dłuższej przerwie we wspólnym graniu (w czasie której muzycy realizowali swoje indywidualne projekty), grupa wznowiła nagrywanie dla ECM w 1983.
W czasie trwania trasy koncertowej w Europie w 1984, Walcott zginął w wypadku samochodowym na terenie NRD. Grupa czasowo rozwiązała się, ale w maju 1985 wznowiła działalność dając w Nowym Jorku koncert poświęcony pamięci Collina Walcotta. Razem z nimi zagrał przyjaciel perkusisty, hinduski muzyk Trilok Gurtu, który wkrótce został nowym członkiem grupy. Nagrali razem dwie płyty, ale już dwie kolejne powstały tylko w trzyosobowym składzie, bo Hindus opuścił zespół w 1993.
Kiedy za perkusją zasiadł Mark Walker Oregon zaczął przekształcać się w grupę typowo jazzową, czego początki słychać już na albumie "Northwest Passage" z 1996.
W 2001 zespół pojechał do Moskwy, gdzie nagrywał razem z Orkiestrą Symfoniczną im. Piotra Czajkowskiego. Rezultatem była płyta i cztery nominacje do nagrody Grammy.
Astronauci Apollo 15 słuchali muzyki Oregonu podczas wyprawy na Księżyc, a dwa jego kratery otrzymały nazwy od utworów zespołu („Icarus” i „Ghost Beads”).

</doc>
<doc id="2007690" url="https://pl.wikipedia.org/wiki?curid=2007690" title="U2 360° at the Rose Bowl">
U2 360° at the Rose Bowl

U2 360° at the Rose Bowl – koncertowe wydawnictwo zespołu U2, będące zapisem występu grupy na słynnym stadionie Rose Bowl w Los Angeles (USA) w ramach trasy U2 360° Tour. Jest to, jak na razie, jedyne DVD z tej trasy.
W Polsce nagrania uzyskały status platynowej płyty DVD.
Koncert.
Występ U2 na Rose Bowl miał miejsce 25 października 2009 i był ostatnim koncertem w Stanach Zjednoczonych podczas tej części trasy U2 360° Tour oraz przedostatnim w Ameryce Północnej. Sprzedano 97 014 biletów, czyli wszystkie dostępne, dochód z nich wyniósł 9 960 036 dolarów amerykańskich. Koncert był transmitowany na żywo przez portal youtube.com (była to pierwsza taka inicjatywa w jego historii), gdzie można było go oglądać w całości jeszcze przez następny tydzień. Zanotowano w tym czasie około dziesięciu milionów wyświetleń.
Lista utworów.
Pozostałe utwory.
Część piosenek została wykonana przez zespół, lecz nie została uwzględniona na podstawowej liście:
Wersje.
Pojedyncze DVD.
Zawiera wszystkie utwory z podstawowej listy oraz:
Podwójne DVD – wersja "Deluxe" / Pojedynczy Blu-ray.
Oba wydania różnią się tylko nośnikiem, zawartość jest ta sama.
Poza podstawowymi utworami zawierają filmy:
"Super Deluxe Box".
Poza elementami z wersji "Deluxe" zawiera:

</doc>
<doc id="2007692" url="https://pl.wikipedia.org/wiki?curid=2007692" title="Veľký Polom">
Veľký Polom



</doc>
<doc id="2007695" url="https://pl.wikipedia.org/wiki?curid=2007695" title="Liebenau">
Liebenau



</doc>
<doc id="2007697" url="https://pl.wikipedia.org/wiki?curid=2007697" title="Upon the Catwalk">
Upon the Catwalk

Upon the Catwalk – singel Katerine pochodzący z albumu "Overdrive".

</doc>
<doc id="2007698" url="https://pl.wikipedia.org/wiki?curid=2007698" title="Thomas Wyck">
Thomas Wyck

Thomas Wyck, także Thomas Wijk lub Thomas Wijck (ur. w 1616 w Beverwijk, zm. 1677 w Haarlem) – holenderski malarz barokowy, ojciec Jana Wycka.
Był członkiem rodziny o tradycjach artystycznych, prawdopodobnie ok. 1640 przebywał we Włoszech. W Haarlemie pojawił się ponownie w 1642, wstąpił do gildii św. Łukasza, a w 1660 roku został mianowany jej dziekanem. W czasie restauracji Stuartów przebywał z synem Janem w Anglii. Jan Wyck pozostał tam na stałe i miał wpływ na rozwój na malarstwa angielskiego drugiej połowy XVII wieku.
Thomas Wyck malował pejzaże, sceny rodzajowe z życia miast, targi, rynki i pracownie alchemików. Jego twórczość wyróżniają efekty luministyczne.
Prace artysty znajdują się m.in. w Rijksmuseum w Amsterdamie, Courtauld Institute of Art w Londynie, Ashmolean Museum at the University of Oxford, Fitzwilliam Museum w Cambridge, Muzeum Historii Sztuki w Wiedniu, Museum der Bildenden Künste w Lipsku, Musée des Beaux-Arts de Caen i Ermitażu w Petersburgu.
W Muzeum Narodowym w Warszawie znajduje się obraz "Praczki na dziedzińcu".

</doc>
<doc id="2007699" url="https://pl.wikipedia.org/wiki?curid=2007699" title="Graz Ostbahnhof">
Graz Ostbahnhof

Graz Ostbahnhof – stacja kolejowa w Grazu, w kraju związkowym Styria, w Austrii. Obsługuje połączenia regionalne w kierunku Fehring, Szentgotthard oraz Weiz.

</doc>
<doc id="2007701" url="https://pl.wikipedia.org/wiki?curid=2007701" title="Nancy Farmer">
Nancy Farmer

Nancy Farmer (ur. 9 lipca 1941 w Phoenix) – amerykańska autorka książek dla dzieci i młodzieży.
Farmer urodziła się w Phoenix, w stanie Arizona. W 1963 ukończyła Reed College, później studiowała chemię i entomologię na Uniwersytecie Kalifornijskim w Berkley. Pracowała w Korpusie Pokoju (1963-65), a następnie w Mozambiku i Zimbabwe (gdzie studiowała biologiczne metody kontrolowania populacji muchy Tse-tse - 1975-78). Swojego przyszłego męża, Harolda Farmera, poznała na uniwersytecie w Harare. Obecnie mieszka w Menlo Park w Kalifornii. Ma jednego syna - Daniela.

</doc>
<doc id="2007705" url="https://pl.wikipedia.org/wiki?curid=2007705" title="Tallinna SÜ Esta">
Tallinna SÜ Esta

Tallinna SÜ Esta – estoński klub piłkarski z siedzibą w Tallinnie.
Historia.
Klub został założony jako JM Esta Tallinn. W 1936-1940 występował w najwyższej lidze Mistrzostw Estonii. Kiedy nastąpiła radziecka okupacja, klub został rozwiązany.

</doc>
<doc id="2007706" url="https://pl.wikipedia.org/wiki?curid=2007706" title="Bücken (Dolna Saksonia)">
Bücken (Dolna Saksonia)

Bücken – miasto (niem. "Flecken") w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.
Współpraca.
Miejscowość partnerska:

</doc>
<doc id="2007708" url="https://pl.wikipedia.org/wiki?curid=2007708" title="Enea Cup 2010">
Enea Cup 2010



</doc>
<doc id="2007710" url="https://pl.wikipedia.org/wiki?curid=2007710" title="Bücken">
Bücken

Niemcy:
Osoby:

</doc>
<doc id="2007711" url="https://pl.wikipedia.org/wiki?curid=2007711" title="Buecken">
Buecken



</doc>
<doc id="2007712" url="https://pl.wikipedia.org/wiki?curid=2007712" title="Puusepp">
Puusepp



</doc>
<doc id="2007719" url="https://pl.wikipedia.org/wiki?curid=2007719" title="Beuthen an der Oder">
Beuthen an der Oder



</doc>
<doc id="2007720" url="https://pl.wikipedia.org/wiki?curid=2007720" title="Steyerberg">
Steyerberg

Steyerberg – miasto (niem. "Flecken") i jednocześnie gmina samodzielna (niem. "Einheitsgemeinde") w Niemczech w kraju związkowym Dolna Saksonia, w powiecie Nienburg (Weser).

</doc>
<doc id="2007722" url="https://pl.wikipedia.org/wiki?curid=2007722" title="Wskaźnik hematokrytowy">
Wskaźnik hematokrytowy



</doc>
<doc id="2007723" url="https://pl.wikipedia.org/wiki?curid=2007723" title="Agapit Pieczerski">
Agapit Pieczerski

Agapit Pieczerski (ros. Агапит Печерский), ur. około 1035 w Kijowie, zm. 1 (14) czerwca 1095 tamże – mnich Monasteru Kijowsko-Pieczerskiego, uzdrowiciel, zielarz, święty Rosyjskiej Cerkwi Prawosławnej, wspominany w dniach 1 (14) czerwca oraz 28 września (11 października).
Informacje o życiu Agapita Pieczerskiego pochodzą głównie z "Pateryku Kijowsko-Pieczerskiego". Pod koniec XX wieku zostały przeprowadzone badania szczątków Agapita, co dało możliwość określenia przybliżonego wieku świętego w chwili śmierci oraz stworzenie jego portretu.
Agapit czczony jest przede wszystkim na Ukrainie, jego imię wymieniane jest wśród ponad 180 starców Soboru Ojców Świętych Ławry Pieczerskiej, pochowanych w ławrze w Pieczarach Dalszych i Bliższych, oraz wśród świętych uzdrowicieli, patronów lekarzy.
Życiorys.
Nieznany jest rok urodzenia Agapita, nie ma danych na temat jego życia przed przybyciem do Ławry Pieczerskiej. Skąpe informacje o Agapicie zachowały się w "Pateryku Kijowsko-Pieczerskim". Według "Pateryku" Agapit pochodził z Kijowa. Przybył do Ławry Pieczerskiej w czasie, gdy Antoni Pieczerski zyskał sławę uzdrowiciela, to jest nie później niż w latach siedemdziesiątych XI wieku. Agapit przyjął stan duchowny i jako jeden z pierwszych został uczniem Antoniego. Wzorem swojego nauczyciela Agapit zajmował się chorymi. Dzielił się z nimi ziołami, które stanowiły jego posiłek. Zioła lecznicze znane były Agapitowi z receptur Klaudiusza Galena. Dostarczane były między innymi z Konstantynopola. Żywot zawarty w "Pateryku" utrzymuje, że w ten sposób Agapit ukrywał swój dar uzdrawiania modlitwą.
Agapit jest uważany za pierwszego lekarza na Rusi Kijowskiej. Wraz z jednym z założycieli Ławry Pieczerskiej, Teodozjuszem Pieczerskim, utworzył pierwszy szpital (obecnie znajduje się w tym miejscu cerkiew św. Mikołaja) oraz przytułek dla obłąkanych (obecnie w tym miejscu znajdują się tak zwane „cele opętanych” w Bliższych Pieczarach Ławry).
"Pateryk" przypisuje Agapitowi uzdrowienie Włodzimierza Monomacha, księcia czernihowskiego (1078–1093), przyszłego wielkiego księcia kijowskiego. Do ihumena monasteru, Jonasza, przybył goniec Monomacha z prośbą o przysłanie do Czernihowa Agapita. Jednak lekarz odmówił, argumentując to tym, że nie przekroczy bramy monasteru dla sławy ludzkiej i jeżeli pójdzie do księcia, to w przyszłości będzie musiał odwiedzać wszystkich swoich chorych. Przekazał Monomachowi przez posła zioła. W podzięce za uzdrowienie, książę przybył do klasztoru z bogatymi darami, Agapit jednak ukrył się przed wzrokiem Monomacha. Druga próba obdarowania Agapita za pośrednictwem bojara również nie powiodła się, gdyż lekarz wyniósł złoto przed bramę monasteru.
Wiosną 1095 r. Agapit zachorował. Zmarł 1 (14) czerwca 1095 r. Został pochowany w Bliższych Pieczarach obok Antoniego Pieczerskiego. Przy grobie Agapita została ustanowiona ikona z napisem: "Święty mnich Agapit Pieczerski – lekarz bezinteresowny" ("Прп. Агапит Печерский – врач безмездный").
Cuda Agapita Pieczerskiego.
Cerkiew prawosławna przypisuje Agapitowi dar uzdrawiania za pomocą modlitwy oraz dar prorokowania. Jako przykłady przytaczane są opowieści, zawarte w "Pateryku".
Do Monasteru Pieczerskiego został przyniesiony chory bojar, któremu lekarz kijowski, z pochodzenia Ormianin, postawił diagnozę, że umrze za osiem dni. Dzięki modlitwie Agapita oraz zaaplikowanym przezeń ziołom bojar wyzdrowiał. Ormianin w akcie zemsty wysłał do niego skazańca, któremu nakazał na oczach mnicha wypić truciznę. Więzień pozostał przy życiu, gdyż dostał od Agapita zioła. Następnym krokiem Ormianina było podanie jadu samemu Agapitowi, jednak trucizna nie zadziałała.
Gdy Agapit ciężko zachorował, Ormianin przybył do jego celi. Zbadał chorego i powiedział, że pozostało mu trzy dni życia i jeżeli diagnoza jego nie sprawdzi się, to przyjmie wiarę prawosławną. Starzec odparł, że zna od Boga dzień swojej śmierci. W trakcie tej rozmowy do celi wniesiono chorego. Mnich uzdrowił go ziołami i modlitwą.
Po śmierci Agapita do Ławry przybył tenże Ormianin z zamiarem wstąpienia do monasteru. Zwlekał z tym do czasu, aż we śnie objawił mu się święty, aby przypomnieć o obietnicy.
Kanonizacja i kult Agapita.
Agapit został uznany za świętego czczonego lokalnie w pierwszej połowie XIII wieku, w okresie, kiedy spisywany był "Pateryk". W 1643 r. metropolita Piotr Mohyła ustanowił uroczystość świętych ojców, spoczywających w Bliższych Pieczarach. W menologium ("месяцеслов") Szymona (Azaryna) z połowy XVII w. imię Agapita Pieczerskiego było zapisane pod datą 31 maja. Ukazy Świątobliwego Synodu Rządzącego z lat 1762, 1775 i 1784 włączyły imię świętego do kalendarza prawosławnego. We współczesnym Typikonie Rosyjskiej Cerkwi Prawosławnej imię Agapita nie zostało uwzględnione. Na jego cześć został ułożony akatyst. Zgodnie z kanonem Cerkwi prawosławnej Agapit należy do Soboru Świętych Starców Pieczerskich ("Собор преподобных старцев Печерских"), pochowanych w Bliższych Pieczarach. Ich święto przypada na 28 września (11 października). Agapit zaliczony został także do Soboru Wszystkich Świętych Ojców Kijowsko-Pieczerskich ("Собор всех преподобных отцов Киево-Печерских"). Wspomnienie ich obchodzone jest w drugą niedzielę wielkiego postu.
Najstarsze zachowane wizerunki Agapita to grawiury z XVII–XVIII wieku. Pierwszy portret świętego został wydrukowany w 1661 r. w jednym z wydań "Pateryka".
W 1890 r. przy monasterze Opieki Matki Bożej ("Покровский монастырь") w Kijowie została wzniesiona cerkiew pw. św. Agapita. W latach trzydziestych XX w. świątynia została zburzona, odbudowana przed dziewięćsetną rocznicą śmierci Agapita. Pozostaje zamknięta dla osób świeckich.
W Kijowie przy szpitalu nr 14 funkcjonowała świątynia pw. św. Agapita Pieczerskiego. W 2006 r. została wzniesiona drewniana cerkiew w pobliskim parku im. A.S. Puszkina. 11 października, w święto Agapita, świątynia została konsekrowana przez metropolitę kijowskiego i całej Ukrainy Włodzimierza (Sabodana). W cerkwi znajduje się ikona oraz cząsteczka relikwii św. Agapita. Przy cerkwi ustawiono altanę, w której co środę latem, po odprawieniu wieczornej liturgii i odśpiewaniu akatystu na cześć świętego, odbywają się spotkania dyskusyjne przy herbacie, organizowane przez Bractwo Świętego Jonasza Kijowskiego ("Братство имени преподобного Ионы Киевского").
W dniach 15 lutego – 11 marca 2002 r. na Ukrainie odbyła się procesja z ikoną i cząstką relikwii Agapita Pieczerskiego. Przewodził jej metropolita Ukraińskiego Kościoła Prawosławnego Patriarchatu Moskiewskiego, Włodzimierz (Sabodan). Procesja wyruszyła z Ławry Pieczerskiej. Jej szlak wytyczyły miasta Charków, Ługańsk, Donieck, Mariupol, Dniepropetrowsk, Zaporoże, Symferopol, Sewastopol, Chersoń, Mikołajów i Odessa.
W 2021 r. na terenie ławry Peczerskiej oddano do użytku cerkiew domową pw. św. Agapita Pieczerskiego. Obiekt został 7 grudnia 2021 r. poświęcony przez metropolitę kijowskiego i całej Ukrainy Onufrego (Berezowskiego).
Badania szczątków Agapita.
W 1986 r. moskiewski lekarz medycyny sądowej Siergiej Nikitin na podstawie badań wyrzeźbił podobiznę Agapita, przedstawiając go z pęczkiem ziół. Badania biochemiczne wykazały, że ciało świętego nie zawiera garbników oraz żadnych związków chemicznych, wykorzystywanych przy balsamowaniu. Mumifikacja ciała Agapita przebiegała naturalnie.
Szczątki Agapita zostały zbadane przez specjalistów Instytutu Medycznego w Kijowie oraz Ukraińskiego Uniwersytetu Medycznego. Naukowcy ustalili wzrost świętego na 166 cm, a także jego wiek w momencie śmierci na około 60 lat. Pozwoliło to na określenie daty jego urodzenia na około 1035 r., czyli na czasy panowania w Kijowie Jarosława Mądrego. Badania wykazały, że Agapit za życia cierpiał na chorobę zwyrodnieniową stawów kręgosłupa, zesztywniające zapalenie stawów kręgosłupa i paradontozę, kulał na prawą nogę i nie miał lewego palca małego. Na dłoniach Agapita znaleziono cząsteczki miedzianego proszku i pyłków ziół.
Kandydat nauk biologicznych T. Rieszetnikowa wykryła, że szczątki świętego pozytywnie wpływają na biomotorykę. W pobliżu miejsca pochówku zmniejszał się wpływ promieniowania radioaktywnego. Badania, które przeprowadzili studenci R. Nowakowicz, S. Dudnik i W. Stolarow, potwierdziły odkrycie T. Rieszetnikowej. Wyjawiły ponadto bakteriobójcze oddziaływanie szczątków świętego na otoczenie.
Naśladowcy Agapita.
Agapit Pieczerski miał w Ławrze swoich uczniów i naśladowców, uznanych przez Cerkiew za świętych. Alipiusz Pieczerski, zwany ikonografem ("Алипий Иконописец") leczył choroby skóry za pomocą farb, którymi pisał ikony. Jest uważany za patrona dermatologów. Damian Uzdrowiciel ("Дамиан Целебник"), opiekujący się chorymi dziećmi, został patronem pediatrów. Prochor Cudotwórca ("Прохор Чудотворец"), który według "Pateryku" w okresie głodu piekł z łobody chleb i przemieniał popiół w sól, uznawany jest za prekursora farmaceutyki na Rusi Kijowskiej. Święci Alipiusz, Damian i Prochor zostali pochowani obok Agapita Pieczerskiego.
Ku pamięci Agapita.
W 1993 r. na Ukrainie wyemitowano znaczek pocztowy na część świętego lekarza "Agapit Pieczerski – staroruski lekarz" ("Агапіт Печерський – давньоруський лікар") o nominale 200 hrywien ukraińskich.
W dziewięćsetną rocznicę śmierci świętego, 14 czerwca 1995 r., na Uniwersytecie Medycznym w Kijowie odbyła się uroczystość poświęcenia i wmurowania kamienia węgielnego pod świątynię pw. Agapita Pieczerskiego. W tymże dniu odsłonięto na uczelni pomnik na jego cześć.
18 kwietnia 2003 r. Świątobliwy Synod Ukraińskiej Cerkwi Prawosławnej Patriarchatu Moskiewskiego zatwierdził "Postanowienie o orderach Ukraińskiej Cerkwi Prawosławnej" ("Положение об орденах Украинской Православной Церкви"). Aktem tym został ustanowiony między innymi Order Świętego Agapita Pieczerskiego trzech stopni. Przyznawany jest lekarzom.
6 marca 2008 r. na Ukrainie została założona organizacja charytatywna imienia Agapita Pieczerskiego. Inicjatorem jej powstania był metropolita Włodzimierz (Sabodan). Głównym celem organizacji jest koordynowanie pracy centrów zdrowia, rozsianych po Ukrainie. Nawiązana została współpraca z prawosławnym Domem Miłosierdzia „Emos” na Białorusi.

</doc>
<doc id="2007725" url="https://pl.wikipedia.org/wiki?curid=2007725" title="Sadok i Towarzysze">
Sadok i Towarzysze



</doc>
<doc id="2007728" url="https://pl.wikipedia.org/wiki?curid=2007728" title="Stolzenau (Niemcy)">
Stolzenau (Niemcy)

Stolzenau – miejscowość i gmina w Niemczech w kraju związkowym Dolna Saksonia, w powiecie Nienburg (Weser), siedziba gminy zbiorowej Mittelweser.
Do dnia 31 października 2011 gmina była gminą samodzielną (niem. "Einheitsgemeinde"). 1 listopada 2011 została połączona z gminą zbiorową Landesbergen tworząc nowa gminę zbiorową Mittelweser

</doc>
<doc id="2007731" url="https://pl.wikipedia.org/wiki?curid=2007731" title="Stolzenau">
Stolzenau

Niemcy:
Dawna nazwa miejscowości w Polsce:

</doc>
<doc id="2007733" url="https://pl.wikipedia.org/wiki?curid=2007733" title="Wybory parlamentarne w Surinamie w 2010 roku">
Wybory parlamentarne w Surinamie w 2010 roku

Wybory parlamentarne w Surinamie w 2010 roku – wybory do Zgromadzenia Narodowego przeprowadzone 25 maja 2010. Zwycięstwo w wyborach odniosła opozycyjna Partia Narodowo-Demokratyczna.
Organizacja wyborów.
Wybory do Zgromadzenia Narodowego Surinamu odbywają się zgodnie z konstytucją co pięć lat; poprzednie wybory odbyły się w maju 2005. W październiku 2009 prezydent Ronald Venetiaan ogłosił organizację nowych wyborów parlamentarnych w dniu 25 maja 2010.
Według sondaży faworytem w wyborach pozostawała opozycyjna Partia Narodowo-Demokratyczna ("Nationale Democratische Partij", NDP) na czele z byłym dyktatorem kraju Dési Bouterse. Bouterse w 1980 oraz ponownie w 1990 dokonał w Surinamie zamachów stanu, po których przejął realną władzę. W 1999 władze holenderskie skazały go zaocznie na karę 11 lat pozbawienia wolności na handel narkotykami. Natomiast krajowe władze wszczęły przeciwko niemu postępowanie w sprawie zabójstwa 15 oponentów politycznych w 1982. NDP zawarła przed wyborami czteropartyjną koalicję Mega Kombinacja. W kampanii obiecywała tworzenie nowych miejsc pracy oraz budowę tanich mieszkań, dzięki czemu mogła uzyskać poparcie wśród młodych wyborców niepamiętających czasów dyktatury Bouterse, a stanowiących ponad 60% mieszkańców kraju.
Głównym rywalem Partii Narodowo-Demokratycznej była rządząca koalicja Nowy Front na rzecz Demokracji i Rozwoju ("Nieuwe Front voor Democratie en Ontwikkeling", NF), w skład której wchodziła Partia Narodowa Surinamu ("Nationale Partij Suriname", NPS) prezydenta Venetiaana. Prezydent Venetiaan już wcześniej zadeklarował, że nie będzie ubiegać się o trzecią kadencję na stanowisku. Prezydent Surinamu wybierany jest większością co najmniej 2/3 głosów członków parlamentu. 
Równolegle z wyborami parlamentarnymi odbyły się wybory lokalne, w których mieszkańcy decydowali o obsadzie 116 regionalnych urzędów oraz 752 municypalnych. Uprawnionych do głosowania było 325 tys. obywateli.
Wyniki wyborów.
W wyborach parlamentarnych zwycięstwo odniosła opozycyjna koalicja Mega Kombinacja, która zdobyła 23 mandaty w 51-osobowym parlamencie. Rządząca koalicja Nowy Front uzyskała 14 mandatów. Koalicja Kombinacja-A uzyskała 7 mandatów, koalicja Sojusz Ludowy na rzecz Postępu ("Volksalliantie Voor Vooruitgang") – popierana głównie przez ludność pochodzenia jawajskiego - 6 mandatów, a nowo powstała chrześcijańska partia DOE - 1 mandat. Frekwencja wyborcza wyniosła 66%.
Dési Bouterse nie zadeklarował wyraźnie, czy będzie ubiegał się o stanowisko prezydenta. Nowy Front zapowiedział, że nie będzie współpracował z Mega Kombinacją pod jego przewodnictwem.
Obserwatorzy z Organizacji Państw Amerykańskich uznali, że wybory przebiegły w sposób pokojowy i nie odnotowali żadnych nieprawidłowości. Minister spraw zagranicznych Holandii Maxime Verhagen oświadczył, że jego kraj szanuje wolę wyborców, lecz „przeszłość nie może pozostać zapomniana”.

</doc>
<doc id="2007737" url="https://pl.wikipedia.org/wiki?curid=2007737" title="Tallinna KSK Vigri">
Tallinna KSK Vigri

Tallinna KSK Vigri – estoński klub piłkarski z siedzibą w Tallinnie.
Historia.
Chronologia nazw:
Klub został założony w 1980 jako Vigri Tallinn. W okresie Związku Radzieckiego występował w rozgrywkach lokalnych. W latach 80. XX wieku zmienił nazwę na Vigri-Marat Tallinn. W 1991 startował w Pierwszej dywizji Mistrzostw Estonii, a po zakończeniu sezonu przywrócił nazwę Vigri Tallinn. W 1992 debiutował w najwyższej lidze Mistrzostw Estonii. Przed rozpoczęciem sezonu 1993/94 zmienił nazwę na Tevalte Tallinn i był na trzecim miejscu, kiedy to został zdyskwalifikowany przez zarzuty w ustawianiu wyników meczów. Potem występował w Esiliiga. W 1996 ponownie wrócił do nazwy Vigri Tallinn, jednak w 1999 został rozwiązany.

</doc>
<doc id="2007742" url="https://pl.wikipedia.org/wiki?curid=2007742" title="Hernán Carrasco Vivanco">
Hernán Carrasco Vivanco

Hernán Carrasco Vivanco (ur. 29 marca 1928 w Arauco) – były chilijski trener piłkarski.
Kariera trenerska.
Hernán Carrasco Vivanco rozpoczął pracę trenerską od prowadzenia CSD Colo-Colo w 1960 roku, które przejął od brazylijskiego trenera Flávio Costa, którego był asystentem. Z CSD Colo-Colo zdobył mistrzostwo Chile. W połowie lat 60. Carrasco wyemigrował do Salwadoru i z tym krajem związał większość swojej kariery trenerskiej. W latach 1965–1967 prowadził reprezentację Salwadoru. Nie udało mu się z Salwadorem awansować do Mistrzostw Świata 1966. Będąc trenerem reprezentacji prowadził również drużynę Alianzy San Salvador. Z Alianzą dwukrotnie zdobył Mistrzostwo Salwadoru w 1966 i 1967 oraz Puchar Mistrzów CONCACAF 1967.
W 1968 roku prowadził klub Águila San Miguel, z którym zdobył Mistrzostwo Salwadoru 1968. W latach 1969–1970 prowadził Atlético Marte San Salvador, z którym zdobył dwa kolejne mistrzostwa Salwadoru w 1969 i 1970 roku. W 1969 roku powrócił na stanowisko trenera reprezentacji Salwadoru. W tym samym roku wywalczył z Salwadorem pierwszy, historyczny awans do Mistrzostw Świata 1970. Na Mundialu w Meksyku Salwodor przegrał wszystkie trzy spotkania z ZSRR 0:2, Meksykiem 0:4 i Belgią 0:3.
W latach siedemdziesiątych został prezesem Chilijskiego Związku Trenerów i zrezygnował z pracy trenerskiej. Do prowadzenia klubów powrócił w Club Universidad de Chile w 1984 roku. W 1989 roku ponownie prowadził Alianzę San Salwador. W 1991–1992 prowadził Luis Ángel Firpo, z którą zdobył swoje szóste Mistrzostwo Salwadoru w 1992 roku. W 1992–1993 prowadził FAS Santa Ana. W latach 1999–2001 prowadził ponownie Águilę San Miguel, z którą zdobył trzy kolejne mistrzostwa Salwadoru 1999/2000 Apertura, 2000/2001 Apertura, 2000/2001 Clausura. Karierę trenerską zakończył w Municipal Limeño w 2002 roku.

</doc>
<doc id="2007743" url="https://pl.wikipedia.org/wiki?curid=2007743" title="Christina Bauer">
Christina Bauer

Christina Bauer (ur. 1 stycznia 1988 w Bergen w Norwegii) – francuska siatkarka pochodzenia norweskiego. Od 2007 roku reprezentantka Francji, grająca na pozycji środkowej.
Życie prywatne.
Pochodzi ze sportowej rodziny. Jej tata Jean-Luc Bauer był francuskim siatkarzem, a mama Tone Bauer byłą norweską piłkarką ręczną. Chociaż urodziła się w Norwegii, to od najmłodszych lat wychowywała się we Francji.
Sukcesy klubowe.
Mistrzostwo Francji:
Puchar Włoch:
Puchar CEV:
Mistrzostwo Włoch:
Superpuchar Włoch:
Liga Mistrzyń:
Mistrzostwo Turcji:
Puchar Turcji:
Puchar Francji:

</doc>
<doc id="2007744" url="https://pl.wikipedia.org/wiki?curid=2007744" title="Boulton Paul P.111">
Boulton Paul P.111

Boulton Paul P.111 – brytyjski samolot eksperymentalny przeznaczony do badania zachowania się skrzydła typu delta w lotach z prędkościami przydźwiękowymi. Była to pierwsza brytyjska maszyna zbudowana w takim układzie konstrukcyjnym.
Historia.
Wraz z zakończeniem II wojny światowej w ręce aliantów wpadły hitlerowskie dokumenty i plany nowych, rewolucyjnych jak na czasy, w których powstawały konstrukcji lotniczych. Jedną z nich były maszyny z trójkątnym skrzydłem, których prekursorem budowy był niemiecki inżynier Alexander Lippisch. Niestety dla brytyjczyków został on przerzucony do Stanów Zjednoczonych w ramach operacji Paperclip (spinacz). Brytyjczycy poszli własną drogą wydając w 1946 roku specyfikacje E.27/46, w której określono warunki techniczne jakie musi spełniać nowa maszyna przeznaczona do badań w locie uskrzydlenia typu delta. Realizacji projektu podjęła się wytówrnia Boulton Paul Aircraft. Wynikiem prac inżynierów był samolot oznaczony jako P.111. Z założenia nie przewidywano dalszego rozwoju konstrukcji w kierunku budowy maszyn seryjnych. Miała być to jedynie platforma do wykonania niezbędnych testów i badań. Gotową maszynę przekazano do Royal Aircraft Establishment w Boscombe Down gdzie po raz pierwszy wzbiła się w powietrze 10 października 1950 roku. Za jej sterami siedział pilot Bob Smyth. Próby w locie maszyny trwały aż do 1953 roku kiedy to P.111 został poddany modyfikacjom polegającym na zamontowaniu na dziobie maszyny wysięgnika pomiarowego oraz na dodaniu czterech hamulców aerodynamicznych. Zmodyfikowany samolot otrzymał oznaczenie P.111A. Z racji swojego żółtego malowania otrzymał również nazwę nieoficjalną "Yellow Peril". P.111A w swój dziewiczy lot wzbił się 2 lipca 1953 roku. Royal Air Force przeprowadzała na samolocie badania aż do 1958 roku kiedy to maszyna została przekazana do Cranfield University jako pomoc naukowa. W 1985 roku samolot został przekazany do Midland Air Museum w hrabstwie Warwickshire, gdzie można ją oglądać do dnia dzisiejszego. 
Konstrukcja.
P.111 był jednomiejscowym, wolnonośnym, jednosilnikowym, bezogonowym średniopłatem o całkowicie metalowej konstrukcji. Skrzydło typu delta o skosie na krawędzi natarcia wynoszącym 45° i 0° na krawędzi spływu. Skrzydło zaopatrzone w sterolotki umieszczone na krawędzi spływu. Końcówki płata były wymienne, dzięki czemu można było badać chcarakter opływu w zależności od kształtu zakończenia skrzydła. Zwężający się w kierunku tyłu kadłub o półskorupowej konstrukcji. Spłaszczony eliptycznie dziób kadłuba mieścił wlot powietrza do silnika. Brak usterzenia poziomego, usterzenie pionowe o kształcie identycznym jak skrzydło. Podwozie trójpodporowe chowane w locie, przednie do wnęki w kadłubie, główne do wnęk w płacie. Maszyna posiadała spadochron hamujący skracający dobieg samolotu. Był on umieszczony w pojemniku znajdującym się na kadłubie po lewej stronie steru pionowego. Silnik turboodrzutowy Rolls-Royce Nene R3N2 znajdował się za hermetyzowaną kabiną pilota.

</doc>
<doc id="2007745" url="https://pl.wikipedia.org/wiki?curid=2007745" title="FK Maardu">
FK Maardu



</doc>
<doc id="2007747" url="https://pl.wikipedia.org/wiki?curid=2007747" title="Zimna (Głuszyca)">
Zimna (Głuszyca)

Zimna () – część Głuszycy (województwo dolnośląskie, powiat wałbrzyski). Polska nazwa została nadana w 1948 roku.
Filia Groß-Rosen.
Dawna wieś, gdzie w czasie II wojny światowej istniał hitlerowski obóz pracy (AL Kaltwasser) – filia obozu koncentracyjnego Gross-Rosen, którego więźniowie pracowali przy budowie podziemnego kompleksu zbrojeniowego "Riese".

</doc>
<doc id="2007748" url="https://pl.wikipedia.org/wiki?curid=2007748" title="Robert IV Mocny">
Robert IV Mocny



</doc>
<doc id="2007754" url="https://pl.wikipedia.org/wiki?curid=2007754" title="Europejskie Igrzyska Juniorów w Lekkoatletyce 1968">
Europejskie Igrzyska Juniorów w Lekkoatletyce 1968

3. Europejskie Igrzyska Juniorów w Lekkoatletyce – zawody lekkoatletyczne dla sportowców do lat 19, które odbywały od 23 do 25 sierpnia 1968 roku w Lipsku na terenie NRD. Impreza ostatni raz w historii odbyła się pod nazwą europejskich igrzysk juniorów – dwa lata później w Paryżu młodzi sportowcy spotkali się na mistrzostwach Europy juniorów.

</doc>
<doc id="2007756" url="https://pl.wikipedia.org/wiki?curid=2007756" title="Valeriy Borzov">
Valeriy Borzov



</doc>
<doc id="2007757" url="https://pl.wikipedia.org/wiki?curid=2007757" title="Esiliiga">
Esiliiga

Esiliiga - liga będąca drugim poziomem rozgrywek piłkarskich w Estonii. Organizowana jest od 1992 roku przez Estoński Związek Piłkarski. W pierwszym sezonie rozgrywana była tylko runda wiosenna, a potem w sezonach 1992/93, 1993/94, 1994/95, 1995/96 i 1996/97 i 1997/98 rozgrywana była runda jesienna i wiosenna, a od 1998 ponownie systemem wiosna - jesień. Najlepsza drużyna awansuje do Meistriliiga.

</doc>
<doc id="2007759" url="https://pl.wikipedia.org/wiki?curid=2007759" title="Słonik orzechowiec">
Słonik orzechowiec

Słonik orzechowiec ("Curculio nucum") – średniej wielkości chrząszcz o wyjątkowo długim ryjku
charakterystycznym dla ryjkowców należących do plemienia Curculionini. Jego larwy rozwijają się wewnątrz orzechów leszczyny, i dlatego też postrzegany jest jako szkodnik upraw orzechów laskowych.
Opis.
Chrząszcz ten mierzy około 6-8.5mm.. Posiada długi ryjek, u samic prawie tak długi jak reszta ciała. Ryjek samców jest krótszy. Barwa ciała jasnobrązowa, orzechowa
Gatunek ten często mylony jest z innym, powszechnie bytującym na dębach słonikiem żołędziowcem. Różnią się one jednak nieznacznymi cechami morfologicznymi. Przede wszystkim biczyki czułków są szersze w przypadku "C. nucum" niż u "C. glandium". Poza tym, "C. nucum" ma dłuższe, bardziej odstające włoski na czułkach. "C. nucum" jest prawdopodobnie najbliżej spokrewniony z "C. glandium" oraz "C. undulatus". Wspólnie są one łączone w tak zwaną grupę żołędziowców (ang. glandium group). Także występujący w Japonii "C. cameliae" jest blisko spokrewniony z tą grupą. Inne podobne gatunki, zasiedlające dęby, "C. pellitus, C. venosus, C. elephas" są łączone we wspólną grupę elephas (ang. elephas group). Gatunki te mają wypukłe pokrywy i gęste włoski zasłaniające linię pierwszego segmentu brzusznego, zaś gatunki z grupy żołędziowców mają płaskie pokrywy i segment brzuszny jest dobrze widoczny.
Plemię Curculionini różni się od innych ryjkowców i chrząszczy w ogóle, tym, że żuchwa ułożona jest wertykalnie (pionowo), a nie horyzontalnie (poziomo) jak u innych chrząszczy
Cykl życiowy.
Pełny cykl życiowy trwa dwa lata. Osobniki dojrzałe pojawiają się wiosną, wychodząc z ziemi po przezimowaniu. Żerują na pąkach i liściach leszczyny. Chrząszcze spotykane są od maja do końca sierpnia. Samice składają jaja wewnątrz dojrzewających orzechów, jedno jajo na orzech, zazwyczaj pod koniec lipca. Jedna samica składa od 20 do 30 jaj. Po około tygodniu pojawiają się larwy i zaczynają żerować wewnątrz orzecha. Spędzają wewnątrz około miesiąca, wyjadając praktycznie całą zawartość. Wczesną jesienią larwy ostatniego stadium opuszczają orzech, zakopują się w ziemi. Po przezimowaniu większość larw przechodzi przeobrażenie w kolejnym roku, cały czas pozostając pod ziemią. Stadium poczwarki trwa 8-12 dni. Dopiero w następnym roku dorosłe chrząszcze wychodzą z ziemi. Są one jednak niedojrzałe płciowo, aż do około czerwca/lipca.
Od powyższego schematu występują jednak pewne odstępstwa. Pewna część osobników opóźnia metamorfozę o kolejny rok lub dwa. Taki cykl może nieść ze sobą pewne zagrożenie jakim jest długa ekspozycja na działanie drapieżników. Także pod względem energetycznym jest to bardziej kosztowne, jednak pozwala to dorosłym na lepszą synchronizację z ich rośliną żywicielską, której owocowanie obarczone jest pewnym ryzykiem przyrodniczym i może nie występować corocznie.
Szkodliwość i zwalczanie.
Wewnątrz zaatakowanego orzecha, po otwarciu, możemy zauważyć larwę barwy kremowej z brązową główką, zazwyczaj otoczoną odchodami. Okrągła dziura w orzechu świadczyć może o tym, że larwa zakończyła już żerowanie i opuściła orzech. Podstawową metodą kontroli tego ryjkowca jest oprysk sadów insektycydami (zawierającymi między innymi metomyl). Jednakże kraje będące największymi producentami orzechów laskowych takie jak Turcja, Włochy, Francja czy Hiszpania pracują nad badaniami pozwalającymi znaleźć i wykorzystać alternatywne metody walki. Pewne badania wskazują na możliwość efektywnego wykorzystania nicieni będących patogenami owadów jak np. "Heterorhabditis indica". Ten nicień zabija zimujące i przeobrażające się larwy. Także grzyb "Beauveria bassiana", może być pomocny w walce z tym chrząszczem. Badania prowadzone we Włoszech udowodniły, że o ile grzyb został poprawnie zaaplikowany, powoduje śmierć praktycznie wszystkich larw.. Inne włoskie badania były prowadzone w celu porównania grubości skorupy orzecha, rozwoju i twardnienia orzecha ze szkodami powodowanymi przez "C. nucum". Uszkodzenia te okazały się być bez związku z grubością skorupy, natomiast szybkie twardnienie skorupy orzecha może zmniejszyć negatywne skutki powodowane przez tego ryjkowca.

</doc>
<doc id="2007761" url="https://pl.wikipedia.org/wiki?curid=2007761" title="Dmuchawka (broń)">
Dmuchawka (broń)



</doc>
<doc id="2007763" url="https://pl.wikipedia.org/wiki?curid=2007763" title="Torowisko tramwajowe">
Torowisko tramwajowe

Torowisko tramwajowe − tory używane przez tramwaje lub przez lekką kolej. Torowisko może być wydzielone, wtedy poruszać po nim mogą się jedynie pojazdy szynowe lub niewydzielone wtedy tramwaj uczestniczy w ruchu wraz z pozostałymi użytkownikami drogi.
W Polsce.
W Polsce warunki techniczne jaki powinny odpowiadać torowiska tramwajowe określa "Rozporządzenie Ministra Transportu i Gospodarki Morskiej z dnia 2 marca 1999 r. w sprawie warunków technicznych, jakim powinny odpowiadać drogi publiczne i ich usytuowanie". Wedle tych przepisów torowisko tramwajowe powinno być wydzielone z jezdni z wyjątkiem dróg klasy G i niższych. Wydzielone torowisko powinno być wyniesione nad poziom jezdni o co najmniej 10 cm i oddzielone krawężnikami od jezdni. Minimalny dozwolony promień łuku to 50 m na szlaku i 25 m na skrzyżowaniu rozjazdach i pętlach. Maksymalne dozwolone pochylenie podłużne to 5%, a promień łuku w przekroju podłużnym 2000 m

</doc>
<doc id="2007764" url="https://pl.wikipedia.org/wiki?curid=2007764" title="Niszczyciele typu Arquebuse">
Niszczyciele typu Arquebuse

Niszczyciele typu "Arquebuse" – seria francuskich niszczycieli z początku XX wieku, będących w służbie podczas I wojny światowej.
Historia.
Niszczyciele typu "Arquebuse" należały do grupy pierwszych francuskich niszczycieli, tzw. 300-tonowych, stanowiąc ich najliczniejszy typ. Projekt opracowała firma Normand na bazie typu "Durandal". Dzięki zwiększeniu ciśnienia pary w kotłach, miały one większą moc i prędkość od poprzedników (typy "Durandal" i "Framée").
Pierwsze 10 niszczycieli zamówiono w ramach programu na 1900 rok i budowę ich rozpoczęto w latach 1900/01, a drugie 10 niszczycieli zamówiono w ramach programu na 1901 rok i budowę ich rozpoczęto w latach 1901/02. Próby przeprowadzano w latach 1902/04. Okręty otrzymały, podobnie jak inne niszczyciele programu 300-tonowego, nazwy od historycznych broni piechoty: Arbalète (kusza), Arc (łuk), Arquebuse (arkebuz), Baliste (balista), Bombarde (bombarda), Bélier (taran), Carabine (karabinek), Catapulte (katapulta), Dard (strzałka), Épieu (włócznia), Francisque (franciska), Fronde (proca), Harpon (harpun), Javeline (oszczep), Mousquet (muszkiet), Mousqueton (krótki muszkiet), Pistolet (pistolet), Sabre (szabla), Sagaie (assegai, włócznia), Sarbacane (dmuchawka).
4 zbudowano w stoczni w Rochefort, 4 w La Seyne-sur-Mer, 4 w Saint-Nazaire, 2 w Penhoët (Saint-Nazaire), 2 w Bordeaux, 2 w stoczni Schneider, 2 w stoczni Normand w Hawrze.
Okręty miały typowy dla francuskich niszczycieli tego okresu kadłub o zaokrąglonych burtach, przechodzących w pokład górny o zaokrąglonym profilu, nad którym na śródokręciu i rufie na niewielkiej wysokości był zabudowany lekki drewniany pokład dla obsługi uzbrojenia. Pokład dziobowy nie był podniesiony i również był zaokrąglony w przekroju poprzecznym. Ich własności morskie były dobre. Okręty miały dwa kotły parowe w osobnych kotłowniach i dwa szeroko rozstawione kominy. Maszyny parowe znajdowały się w jednym przedziale pomiędzy kotłowniami, rozsunięte na burty. Nietypową cechą francuskich niszczycieli był ster umieszczony przed śrubami. Na dziobie była mała nadbudówka, mieszcząca jedynie niską sterówkę, a za nią była odkryta podwyższona platforma obejmująca odkryty pomost nawigacyjny, z reflektorem. Zapasowe stanowisko dowodzenia było przed drugim kominem. Wyposażenie do walk w nocy stanowił jeden reflektor 40-centymetrowy.
Uzbrojenie artyleryjskie stanowiło działo 65 mm L/50 M1891 umieszczone na platformie na dachu sterówki (było ono w ten sposób dość dobrze chronione od zalewania). Uzupełniało je sześć dział kalibru 47 mm M1885, rozmieszczone po trzy na burtę, z tego dwie pary blisko siebie obok nadbudówki dziobowej i przedniego komina i jedna para za rufowym kominem. Broń podwodną stanowiły dwie pojedyncze obrotowe wyrzutnie torped kalibru 381 mm M1887 na pokładzie, z tego jedna na śródokręciu między kominami i druga na rufie. Wyrzutnie miały po jednej torpedzie zapasowej w pojemnikach na pokładzie.
Podczas wojny, w 1915 dwa rufowe półautomatyczne działka 47 mm zostały przystosowane do ognia przeciwlotniczego. Na części francuskich niszczycieli podczas wojny zamieniono działo 65 mm na 75 mm, a część otrzymała jesienią 1917 miotacze bomb głębinowych Thornycroft zamiast rufowej wyrzutni torped. 
Napęd stanowiły dwie pionowe trzycylindrowe maszyny parowe potrójnego rozprężania, z cylindrami o średnicy 48 cm, 74 cm i 114 cm oraz skoku 58 cm, napędzające dwie śruby. Parę dostarczały kotły o ciśnieniu 18 at produkcji Normanda albo typu Du Temple Guyot produkcji A.C. Loire. Moc projektowa wynosiła 6300 indykowanych KM, na próbach niektóre okręty osiągały do 7136 indykowanych KM. Prędkość projektowa wynosiła 28 węzłów, poszczególne okręty na próbach osiągały od 28,8 w do 31,3 w („Arbalete”). Zasięg wynosił 1199 mil morskich przy prędkości ekonomicznej 9,8 węzła na jednym kotle.
Pierwsze niszczyciele typu 300-tonowego odpowiadały standardowi dla tej klasy na świecie, lecz w momencie wejścia do służby typu "Arquebuse" Brytyjczycy budowali już większe i silniejsze niszczyciele i szybko typ ten stał się przestarzały w obliczu dalszego wzrostu wielkości i uzbrojenia niszczycieli przed I wojną światową. Kolejny typ niszczycieli "Claymore" był już nieco większy i zamówienie na 5 dalszych niszczycieli typu "Arquebuse" w stoczni Rochefort zostało zamienione na typ "Claymore".
Służba.
Wszystkie niszczyciele typu "Arquebuse" służyły także podczas I wojny światowej, chociaż były już wtedy przestarzałe i odpowiadały wielkością nowo budowanym torpedowcom. 
Zatopiono tylko "Mousquet" 28 października 1914 - w starciu pod Penangiem z niemieckim krążownikiem "Emden". Ponadto "Catapulte" zatonął 18 maja 1918 na skutek kolizji. Reszta okrętów przetrwała wojnę, po czym została wycofana ze służby w latach 1919-1921.

</doc>
<doc id="2007768" url="https://pl.wikipedia.org/wiki?curid=2007768" title="Taravao">
Taravao



</doc>
<doc id="2007771" url="https://pl.wikipedia.org/wiki?curid=2007771" title="Paul Kidd">
Paul Kidd

Pauli Jayne Kidd (ur. jako Paul James Kidd 1963 r.) – australijska pisarka fantasy.
Swoją karierę rozpoczęła od wydania w 1995 roku książki, zatytułowanej "Mus z Kerbridge." W tym samym roku otrzymała ona nominację do Aurealis Award for Excellence in Speculative Fiction w kategorii "najlepsza powieść fantasy". Od tego czasu, pisarka wydała sześć niepowiązanych ze sobą powieści, napisała dwie serie książek i przyczyniła się do powstania dwóch powieści z serii Dungeons &amp; Dragons: Forgotten Realms i Greyhawk. Pauli Kidd stworzyła również poradnik do gry "Discworld II: Missing Presumed...!?" oraz napisała dwa opowiadania, które doczekały się publikacji w Dragon Magazine.

</doc>
<doc id="2007772" url="https://pl.wikipedia.org/wiki?curid=2007772" title="Penetanguishene (Ontario)">
Penetanguishene (Ontario)



</doc>
<doc id="2007775" url="https://pl.wikipedia.org/wiki?curid=2007775" title="Kristina Lugn">
Kristina Lugn

Kristina Lugn (ur. 14 listopada 1948 w Tierp, Uppland, zm. 9 maja 2020 w Sztokholmie) – szwedzka poetka i dramatopisarka. Od 2006 była członkiem Akademii Szwedzkiej.
Do Akademii Szwedzkiej została wybrana 5 października 2006, uroczysta inauguracja odbyła się 20 grudnia 2006. Zajmuje fotel nr 14, zastępując na tym miejscu .

</doc>
<doc id="2007779" url="https://pl.wikipedia.org/wiki?curid=2007779" title="Siphiwo Ntshebe">
Siphiwo Ntshebe

Siphiwo Ntshebe (ur. 28 czerwca 1974 - zm. 24 maja 2010) − południowoafrykański śpiewak operowy.
Siphiwo Ntshebe urodził się w 1974 roku w Port Elizabeth. Śpiewać i występować przed rodziną i znajomymi zaczął w wieku pięciu lat, później muzycznie znajdował się pod wpływem dziadka, który był pastorem. Dopiero w wieku kilkunastu lat zaczął kształcić swoje umiejętności, rozpoczął pracę ze szkolnym chórem. W wieku 16 lat wystąpił w Port Elizabeth, wkrótce potem rozpoczął edukację muzyczną na Uniwersytecie Kapsztadzkim oraz w australijskim Brisbane. Edukację zakończył w 2007 roku.
Ntshebe miał śpiewać na uroczystości otwarcia piłkarskich mistrzostw świata w RPA 11 czerwca 2010.
Nazywany "Pavarottim RPA".
Zmarł 24 maja 2010 roku w Port Elizabeth na zapalenie opon mózgowych.

</doc>
<doc id="2007786" url="https://pl.wikipedia.org/wiki?curid=2007786" title="Indulis Bērziņš">
Indulis Bērziņš

Indulis Bērziņš (ur. 4 grudnia 1957 w Madonie) – łotewski polityk, nauczyciel akademicki i dyplomata, deputowany, minister spraw zagranicznych w latach 1999–2002, wielokrotny ambasador.
Życiorys.
W latach 1976–1981 studiował historię na Uniwersytecie Łotwy, następnie zaś odbywał studia podyplomowe na tejże uczelni (1981–1984). Pracował jako nauczyciel akademicki (1981–1990). W latach 80. zaangażowany w działalność Łotewskiego Frontu Ludowego. W 1990 został wybrany do Rady Najwyższej Łotewskiej SRR, obejmując funkcję wiceprzewodniczącego komisji spraw zagranicznych (1990–1992). Następnie był przewodniczącym tej komisji, a także przewodniczącym frakcji poselskiej Łotewskiego Frontu Ludowego (1992–1993).
W 1993 uzyskał mandat posła na Sejm V kadencji z ramienia Łotewskiej Drogi, został wiceprzewodniczącym jej klubu poselskiego oraz członkiem łotewskiej delegacji do Zgromadzenia Północnoatlantyckiego. W 1995 uzyskał reelekcję do Sejmu VI kadencji, obejmując funkcję przewodniczącego komisji spraw zagranicznych. Był jednocześnie członkiem łotewskiej delegacji do Unii Międzyparlamentarnej, a także przewodniczącym delegacji do Zgromadzenia Północnoatlantyckiego. W latach 1998–1999 pełnił obowiązki wiceprzewodniczącego Sejmu VII kadencji oraz przewodniczącego łotewskiej grupy Unii Międzyparlamentarnej.
Od lipca 1999 do listopada 2002 sprawował urząd ministra spraw zagranicznych, od 2000 do 2002 kierując jednocześnie zespołem negocjacyjnym do spraw członkostwa Łotwy w Unii Europejskiej. W latach 2003–2004 był ambasadorem Łotwy w Danii, zaś w 2004 został mianowany ambasadorem w Wielkiej Brytanii, placówką tą zarządzał do 2009. Był również ambasadorem nierezydującym w Australii i w Nowej Zelandii (2007–2013), na Słowacji i w Liechtensteinie (2009–2013). W latach 2009–2013 pełnił funkcję ambasadora Łotwy w Austrii. W 2015 powołany na stałego przedstawiciela tego kraju przy NATO, a w 2019 rozpoczął urzędowanie jako ambasador Łotwy na Litwie.
Odznaczony Orderem Trzech Gwiazd III klasy oraz francuskim Orderem Narodowym Zasługi III klasy.

</doc>
<doc id="2007787" url="https://pl.wikipedia.org/wiki?curid=2007787" title="Māris Kučinskis">
Māris Kučinskis

Māris Kučinskis (ur. 28 listopada 1961 w Valmierze) – łotewski polityk i samorządowiec, poseł na Sejm, przewodniczący klubu poselskiego Partii Ludowej, w latach 2004–2006 minister rozwoju regionalnego i samorządności, od 2016 do 2019 premier Łotwy, od 2022 minister spraw wewnętrznych.
Życiorys.
W 1980 został absolwentem szkoły średniej w swojej rodzinnej miejscowości, a w 1988 ukończył studia ekonomiczne z zakresu planowania przemysłowego na Uniwersytecie Łotwy w Rydze. Do 1991 pracował jako ekonomista i księgowy w różnych instytucjach administracji lokalnej. Na początku lat 90. zajął się biznesem, był dyrektorem przedsiębiorstwa Apgāds. W latach 1996–1997 i 1998–2003 sprawował funkcję przewodniczącego rady miejskiej Valmiery (kierując tym samym miejską egzekutywą). W okresie 1998–2000 był również przewodniczącym rady okręgu Valmiera.
W 1998 dołączył do Partii Ludowej, z jej ramienia w 2003 objął mandat posła VIII kadencji. W grudniu 2004 został ministrem rozwoju regionalnego i samorządności w rządzie Aigarsa Kalvītisa, funkcję tę pełnił do listopada 2006. W wyborach w 2006 uzyskał reelekcję do Sejmu IX kadencji. Został wówczas przewodniczącym klubu poselskiego Partii Ludowej, którym kierował do 2009. Powrócił na tę funkcję w 2010 w ostatnim roku kadencji. W wyborach w 2010 uzyskał reelekcję do Sejmu jako jeden z czterech przedstawicieli Partii Ludowej z ramienia komitetu O lepszą Łotwę (PLL). W Sejmie X kadencji został wiceprzewodniczącym frakcji PLL.
W wyborach w 2011 bez powodzenia ubiegał się o mandat poselski z listy Związku Zielonych i Rolników. Pracował następnie jako doradca i zastępca dyrektora generalnego zrzeszenia łotewskich miast LLPA. W 2014 uzyskał miejsce w Sejmie XI kadencji po zrzeczeniu się go przez Ivetę Grigule. W wyborach w 2014 uzyskał reelekcję z listy ZZS. Został członkiem wchodzącej w skład tej koalicji Partii Lipawskiej.
W 2016 został kandydatem swojego ugrupowania na premiera, gdy do dymisji podała się Laimdota Straujuma. 11 lutego 2016 został zatwierdzony przez Sejm na tym stanowisku.
W wyborach w 2018 został wybrany na kolejną kadencję łotewskiego parlamentu. 23 stycznia 2019 na stanowisku premiera zastąpił go Arturs Krišjānis Kariņš. W 2022 został jednym z liderów koalicji Zjednoczona Lista, z jej ramienia w tym samym roku ponownie uzyskał mandat deputowanego. W grudniu 2022 objął urząd ministra spraw wewnętrznych w drugim gabinecie Artursa Krišjānisa Kariņša.

</doc>
<doc id="2007789" url="https://pl.wikipedia.org/wiki?curid=2007789" title="Dagnija Staķe">
Dagnija Staķe

Dagnija Staķe (ur. 3 września 1951 w Vietalvas pagasts w okręgu Aizkraukle) – łotewska nauczycielka i polityk, posłanka na Sejm, w latach 2002–2007 minister zabezpieczenia społecznego, w 2010 minister rozwoju regionalnego i samorządności.
Życiorys.
W latach 1977–1981 studiowała pedagogikę muzyczną Dyneburskiego Instytutu Pedagogicznego. W okresie 1997–1999 studiowała podyplomowo na Wydziale Ekonomii i Zarządzania Uniwersytetu Łotwy w Rydze.
W latach 1970–1977 pracowała jako nauczycielka muzyki w szkole średniej. Po ukończeniu studiów podjęła pracę wykładowczyni w macierzystym instytucie, a w latach 1984–1994 była zatrudniona jako nauczycielka w ryskiej szkole pedagogicznej. Od 1994 do 2002 sprawowała funkcję przewodniczącej rady Tumes pagasts. W latach 1997–2002 zasiadała w radzie okręgu Tukums jako jej przewodnicząca. Od listopada 2002 do listopada 2007 zajmowała stanowisko ministra zabezpieczenia społecznego w czterech gabinetach.
W 2006 uzyskała mandat posłanki na Sejm IX kadencji z ramienia Związku Zielonych i Rolników (jako przedstawicielka Łotewskiego Związku Rolników). W wyborach w 2010 bez powodzenia ubiegała się o reelekcję. 13 maja 2010 została wybrana przez Sejm na ministra rozwoju regionalnego i samorządności w rządzie Valdisa Dombrovskisa. W związku z planowaną likwidacją ministerstwa nie powierzono jej tego stanowiska w drugim gabinecie tego premiera, który utworzono w listopadzie tegoż roku. Objęła funkcję sekretarza parlamentarnego w Ministerstwie Zdrowia. Funkcję tę pełniła do 2011.
Życie prywatne.
Jest zamężna, ma czwórkę dzieci. Jej synem jest Mārtiņš Staķis, który w 2020 objął stanowisko mera Rygi.

</doc>
<doc id="2007790" url="https://pl.wikipedia.org/wiki?curid=2007790" title="Il Giardino Armonico">
Il Giardino Armonico

Il Giardino Armonico – włoski zespół muzyki dawnej założony w 1985 w Mediolanie przez Lucę Pianca i Giovanniego Antoniniego. Specjalizuje się w wykonaniach XVII- i XVIII-wiecznych utworów z wykorzystaniem dawnych instrumentów (nurt wykonawstwa historycznego).
Zespół występował m.in. na takich festiwalach jak Musica e Poesia a San Maurizio w Mediolanie, Styriarte Festival w Grazu, Salzburger Pfingsten Festival, Osterklang w Wiedniu, Schleswig-Holstein Musik Festival, Rheingau Festival, Internationale Musikfestwochen w Lucernie, Festival de Musique de Montreux-Vevey i in. Gościł w wielu salach koncertowych na świecie, m.in. Concertgebouw w Amsterdamie, Wigmore Hall w Londynie, Musikverein and Konzerthaus w Wiedniu, Théâtre des Champs Élysées and Théâtre du Châtelet w Paryżu, Tonhalle w Zurychu, Victoria Hall w Genewie, Alte Oper we Frankfurcie, Staatsoper Unter den Linden w Berlinie, Teatrze Bolszoj w Moskwie, Konserthus w Oslo, Palais des Beaux-Arts w Brukseli, Auditorio Nacional w Madrycie, Oji Hall w Tokio, Bibliotece Kongresu w Waszyngtonie, Carnegie Hall i Lincoln Center w Nowym Jorku. Współpracowali z wieloma uznanymi artystami jak na przykład: Cecilia Bartoli, Katia i Marielle Labèque, Christophe Coin, Eva Mei, Sumi Jo, Sara Mingardo, Lynne Dawson, Bernarda Fink, Christoph Prégardien, Véronique Gens, Viktoria Mullova czy Giuliano Carmignola.
W październiku 1996 otrzymali "Gramophone Award" i "Diapason d’Or" za "Il Proteo" z Christophe’em Coinem jako solistą. Album "Brandenburg Concertos" zdobył "Echo-Preis" w 1998, a nagranie z utworami Locke’a i Bibera otrzymało "Diapason d’Or" za rok 1999. W 2001 zespół zdobył "Grammy" za album z nagraniami Vivaldiego z udziałem Cecilii Bartoli. Zostali uhonorowani również nagrodami "Fondazione Cini", "Caecilia Award", "Choc de la Musique", "Grand Prix des Discophiles", "10 de Répertoire" i in.
Przez wiele lat nagrywali dla wytwórni Teldec Classics. W maju 2008 podpisali kontrakt z Decca/L’Oiseau-Lyre.
W grudniu 2002 wytwórnia Teldec opublikowała "Artist Portrait", wydawnictwo dotyczące zespołu.
Skład.
W zależności do potrzeb jednocześnie występuje od 3 do 30 muzyków. Poniżej przedstawiono przykładowy skład zespołu podczas 2 koncertów z 2010:

</doc>
<doc id="2007791" url="https://pl.wikipedia.org/wiki?curid=2007791" title="Torowisko niewydzielone">
Torowisko niewydzielone



</doc>
<doc id="2007793" url="https://pl.wikipedia.org/wiki?curid=2007793" title="Asta Skaisgirytė-Liauškienė">
Asta Skaisgirytė-Liauškienė

Asta Skaisgirytė Liauškienė (ur. 20 marca 1966) – litewska urzędnik państwowa i dyplomatka, w latach 2006–2009 ambasador w Izraelu, od 2009 do 2012 wiceminister spraw zagranicznych. Od 2012 ambasador Litwy w Wielkiej Brytanii. Doradczyni prezydenta Gitanasa Nausedy.
Życiorys.
W 1989 ukończyła studia na Wydziale Filologii Wileńskiego Uniwersytetu Państwowego. W latach 1992–1993 studiowała stosunki międzynarodowe w Instytucie Administracji Publicznej we Francji.
W latach 1989–1990 pracowała jako korespondentka tygodnika "Atgimimas". Na początku lat 90. kierowała Biurem Stosunków Międzyparlamentarnych Sejmu Republiki Litewskiej. Od 1993 zatrudniona na różnych stanowiskach w Ministerstwie Spraw Zagranicznych (m.in. jako I sekretarz w Wydziale Europy Zachodniej Departamentu Politycznego oraz dyrektor Wydziału Europy Północnej tegoż Departamentu). W latach 1998–2003 była ambasadorem we Francji (w okresie 2002–2003 również ambasadorem nierezydującym w Tunezji). Po powrocie do kraju stanęła na czele Departamentu Personalnego MSZ (2003–2006). Od 2006 do 2009 pełniła misję jako ambasador nadzwyczajny i pełnomocny w Izraelu. W lutym 2009 została wiceministrem spraw zagranicznych. W 2012 została ambasadorem Litwy w Wielkiej Brytanii. Została doradczynią prezydenta Litwy Gitanasa Nausedy.
Odznaczona Krzyżem Komandorskim Orderu Legii Honorowej Republiki Francuskiej oraz Krzyżem Komandorskim Orderu "Za zasługi wobec Litwy".
Mówi w językach angielskim, francuskim, rosyjskim i niemieckim.

</doc>
<doc id="2007795" url="https://pl.wikipedia.org/wiki?curid=2007795" title="Aleksandr Tauber">
Aleksandr Tauber

Aleksandr Siemionowicz Tauber (ros. Александр Семенович Таубер, ur. 1848, zm. 1908) – rosyjski chirurg, profesor Cesarskiego Uniwersytetu Warszawskiego, autor jednego z pierwszych podręczników neurochirurgii w języku rosyjskim (1898). Redaktor „Wojenno-medicinskogo żurnała”.

</doc>
<doc id="2007796" url="https://pl.wikipedia.org/wiki?curid=2007796" title="Wojna Rzymu ze sprzymierzeńcami">
Wojna Rzymu ze sprzymierzeńcami

Wojna ze sprzymierzeńcami (łac. "bellum sociale", wojna italska, marsyjska) − toczony w latach 91-88 p.n.e. konflikt Republiki Rzymskiej z italskimi sprzymierzeńcami ("socii"). Były to jedne z najbardziej krwawych walk w dziejach Rzymu, których przegrana mogła oznaczać unicestwienie Imperium.
Geneza.
Podbój Italii przez Rzymian w ciągu czwartego i trzeciego wieku p.n.e. zaowocował licznymi sojuszami, których warunki zależały od tego, czy zawarte zostały dobrowolnie, czy sprzymierzeńcy zostali do nich zmuszeni przez porażkę w wojnie. Sprzymierzeńcy, choć obciążeni obowiązkiem pomocy wojskowej ("auxilia", w drugim wieku p.n.e. sprzymierzeńcy stanowili między połową a dwoma trzecimi rzymskiej armii), nie mieli jednak obywatelstwa rzymskiego. Rzym kontrolował również całkowicie ich politykę zagraniczną, zabraniając posiadania innych sojuszników poza nim samym. Państwa sprzymierzone zachowywały jednak pełnię odrębności ustrojowej.
Projekty agrarne nie uwzględniały w podziale ziemi Italików, przewidując działki "ager publicus" jedynie obywatelom rzymskim. Prowadziło to do gwałtownego sprzeciwu sprzymierzeńców, którzy pragnęli uzyskania obywatelstwa rzymskiego, a zarazem pełni praw politycznych.
Iskrą zapalną do wybuchu powstania było zabójstwo Marka Liwiusza Druzusa, trybuna ludowego z 91 roku p.n.e. Projekty jego reform przewidywały między innymi nadanie praw obywatelskich wszystkim wolnym mieszkańcom Italii, a także podział wszystkich gruntów publicznych. Spotkały się one z ostrą opozycją rzymskich senatorów oraz ekwitów i nie doszły do skutku, a ich autor został zamordowany. Rozwścieczyło to większość sprzymierzeńców, którzy zawarli sojusz przeciwko Rzymowi.
Wojna.
Wojna ze sprzymierzeńcami rozpoczęła się w 90 roku p.n.e. zabójstwem prokonsula Gajusza Serwiliusza, a następnie rzezią pozostałych Rzymian w mieście Asculum. Powstanie szybko rozszerzyło się na całą południową i środkową Italię. Objęło ono jako pierwszych Marsów, potem Westynów, Picenów, Marrucynów, Pelignów, Samnitów, Lukanów, Frentanów. Wszystkie kolonie latyńskie z wyjątkiem Wenuzji pozostały wierne Rzymowi, tak jak Etruskowie, Umbrowie oraz miasta greckie na południu.
Na czele koalicji Italików stanęli Q. Poppaedius Silo z plemienia Marsów i C. Papius Mutilus z plemienia Samnitów. Sprzymierzeńcy stworzyli własną organizację państwową, którą nazwali Italią, łączącą zasady ustrojowe rzymskie, italskie i greckie. Ich stolicą stało się Corfinium (dzisiejsze Corfinio w Abruzji). Ustanowili 2 konsulów, 12 pretorów oraz 500-osobowy senat. By opłacić żołnierzy, bili własną monetę, która służyła propagandzie antyrzymskiej. Wyobrażano na niej między innymi byka, symbol Italików, tratującego rzymską wilczycę. Żołnierze sprzymierzeńców zdobyli doświadczenie podczas służby pomocniczej w armii rzymskiej w poprzednich latach. 
Armia powstańców liczyła ok. 100 tys. ludzi, Rzymianie wraz z wiernymi sojusznikami wystawili podobną ilość wojsk. Zmuszeni byli oni do rozproszenia wojsk w różnych częściach Italii. Dowództwo objęło dwóch ówczesnych konsulów - Publiusz Rutyliusz Lupus (wraz z legatami Gajuszem Mariuszem i Gnejuszem Pompejuszem Strabonem) na północy oraz Lucjusz Juliusz Cezar (z Lucjuszem Korneliuszem Sullą i Tytusem Didiuszem) na południu. Powstańcy również rozmieszczeni byli na północy (pod dowództwem Popediusza Silona z plemienia Marsów) oraz południu (pod dowództwem Gajusza Papiusza Mutilusa z plemienia Samnitów).
Kalendarium.
Wydarzenia w 90 p.n.e.:
Wydarzenia w 89 p.n.e.:
Wydarzenia w 88 p.n.e.:
Rzymskie ustępstwa na rzecz sprzymierzeńców.
Wojna toczyłaby się z pewnością znacznie dłużej i mogłaby przybrać znacznie gorszy dla Rzymian obrót, gdyby nie poczynili oni ustępstw na rzecz sprzymierzeńców.
Jeszcze w 90 roku p.n.e. Lucjusz Juliusz Cezar ustanowił "Lex Iulia", dając dowódcom wiernych sprzymierzeńców władzę przyznawania obywatelstwa podległym im Italikom. Ochłodziło to wrogie nastroje części Italików i powstrzymało wahających się sojuszników od przejścia na stronę wroga.
Jednak wobec przedłużających się walk Rzymianie zmuszeni byli do dalszych ustępstw. W 89 p.n.e. ogłoszono "Lex Plautia Papiria", przyznającą obywatelstwo wszystkim sprzymierzeńcom, którzy w ciągu 60 dni złożą broń i zgłoszą się do pretora w tej sprawie.
Liczba obywateli wzrosła z 400 tys. sprzed wojny do 900 tys. Choć więc sprzymierzeńcy zostali pokonani w wojnie, stali się przez obywatelstwo równi Rzymianom. W praktyce ich prawa polityczne były ograniczone koniecznością osobistego stawiania się na głosowanie w Rzymie. Cenzorzy ograniczyli także nowym obywatelom możliwość zapisu tylko do 8 tribus (z obecnych 35), zmniejszając ich znaczenie polityczne, w obawie przed ich liczebnością, przewyższającą starych obywateli Rzymu.

</doc>
<doc id="2007798" url="https://pl.wikipedia.org/wiki?curid=2007798" title="Arion ater">
Arion ater

" Arion ater " – gatunek ślimaka z rodziny ślinikowatych (Arionidae), występujący w Anglii i na Wybrzeżu Północno-Zachodnim.
Biotop.
Żyje na łąkach i polach.
Wygląd.
Dorosły ślimak mierzy ok. 15 cm. Młode osobniki są koloru pomarańczowego. Gdy mierzą ok. 2,5 cm zmieniają barwę na czarną.
Tryb życia.
Prowadzą nocny tryb życia. Żywią się głównie roślinami i grzybami, ale czasem zjadają także robaki, owady i odchody innych zwierząt.
Rozmnażanie.
Ślimaki te są obojnakami. Po kopulacji składają 20–50 jaj w szczelinach ziemi lub pęknięciach w drewnie. Młode wykluwają się po ok. 6 tygodniach.
Korelacje z ludźmi.
"Arion ater" jest uważany za najbardziej niszczycielski gatunek ślimaków nagich. Jego przedstawiciele czynią duże szkody w uprawach warzyw, zwłaszcza sałaty. Z drugiej strony gatunek ten, jak wszystkie ślimaki, pełni ważną rolę w użyźnianiu gleby.
Zagrożenia.
Z powodu wydzielanego przez nie śluzu i paskudnego smaku ślimaki te mają niewielu naturalnych wrogów. Polują na nie jeże, borsuki, ryjówki, myszy, żaby i ropuchy, węże, a także niektóre chrząszcze i ptaki.

</doc>
<doc id="2007801" url="https://pl.wikipedia.org/wiki?curid=2007801" title="Liceum ogólnokształcące im. Bolesława Prusa w Skierniewicach">
Liceum ogólnokształcące im. Bolesława Prusa w Skierniewicach



</doc>
<doc id="2007810" url="https://pl.wikipedia.org/wiki?curid=2007810" title="Niszczyciele typu Framée">
Niszczyciele typu Framée

Niszczyciele typu "Framée" – seria francuskich niszczycieli z początku XX wieku, będących w służbie podczas I wojny światowej.
Historia.
Niszczyciele typu "Framée" należały do grupy pierwszych francuskich niszczycieli, tzw. 300-tonowych, stanowiąc ich drugą serię, po typie "Durandal". Jako jedyne z 300-tonowych niszczycieli wyróżniały się czterema kominami w miejsce dwóch. 
Okręty otrzymały, podobnie jak inne niszczyciele programu 300-tonowego, nazwy od historycznych broni piechoty: Epée (miecz), Framée (włócznia, hasta), Pique (pika), Yatagan (jatagan). Zbudowano je po dwa w stoczniach w La Seyne-sur-Mer i Saint-Nazaire.
Okręty miały typowy dla francuskich niszczycieli tego okresu kadłub o zaokrąglonych burtach, przechodzących w pokład górny o zaokrąglonym profilu, nad którym na śródokręciu i rufie na niewielkiej wysokości był zabudowany lekki drewniany pokład dla obsługi uzbrojenia. Pokład dziobowy nie był podniesiony i również był zaokrąglony w przekroju poprzecznym. Ich własności morskie były dobre, aczkolwiek niszczyciele typu "Framée" miały początkowo problemy ze stabilnością i musiały zostać odciążone, m.in. przez usunięcie jednego z masztów. Miały one też problemy z osiągnięciem prędkości projektowej. Okręty miały cztery kotły parowe i cztery cienkie kominy, w dwóch szeroko rozstawionych grupach. Maszyny parowe znajdowały się w dwóch osobnych przedziałach pomiędzy oboma kotłowniami, co zwiększało nieco żywotność okrętów. Nietypową cechą francuskich niszczycieli był ster umieszczony przed śrubami.
Działo 65 mm było umieszczone na niewielkiej nadbudówce dziobowej (dobrze chronione od zalewania falami), a działka 47 mm były rozmieszczone po 3 na burtę - dwa obok nadbudówki dziobowej i przedniego komina i jedno koło rufowego komina. Pojedyncze obrotowe wyrzutnie torped znajdowały się na pokładzie między kominami i na rufie. Wyrzutnie miały po jednej torpedzie zapasowej.
Niszczyciele typu "Framée" w momencie wejścia do służby odpowiadały standardowi dla tej klasy na świecie, jednakże szybko stały się przestarzałe w obliczu szybkiego wzrostu wielkości niszczycieli przed I wojną światową. 
Na bazie typu "Framée" oparto budowane dla Rosji niszczyciele typu "Wnimatielnyj" (początkowo nazwanego "Foriel"), które różniły się głównie uzbrojeniem.
Służba.
Główny niszczyciel typu - "Framée" zatonął 11 sierpnia 1900 w kolizji z pancernikiem "Brennus" podczas manewrów. Pozostałe okręty służyły podczas I wojny światowej, chociaż były już wtedy przestarzałe i odpowiadały wielkością nowo budowanym torpedowcom. 
Podczas wojny zatonął "Yatagan" w kolizji z brytyjskim parowcem SS "Teviot" pod Dieppe 3 listopada 1916. Reszta okrętów przetrwała wojnę, po czym została wycofana ze służby w latach 1920-1921.

</doc>
<doc id="2007812" url="https://pl.wikipedia.org/wiki?curid=2007812" title="Stepan Sydoruk">
Stepan Sydoruk



</doc>
<doc id="2007816" url="https://pl.wikipedia.org/wiki?curid=2007816" title="Leukothea">
Leukothea



</doc>
<doc id="2007817" url="https://pl.wikipedia.org/wiki?curid=2007817" title="Leucothea">
Leucothea



</doc>
<doc id="2007819" url="https://pl.wikipedia.org/wiki?curid=2007819" title="Thomas Birch (ujednoznacznienie)">
Thomas Birch (ujednoznacznienie)



</doc>
<doc id="2007822" url="https://pl.wikipedia.org/wiki?curid=2007822" title="Leukothoe">
Leukothoe



</doc>
<doc id="2007823" url="https://pl.wikipedia.org/wiki?curid=2007823" title="Leucothoe">
Leucothoe



</doc>
<doc id="2007831" url="https://pl.wikipedia.org/wiki?curid=2007831" title="Płaton Leczicki">
Płaton Leczicki

Płaton Aleksiejewicz Leczicki (ros. "Платон Алексеевич Лечицкий") (ur. 30 listopada 1856 w guberni grodzieńskiej, zm. 18 lutego 1921 Moskwa) – rosyjski wojskowy, generał piechoty 1913
Życiorys.
Syn duchownego. Uczył się w seminarium, którego nie ukończył. Ukończył Warszawski Korpus Junkrów i Oficerską Szkołę Piechoty w 1879 w stopniu podchorążego. Do stopnia oficerskiego mianowany w 1880. Uczestnik wojny rosyjsko-chińskiej 1900 – 1901. W czasie wojny rosyjsko-japońskiej 1904 -1905 dowódca pułku piechoty. Za zasługi bojowe mianowany do stopnia generała majora. Objął następnie w 1906 stanowisko dowódcy 1 Dywizji Piechoty Gwardii, następnie w 1908 dowódcy Korpusu. Od 1910 naczelny dowódca Amurskiego Okręgu wojskowego.
W czasie I wojny światowej, od sierpnia 1914 dowódca 9 Armii, która w 1916 odniosła w czasie natarcia Frontu Południowo-Zachodniego duże zwycięstwo na Bukowinie rozbijając 7 Armię austro-węgierską. 1 marca 1917 wyznaczony na naczelnego dowódcę Frontu Zachodniego. 7 maja 1917 złożył dymisję, która została przyjęta.
Po rewolucji październikowej 1917 służył w Armii Czerwonej jako specjalista w sztabie Piotrogrodzkiego Okręgu Wojskowego. Aresztowany zmarł w więzieniu w Moskwie. Był odznaczony Orderem Świętego Jerzego III i IV klasy, Orderem Świętego Włodzimierza II, III i IV klasy, Orderem Świętej Anny I klasy, Orderem Świętego Stanisława I i II klasy i Złotą Szablą "Za Dzielność".

</doc>
<doc id="2007832" url="https://pl.wikipedia.org/wiki?curid=2007832" title="Puchar Europejski CEB">
Puchar Europejski CEB

Puchar Europejski CEB (ang. "CEB European Cup") w baseballu – cykliczne rozgrywki, organizowane od 1963 przez Confederation of European Baseball, w których biorą udział zespoły baseballowe, zajmujące czołowe lokaty w narodowych rozgrywkach najwyższego szczebla.
Od 2008 w rundzie kwalifikacyjnej do pucharu, zwanej CEB European Cup Qualifier, bierze udział 24 drużyn w 4 grupach. 12 z nich kwalifikuje się do rozgrywek Pucharu Europejskiego CEB, gdzie 4 najlepsze drużyny z obu grup kwalifikują się do ostatniej rundy, Final Four zwanej też European Champion Cup.
W 2010 mistrz Polski, Demony Miejska Górka występuje w rundzie kwalifikacyjnej.

</doc>
<doc id="2007833" url="https://pl.wikipedia.org/wiki?curid=2007833" title="Kataster">
Kataster



</doc>
<doc id="2007835" url="https://pl.wikipedia.org/wiki?curid=2007835" title="Tadeusz Szubka">
Tadeusz Szubka

Tadeusz Szubka (ur. 19 września 1958 w Radkowie) – filozof, profesor Uniwersytetu Szczecińskiego.
Życiorys.
W latach 1977–1982 studiował na sekcji filozofii teoretycznej Wydziału Filozofii Chrześcijańskiej Katolickiego Uniwersytetu Lubelskiego. Tytuł magistra filozofii uzyskał na podstawie pracy "Metoda analizy Morrisa Lazerowitza i jej filozoficzne uwarunkowania", napisanej pod kierunkiem ks. prof. dra hab. Stanisława Kamińskiego. Pod kierunkiem Stanisława Kamińskiego rozpoczął pracę nad rozprawą doktorską pt. "Metafizyka analityczna P.F. Strawsona: analiza metodologiczna". Po śmierci ks. Kamińskiego (1986 r.), kontynuował pisanie rozprawy pod kierunkiem ks. prof. dra hab. Andrzeja Bronka. Tytuł doktora nauk humanistycznych w zakresie filozofii uzyskał w 1992 roku.
Habilitował się na Wydziale Filozofii KUL 14 marca 2002 r. na podstawie monografii "Antyrealizm semantyczny: studium analityczne" (Lublin: RW KUL 2001) oraz dotychczasowego dorobku naukowego.
Od 1 lutego 2003 pełni funkcję dyrektora Instytutu Filozofii Uniwersytetu Szczecińskiego, kieruje w nim Zakładem Ontologii i Filozofii Analitycznej.
Członek Polskiego Towarzystwa Filozoficznego i Towarzystwa Naukowego KUL, a także trzech znanych międzynarodowych towarzystw filozoficznych: American Philosophical Association, Aristotelian Society oraz Mind.
W 2019 został członkiem Rady Doskonałości Naukowej I kadencji.

</doc>
<doc id="2007836" url="https://pl.wikipedia.org/wiki?curid=2007836" title="Gmina zbiorowa Eystrup">
Gmina zbiorowa Eystrup

Gmina zbiorowa Eystrup (niem. "Samtgemeinde Eystrup") – dawna gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajdowała się w miejscowości Eystrup. 
1 stycznia 2011 gmina zbiorowa połączona została z gminą zbiorową Grafschaft Hoya. 
Podział administracyjny.
Do gminy zbiorowej Eystrup należały cztery gminy:

</doc>
<doc id="2007837" url="https://pl.wikipedia.org/wiki?curid=2007837" title="Oskar Maria Graf">
Oskar Maria Graf

Oskar Maria Graf (ur. 22 lipca 1894 w Bergu, zm. 28 czerwca 1967 w Nowym Jorku) – niemiecki pisarz, anarchista współpracujący z Erichem Mühsamem i ruchem pacyfistycznym. Na emigracji bardzo aktywny w działalności antyfaszystowskiej, współpracownik międzynarodowego ruchu socjalistycznego. Autor socjalistycznych i anarchistycznych powieści.
W młodości pracował jako piekarz. Przed I wojną światową wyjechał do Monachium, gdzie dołączył do bohemy artystycznej, pracując dorywczo. Wiele podróżował. W czasie Wielkiej Wojny służył na froncie wschodnim. W 1916 roku został osadzony w karcerze za niesubordynację, wysłany do zakładu psychiatrycznego, a następnie po zorganizowaniu strajku głodowego zwolniony.
W 1917 roku ożenił się z Karoliną Bretting. Rok później urodziła się córka Anna Maria (1918–2008). Małżeństwo rozpadło się już w tym samym roku (rozwód nastąpił w 1944 roku). Oskar Graf brał wówczas udział w strajkach, rewolucji w Monachium i był aresztowany. W 1919 roku związał się z żydówką Mirjam Sachs (ślub wzięli w 1944 roku, zmarła w 1959).
W latach 20. pracował w teatrze. W 1933 roku wyjechał z Niemiec, a naziści umieścili go na liście autorów zakazanych. Z Austrii wyjechał do Czechosłowacji, a w 1938 roku do USA. Udzielał się w tamtejszym ruchu literackim. W 1957 roku otrzymał amerykańskie obywatelstwo i odbył swoją pierwszą powojenną podróż do Europy. Trzy lata później otrzymał honorowy doktorat Wayne State University.

</doc>
<doc id="2007840" url="https://pl.wikipedia.org/wiki?curid=2007840" title="II Liceum Ogólnokształcące im. Króla Jana III Sobieskiego w Grudziądzu">
II Liceum Ogólnokształcące im. Króla Jana III Sobieskiego w Grudziądzu

II Liceum Ogólnokształcące im. Króla Jana III Sobieskiego – publiczna szkoła ponadpodstawowa w Grudziądzu, liceum ogólnokształcące powstałe z przekształcenia dawnego Państwowego Gimnazjum Klasycznego im. Króla Jana III Sobieskiego.
W roku 1874 rozpoczęło w Grudziądzu działalność pruskie Gimnazjum Królewskie (jego absolwentem był m.in. noblista, chemik Walther Hermann Nernst). Po zakończeniu I wojny światowej i po utworzeniu w Grudziądzu struktur II Rzeczypospolitej – w tym struktur szkolnictwa – 1 kwietnia 1920 utworzono w mieście polskie gimnazjum, które w marcu następnego roku upaństwowiono, tworząc 8-klasowe gimnazjum męskie i żeńskie gimnazjum humanistyczne. Wówczas jednym z nauczycieli szkoły był Stanisław Bochnig.
Od roku szkolnego 1926/1927 zaczął obowiązywać zmodyfikowany profil nauczania w gimnazjach neoklasycznych, a w roku 1933 szkoła otrzymała patrona i zaczęła funkcjonować pod nazwą Państwowe Gimnazjum Klasyczne im. Króla Jana III Sobieskiego. Dwa lata później zreorganizowano szkołę, wskutek czego funkcjonowała jako Państwowe Gimnazjum (czteroletnie) i Liceum (dwuletnie) Klasyczne.
Podczas II wojny światowej szkoła nie działała, a w jej budynku Niemcy umieścili policyjne koszary. Po przejściu frontu i powrocie Grudziądza do Polski szkoła w marcu 1945 wznowiła działalność pod nazwą II Liceum Ogólnokształcące (bez patrona). W roku szkolnym 1951/52 przeniesiono ją z macierzystego budynku przy ulicy Sienkiewicza 27 (mieści się w nim I Liceum Ogólnokształcące im. Bolesława Chrobrego) do budynku szkoły powszechnej przy ul. Marcinkowskiego 10. W 1976 przywrócono szkole imię Jana III Sobieskiego, a po roku 1989 przyjęto przedwojenną formę imienia patrona – Króla Jana III Sobieskiego.

</doc>
<doc id="2007841" url="https://pl.wikipedia.org/wiki?curid=2007841" title="Singles &amp; E.P. Anthology ’68 – ’80">
Singles &amp; E.P. Anthology ’68 – ’80

Singles &amp; E.P. Anthology '68 - '80 – płyta kompilacyjna zawierająca 35 utworów ze stron A i B singli, alternatywnych zapisów i wersji koncertowych zespołu Deep Purple, począwszy od pierwszego singla ""Hush" wydanego w czerwcu 1968 r., po ostatni oficjalnie wydany w Wielkiej Brytanii, w marcu 1976 singiel "You Keep on Moving" oraz powtórnie wydany w październiku 1980 roku "Smoke on the Water"".
Album wydany został na dwóch płytach CD wraz z ośmio-stronicowym kolorowym bookletem zawierającym przypisy Simona Robinsona z wytwórni Purple Records.

</doc>
<doc id="2007842" url="https://pl.wikipedia.org/wiki?curid=2007842" title="Marcos Wafiadis">
Marcos Wafiadis



</doc>
<doc id="2007843" url="https://pl.wikipedia.org/wiki?curid=2007843" title="Marcos Wafeiadis">
Marcos Wafeiadis



</doc>
<doc id="2007844" url="https://pl.wikipedia.org/wiki?curid=2007844" title="Grupa poboczna">
Grupa poboczna



</doc>
<doc id="2007846" url="https://pl.wikipedia.org/wiki?curid=2007846" title="Wasilij Gurko">
Wasilij Gurko

Wasilij Iosifowicz Romejko-Gurko (ur. w Carskim Siole, zm. 11 listopada 1937 w Rzymie) – rosyjski wojskowy, generał kawalerii 1916, syn generała feldmarszałka I. W. Romejki-Gurki.
Życiorys.
Ukończył gimnazjum klasyczne i Korpus Paziów. Oficer od 1885. Następnie ukończył Nikołajewską Akademię Sztabu Generalnego w 1892. Służył w sztabach Turkiestańskiego, Wileńskiego i Warszawskiego Okręgu Wojskowego. W czasie wojny angielsko-burskiej 1899-1902 agent przy armii Burów. Walczył w wojnie rosyjsko-japońskiej 1904-1905. W 1906 przewodniczący Wojskowej Komisji Sprawozdawczej wojny rosyjsko-japońskiej. W 1911 dowódca 1 Dywizji Kawalerii.
Od listopada 1914 dowódca 6 Korpusu Armijnego, następnie dowodził 5 Armią, później (od sierpnia 1916) Armią Specjalną. Od października 1916 pełniący obowiązki szefa sztabu Naczelnego Dowódcy. Z inicjatywy gen. Gurki pułki cztero-batalionowe były przeformowane w trzy-batalionowe. Po rewolucji lutowej 1917 dowódca Frontu Zachodniego zmienił gen. Ewerta. 23 maja za krytykę Rządu Tymczasowego i monarchii zdymisjonowany i wyznaczony na dowódcę dywizji, pozostawał w dyspozycji Naczelnego Dowódcy. Mieszkał w Petersburgu W lipcu 1917 aresztowany i osadzony w Twierdzy Pietropawłowskiej za prowadzenie korespondencji z Mikołajem II. Wkrótce zwolniony i w sierpniu 1917 wysłany poza granice Rosji. Osiadł we Włoszech. 14 października 1917 zwolniony ze służby. Na emigracji przewodniczący Rosyjskiego Związku Inwalidów. W 1919 odmówił dowodzenia siłami białych na północy i północnym zachodzie Rosji. Autor: "Rosja 1914 - 1918".

</doc>
<doc id="2007847" url="https://pl.wikipedia.org/wiki?curid=2007847" title="Štěpán Vojtěch">
Štěpán Vojtěch

Štěpán Vojtěch (ur. 23 kwietnia 1977) – czeski kierowca rajdowy, wielokrotny uczestnik serii rajdów o Mistrzostwo Świata. Jest bratem Tomáša Vojtěcha, także rajdowca, zmarłego tragicznie w 2005 roku i synem Zdenka Vojtěcha, również kierowcy rajdowego.
W 2005 roku Vojtěch zadebiutował w Rajdowych Mistrzostwach Świata. Pilotowany przez Michala Ernsta i jadący Peugeot 206 WRC w barwach zespołu OMV Rally Team zajął wówczas 27. miejsce w Rajdzie Niemiec. W 2006 roku zaliczył 4 starty w Mistrzostwach Świata trzema samochodami - Peugeotem 206 WRC, Mitsubishi Lancerem Evo 8 (zdobył 2 punkty w Production Cars WRC) oraz Peugeotem 307 WRC. W Rajdzie Katalonii był 14. osiągając najlepszy wynik w MŚ w karierze. Z kolei w sezonie 2007 wystąpił w 5 rajdach, Mitsubishi Lancerem Evo 9 w teamie OMV Bixxol Rally Team. Zdobył 8 punktów w PCWRC.
Vojtěch startował również w rajdach Mistrzostw Europy oraz Mistrzostw Czech i Rally Sprintach. W 2002 roku po raz pierwszy stanął na podium w rajdzie o mistrzostwo kraju - był to Rajd Valašská. Z kolei w 2005 roku w Rajdzie Český Krumlov odniósł swoje pierwsze zwycięstwo, a w 2006 roku wygrał go po raz drugi.

</doc>
<doc id="2007852" url="https://pl.wikipedia.org/wiki?curid=2007852" title="Esteban Solari">
Esteban Solari

Esteban Andrés Solari Poggio (ur. 2 czerwca 1980 w Rosario Santa Fe) jest piłkarzem pochodzenia argentyńskiego, który gra pod pseudonimem Tano (oznacza „włoski”, w argentyńskim slangu Tano to „uparty”). Jego rodzicami są Eduardo Miguel Solari oraz Alicia Susana Poggio. Ma jeszcze trzech braci (Santiago Hernán Solari, Martin Miguel Solari, David Eduardo Solari) oraz jedną siostrę - Liz Maria Solari (modelka).
Kariera klubowa.
Pierwszym profesjonalnym klubem napastnika był Velez Sarsfield, dla którego grał w sezonie 1999–2000. Po krótkich epizodach w Estudiantes i Defensa y Justicia przeniósł się do Argentinos Juniors na sezon 2002–2003. Rok później bronił już barw włoskiej Chioggii.
W sezonie 2004–2005 grał dla Lierse, gdzie podczas 23 spotkań strzelił pięć goli. W następnym sezonie reprezentował ekipę APOEL-u. W swoim debiutanckim sezonie na Cyprze zebrał imponujące pochwały, co zakończyło się przedłużeniem jego umowy do 2008 roku. W pierwszym sezonie Esteban rozegrał 16 meczów w wyjściowym składzie i cztery jako zmiennik (zdobył 15 bramek w lidze). W sezonie 2006–2007 był najlepszym strzelcem w krajowych rozgrywkach, z 20 trafieniami na koncie. Solari został też wybrany najbardziej wartościowym graczem (MVP) tamtych rozgrywek. Jednakże, pod koniec maja 2007 roku ogłoszono, iż gracz związał się kontraktem z meksykańskim Pumas UNAM. 13 czerwca 2008 roku Solari przeniósł się do hiszpańskiego klubu, UD Almerii.
Jego pierwszy sezon w Primera División nie był taki, jakiego sobie wcześniej wyobrażał, bowiem rozegrał tylko osiem spotkań i strzelił jedną bramkę. Nie zniechęcił się jednak i pozostał na kolejny sezon, co wiązało się oczywiście z walką o miejsce w składzie. Sezon 2009/2010 był jeszcze gorszy, ponieważ zanotował tylko dwa występy.
2 czerwca 2010 roku podpisał trzyletnią umowę z APOEL-em, gdzie występował jeszcze trzy lata wcześniej. W 2013 roku najpierw grał w Apollonie Limassol, a następnie został zawodnikiem Skody Xanthi.
Jego rodzicami są Eduardo Miguel Solari i Alicia Susana Poggio. Zawodnik ma trzech braci: Santiago Solari, Martin Solari oraz David Solari, którzy również są piłkarzami, i jedną siostrę: Liz Maria Solari - ona z kolei jest modelką.

</doc>
<doc id="2007858" url="https://pl.wikipedia.org/wiki?curid=2007858" title="Nakajima J5N">
Nakajima J5N

Nakajima J5N – japoński myśliwiec przechwytujący z okresu II wojny światowej, produkowany przez koncern Nakajima.

</doc>
<doc id="2007859" url="https://pl.wikipedia.org/wiki?curid=2007859" title="Liam O’Flaherty">
Liam O’Flaherty

Liam O’Flaherty (irl. "Liam Ó Flaithearta"; ur. 28 sierpnia 1896 w wiosce Gort na gCapall na wyspie Inis Mór, hrabstwo Galway, zm. 7 września 1984 w Dublinie) – irlandzki pisarz specjalizujący się w powieściach i opowiadaniach. Był jedną z czołowych figur Odrodzenia Irlandzkiego w literaturze.
Życiorys.
Był dziewiątym z dziesięciu dzieci Mícheála Ó Flaithearta i Maggie Ganley z Gortów na gCapall. Edukację rozpoczął w Oatquarter National School w Inishmore, kontynuował ją na Rockwell College, a jako kierunek studiów wybrał teologię – pragnął być księdzem. Porzucił jednak szkołę, by wstąpić do Irish Guards, pułku Armii Brytyjskiej. Zaciągnął się jednak jako Bill Gantley, używając panieńskiego nazwiska matki. Został ranny w bombardowaniu pod Langemarck we wrześniu 1917 roku i po latach zmagań się z depresją endogenną został zwolniony ze służby.
Po powrocie do ojczyzny, Liam zajął się polityką. 8 grudnia 1922 roku, dwa dni po ustanowieniu Wolnego Państwa Irlandzkiego, wraz z grupą zaangażowanych w sprawę ludzi przejął na cztery dni budynek w Dublinie, wywieszając na nim czerwony sztandar, symbol ruchów robotniczych.
Po I wojnie światowej postanowił wprowadzić kilka zmian do swojego życia. Posmakował Ameryki, mieszkając w Hollywood przez niedługi czas. Jego kontaktem tam był kuzyn, reżyser John Ford, który potem zekranizował jedną z powieści O’Flaherty’ego.
Twórczość.
Swoją karierę literacką rozpoczął książką "The Neighbour's Wife" (1923), opublikowaną dzięki poparciu Edwarda Garnetta, który pomógł też Liamowi napisać jego kolejną powieść, "The Black Soul" (1924) i zapoznał go z twórczością rosyjskich mistrzów: Dostojewskiego i Gogola. Dzięki temu jego następne powieści, "The Informer" (1925), "Mr Gilhooley" (1926) i "The Assassin" (1928) nasiąknięte były mrokiem typowym dla rosyjskiego St. Petersburga. Z kolei jego dwie kolekcje opowiadań, "Spring Sowing" (1924) i "The Tent" (1926) zapewniły mu miejsce wśród pisarzy silnie inspirujących się chłopskim życiem. "The Return of the Brute" (1930), "The Martyr" (1935) i "Hollywood Cemetery" (1935) ukazywały natomiast jego obsesje. "The House of Gold" (1929) oraz "Skerrett" (1932) ukazują jego wizję społeczeństwa poprzez grupę bohaterów zmagających się samotnie ze swoimi dylematami psychicznymi. "Two Years" (1930) and "Shame the Devil" (1934) to dzieła autobiograficzne. Jego ostatnie powieści, "Famine" (1937), "Land" (1946)i "Insurrection" (1950) tworzą trylogię historyczną, opowiadajcą o powstawaniu współczesnego irlandzkiego nacjonalizmu.
Wydaniem zbioru opowiadań w języku irlandzkim pod tytułem: "Dúil" ("Desire") O’Flaherty podbił serca nowej publiczności.
Cieszył się sławą do późnych lat, kiedy to zaczął się izolować od ludzi. Umarł 7 września 1984 roku w Dublinie. Po śmierci wiele z jego dzieł zostało wydane ponownie, opublikowano także część jego listów. Przez ludzi, którzy zetknęli się z jego literaturą, do dzisiaj uznawany jest za jednego ze znaczących pisarzy dwudziestego wieku. Nie zapomina się także o jego silnym wpływie na irlandzką kulturę.

</doc>
<doc id="2007864" url="https://pl.wikipedia.org/wiki?curid=2007864" title="Aleksandr Lenderman">
Aleksandr Lenderman

Aleksandr Lenderman, Alex Lenderman (ur. 23 września 1989 w Leningradzie) – amerykański szachista pochodzenia rosyjskiego, arcymistrz od 2010 roku.
Kariera szachowa.
W szachy gra od 9. roku życia. W 2005 zdobył w Belfort tytuł mistrza świata juniorów do 16 lat. W 2009 zwyciężył w otwartym turnieju "Atlantic Open" w Waszyngtonie, podzielił I m. w Indianapolis (turniej "US Open", wspólnie z Siergiejem Kudrinem, Jesse Kraaiem, Aleksiejem Jermolińskim, Dmitrijem Gurewiczem i Jackiem Stopą) oraz wypełnił trzy arcymistrzowskie normy, dwukrotnie podczas turniejów rozgrywanych w Filadelfii ("World Open" oraz "3rd Annual Philadelphia International", dz. I m. wspólnie z Jackiem Stopą), jak również w Nowym Jorku ("Edward Lasker Memorial", I m.). W 2010 zajął I m. w turnieju "Golden State Open" w Concord oraz podzielił I m. (wspólnie z m.in. Michaelem Adamsem, Francisco Vallejo Ponsem, Gatą Kamskim, Siergiejem Mowsesjanem i Étienne Bacrotem) w turnieju "Gibraltar Chess Festival" w Gibraltarze. W 2011 podzielił I m. (wspólnie z m.in. Nikola Sedlakiem i Dušanem Popoviciem) w Amsterdamie oraz zwyciężył (wspólnie z Ilmārsem Starostītsem) w Bilbao. W 2014 zdobył w Saint Louis brązowy medal indywidualnych mistrzostw Stanów Zjednoczonych oraz podzielił I m. w Bad Wiessee (wspólnie z Robertem Howhannisjanem i Ante Šariciem).
Najwyższy ranking w dotychczasowej karierze osiągnął 1 sierpnia 2019, z wynikiem 2654 punktów.

</doc>
<doc id="2007866" url="https://pl.wikipedia.org/wiki?curid=2007866" title="Lactuca muralis">
Lactuca muralis



</doc>
<doc id="2007872" url="https://pl.wikipedia.org/wiki?curid=2007872" title="Porta Genova">
Porta Genova

Porta Genova – stacja metra w Mediolanie, na linii M2. Znajduje się w pobliżu stacji kolejowej Milano Porta Genova, w Mediolanie i zlokalizowana jest pomiędzy stacjami Sant’Agostino, a Romolo. Została otwarta w 1983.

</doc>
<doc id="2007874" url="https://pl.wikipedia.org/wiki?curid=2007874" title="Asteroideae">
Asteroideae

Asteroideae – podrodzina w obrębie astrowatych ("Asteraceae"). W świetle współczesnej wiedzy o powiązaniach filogenetycznych w obrębie astrowatych, przyjmowana jest pozycja systematyczna i podział zdefiniowany przez Panero i Funk w 2002, później aktualizowany, stosowany także przez Angiosperm Phylogeny Website. W ujęciu takim podrodzina obejmuje 70% zróżnicowania gatunkowego całej rodziny astrowatych. Dawniej "Asteroideae" nazywane rurkokwiatowymi (też "Tubuliflorae") stanowiły jedną z dwóch podrodzin astrowatych (przeciwstawianą języczkokwiatowym "Lactucoideae = Liguliflorae") i tak też jeszcze przedstawiany jest zwykle podział astrowatych w polskojęzycznych podręcznikach akademickich. W ujęciu takim rurkokwiatowe mają charakter parafiletyczny ("Cichorioideae" odpowiadające języczkokwiatowym są kladem zagnieżdżonym w obrębie rurkokwiatowych) i dlatego przez taksonomów są one obecnie wąsko definiowane.
Systematyka.
Pozycja systematyczna podrodziny.
Pozycja systematyczna w kladogramie astrowatych w ujęciu Mandel i in. (2019):
Podział systematyczny podrodziny.
W 2008 roku w ujęciu Panero i Funk podrodzina dzielona była na trzy główne linie rozwojowe określane rangą nadplemion. W 2019 Mandel i in. zrekonstruowali drzewo filogenetyczne astrowatych wyróżniając w obrębie podrodziny "Asteroideae" dwa główne klady:
"Senecioneae".
Plemię "Senecioneae" postrzegane było jako klad bazalny podrodziny "Asteroideae" lub jeden z trzech głównych kladów tej podrodziny (znajdujących się w politomii). Dalsze analizy filogenetyczne umieściły to plemię jednak w pozycji siostrzanej względem plemienia "Anthemideae" w obrębie jednego z dwóch głównych kladów w obrębie podrodziny. Rośliny tu zaliczane występują na całym świecie, centra zróżnicowania mają w Afryce południowej, w Ameryce Środkowej, w Andach oraz w południowo-wschodniej Azji. We florze Polski reprezentantami są rodzaje: erechtites, lepiężnik, miłosna, omieg, podbiał, podbiałek, starzec. Rośliny z kilku kolejnych rodzajów bywają uprawiane (np. języczka).
Wykaz rodzajów:
"Doroniceae".
Plemię "Doroniceae" wyodrębnione zostało jako takson monotypowy w 2005 roku. Wcześniej zaliczany tu rodzaj włączany był do plemienia "Senecioneae".
"Calenduleae".
Plemię "Calenduleae" Cass. stanowi klad bazalny nadplemienia "Asterodae". Rośliny tu klasyfikowane występują naturalnie w Afryce (centrum zróżnicowania w Afryce południowej), tylko rodzaj nagietek rozprzestrzenił się poza kontynent afrykański sięgając Europy środkowej i południowo-zachodniej Azji. Rośliny tu zaliczane nie wykształcają puchu kielichowego. Częsta jest także heterokarpia – wykształcanie różnokształtnych owoców na tej samej roślinie. 
Wykaz rodzajów:
"Gnaphalieae".
Plemię "Gnaphalieae" (Cass.) Lecoq &amp; Juillet (1831) obejmuje rośliny z centrami występowania na wszystkich kontynentach półkuli południowej. Łuski okrywy kwiatostanu są zwykle błoniaste, często jaskrawo zabarwione, liście całobrzegie. W polskiej florze przedstawicielami są: kocanki, szarota, szarotka, ukwap. 
Wykaz rodzajów:
"Anthemideae".
Plemię "Anthemideae" Cass. (1819) obejmuje rośliny o liściach zwykle silnie podzielonych i posiadających charakterystyczny zapach. Listki okrywy zwykle błoniasto obrzeżone. Centra występowania to południowa Afryka, obszar śródziemnomorski i Azja środkowa. W polskiej florze przedstawicieli mają rodzaje: bylica, jastrun, maruna, rumian, rumianek, wrotycz, złocień.
Wykaz rodzajów:
"Astereae".
Plemię "Astereae" Cass. (1819) obejmuje astrowate, których dno kwiatowe jest zwykle nagie, listki otaczające okrywę ułożone są w 3–5 rzędach. Rośliny występują na całym świecie, największe zróżnicowanie osiągając w Afryce, Ameryce Północnej i w Australii.
Podplemię "Afroasterinae" 
Podplemię "Asterinae" 
Podplemię "Astranthiinae" 
Podplemię "Baccharidinae" 
Podplemię "Bellidinae" 
Podplemię "Boltoniinae" 
Podplemię "Brachyscominae" 
Podplemię "Celmisiinae" 
Podplemię "Chaetopappinae" 
Podplemię "Chamaegerinae" 
Podplemię "Chiliotrichinae" 
Podplemię "Chrysopsidinae" 
Podplemię "Conyzinae" 
Podplemię "Denekiinae" 
Podplemię "Doellingeriinae" 
Podplemię "Egletinae" 
Podplemię "Eschenbachiinae" 
Podplemię "Formaniinae" 
Podplemię "Geissolepinae" 
Podplemię "Grangeinae" 
Podplemię "Gutiereziinae" 
Podplemię "Homochrominae" 
Podplemię "Ionactinae" 
Podplemię "Iranoasterinae" 
Podplemię "Lagenophorinae" 
Podplemię "Machaerantherinae" 
Podplemię "Madagasterinae" 
Podplemię "Mairiinae" 
Podplemię "Nannoglottidinae" 
Podplemię "Oclemininae" 
Podplemię "Oritrophiinae" 
Podplemię "Pentachaetinae" 
Podplemię "Printziinae" 
Podplemię "Pteroniinae" 
Podplemię "Solidagininae" 
Podplemię "Symphyotrichinae" 
"Inuleae".
Plemię "Inuleae" Cass. (1819) obejmuje dwa klady określane jako podplemiona "Inulinae" i "Plucheinae". Do tego pierwszego należą rośliny o kwiatach zwykle żółtych, występujące głównie w obszarze śródziemnomorskim, w Afryce północnej i wschodniej oraz w Azji południowo-zachodniej. Drugie podplemię obejmuje rośliny o kwiatach zwykle purpurowych i jego przedstawiciele spotykani są na całym świecie w strefie klimatu ciepłego. W polskiej florze występują jako gatunki rodzime przedstawiciele rodzajów pierwszego z podplemion – oman i płesznik, dziczeje tu także smotrawa okazała.
Wykaz rodzajów:
"Athroismeae".
Plemię "Athroismeae" Panero (2002) obejmuje 9 rodzajów spotykanych w Afryce i Australii.
Wykaz rodzajów:
"Feddeeae".
Plemię "Feddeeae" to takson monotypowy z rodzajem endemicznym dla Kuby. Rośliny mają skórzaste, całobrzegie liście i jednakowe, białe kwiaty tworzące niewielkie kwiatostany.
"Helenieae".
Plemię "Helenieae" Benth. &amp; Hook. (1832) obejmuje rośliny występujące na kontynentach amerykańskich, z centrum zróżnicowania w południowo-zachodniej Ameryce Północnej. W Europie środkowej niektórzy przedstawiciele są uprawiani (np. gailardia oścista, nadobna i dzielżan jesienny).
Wykaz rodzajów:
"Coreopsideae".
Plemię "Coreopsideae" Lindl. (1829) obejmuje rodzaje występujące przede wszystkim w Ameryce Północnej i Południowej. Jedyny rodzaj mający naturalnych przedstawicieli we florze Europy środkowej to uczep. Poza tym uprawiane są tu gatunki m.in. z rodzaju nachyłek, kosmos i dalia.
Wykaz rodzajów:
"Neurolaeneae".
Plemię "Neurolaeneae" Rydb. (1927) obejmuje rośliny o łodygach dętych, korzeniących się w węzłach. Występują głównie w strefie tropikalnej Nowego Świata, kilka gatunków rośnie w tropikach Starego Świata.
Wykaz rodzajów:
"Tageteae".
Plemię "Tageteae" Cass. (1819) obejmuje rodzaje występujące w strefie klimatu ciepłego i w tropikach Nowego Świata, tylko jeden gatunek z rodzaju "Flaveria" rośnie poza tym w Australii. Rośliny wyróżniają się specyficznym zapachem monoterpenów i często wyraźnie i mocno żebrowanymi niełupkami. Należący tu rodzaj aksamitka obejmuje gatunki popularne w uprawie, m.in. w Europie środkowej.
Wykaz rodzajów:
"Chaenactideae".
Plemię "Chaenactideae" B. G. Baldwin (2002) obejmuje tylko trzy rodzaje spotykane w zachodniej części Ameryki Północnej, głównie w Kalifornii.
Wykaz rodzajów:
"Bahieae".
Plemię "Bahieae" B.G. Baldwin (2002) obejmuje rośliny najbardziej zróżnicowane na południowym zachodzie Ameryki Północnej, poza tym występujące w Ameryce Południowej, Afryce tropikalnej i na wyspach południowego Pacyfiku.
Wykaz rodzajów:
"Polymnieae".
Plemię "Polymnieae" (H. Rob.) Panero (2002) obejmuje tylko jeden rodzaj roślin o naprzeciwległych liściach, występujących we wschodniej części Ameryki Północnej. 
"Heliantheae".
Plemię "Heliantheae" Cass. (1819) obejmuje rośliny występujące głównie w tropikach i klimacie umiarkowanym na obu kontynentach amerykańskich. Z plemienia tego pochodzi szereg rodzajów, których przedstawiciele są popularni w uprawie, także w Europie środkowej – np. cynia, jeżówka, słonecznik. Należy tu także wiele roślin inwazyjnych w Europie, np. z rodzajów ambrozja, iwa, rudbekia, rzepień.
Wykaz rodzajów:
"Millerieae".
Plemię "Millerieae" obejmuje rośliny o liściach zwykle naprzeciwległych i gruczołowato owłosionych. Zasięg geograficzny obejmuje przede wszystkim Meksyk i północne Andy, gdzie jest największe zróżnicowanie przedstawicieli. Poza tym rośliny te występują w tropikach całego świata. W Europie środkowej inwazyjne są gatunki z rodzaju żółtlica.
Wykaz rodzajów:
"Perityleae".
Plemię "Perityleae" B.G. Baldwin (2002) obejmuje rosnące wśród skał byliny i krzewy o gruczołowatych liściach. Występują one głównie na terenach pustynnych południowo-zachodniej części Ameryki Północnej, poza tym w Andach i na wyspach Desventuradas.
Wykaz rodzajów:
"Eupatorieae".
Plemię "Eupatorieae" Cass. 1819 obejmuje rośliny, które łączy specyficzny skład chemiczny wydzieliny miodników, poza tym posiadają one zwykle liście naprzeciwległe, koszyczki dyskowate, kwiaty promieniste o barwie białej, różowej do fioletowej (nigdy żółtej). Przedstawiciele występują na półkuli zachodniej z kilkoma rodzajami rozpowszechnionymi w całych tropikach. W Europie środkowej dziko rośnie tylko sadziec konopiasty, uprawiane są też gatunki z rodzajów żeniszek, liatra, też sadziec purpurowy.
Wykaz rodzajów:
"Madieae".
Plemię "Madieae" reprezentowane jest głównie we florze zachodniej Ameryki Północnej (zwłaszcza w Kalifornii). Jedyny przedstawiciel we florze Europy środkowej należy do rodzaju arnika. 
Wykaz rodzajów:

</doc>
<doc id="2007875" url="https://pl.wikipedia.org/wiki?curid=2007875" title="Romolo">
Romolo

Romolo – stacja metra w Mediolanie, na linii M2. Znajduje się na viale Romolo, w Mediolanie i zlokalizowana jest pomiędzy stacjami Porta Genova, a Famagosta. Została otwarta w 1985.

</doc>
<doc id="2007876" url="https://pl.wikipedia.org/wiki?curid=2007876" title="Lubosiejewka">
Lubosiejewka

Lubosiejewka (ros. "Любосеевка") – rzeka w Rosji, w obwodzie moskiewskim. Prawobrzeżny dopływ Worii (lewego dopływu Klaźmy). Źródła rzeki znajdują się w pobliżu miasta Friazino, a do Worii uchodzi koło wsi Miednoje-Własowo. Długość – 15 km.
Lubosiejewka jest spiętrzona w kilku miejscach. Największym zbiornikiem są Stawy Barskie w pobliżu Friazina. Majątek Griebniewo, w tym Stawy Barskie, został kupiony w 1913 roku przez Teodora Hryniewskiego, rosyjskiego i polskiego lekarza i działacza społecznego. Hryniewski zorganizował w Griebniewie sanatorium.

</doc>
<doc id="2007878" url="https://pl.wikipedia.org/wiki?curid=2007878" title="De coniuratione Catilinae">
De coniuratione Catilinae

"De coniuratione Catilinae" (łac. Spisek Katyliny), występuje również pod tytułami "De Catilinae coniuratione", "Coniuratio Catilinae" oraz "Bellum Catilinae". Jedno z zachowanych do naszych czasów dzieł historycznych autorstwa Gajusza Kryspusa Sallustiusza. 
Głównym tematem tego traktatu historycznego są burzliwe wydarzenia roku 63 p.n.e., kiedy ówczesny konsul, Marek Tulliusz Cyceron, udaremnił spisek Gajusza Sergiusza Katyliny, zamierzającego dostać się do władzy w drodze zamachu stanu. Sallustiusz przyjmuje powszechnie uznaną opinię o Katylinie i opisuje go jako wroga prawa, porządku i moralności, jednocześnie nie wyjaśniając w pełni jego poglądów i motywacji. (Na uwagę zasługuje fakt, że Katylina popierał stronnictwo Sulli, któremu z kolei Sallustiusz był przeciwny.) Mommsen, być może nie bez zdania racji, daje do zrozumienia, że Sallustiuszowi szczególnie zależało na oczyszczeniu swojego patrona, Cezara, ze wszelkich związków ze spiskiem Katyliny.
Sallustiusz nie odmawia Katylinie również zalet. Podkreśla, że miał wiele szlachetnych cech, a w zasadzie wszystkie potrzebne Rzymianinowi do zrobienia kariery, oraz że wykazał się szczególnym męstwem w ostatniej bitwie. 
Sallustiusz, jako stronnik Cezara i popularów, odmalowuje w swojej książce przedstawicieli nobilitas jako członków zdegenerowanej warstwy społecznej.

</doc>
<doc id="2007883" url="https://pl.wikipedia.org/wiki?curid=2007883" title="Dystrykt Luizjany">
Dystrykt Luizjany

Dystrykt Luizjany (ang. "District of Louisiana") − niezorganizowane terytorium inkorporowane USA istniejące w latach 1804–1805 na ziemiach kupionych od Francji i niewłączonych do Terytorium Orleanu.
W ustawach z 31 października 1803 roku Kongres Stanów Zjednoczonych uchwalił utworzenie tymczasowego zarządu dla ziem nabytych od Francji. Prezydent Thomas Jefferson został upoważniony do użycia wojska do wprowadzenia na tym obszarze porządku. Oficjalne przejęcie terytoriów od Francji nastąpiło w okresie od 10 marca (Three Flags Day) do 30 września 1804 roku. Komendantem Luizjany był przez ten okres Amos Stoddard.
1 października 1804 roku weszła w życie ustawa z 26 marca, która rozszerzyła władzę instytucji Terytorium Indiany na Dystrykt Luizjany.
Włączenie Luizjany spotkało się z protestami części mieszkańców, wśród protestujących był założyciel St. Louis, Auguste 
Chouteau.
W okresie istnienia Dystryktu podpisano traktat w St. Louis z plemionami Sauków i Lisów, w którym przekazali oni tereny dzisiejszych stanów północno-wschodniego Missouri, północnego Illinois i południowego Wisconsin Stanom Zjednoczonym. W efekcie niezadowolenia część Indian stanęła po stronie brytyjskiej w wojnie amerykańsko-brytyjskiej w 1812 roku oraz wywołała Wojnę Czarnego Jastrzębia w 1832 roku.
3 marca 1805 roku Kongres utworzył z ziem Dystryktu Terytorium Luizjany, zmiany weszły w życie 4 lipca. Rząd nowego organizmu utworzono na wzór rządu Terytorium Indiany.

</doc>
<doc id="2007884" url="https://pl.wikipedia.org/wiki?curid=2007884" title="Koral korkowiec">
Koral korkowiec



</doc>
<doc id="2007885" url="https://pl.wikipedia.org/wiki?curid=2007885" title="Wojtek Mateja">
Wojtek Mateja

Wojciech (Wojtek) Mateja (ur. ? – zm. 1875 w Nowym Wiśniczu) – postać historyczna, „ostatni tatrzański” zbójnik grasujący w XIX wieku na terenie Tatr i Podhala.
Życiorys.
Wojciech Mateja pochodził z Zakopanego lub Czerwiennego. Jak większość zbójników tego czasu napadał na karczmy oraz kupców, grabił baców z mięsa i oscypków oraz urządzał hulanki i pijatyki. Podczas uprawiania swojego zbójnickiego procederu ukrywał się w Tatrach, m.in. w Dolinie ku Dziurze, gdzie, blisko lasu (by ułatwić ucieczkę), stała jego chałupa. Zrabowane kosztowności miał ukrywać w pobliskiej jaskini Dziura. Znany był jego konflikt z ks. Józefem Stolarczykiem, zakopiańskim proboszczem, który napominał zbójnika, mówiąc: "A ja ci, Wojtuś powiadam, że kto chodzi poza bucki [na rozbój], zwykle na bukowej gałęzi kończy, a za twoją duszę ja odpowiadam przed Bogiem, przestań głupiej roboty, bo przyjdę do ciebie z bukową palicą i złoję skórę tak, że ci się musi rozboju odechcieć.". Wypominał on także Matei nieślubny związek z Katarzyną (Kacką) od Toporów oraz ganił chłopów za picie przed mszą; podczas jednej z takich interwencji w karczmie zbójnik wyrzucił z niej księdza.
Schwytany Wojciech Mateja został skazany na karę 10 lat więzienia. Zmarł w 1875 roku, osadzony w więzieniu w Nowym Wiśniczu. Po jego śmierci o jego kochankę Kackę krwawe bójki toczyli zakopiańscy młodzieńcy.
Postać zbójnika przywołuje Tadeusz Malicki w opowiadaniu pt. "Wojtek Mateja" (zbiór "Ludzie z gór", Warszawa, 1939) jako chciwego przestępcy, zdobywającego zabójstwem korale dla ukochanej. Występuje też w trylogii "Ród Gąsieniców" Józefa Kapeniaka.

</doc>
<doc id="2007886" url="https://pl.wikipedia.org/wiki?curid=2007886" title="Ręka topielca">
Ręka topielca



</doc>
<doc id="2007887" url="https://pl.wikipedia.org/wiki?curid=2007887" title="Magaroeli Cziatura">
Magaroeli Cziatura



</doc>
<doc id="2007889" url="https://pl.wikipedia.org/wiki?curid=2007889" title="Bilbao-Atxuri">
Bilbao-Atxuri

Bilbao-Atxuri – stacja kolejowa w Bilbao, we wspólnocie autonomicznej Kraj Basków, w prowincji Vizcaya, w Hiszpanii. Jest obsługiwana przez przewoźnika kolejowego EuskoTren. Stacja została otwarta w 1913.

</doc>
<doc id="2007891" url="https://pl.wikipedia.org/wiki?curid=2007891" title="Robinson R44">
Robinson R44

Robinson R44 – czteromiejscowy lekki śmigłowiec produkowany przez Robinson Helicopter Company od 1992 roku. Projekt został oparty na konstrukcji śmigłowca Robinson R22. Pierwszy lot R44 odbył się 31 marca 1990 roku, a certyfikat Federal Aviation Administration (FAA) uzyskał w grudniu 1992 roku. Pierwsza dostawa maszyny dla odbiorcy odbyła się w lutym 1993 roku.
Projekt i rozwój.
R44 to śmigłowiec napędzany jednym silnikiem z półsztywnymi dwiema łopatami wirnika głównego i dwułopatkowym wirnikiem ogonowym. Posiada zamkniętą kabinę z dwoma rzędami siedzeń, mieszcząc 4 osoby łącznie z pilotem. Kierunek ruchu tylnego wirnika został zmieniony w stosunku do R22 dla poprawy kontroli jego odchylenia.
Projektowany w latach 80. przez Franka Robinsona i jego inżynierów R44 swój pierwszy lot odbył 31 marca 1990 roku. R44 Astro otrzymał certyfikat FAA w grudniu 1992 r., a pierwsze dostawy miały miejsce w styczniu 1993 roku. W styczniu 2000 r. wprowadzono Robinson Raven z hydraulicznym wspomaganiem kontroli i regulowanymi pedałami. W lipcu 2002 r. wprowadzono Robinson Raven II, który oferuje bardziej zaawansowany silnik z wtryskiem paliwa i szersze łopaty wirnika, co pozwala na zwiększenie masy całkowitej i pułapu.
W 1997 roku Robinson R44 został pierwszym śmigłowcem pilotowanym przez kobietę, która odbyła nim lot dookoła świata. Była to Jennifer Murray, która pokonała na pokładzie R44 dystans 36 tys. mil w 97 dni.
W Polsce.
W Polsce helikopter wykorzystywany był m.in. przez telewizję TVN24, jako Newscopter do relacjonowania i nadawania programów na żywo z powietrza. Znany również jako "Błękitny 24". 9 lipca 2018 roku, Wyższa Szkoła Oficerska Sił Powietrznych w Dęblinie podpisała umowę na zakup dwóch śmigłowców do akademickiego ośrodka szkolnego z firmą JB Investments o czym poinformowano 3 sierpnia 2018 roku. Obydwie zakupione maszyny trafiły do Dęblina 14 listopada 2018 roku. Śmigłowce R44 zostały również 31 lipca 2018 roku wybrane przez Lotnicze Pogotowie Ratunkowe w przetargu na dostawę dwóch śmigłowców szkolno-treningowych. 11 kwietnia 2019 roku śmigłowiec R44 został odebrany przez Straż Graniczną. Maszyna ma być wykorzystywana między innymi do szkolenia personelu latającego oraz utrzymywania i podwyższania jego kwalifikacji.

</doc>
<doc id="2007892" url="https://pl.wikipedia.org/wiki?curid=2007892" title="Korkowiec">
Korkowiec

Korkowiec może oznaczać:

</doc>
<doc id="2007895" url="https://pl.wikipedia.org/wiki?curid=2007895" title="Port lotniczy Bukoba">
Port lotniczy Bukoba

Port lotniczy Bukoba (IATA: BKZ, ICAO: HTBU) - port lotniczy położony w Bukobie, w regionie Kagera, w Tanzanii.
Wypadki i incydenty.
6 listopada 2022 r. ATR 42-500 rozbił się w Jeziorze Wiktorii podczas próby lądowania podczas złej pogody i słabej widoczności. W wyniku katastrofy zmarło 19 osób.

</doc>
<doc id="2007900" url="https://pl.wikipedia.org/wiki?curid=2007900" title="Bank krwi">
Bank krwi

Bank krwi – instytucja, której zadaniem jest: zbieranie, przechowywanie lub przetwarzanie krwi, w taki sposób by mogła być użyta do transfuzji i do innych celów. Krew jest przechowywana w specjalnych szafach chłodniczych. Krew pełna oraz koncentrat krwinek czerwonych mogą być przechowywane w temperaturze od +2 do +6 °C. Temperatura przechowywania świeżo mrożonego osocza powinna wynosić poniżej –18 °C (zalecana –30 °C).

</doc>
<doc id="2007904" url="https://pl.wikipedia.org/wiki?curid=2007904" title="Leontopodium">
Leontopodium



</doc>
<doc id="2007908" url="https://pl.wikipedia.org/wiki?curid=2007908" title="Loud Guitars, Big Suspicions">
Loud Guitars, Big Suspicions

Loud gitaras, Big Suspicions – pierwszy autorski album muzyczny Shannon Curfman z 1999 roku wydany przez wytwórnię płytową Arista Records.
Tytuł pochodzi z tekstu jednego z utworów Sheryl Crow, "Hard to Make a Stand", który Curfamn wykonuje na swoim albumie.

</doc>
<doc id="2007909" url="https://pl.wikipedia.org/wiki?curid=2007909" title="Botniabanan">
Botniabanan

Botniabanan - szybka linia kolejowa o długości 185 km w północnej Szwecji łącząca Angermanalven na północ od Kramfors z Umeå przez Örnsköldsvik. Przystosowana jest do prędkości 250 km/h, co czyni ją najszybszą linią kolejową w kraju.
Prace budowlane rozpoczęły się w sierpniu 1999 roku, a inauguracja odbyła się 28 sierpnia 2010 (jednak od 2008 na linii odbywał się ruch towarowy na trasie Örnsköldsvik - Husum). Aby przeprowadzić linię, wybudowano 143 mosty oraz 16 tuneli o łącznej długości 25 km (najdłuższy z nich to Namntalltunneln o długości 6000 m pomiędzy Nyland a Bjästa). Budowa zrealizowana została przez Botniabanan AB, spółki należącej w 91% do państwa szwedzkiego, a 9% do regionalnych władz Kramfors, Örnsköldsvik, Nordmaling i Umeå. Koszt przedsięwzięcia wyniósł około 15 mld SEK.
Botniabanan ma konkurować z transportem drogowym przy trasie E4, która jest obecnie główną drogą przenoszącą ruch towarowy.
Ruch pasażerski odbywa się obecnie tylko na odcinku Umeå - Örnsköldsvik. Pod koniec modernizacji Ådalsbanan ruch rozpocznie się również na południe od Örnsköldsvik, ale nie wcześniej niż przed sierpniem 2011.

</doc>
<doc id="2007912" url="https://pl.wikipedia.org/wiki?curid=2007912" title="Take It Like a Man">
Take It Like a Man

Take It Like a Man – minialbum Shannon Curfman z 2006 roku, drugi w jej karierze album i pierwszy wydany przez jej własną wytwórnię płytową, Purdy Records.

</doc>
<doc id="2007913" url="https://pl.wikipedia.org/wiki?curid=2007913" title="Stormvogels Telstar">
Stormvogels Telstar



</doc>
<doc id="2007914" url="https://pl.wikipedia.org/wiki?curid=2007914" title="Telstar Velsen">
Telstar Velsen



</doc>
<doc id="2007915" url="https://pl.wikipedia.org/wiki?curid=2007915" title="Fast Lane Addiction">
Fast Lane Addiction

Fast Lane Addiction – album Shannon Curfman z 2007 roku, trzeci w jej karierze album i drugi wydany przez jej własną wytwórnię płytową, Purdy Records.

</doc>
<doc id="2007916" url="https://pl.wikipedia.org/wiki?curid=2007916" title="Miejsce postojowe">
Miejsce postojowe

Miejsce postojowe – wydzielona powierzchnia terenu lub lokalu przeznaczona do postoju pojazdów mechanicznych. Miejsce postojowe może składać się z jednego lub większej liczby stanowisk postojowych. W odniesieniu do grupy stanowisk postojowych przylegających do siebie stosuje się określenie: zgrupowanie. Stosowne przepisy prawne określają warunki i wymagania dotyczące budowy miejsc postojowych podczas prowadzenia określonej inwestycji budowlanej, jednak do chwili obecnej (wrzesień 2021) brak jest definicji prawnej "miejsca postojowego" w prawie budowlanym. Pojęcie stanowisko postojowe jest używane w odniesieniu do samochodów osobowych w rozporządzeniu w sprawie warunków technicznych, jakim powinny odpowiadać budynki i ich usytuowanie , jednak termin miejsce postojowe nie jest w tym rozporządzeniu stosowany. Kodeks drogowy natomiast określa zasady korzystania z takich miejsc w obrębie dróg, przy czym pojęcie "miejsce postojowe" nie pojawia się również w tej ustawie. Wobec tego w odniesieniu do sytuacji normowanych przez wspomniane przepisy termin "miejsce postojowe" może być używany jako zwrot potoczny. 
Określenie "miejsca do parkowania" zostało natomiast użyte w ustawie o planowaniu i zagospodarowaniu przestrzennym. Stosowne regulacje (np. regulamin) w tym zakresie winny być przyjęte, w przypadku miejsc postojowych położonych na obszarze podlegającym zarządowi określonej osoby (fizycznej lub prawnej). Wymagana liczba miejsc postojowych, ich położenie oraz liczba miejsc dla osób niepełnosprawnych określona jest bądź w miejscowym planie zagospodarowania przestrzennego, bądź w decyzji o warunkach zabudowy i zagospodarowania terenu. Stosuje się tu określenie stosunkowe dla lokali mieszkalnych (np. 1,1 miejsca postojowego na każde 1 mieszkanie), lub wskaźnik powierzchni użytkowej lokali dla lokali użytkowych (np. 1 miejsce postojowe na każde 10 m2 powierzchni użytkowej lokali użytkowych).
Polskie przepisy techniczno-budowlane określają następujące, minimalne wymiary dla stanowiska postojowego (§ 21 ust. 1 rozp.):
Te same minimalne wymiary (2,5 × 5,0 m) określone są dla miejsc postojowych położonych w garażu, przy czym dodatkowym wymogiem w tym przypadku jest konieczność zachowania odległości między bokiem samochodu a ścianą 0,3 m a słupem 0,1 pod warunkiem zapewnienia otwarcia drzwi (§ 104, ust. 3 rozp.), a dla osób niepełnosprawnych 1,2 m (§ 104, ust. 4 rozp.). Określone są również inne wymogi wynikające ze specyfiki lokalizacji miejsc postojowych w garażu (rozdział 10, § 102 – § 108 rozp). Oznacza to de facto minimum 11,5 m2 na jedno miejsce postojowe bez dojazdu i wind awaryjnych. Dlatego np. czasem automatyzuje się garaże, co pozwala na mniejsze wykorzystanie terenu oraz niższe koszty kopania.
Przepisy te określają także inne warunki techniczne dla miejsc postojowych, tj. odległości od budynków, obiektów takich jak place zabaw dla dzieci czy boiska (§ 19 rozp.), rodzaj nawierzchni (§ 21 ust. 2 rozp.), spadek zapewniający odprowadzenie wody(§ 21 ust. 2 rozp.). Dla miejsc postojowych przeznaczonych dla innych pojazdów oraz do zawodowej obsługi pojazdów wymagania precyzują inne przepisy niż ww. rozporządzenie. Wymagane wymiary miejsc postojowych i dróg manewrowych dla samochodów ciężarowych są znacznie większe niż podanej wyżej dla samochodów osobowych.
Zgodnie z art. 29 ust. 1 pkt 10 i 11 Prawa budowlanego, pozwolenia na budowę nie wymaga budowa miejsc postojowych dla samochodów osobowych do 10 stanowisk, oraz zatok parkingowych przy drogach wojewódzkich, powiatowych i gminnych, natomiast wymagane jest zgłoszenie (art. 30 ust. 1 pkt 1 PB).
Pod względem prawa własności, właścicielem miejsc postojowych jest właściciel nieruchomości, na której są położone. Stąd pewna zawiłość prawna w kwestii „sprzedaży” pojedynczych stanowisk postojowych, w tym położonych w garażach wielostanowiskowych. Rozwiązuje się to w ten sposób, że sprzedaje się udział we własności (współwłasność na zasadach wynikających z kodeksu cywilnego) danej nieruchomości (gruntowej lub lokalowej – garaż wielostanowiskowy) oraz w umowie przenoszącej tę współwłasność, określa się równocześnie sposób korzystania z nieruchomości; najczęściej prawo do wyłącznego korzystania z określonego stanowiska postojowego. Natomiast sprzedaż własności z odrębną księgą wieczystą może dotyczyć wyłącznie całej nieruchomości (w tym całego garażu jedno- lub wielostanowiskowego). Dotyczy to także miejsc w garażach wielostanowiskowych, gdyż ustawa o własności lokali dopuszcza wydzielanie jako odrębnej nieruchomości lokalowej wyłącznie samodzielnych lokali, dla których istnieje wymóg między innymi wydzielenia takiego lokalu z przestrzeni trwałymi ścianami. Nie ma często takiej możliwości ze względów techniczno-prawnych w garażach wielostanowiskowych.
W innych państwach wymogi dla miejsc parkingowych mogą być inne. Dotyczy to także tworzenia miejsc parkingowych dla innych pojazdów, np. motocykli czy rowerów.

</doc>
<doc id="2007917" url="https://pl.wikipedia.org/wiki?curid=2007917" title="Stanowisko postojowe">
Stanowisko postojowe

Stanowisko postojowe – wydzielona powierzchnia na określonym terenie lub w pomieszczeniu budynku, przeznaczona do postoju lub niezawodowej obsługi jednego pojazdu określonego rodzaju. Jak poprzednio zaznaczono konkretne stanowisko postojowe przeznaczone jest i przystosowane dla określonego rodzaju pojazdu, co w szczególności limituje jego wymagane wymiary. Podczas budowy lub wykonywaniu innych niż budowa robót budowlanych, wymagane jest takie kształtowanie stanowisk postojowych, aby spełnione były określone w przepisach techniczno–budowlanych wymagania oraz zachowane parametry eksploatacyjne, zarówno samego stanowiska postojowego, jak i innych obiektów budowlanych, stanowiących z danym stanowiskiem postojowym całość techniczno–użytkową. Stanowiska postojowe mogą być budowane pojedynczo, bądź w grupach, określanych jako zgrupowanie, w ramach określonego miejsca postojowego.
Źródła prawne.
Źródłem prawnym kształtowania stanowisk postojowych są odpowiednie ustawy i przepisy wykonawcze wydane na podstawie odpowiedniej delegacji ustawowej. I tak:
Inne przepisy, w szczególności dla obiektów szczególnych, mogą precyzować inaczej określone wymogi, w zależności do specyfiki obiektu budowlanego.
Znaki drogowe.
Wydzielone stanowisko postojowe oznaczane jest odpowiednim znakiem poziomym określonym w wzorach znaków przez kodeks drogowy i przepisów szczególnych wydanych na podstawie delegacji ustawowej zawartej w tej ustawie, tj. odpowiednich rozporządzeń. Jest to znak P–18: stanowisko postojowe; lub P–20 (tzw. "koperta"): stanowisko postojowe zastrzeżone. Dodatkowo stanowisko postojowe przeznaczone dla osoby niepełnosprawnej powinno być oznaczone znakiem P-24: miejsce dla pojazdu osoby niepełnosprawnej; ponadto istnieje tabliczka uzupełniająca stosowana w połączeniu ze znakami dotyczącymi parkingu – znak pionowy T-29: informacja o miejscach dla pojazdów przewożących lub kierowanych przez osoby niepełnosprawne mające trudności w poruszaniu się.
Wymagania podstawowe.
Podstawowe wymogi określone w przepisach techniczno–budowlanych dotyczące stanowiska postojowego, określają przede wszystkim wymiary geometryczne, w dostosowaniu do rodzaj pojazdu dla którego jest przeznaczone dane stanowisko postojowe, a także uwzględniają potrzeby osób korzystających z danego pojazdu. Potrzeby te są uwzględniane w kolejnych nowelizacjach przepisów. Na przykład, stanowiska przeznaczone do mycia i niezawodowego przeglądu samochodów na parkingach powinny mieć doprowadzenie wody oraz twardą nawierzchnię ze spadkami zapewniającymi spływ wody do wpustów kanalizacyjnych z osadnikami błota i łapaczami oleju. Nowelizacja przepisów z roku 2017 zmieniła wymiary stanowisk postojowych i ich odległości od budynków i ich części, takich jak ściany i słupy, ale nie wprowadzono zapisów dotyczących rowerów i innych pojazdów .
Drogi publiczne.
Wymiary stanowisk postojowych w obrębie dróg publicznych powinny być nie mniejsze niż:
Pochylenie stanowisk postojowych nie powinno być większe niż:
Pozostałe.
Wymiary stanowisk postojowych dla samochodów osobowych, powinny być nie mniejsze niż:
Dla samochodów osobowych użytkowanych przez osoby niepełnosprawne wymagania dotyczące najmniejsze szerokości takich miejsc są następujące:
Przepisy stawiają również wymogi co do wykonania nawierzchni stanowisk postojowych jako utwardzonej, co najmniej gruntowej stabilizowanej, ze spadkiem zapewniającym spływ wody. Ponadto rozporządzenie określa wymagania dla stanowisk postojowych przeznaczonych do mycia i niezawodowego przeglądu, usytuowanych w zgrupowaniach miejsc postojowych:

</doc>
<doc id="2007918" url="https://pl.wikipedia.org/wiki?curid=2007918" title="UMF Stjarnan">
UMF Stjarnan



</doc>
<doc id="2007919" url="https://pl.wikipedia.org/wiki?curid=2007919" title="What You're Getting Into">
What You're Getting Into

What You're Getting Into – album Shannon Curfman z 2010 roku, czwarty w jej karierze album i trzeci wydany przez jej własną wytwórnię płytową, Purdy Records.

</doc>
<doc id="2007920" url="https://pl.wikipedia.org/wiki?curid=2007920" title="Knattspyrnudeild UMFG">
Knattspyrnudeild UMFG



</doc>
<doc id="2007921" url="https://pl.wikipedia.org/wiki?curid=2007921" title="Lacsa">
Lacsa

Lacsa - narodowe kostarykańskie linie lotnicze z siedzibą w San José. Są częścią sojuszu Grupo TACA.
Flota.
Stan na 1 stycznia 2010

</doc>
<doc id="2007924" url="https://pl.wikipedia.org/wiki?curid=2007924" title="Keflavik ÍF">
Keflavik ÍF



</doc>
<doc id="2007927" url="https://pl.wikipedia.org/wiki?curid=2007927" title="Leopold August Abel">
Leopold August Abel

Leopold August Abel (ur. 24 marca 1718 w Köthen, zm. 25 sierpnia 1794 w Ludwigslust) – niemiecki skrzypek, dyrygent i kompozytor klasycyzmu; syn Christiana, brat Ernsta i Karla, ojciec Augusta i Friedricha.
Życiorys.
Leopold August wywodził się z rodziny o długich tradycjach muzycznych. Przyszedł na świat w 1718 roku na dworze księcia Anhaltu Leopolda I jako pierworodny syn Christiana Ferdinanda i Anny Christiny z Holmów Ablów, kiedy jego ojciec był u szczytu sławy. Pierwszych nauk muzycznych udzielał mu z pewnością ojciec, który także ze względu na częste przypadki śmierci wśród dzieci okazał się bardzo czuły dbając o staranne wykształcenie synów. Chcąc, aby Leopold August poszedł w ślady dziadka, Clamora, ojciec wysłał syna na nauki kompozycji i gry na skrzypcach do Franza Bendy. Zapowiadał się jako pilny i niezwykle utalentowany uczeń. Dlatego w niedługim czasie koncertował już razem z ojcem na dworze księcia Leopolda.
W 1758 roku uniezależnił się od kapeli ojca, wyjeżdżając do Sondershausen, aby tam zostać kapelmistrzem kapeli dworskiej. Z nieznanych powodów kilkakrotnie zmieniał swoich pracodawców, przenosząc się w 1766 do Berlina, a w trzy lata później do Schwerina, po czym jeszcze w tym samym roku do Ludwigslust na zaproszenie księcia Chrystiana Güntera III (jest to jedyna przeprowadzka kompozytora, której przyczynę znamy).
Leopold August Abel zmarł w 1794 roku w Ludwigslust i został pochowany ze wszystkimi honorami dworskimi należnymi kapelmistrzowi i szlachcicowi.
Twórczość.
Twórczość Leopolda Augusta Abla nie jest dobrze znana, nie tylko ze względu na większą popularność jego brata Karla, ale przede wszystkim z powodu zaginięcia rękopisów kompozytora. Jedyne znane jego utwory to 24 małe etiudy skrzypcowe i pochodząca z 1776 roku ośmiogłosowa symfonia. Poza Niemcami jego dorobek nie został rozpropagowany.

</doc>
<doc id="2007930" url="https://pl.wikipedia.org/wiki?curid=2007930" title="Tramwaje w Doniecku">
Tramwaje w Doniecku

Tramwaje w Doniecku – system komunikacji tramwajowej, istniejący jako jeden z rodzajów transportu publicznego, na terenie Doniecka.
System składa się z 10 linii o łącznej długości 130 kilometrów.
Historia.
2 marca 1927 na posiedzeniu Komitetu Wykonawczego Doniecka postanowiono o budowie linii tramwajowej w mieście. Sieć tramwajowa w Doniecku została otwarta 15 czerwca 1928. Pierwsza linia tramwaju (8 km), łączyła centrum miasta z dworcem kolejowym. W następnych latach sieć tramwajowa była rozbudowywana.
W czasie wojny w Donbasie nie zawieszono komunikacji tramwajowej. Zniszczeniu uległa jednak m.in. linia do dworca kolejowego, która pozostaje nieczynna do chwili obecnej (2016 r.), oraz kilka innych odcinków, na których przeprowadzono następnie prace remontowe.
Linie.
Uwaga: linie nr 2, 6, 11, 13, 14 kursują tylko w przypadku wystąpienia awarii jako linie zastępcze. 
Tabor.
Początkowo tabor składał się z 8 wagonów: 4 silnikowych i 4 doczepnych. Za czasów ZSRR zakupiono początkowo tramwaje Tatra T3, a następnie T-3M wyprodukowane przez ukraiński koncern Tatra-Jug. Doniecka sieć tramwajowa posiada dwie zajezdnie. Większość taboru stanowią tramwaje T3SU.
Stan z 28 grudnia 2019 r.

</doc>
<doc id="2007932" url="https://pl.wikipedia.org/wiki?curid=2007932" title="Time Almanac">
Time Almanac

Time Almanac jest almanachem, publikacją informacyjną wydawaną w Stanach Zjednoczonych. Pierwsza edycja almanachu została opublikowana w 1947 przez Dana Golenpaul jako Information Please Almanac. Nazwę zmieniono w 1999, kiedy prawa wydawnicze kupił Time.
Information Please została wykreowana w 1947 przez gospodarza i panelistów popularnej audycji radiowej o tym samym tytule. Gospodarz audycji Clifton Fadiman zredagował i pomógł opublikować w 1947 pierwsze wydanie publikacji. W 1997 Information Please została połączona z Time’em. W 2000 opublikowano Time Almanac w wersji dla dzieci.

</doc>
<doc id="2007933" url="https://pl.wikipedia.org/wiki?curid=2007933" title="Ulica Bogusława IV w Stargardzie">
Ulica Bogusława IV w Stargardzie

Ulica Bogusława IV - ulica w centrum Stargardu, wytyczona w średniowieczu jako dukt do Skalina z odgałęzieniem do Pyrzyc. 
Przed II wojną światową ulica nosiła nazwę "Heiliggeiststraße" (Ducha Świętego). Po przejęciu miasta przez polską administrację przemianowano ją na Kościelną, następnie na Poznańską. Na początku lat 90. XX wieku ulica zyskała dzisiejszą nazwę.
Przy ulicy Bogusława IV znajdują się liczne urzędy i instytucje: Sąd Rejonowy, Powiatowe Biuro Agencji Restrukturyzacji i Modernizacji Rolnictwa, Miejskie Przedsiębiorstwo Gospodarki Komunalnej, Zakład Zagospodarowania Odpadów Stargard, Komenda Powiatowa Państwowej Straży Pożarnej, Stacja Pogotowia Ratunkowego. A pierzejami przyległe do ulicy są: kościół św. Ducha, Starostwo Powiatowe i Inspektorat Powszechnego Zakładu Ubezpieczeń.

</doc>
<doc id="2007938" url="https://pl.wikipedia.org/wiki?curid=2007938" title="Przedsiębiorstwo holokaust">
Przedsiębiorstwo holokaust

Przedsiębiorstwo holokaust (ang. "The Holocaust Industry: Reflections on the Exploitation of Jewish Suffering") – książka napisana przez amerykańskiego historyka żydowskiego pochodzenia Normana Finkelsteina.
Autor przedstawia w niej pogląd, że istnieją osoby i organizacje, które wykorzystują tragedię holokaustu do celów politycznych oraz własnych korzyści majątkowych. Poddaje także krytyce nadawanie temu wydarzeniu szczególnej roli w historii ludzkości, posługując się argumentem, że chociaż było ono bardzo tragiczne, nie było to ani największe ludobójstwo, ani też jedyna próba planowego wyniszczenia całego narodu w dziejach świata.

</doc>
<doc id="2007939" url="https://pl.wikipedia.org/wiki?curid=2007939" title="Słonkowiec orzechowiec">
Słonkowiec orzechowiec



</doc>
<doc id="2007943" url="https://pl.wikipedia.org/wiki?curid=2007943" title="Polska Deklaracja o Podziwie i Przyjaźni dla Stanów Zjednoczonych">
Polska Deklaracja o Podziwie i Przyjaźni dla Stanów Zjednoczonych

Polska Deklaracja o Podziwie i Przyjaźni dla Stanów Zjednoczonych (ang. "Polish Declarations of Admiration and Friendship for the United States") – opracowanych w Polsce i dostarczonych do Białego Domu prezydentowi Calvinowi Coolidge z zamierzeniem uczczenia 150. rocznicy Deklaracji Niepodległości. Jednym z inicjatorów tej nietypowej akcji był Leopold Kotnowski, prezes Amerykańsko-Polskiej Izby Handlowo-Przemysłowej (American-Polish Chamber of Commerce and Industry in Poland).
Zbiór opracowany w 1926 zawiera pozdrowienia i podpisy przedstawicieli wszystkich szczebli władz II Rzeczypospolitej (z prezydentem Ignacym Mościckim i premierem Kazimierzem Bartlem na czele, oraz posłami na Sejm i senatorami Rzeczypospolitej), duchownych (z prymasem Aleksandrem Kakowskim), wojskowych, przedsiębiorców, naukowców oraz ok. 5½ miliona podpisów uczniów szkół polskich. Wśród sygnatariuszy Deklaracji był także m.in. Józef Piłsudski. Podpisy zbierano w urzędach, kościołach, ale przede wszystkim w szkołach. Wydaje się, że szkoły prześcigały się w oryginalności składanych życzeń. Chciały w osobliwy sposób wyróżnić się na tle pozostałych placówek, a do dyspozycji była zwykle zaledwie jedna, czasem dwie paginy. Ich ilość uzależniona była od wielkości szkoły. Karty wdzięczności odsyłane przez szkoły, pięknie kaligrafowane, były często bogato zdobione w motywy kwiatowe, ilustracje, podpisy skoncentrowane wokoło pieczęci. Ponadto, prócz złożonych podpisów wklejano pocztówki, zdjęcia oddziałów klasowych, a nawet układano wierszyki.
Trzynaście pierwszych tomów tego zbioru zostało zeskanowanych przed 2010 r., reszta w 2017 r. Skany są dostępne jest na stronach internetowych Biblioteki Kongresu Stanów Zjednoczonych.

</doc>
<doc id="2007945" url="https://pl.wikipedia.org/wiki?curid=2007945" title="Scantraxx Recordz">
Scantraxx Recordz

Scantraxx Recordz – wytwórnia założona przez Dov-a Elkabas-a, który tworzy muzykę głównie pod pseudonimem The Prophet. Zajmuje się głównie wydawaniem utworów z gatunku hardstyle na terenie Europy.
Dyskografia.
Paint It Black.
2007

</doc>
<doc id="2007958" url="https://pl.wikipedia.org/wiki?curid=2007958" title="Mykoła Medin">
Mykoła Medin

Mykoła Ołeksandrowycz Medin, ukr. Микола Олександрович Медін, ros. Николай Александрович Медин, "Nikołaj Aleksandrowicz Miedin" (ur. 4 maja 1972 w Nikopolu w obwodzie dniepropetrowskim) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Rozpoczął grać w piłkę nożną jeszcze ucząc się w szkole. Wychowanek DJuSSz Kołos Nikopol. Pierwsze trenerzy - N.A.Borowikow i W.A.Zełenski. W wieku 16 został zaproszony przez trenera Jewhena Kuczerewskiego do Dnipra Dniepropetrowsk. Najpierw występował w drużynie rezerw, w 1991 został mistrzem ZSRR spośród drużyn rezerwowych. W czasie kiedy trenował Mykoła Pawłow został pierwszym bramkarzem Dnipra. W końcu 1994 jeden miesiąc bronił barw rodzimego klubu Metałurh Nikopol. Potem bazując na piłkarzy tego klubu zorganizowana była reprezentacja Sił Zbrojnych Ukrainy, która występowała w eliminacjach mistrzostw Europy. W jej składzie odbył służbę wojskową po zakończeniu studiów wyższych. W 1995 doznał kontuzji i półtora roku stracił na rehabilitację. Stracił miejsce pierwszego bramkarza, dlatego w 1997 zgodził się na propozycję trenera Pawła Jakowenki przejść do Urałanu Elista. Po roku występów powrócił do Dnipra, gdzie został pierwszym bramkarzem klubu. W 2004 ponownie doznał kontuzji. W lutym 2006 podpisał roczny kontrakt z Tawriją Symferopol, jednak rozegrał tylko 1 mecz w Pucharze Ukrainy. Po zakończeniu kontraktu powrócił do Dnipra, gdzie Wołodymyr Horiły zaproponował mu pomagać mu trenować drużynę rezerw. W styczniu 2007 postanowił zakończyć karierę piłkarską. W czerwcu 2007 rozegrał swój pożegnalny mecz pomiędzy "drużyną Medina" i "Przyszłością Dnipra" (rezerwiści).
Kariera reprezentacyjna.
W końcu lat 80. XX wieku występował w juniorskiej reprezentacji Związku Radzieckiego na Memoriale Walentina Granatkina.
Jesienią 2001 dość niespodziewanie trafił do listy powołanych do narodowej reprezentacji Ukrainy na mecz z Polską. W październiku 2002 powołany przez Łeonida Buriaka na eliminację do Mistrzostw Europy 2004. Również był powoływany do reprezentacji przez Ołeha Błochina.
Kariera trenerska.
Przez kilka lat po zakończeniu kariery zawodniczej został bramkarzy w drużynie rezerwowej Dnipra.

</doc>
<doc id="2007967" url="https://pl.wikipedia.org/wiki?curid=2007967" title="Kruoja Pakruojis">
Kruoja Pakruojis



</doc>
<doc id="2007968" url="https://pl.wikipedia.org/wiki?curid=2007968" title="Banga Gargżdai">
Banga Gargżdai



</doc>
<doc id="2007970" url="https://pl.wikipedia.org/wiki?curid=2007970" title="FK Mażeikiai">
FK Mażeikiai



</doc>
<doc id="2007971" url="https://pl.wikipedia.org/wiki?curid=2007971" title="Czarnek">
Czarnek

Czarnek – szczyt o wysokości 868 m n.p.m. w południowo-zachodniej Polsce, w Sudetach Środkowych, w Górach Kamiennych, w paśmie Gór Suchych.
Góra położona jest w środkowej, najwyższej części masywu Gór Suchych, na zachód od Waligóry i na południowy wschód od Sokołowska. Znajduje się w bocznym grzbieciku odchodzącym ku południowi od Suchawy. Góra stożkowata i skalista. Zbocza strome i pocięte małymi, lecz głębokimi dolinkami.
Góra zbudowana jest z permskich porfirów (trachitów).
Porośnięta lasem mieszanym bukowo–świerkowym regla dolnego.

</doc>
<doc id="2007973" url="https://pl.wikipedia.org/wiki?curid=2007973" title="Hisamitsu Shimazu">
Hisamitsu Shimazu

 – japoński książę, samuraj okresu Edo.
Urodził się 28 listopada 1817 r. w zamku Kagoshima (wówczas prowincja Satsuma, obecnie prefektura Kagoshima) jako syn Narioki'ego Shimazu, pana domeny Satsuma; był młodszym bratem Nariakiry Shimazu. 
Wkrótce po urodzeniu został adoptowany przez rodzinę Tanegashima, po czym wrócił do rodzinnego domu, aby w wieku ośmiu lat trafić do rodu Shigetomi-Shimazu. Tam zmieniono jego dotychczasowe imię Kanenoshin na Matajirō. W 1828 r. otrzymał imię Tadayuki. W wieku 22 lat, po ślubie z córką pana Shigetomi, Tadakimi został głową rodziny. Był także kandydatem do sukcesji w rodzinnym majątku Shimazu. Jego przyrodni starszy brat, Nariakira, objął po ojcu domenę Satsuma. Zmarł jednak w 1858 r., pozostawiając nieletniego syna, Tadayoshiego. Hisamitsu Shimazu został zobowiązany do opieki nad młodym Tadayoshim.
W 1862 r. wyjechał do Kioto, gdzie w ramach gwałtownych przemian schyłkowego okresu Tokugawa zaangażował się w politykę zmierzającą do osiągnięcia kompromisu polegającego na współdziałaniu arystokracji i samurajów pod patronatem cesarza.
Hisamitsu Shimazu zapisał się w historii za sprawą udziału w tzw. incydencie w Namamugi, w którym zginął obywatel brytyjski Charles Lennox Richardson, co doprowadziło do zbombardowania Kagoshimy przez Brytyjczyków.
W 1884 r., w ramach tworzenia systemu hierarchicznego arystokratów, wzorowanego na tradycji brytyjskiej, Shimazu otrzymał tytuł księcia (jap. "kōshaku", 公爵?).
Hisamitsu Shimazu zmarł 6 grudnia 1887 r. i został pochowany w prefekturze Kagoshima.

</doc>
<doc id="2007975" url="https://pl.wikipedia.org/wiki?curid=2007975" title="New Moncton Stadium">
New Moncton Stadium



</doc>
<doc id="2007978" url="https://pl.wikipedia.org/wiki?curid=2007978" title="Irene Abendroth">
Irene Abendroth

Irene Abendroth [á:b'ntro:t] "właśc." Irene Thaller von Draga (ur. 14 lipca 1872 we Lwowie, zm. 1 września 1932 w Weidling) – austriacka sopranistka i pedagog muzyczna.
Śpiew studiowała w Wiedniu u Aurelii Jäger-Wilczek i w Mediolanie. W 1888 r. odbyła debiutowy koncert w Karlsbadzie. Jednak prawdziwy debiut na scenie operowej zapewniła sobie rok później w wiedeńskiej Hofoper, gdzie występowała jako stała śpiewaczka od 1894 r. W okresie 1899–1908 koncertowała w operze drezdeńskiej, aby ponownie osiąść w Wiedniu i podjąć się działalności pedagogicznej. Miała w swym ulubionym repertuarze partie z oper Giuseppe Verdiego, Gioacchia Rossiniego, Vincenza Belliniego, Gaetana Donizettiego, Giacoma Meyerbeera i Wolfganga Amadeusa Mozarta. Bardzo ceniła sobie twórczość Giacoma Pucciniego będąc pierwszą w Niemczech odtwórczynią tytułowej roli w "Tosce" wystawionej w Dreźnie w 1902 r.

</doc>
<doc id="2007986" url="https://pl.wikipedia.org/wiki?curid=2007986" title="Ariarates V Eusebes Filopator">
Ariarates V Eusebes Filopator

Ariarates V Eusebes Filopator (gr. "Ἀριαράθης", "Ariaráthēs") (zm. 130 p.n.e.) – król Kapadocji w latach 163-159 p.n.e. i od 157 p.n.e. do swej śmierci. Syn króla Kapadocji Ariaratesa IV Eusebesa i królowej Antiochis, córki Antiocha III Wielkiego, króla państwa Seleucydów.
Młodość.
Pierwotnie nazywał się Mitrydates. Posiadał doskonały charakter oraz oddawał się filozofii i naukom humanistycznym. W r. 172 p.n.e. jego ojciec Ariarates IV Eusebes wysłał posłów wraz z nim do Rzymu. Miał tam być wychowywany oraz zapoznawany z kulturą i obyczajami rzymskimi (Tytus Liwiusz, "Dzieje Rzymu od założenia miasta", ks. XLII, rozdz. 19). Niewykluczone, że ta informacja może dotyczyć innego Ariaratesa, jego najstarszego brata. On natomiast prawdopodobnie studiował w Atenach, gdzie zapewne stał się przyjacielem Attalosa, przyszłego króla Pergamonu.
Rządy w Kapadocji.
W r. 163 p.n.e. po śmierci ojca objął władzę w Kapadocji, jako Ariarates V Eusebes Filopator. Polibiusz, historyk grecki, w "Dziejach" podał, że po objęciu tronu wysłał posłów do Rzymu celem odnowienia przyjaźni i przymierza (ks. XXXI, rozdz. 14). Po uzyskaniu zgody Rzymian, wyprawił posłów do Lizjasza w Antiochii celem sprowadzenia szczątków siostry i matki. Lizjasz zgodził się na to. Szczątki po sprowadzeniu do kraju zostały uroczyście pogrzebane i złożone obok grobu ojca (XXXI 17).
Utrata tronu.
W wyniku odrzucenia, przy życzeniu Rzymian, małżeństwa z siostrą króla państwa Seleucydów Demetriusza I Sotera, ten drugi rozpoczął z nim wojnę. W r. 159 p.n.e. wypędził Ariaratesa V z Kapadocji, a na jego miejsce wystawił Orofernesa Nikeforosa, jego brata. Ariarates pozbawiony królestwa, uciekł do Rzymu. Attalos II Filadelf po objęciu rządów w Pergamonie, zaczął od przywrócenia władzy Ariaratesowi (XXXII 22).
Sprawa Priene.
Ariarates zażądał depozytu w wysokości 400 talentów od mieszkańców jońskiego miasta Priene, który otrzymali od Orofernesa. Prienejczycy odpowiedzieli, że dopóki żyje właściciel nie wydadzą go. Ariarates postanowił nasłać ludzi na ich ziemie, by je pustoszyli. Miał do pomocy także króla Attalosa II Filadelfa z Pergamonu. Toteż mieszkańcy Priene poprosili o pomoc mieszkańców Rodos, potem Rzymian, ale bez skutku. Po pewnym czasie oddali ten depozyt Orofernesowi (XXXIII 6).
Ponowne rządy.
Latem r. 157 p.n.e. Ariarates przybył do Rzymu, by uzyskać jej pomoc w odzyskaniu tronu. Przystąpił do rozmów z konsulami Sektusem Juliuszem i jego kolegą. W tym czasie przybyli posłowie Demetriusza I Sotera z Miltiadesem na czele. Także Orofernes Nikeforos wysłał posłów pod przewodnictwem Timoteosa i Diogenesa. Oni bronili siebie a oskarżali Ariaratesa przed Rzymianami (XXXII 24). Senat rzymski postanowił podzielić Kapadocję na dwie części. Ariarates V miał panować wspólnie z Orofernesem Nikeforosem. Wspólne ich rządy nie trwały długo, ponieważ dzięki pomocy króla Pergamonu pokonał brata.
W r. 154 p.n.e. Ariarates wspomógł króla Attalosa II Filadelfa z Pergamonu w jego wojnie przeciw Prusjaszowi II, królowi Bitynii, wysyłając mu swe siły wojskowe pod wodzą syna Demetriusza.
W r. 130 p.n.e. Ariarates zginął w wojnie między Rzymem a Aristonikosem, pretendentem do tronu Pergamonu. W zamian za pomoc, którą on przyniósł Rzymianom, senat rzymski nadał jego synom Likaonię i Cylicję (Justynus, "Epitoma", ks. XXXVII, rozdz. 1).
Ariarates był miłośnikiem kultury greckiej. Został zaszczycony ateńskim obywatelstwem. Przemianował dwa kapadockie miasta Mazakę i Tyanę greckimi nazwami Eusebia. Był szczodry dla miasta Aten i jego instytucji; pozostałości napisu wystawionego przez stowarzyszenie zawodowych aktorów, którzy dziękowali mu i jego żonie za patronat nad nimi. Korespondował z greckim filozofem Karneadesem, jak wspomniał Diogenes Laertios w swoich "Żywotach i poglądach sławnych filozofów".
Potomstwo.
Ariarates V z żoną Nysą, prawdopodobnie córką króla Pontu Farnakesa I, miał sześcioro dzieci:
Wszystkie dorastające dzieci, z wyjątkiem ostatniego, zostali zabici przez swą matkę, ponieważ chciała rządzić samodzielnie w Kapadocji. Gdy została zgładzona przez ludzi z powodu okrucieństwa, jej ostatni utrzymujący się przy życiu syn wstąpił na tron, jako Ariarates VI Epifanes Filopator.

</doc>
<doc id="2007988" url="https://pl.wikipedia.org/wiki?curid=2007988" title="José Ortiz Bernal">
José Ortiz Bernal

José Ortiz Bernal (ur. 4 sierpnia 1977) – hiszpański piłkarz andaluzyjskiego pochodzenia, grający na pozycji napastnika.
Kariera klubowa.
Profesjonalne uprawianie piłki rozpoczął w rodzinnym mieście (UD Almería) w trzeciej lidze, kolejny sezon spędził we włoskiej Ravennie.
Rok przygody na Półwyspie Apenińskim zakończył powrotem do Almerii. Miejscowej drużynie pomógł w sezonie 2001–2002 w awansie do Segunda División. W kolejnym sezonie zdobył pięć bramek dla swojego zespołu, w tym hat-tricka w wygranym spotkaniu przed własną publicznością z Xerez CD, 6-0. Grał z klubem na każdym profesjonalnym szczeblu rozgrywek, począwszy od Tercera División.
Ortiz, który stał się z czasem niekwestionowanym pierwszym kapitanem klubu, zakończył sezon 2006–2007 jako trzeci najlepszy strzelec UD Almerii. Zdobył wtedy łącznie 10 goli, więcej trafili tylko Albert Crusat i Míchel. W sezonie 2007–2008 wziął udział w 24 meczach, głównie na boisko wchodził jednak z ławki rezerwowych.
3 stycznia 2010 roku, będąc na murawie jedynie przez pięć minut, Ortiz w ostatniej chwili strzelił zwycięskiego gola w rywalizacji z Xerez CD (1-0 u siebie).

</doc>
<doc id="2007992" url="https://pl.wikipedia.org/wiki?curid=2007992" title="Orofernes Nikeforos">
Orofernes Nikeforos

Orofernes Nikeforos (gr. "Oρoφέρνης ", "Orophernēs") – król Kapadocji w latach 159-157 p.n.e. Syn króla Kapadocji Ariaratesa IV Eusebesa i królowej Antiochis, córki Antiocha III Wielkiego, króla państwa Seleucydów.
Sprawa pochodzenia.
Niektórzy uczeni uważają Orofernesa za przyrodniego brata Ariaratesa V Eusebesa Filopatora; inni natomiast za jednego z dwóch fałszywych synów, których rzekomo urodziła bezpłodna królowa Antiochis, zmuszając do ich uznania swojego męża, króla Kapadocji Ariaratesa IV Eusebesa. Po pewnym okresie królowa urodziła swojego prawdziwego syna, zwanego Mitrydatesem (późniejszy Ariarates V). Orofernes został w ten sposób usunięty z następstwa do tronu, po czym odesłano go do Jonii.
Rządy w Kapadocji.
Kiedy Ariarates V Eusebes Filopator, król Kapadocji, odmówił poślubienia siostry króla państwa Seleucydów Demetriusza I Sotera, doszło do wojny między nimi. Król Demetriusz poparł pretensje Orofernesa do korony Kapadocji. W 159 p.n.e. usunął Ariaratesa V z tronu, a na jego miejsce osadził na tronie Orofernesa Nikeforosa, jego brata. Historyk rzymski Appian z Aleksandrii w dziele pt. "Historia rzymska" podał, że dokonał tego za tysiąc talentów (ks. XI. Wojny syryjskie, 47). Ariarates pozbawiony królestwa, uciekł do Rzymu.
Sprawa Priene.
Orofernes zdeponował u obywateli jońskiego miasta Priene 400 talentów. Gdy Ariarates V odzyskał władzę, zażądał od nich tego depozytu. Prienejczycy odpowiedzieli, że dopóki żyje właściciel, nie wydadzą pieniędzy. Ariarates wpadł w furię i postanowił zdobyć je siłą. Wspólnie z królem Attalosem II Filadelfem z Pergamonu wysłał żołnierzy, aby pustoszyli ziemie mieszkańców Priene. Ci zwracali się o pomoc do pomoc mieszkańców Rodos, potem Rzymian, ale bez skutku. Po pewnym czasie oddali depozyt Orofernesowi (Polibiusz, "Dzieje", ks. XXXIII, rozdz. 6).
Walki o utrzymanie władzy.
Polibiusz, historyk grecki, w "Dziejach" podał, że Attalos II Filadelf po objęciu rządów w Pergamonie zaczął od przywrócenia władzy Ariaratesowi (ks. XXXII, rozdz. 22). W 157 p.n.e. w Rzymie doszło do rozmów Ariaratesa V z konsulem Sektusem Juliuszem i drugim konsulem w sprawie udzielenia pomocy królowi. W tym czasie pojawili się posłowie Demetriusza I Sotera z Miltiadesem na czele. Także Orofernes posłał posłów pod zwierzchnictwem Timoteosa i Diogenesa. Ci ostatni przywieźli wieniec dla Rzymu oraz mieli za zadanie odnowić przymierze. Posłowie współdziałali ze sobą. Bronili siebie oraz oskarżali Ariaratesa przed Rzymianami; mieli bogatsze stroje, dzięki czemu wzbudzali większe zaufanie (XXXII 24). Appian z Aleksandrii podał, że Rzymianie zdecydowali się dokonać podziału Kapadocji między Ariaratesem V a Orofernesem, którzy mieli rządzić wspólnie (ks. XI. Wojny syryjskie, 47).
Ostatnie lata.
Orofernes nie rządził długo. Polibiusz podał, że nie dbał o obyczaje przodków, wprowadzając rozwiązłość; dokonywał też mordów, celem zagarnięcia bogactw swoich ofiar ("Dzieje", ks. XXXII, rozdz. 25). Kiedy sprawy finansowe Orofernesa były w opłakanym stanie, zaniepokoił się, że jego żołnierze mogliby podnieść bunt z powodu niezapłaconego żołdu. Postanowił więc splądrować starożytną świątynię Zeusa, aby ich spłacić.
Mieszkańcy Antiochii chcieli zdetronizować króla Demetriusza I Sotera z powodu urazy do niego. Orofernes wszedł z nimi w przymierze. Demetriusz jednak obronił się przed spiskiem: kazał pochwycić Orofernesa i związanego w łańcuchy trzymać w więzieniu w Seleucji. Oszczędził mu życie, by król Ariarates V Eusebes Filopator nadal się obawiał wojny z bratem (Justynus, "Epitoma", ks. XXXV, rozdz. 1).
Utwór literacki.
Dzisiaj Orofernes jest głównie znany z poematu napisanego przez greckiego poetę Konstandinosa Kawafisa w 1915.

</doc>
<doc id="2007994" url="https://pl.wikipedia.org/wiki?curid=2007994" title="Piotr Łomnowski">
Piotr Łomnowski

Piotr Nikołajewicz Łomnowski (ros. Пётр Николаевич Ломновский, ur. 24 listopada 1871, zm. 2 marca 1956 Nicea Francja) – rosyjski generał porucznik.
Życiorys.
Ukończył Korpus Kadetów w Tyflisie i 1 Pawłowską Szkołę oficerską. Oficer od 1891. Następnie ukończył Nikołajewską Akademię Sztabu Generalnego w 1898. Dowódca kompanii, batalionu i w sztabach obwodu zakaspijskiego i w 2 Turkiestańskim AK, następnie w sztabach Nadmorskiego (Primorskogo) Okręgu Wojskowego. Walczył w wojnie rosyjsko-japońskiej w sztabie kwatermistrza 1 Mandżurdskiej Armii, później w sztabie kwatermistrzostwa naczelnego dowódcy Sił Dalekiego Wschodu. Pułkownik z 1905. Za zasługi nagrodzony złotą bronią. W 1906 szef sztabu 6 Wschodnio-Syberyjskiej Dywizji Piechoty, dowódca 24 Syberyjskiego pułku piechoty. W sierpniu 1912 mianowany generałem majorem i wyznaczony na kwatermistrza Kijowskiego Okręgu Wojskowego.
Z rozpoczęciem mobilizacji w lipcu 1914 p.o. szefa sztabu 8 Armii gen. A. Brusiłowa. Na tym stanowisku walczył w bitwie galicyjskiej. Od lipca 1915 dowódca 15 Dywizji Piechoty, generał lejtnant.
Po rewolucji lutowej 1917 w kwietniu 1917 dowódca 8 Korpusu Armijnego w składzie 4 Armii - nacierał na Mareszt razem z 2 Armią rumuńską. 12 lipca 1917 dowódca 10 Armii Frontu Zachodniego. Miał działać na głównym kierunku operacji zaczepnej. Armii nie przygotował do operacji, poniósł duże straty ok. 6 - 7 tys. żołnierzy zabitych i ok. 30 tys. rannych) (w składzie Armii walczył 38 Korpus Armijny gen. lejtn. J. Dowbor-Muśnickiego). Wyznaczony czasowo od 31 lipca - 5 sierpnia naczelnym dowódcą Frontu Zachodniego, zmienił gen. A. Denikina. 9 września zdjęty z dowódcy 10 Armii i przekazany do dyspozycji sztabu Kijowskiego Okręgu Wojskowego.
Po rewolucji październikowej wyjechał za Don i zaproponował swoją służbę w Armii Ochotniczej. Na początku 1918 przedstawiciel Armii Ochotniczej przy hetmanie Ukrainy gen. P. P. Skoropadskim (pozostawał na tym stanowisku do zajęcia Kijowa przez Siły Zbrojne Południa Rosji w 1919).
W 1919 wyjechał poza granice Rosji. Osiadł w Bułgarii, potem wyjechał do Francji, gdzie zmarł. Był odznaczony Orderem Świętego Jerzego IV klasy, Złotą Szablą "Za Dzielność", Orderem Świętego Włodzimierza II, III i IV klasy, Orderem Świętej Anny I, II i III klasy, Orderem Świętego Stanisława I, II i III klasy.

</doc>
<doc id="2007998" url="https://pl.wikipedia.org/wiki?curid=2007998" title="Garbatka (góra)">
Garbatka (góra)

Garbatka (niem. "Hohe Stein" lub "Görbersdorfer Reichmacher") (797 m n.p.m.) – wzniesienie w Sudetach Środkowych, w Górach Kamiennych, w zachodniej części pasma Gór Suchych.
Położenie.
Garbatka położona jest na południe od miejscowości Sokołowsko, na pograniczu z Pasmem Lesistej, bocznym grzbiecie odchodzącym od Średniaka ku północnemu zachodowi.
Garbatka zbudowana jest z permskich tufów porfirowych (ryolitowych), należących do północnego skrzydła niecki śródsudeckiej.
Na północno-zachodnim zboczu występują charakterystyczne skałki zwane dawniej "Hohe Stein".
Wzniesienie porośnięte jest lasem świerkowym regla dolnego.
Turystyka.
Szlaki turystyczne:

</doc>
<doc id="2007999" url="https://pl.wikipedia.org/wiki?curid=2007999" title="Rezerwat przyrody Ostrów koło Pszczółczyna">
Rezerwat przyrody Ostrów koło Pszczółczyna

Rezerwat przyrody Ostrów koło Pszczółczyna – rezerwat leśny o powierzchni 16,80 ha, położony w województwie kujawsko-pomorskim, powiecie żnińskim, w gminie Łabiszyn.
Został utworzony zarządzeniem Ministra Leśnictwa i Przemysłu Drzewnego z dnia 16 września 1974 roku.
Obszar rezerwatu podlega ochronie ścisłej.
Lokalizacja.
Pod względem fizycznogeograficznym rezerwat znajduje się w mezoregionie Kotlina Toruńska, na ostrowie leśnym, wyniesionym ponad otaczające łąki nadnoteckie.
Najbliższymi miejscowościami są Pszczółczyn i Władysławowo. Północną granicę rezerwatu stanowi Kanał Notecki.
Charakterystyka.
Ochroną prawną w rezerwacie objęto fragment lasu liściastego o charakterze naturalnym – grąd niski dębowo-grabowy z dużym udziałem lipy szerokolistnej oraz łęg olszowy z olszą czarną i lipą szerokolistną. W runie występują gatunki chronione: wawrzynek wilczełyko i bluszcz pospolity. Jest tutaj ponadto stanowisko bardzo rzadkiego i chronionego gatunku – czosnku niedźwiedziego.
Na obrzeżach rezerwatu rośnie łęg olszowy, w którego runie występuje m.in. niecierpek pospolity, szczyr trwały czy śledziennica skrętolistna. 
Zwraca uwagę barwny, wiosenny aspekt zbiorowiska, kiedy masowo zakwitają kokorycze: pusta oraz wątła, złoć żółta, ziarnopłon wiosenny oraz dwa gatunki zawilców, gajowy i żółty.

</doc>
<doc id="2008002" url="https://pl.wikipedia.org/wiki?curid=2008002" title="Jorge Marcelo Rodríguez">
Jorge Marcelo Rodríguez

Jorge Marcelo "Japo" Rodríguez Núñez (ur. 13 stycznia 1985 w Montevideo) – urugwajski piłkarz występujący na pozycji lewego pomocnika, obecnie zawodnik CA Peñarol.
Kariera klubowa.
Rodríguez pochodzi ze stołecznego miasta Montevideo i jest wychowankiem tamtejszego zespołu Racing Club. Do seniorskiej drużyny, występującej wówczas w drugiej lidze urugwajskiej, został włączony w wieku osiemnastu lat. W styczniu 2005 jego dobre występy zaowocowały wypożyczeniem do grającej w najwyższej klasie rozgrywkowej ekipy Centro Atlético Fénix, w której barwach spędził kolejny rok i zadebiutował w urugwajskiej Primera División, jednak pełnił przeważnie rolę rezerwowego. W lipcu 2006 przeszedł do jednego z najbardziej utytułowanych zespołów kontynentu – Club Nacional de Football, gdzie przez rok zanotował jedynie dwa występy i nie odniósł żadnego osiągnięcia. W połowie 2007 roku podpisał umowę z River Plate Montevideo, gdzie od razu został kluczowym zawodnikiem drużyny, zostając jednym z czołowych graczy w lidze. Barwy tej ekipy reprezentował przez trzy lata, dwukrotnie wziął udział w Copa Sudamericana, jednak nie wywalczył żadnego trofeum zarówno na arenie krajowej, jak i międzynarodowej.
Latem 2010 Rodríguez został zawodnikiem meksykańskiego klubu Jaguares de Chiapas z siedzibą w mieście Tuxtla Gutiérrez. W tamtejszej meksykańskiej Primera División zadebiutował 24 lipca 2010 w zremisowanym 1:1 spotkaniu z Necaxą, szybko zostając czołowym graczem zespołu. Premierowego gola w nowym klubie strzelił 21 sierpnia tego samego roku w przegranej 2:3 konfrontacji z Cruz Azul. W Jaguares występował ogółem przez trzy lata, mając niepodważalne miejsce w wyjściowej jedenastce ekipy prowadzonej przez José Guadalupe Cruza, jednak nie zdołał osiągnąć z nią żadnych sukcesów. W lipcu 2013, po tym, jak władze Jaguares sprzedały swoją licencję klubowi Querétaro FC, powrócił do ojczyzny, na zasadzie wolnego transferu zasilając stołeczny CA Peñarol.
Kariera reprezentacyjna.
W seniorskiej reprezentacji Urugwaju Rodríguez zadebiutował za kadencji selekcjonera Óscara Tabáreza, 20 sierpnia 2008 w wygranym 3:1 meczu towarzyskim z Japonią. Wystąpił w czterech spotkaniach wchodzących w skład eliminacji do Mistrzostw Świata 2010, na które jego kadra ostatecznie zakwalifikowała się, a on sam został powołany do szerokiej kadry na mundial. Nie znalazł się jednak w ostatecznym składzie na światowy czempionat.

</doc>
<doc id="2008004" url="https://pl.wikipedia.org/wiki?curid=2008004" title="Aurora zur ehernen Kette">
Aurora zur ehernen Kette

 Aurora zur ehernen Kette – powstała w 1815 loża wolnomularska, której siedziba mieściła się w Reichenbach (obecnie Dzierżoniów) na Śląsku.
Posiedzenie założycielskie odbyło się dnia 13 listopada 1815, a 1 grudnia 1815 Wielka Loża „Royal York zur Freundschaft” wydała „Aurorze” patent założycielski. Pierwszym przewodniczącym loży został radca prawny Carl Hoffmann kierujący pracami w latach 1816-20. W 1839 w wydawnictwie Augusta E. Pape ukazał się śpiewnik lożowy zatytułowany "Neue Auswahl von Gesängen für die Loge Aurora zur ehernen Kette in Reichenbach" (Nowy wybór śpiewów dla loży «Aurora zur ehernen Kette» w Reichenbach), Po dojściu hitlerowców do władzy loża została zlikwidowana 16 lipca 1935.

</doc>
<doc id="2008005" url="https://pl.wikipedia.org/wiki?curid=2008005" title="UN Käerjeng">
UN Käerjeng



</doc>
<doc id="2008012" url="https://pl.wikipedia.org/wiki?curid=2008012" title="Jutrzenka pod Spiżowym Łańcuchem">
Jutrzenka pod Spiżowym Łańcuchem



</doc>
<doc id="2008013" url="https://pl.wikipedia.org/wiki?curid=2008013" title="Ariarates VI Epifanes Filopator">
Ariarates VI Epifanes Filopator

Ariarates VI Epifanes Filopator, gr. "Ἀριαράθης", "Ariaráthēs" (zm. 116 lub 111 p.n.e.) – król Kapadocji od 130 p.n.e. do swej śmierci. Najmłodszy syn króla Kapadocji Ariaratesa V Eusebesa Filopatora i królowej Nysy, zapewne córki Farnakesa I, króla Pontu.
Ariarates wstąpił na tron jako dziecko i panował około 14 lat. W jego dzieciństwie ster rządów dzierżyła matka, regentka Nysa. Prawdopodobnie otruła wszystkich pięciu swoich starszych synów, bojąc się utraty władzy, gdy dochodzili do wieku sprawnego i mogli objąć samodzielnie rządy. Małoletni Ariarates, ostatni jej syn, został uratowany przez ludzi lojalnych dynastii, którzy zabili królową-regentkę (Justynus, "Epitoma", ks. XXXVII, rozdz. 1). Te wydarzenia były pretekstem dla Mitrydatesa V Euergetesa, króla Pontu, by spróbować przejąć kontrolę nad Kapadocją. Wydał za Ariaratesa swoją córkę imieniem Laodika, nie udało się jednak przekształcić Kapadocji w satelickie państwo Pontu. Jego następca, Mitrydates VI Eupator, postanowił więc zamordować Ariaratesa. Dokonał tego z pomocą kapadockiego arystokraty Gordiosa. Po śmierci Ariaratesa VI królestwo było rządzone krótko przez wdowę Laodikę, którą następnie poślubił Nikomedes III Euergetes, król Bitynii, chcąc w ten sposób przejąć Kapadocję. Został jednak wkrótce usunięty przez króla Pontu Mitrydatesa VI Eupatora, który osadził na tronie Ariaratesa VII Filometora, syna Ariaratesa VI i Laodiki (XXXVIII 1).
Potomstwo.
Ariarates VI miał z żoną i królową Laodiką (zm. ok. 97 p.n.e.) troje dzieci:

</doc>
<doc id="2008014" url="https://pl.wikipedia.org/wiki?curid=2008014" title="Granicznik (Góry Suche)">
Granicznik (Góry Suche)

Granicznik (niem. "Grenzberg" lub "Grenz Berg") (801 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Granicznik położony jest na południowy zachód od miejscowości Głuszyca, w bocznym grzbiecie odchodzącym od Ruprechtickiego Szpiczaka ku północnemu wschodowi.
Granicznik zbudowany jest z permskich melafirów (trachybazaltów) należących do północnego skrzydła niecki śródsudeckiej.
Wzniesienie porośnięte jest lasem świerkowym regla dolnego.

</doc>
<doc id="2008015" url="https://pl.wikipedia.org/wiki?curid=2008015" title="Viitorul Orhei">
Viitorul Orhei



</doc>
<doc id="2008016" url="https://pl.wikipedia.org/wiki?curid=2008016" title="Szeksna (miejscowość)">
Szeksna (miejscowość)

Szeksna – osiedle typu miejskiego w Rosji, w obwodzie wołogodzkim, 83 km od Wołogdy. W 2009 liczyło 21 744 mieszkańców.

</doc>
<doc id="2008017" url="https://pl.wikipedia.org/wiki?curid=2008017" title="Na szlaku Kresowej">
Na szlaku Kresowej

Na szlaku Kresowej - miesięcznik polski wydawany we Włoszech przez Referat Kultury i Prasy 5. Kresowej Dywizji Piechoty w latach 1944-1946. W piśmie publikował m.in. Gustaw Herling-Grudziński. 
wznowione 1949 jako periodyk o charakterze kombatanckim w Londynie, wyd. przez Związek Byłych Żołnierzy Kresowej Dywizji Piechoty
Zarządzeniem dyrektora Głównego Urzędu Kontroli Prasy, Publikacji i Widowisk, Tadeusza Zabłudowskiego, z 8 listopada 1946 czasopismo zostało pozbawione debitu komunikacyjnego i zakazano jego rozpowszechniania w Polsce Ludowej.

</doc>
<doc id="2008018" url="https://pl.wikipedia.org/wiki?curid=2008018" title="E-branding">
E-branding

E-branding – jest to proces kreowania marki w Internecie.
W ostatnim czasie działania tego typu nabierają szczególnego znaczenia. Umożliwiają one kontakt ze znacznie szerszą grupą odbiorców.
Działania e-brandingu muszą współgrać ze strategią firmy, która ma za zadanie zdobycie i utrzymanie klienta.
Wymaga to od firmy:

</doc>
<doc id="2008021" url="https://pl.wikipedia.org/wiki?curid=2008021" title="Arystokracja podziemi (film 1933)">
Arystokracja podziemi (film 1933)

Arystokracja podziemi (ang. "Lady for a Day") − amerykański film komediowy z 1933 roku. Adaptacja opowiadania Damona Runyona.
Treść.
Annie jest ubogą sprzedawczynią jabłek. Jej radością życia jest korespondencja jaką prowadzi z córką studiującą w Hiszpanii. Pewnego razu córka oświadcza jej listownie, że przybywa do niej wraz ze swoim bogatym narzeczonym. Annie z pomocą przyjaciela postanawia dobrze przygotować się do wizyty i na ten jeden dzień wyglądać jak dama.

</doc>
<doc id="2008023" url="https://pl.wikipedia.org/wiki?curid=2008023" title="Ustiużna">
Ustiużna

Ustiużna – miasto w Rosji, w obwodzie wołogodzkim, 230 km na zachód od Wołogdy. W 2009 liczyło 9 818 mieszkańców.
Urodził się tu Jerzy Pieszkański (ur. 1900, zm. 14 sierpnia 1920) – podporucznik Polskiej Marynarki Wojennej, uczestnik wojny polsko-bolszewickiej, odznaczony Krzyżem Srebrnym Orderu Virtuti Militari.

</doc>
<doc id="2008025" url="https://pl.wikipedia.org/wiki?curid=2008025" title="Wytiegra">
Wytiegra

Wytiegra – miasto w Rosji, w obwodzie wołogodzkim, 320 km na północny zachód od Wołogdy. W 2009 liczyło 10 863 mieszkańców.

</doc>
<doc id="2008026" url="https://pl.wikipedia.org/wiki?curid=2008026" title="Rezerwat przyrody Łażyn">
Rezerwat przyrody Łażyn

Rezerwat przyrody Łażyn – rezerwat leśny o powierzchni 26,22 ha, położony w województwie kujawsko-pomorskim, powiecie bydgoskim, gminie Solec Kujawski.
Obejmuje najstarsze w Puszczy Bydgoskiej drzewostany sosnowe.
Lokalizacja.
Pod względem fizycznogeograficznym rezerwat znajduje się w mezoregionie Kotlina Toruńska, mikroregionie Wydmy Puszczy Bydgoskiej.
Rezerwat znajduje się w obrębie Obszaru Chronionego Krajobrazu Wydm Kotliny Toruńsko-Bydgoskiej, na terenie gminy Solec Kujawski, w obrębie Solec, w leśnictwie Łażyn, w oddziale: 124 c, g, 154 b.
Teren rezerwatu znajduje się w kompleksie Puszczy Bydgoskiej, 3 km na południe od miejscowości Wypaleniska, w rejonie występowania wydm śródlądowych. Można do niego dotrzeć drogą leśną wiodącą od Wypalenisk, lokalizując go po wschodniej stronie traktu.
Rezerwat zajmuje wydłużone w kierunku północ-południe dwa oddziały leśne o wymiarach: 750 × 200 m i 700 × 150 m. Przez jego południowy fragment przebiega pieszy szlak turystyczny „Komputerków” Bydgoszcz Glinki - Jezioro Jezuickie - Solec Kujawski 30,5 km. Przy szlaku w rezerwacie ustawiona jest tablica informacyjna.
Charakterystyka.
Rezerwat utworzono na mocy Rozporządzenia nr 13/2002 Wojewody Kujawsko-Pomorskiego z dnia 29 stycznia 2002 r. w celu zachowania ze względów przyrodniczych, naukowych, dydaktycznych i krajobrazowych starych drzewostanów sosnowych o charakterze naturalnym, porastających wydmy śródlądowe Kotliny Toruńskiej.
Jest to jeden z nielicznych rezerwatów, w których chronione są leśne zbiorowiska borowe, to jest składające się z lasów iglastych, uznawane zwykle za mało atrakcyjne, ze względu na niedużą, w porównaniu z lasami liściastymi, liczbę gatunków i monotonny, jednogatunkowy często drzewostan. Jednakże względne ubóstwo gatunkowe borów jest ich charakterystyczną, naturalną cechą, drzewa iglaste porastają bowiem gleby piaszczyste, mało urodzajne. 
Obszar rezerwatu Łażyn obejmuje stare drzewostany sosnowe o naturalnej, rzadko spotykanej strukturze wiekowej. Najstarsze pokolenie drzew pochodzi z ok. 1890 roku. Charakteryzuje się rzadszym i mniej regularnym (niż w lesie gospodarczym) rozmieszczeniem drzew, obecnością wyrosłego w I połowie XIX wieku starodrzewu sosnowego o wspaniale rozwiniętych koronach, bogatym podszytem jałowca oraz występowaniem samosiewów sosnowych. W runie łanowo występują widłaki: widlicz spłaszczony, widłak jałowcowaty oraz goździsty.
W rezerwacie stwierdzono występowanie okazów flory chronionej: jałowca pospolitego, sasanki łąkowej i sasanki otwartej oraz fauny chronionej: ropuchy szarej, żaby moczarowej, padalca zwyczajnego, jaszczurki żyworodnej, dzięcioła dużego, pokrzewki czarnołbistej, sikory modrej, bogatki.
Rezerwat znajduje się pod zarządem Nadleśnictwa Solec Kujawski. Posiada plan ochrony. Obszar rezerwatu podlega ochronie ścisłej.

</doc>
<doc id="2008031" url="https://pl.wikipedia.org/wiki?curid=2008031" title="Caliban (EP)">
Caliban (EP)

Caliban (EP) – minialbum EP niemieckiego zespołu Caliban, będący pierwszym wydawnictwem w historii tej grupy. Album został wydany 10 marca 1998 nakładem wytwórni Lifeforce Records. 

</doc>
<doc id="2008032" url="https://pl.wikipedia.org/wiki?curid=2008032" title="Ardatow">
Ardatow

Ardatow – miasto w Rosji, w Mordowii, 114 km na północny wschód od Sarańska. W 2009 liczyło 9 272 mieszkańców.

</doc>
<doc id="2008035" url="https://pl.wikipedia.org/wiki?curid=2008035" title="Hell">
Hell

Norwegia:
Inne:
Zobacz też:

</doc>
<doc id="2008036" url="https://pl.wikipedia.org/wiki?curid=2008036" title="Insar">
Insar

Insar – miasto w Rosji, w Mordowii, 77 km na południowy zachód od Sarańska. W 2009 liczyło 8 565 mieszkańców.

</doc>
<doc id="2008038" url="https://pl.wikipedia.org/wiki?curid=2008038" title="Sewan">
Sewan



</doc>
<doc id="2008039" url="https://pl.wikipedia.org/wiki?curid=2008039" title="Álvaro González (ur. 1984)">
Álvaro González (ur. 1984)

Álvaro Rafael "Tata" González Luengo (ur. 29 października 1984 w Montevideo) – urugwajski piłkarz pochodzenia włoskiego występujący na pozycji środkowego pomocnika, obecnie zawodnik urugwajskiego La Luz.
Kariera klubowa.
González pochodzi ze stołecznego Montevideo i jest wychowankiem akademii juniorskiej tamtejszego klubu Defensor Sporting. Do pierwszej drużyny został włączony jako osiemnastolatek przez szkoleniowca Juana Ahuntchaína i w urugwajskiej Primera División zadebiutował 2 marca 2003 w przegranym 2:3 spotkaniu z Fénixem i już po upływie kilkunastu miesięcy został kluczowym zawodnikiem zespołu. Premierowego gola w najwyższej klasie rozgrywkowej strzelił natomiast 22 maja 2005 w wygranej 2:0 konfrontacji z Danubio i w tym samym sezonie 2005 zdobył z Defensorem tytuł wicemistrza kraju. Trzykrotnie zajął również ze swoim macierzystym zespołem trzecią pozycję w lidze, regularnie, choć bez poważniejszych sukcesów, biorąc udział w turniejach międzynarodowych. Ogółem barwy Defensora reprezentował przez niemal pięć lat.
Latem 2007 González został zawodnikiem argentyńskiego giganta – ekipy Club Atlético Boca Juniors ze stołecznego Buenos Aires. W tamtejszej argentyńskiej Primera División zadebiutował 19 sierpnia 2007 w wygranym 1:0 meczu z San Martín, zaś jedynego gola zdobył 11 listopada tego samego roku w wygranym 4:0 pojedynku z Vélezem Sarsfield. Mimo regularnych występów nie potrafił sobie jednak wywalczyć pewnej pozycji w wyjściowym składzie, rywalizując z graczami takimi jak Sebastián Battaglia czy Fabián Vargas. W 2007 roku wziął udział w Klubowych Mistrzostwach Świata, gdzie zajął z Boca drugie miejsce, przegrywając w finale z Milanem (2:4). W wiosennym sezonie Clausura 2008 zanotował wicemistrzostwo kraju, natomiast pół roku później, podczas jesiennych rozgrywek Apertura 2008, zdobył z prowadzoną przez Carlosa Ischię drużyną – choć tylko jako rezerwowy – tytuł mistrza Argentyny. W tym samym roku wywalczył również superpuchar Ameryki Południowej – Recopa Sudamericana.
W sierpniu 2009 González powrócił do ojczyzny, na zasadzie wolnego transferu podpisując umowę z czołowym urugwajskim zespołem – stołecznym Club Nacional de Football. W sezonie 2009/2010 jako podstawowy pomocnik wywalczył z nim wicemistrzostwo kraju, a bezpośrednio po tym za sumę 3,5 miliona euro przeszedł do włoskiego SS Lazio. W Serie A zadebiutował 18 września 2010 w wygranym 2:1 spotkaniu z Fiorentiną, a pierwszą bramkę strzelił 13 lutego 2011 w wygranej 2:0 konfrontacji z Brescią. W sezonie 2012/2013 jako jeden z ważniejszych piłkarzy rzymskiej drużyny zdobył z nią puchar Włoch – Coppa Italia, zaś jeszcze w tym samym roku zajął również drugie miejsce w krajowym superpucharze – Supercoppa Italiana. Rok później, po przyjściu do Lazio trenera Stefano Piolego przestał jednak notować regularne występy, wobec czego w lutym 2015 na zasadzie wypożyczenia przeniósł się do Torino FC. Tam spędził pół roku, bez większych sukcesów i wyłącznie jako rezerwowy zawodnik.
Latem 2015 González został wypożyczony do meksykańskiego zespołu Club Atlas z siedzibą w Guadalajarze. W tamtejszej Liga MX zadebiutował 12 września 2015 w wygranym 3:2 meczu z Dorados.
W lutym 2017 powrócił do urugwajskiego Nationalu. W urugwajskiej Primera División zadebiutował 19 lutego 2017 w wygranym 1:0 meczu z Plaza Colonia w którym strzelił bramkę.
W styczniu 2019 wrócił do Defensora Sporting. W tamtejszej Primera División zadebiutował 24 lutego 2019 w przegranym 3:0 meczu z Cerro Largo.
W maju 2022 przeszedł do drugoligowego La Luz. W tamtejszej Segunda División zadebiutował 5 czerwca 2022 w wygranym 4:2 meczu z Progreso.
Kariera reprezentacyjna.
W seniorskiej reprezentacji Urugwaju González zadebiutował za kadencji selekcjonera Óscara Tabáreza, 23 maja 2006 w wygranym 2:0 meczu towarzyskim z Rumunią. Niedługo potem wziął udział w udanych ostatecznie dla jego drużyny eliminacjach do Mistrzostw Świata 2010, podczas których wystąpił w pięciu z dwudziestu możliwych spotkań. Znalazł się w szerokim składzie na Mistrzostwa Świata w RPA, jednak ostatecznie nie został powołany przez Tabáreza do finalnej kadry. W 2011 roku wziął udział w rozgrywanym w Argentynie turnieju Copa América, gdzie pełnił rolę podstawowego pomocnika zespołu narodowego, rozgrywając pięć z sześciu meczów, z czego cztery w wyjściowym składzie. Urugwajczycy triumfowali natomiast w tych rozgrywkach, pokonując w finale Argentynę (3:0). Premierowego gola w kadrze narodowej strzelił 2 września 2011 w wygranym 3:2 sparingu z Ukrainą.
W 2013 roku González znalazł się w ogłoszonym przez Tabáreza składzie reprezentacji na Puchar Konfederacji. Na brazylijskich boiskach był jednym z podstawowych pomocników zespołu i rozegrał cztery z pięciu możliwych meczów, natomiast Urugwajczycy odpadli wówczas w półfinale, ulegając w nim Brazylii (1:2) i ostatecznie zajęli czwarte miejsce. Rok później został powołany na Mistrzostwa Świata w Brazylii, po uprzedniej regularnej grze w eliminacjach do tego turnieju. Podczas światowego czempionatu stworzył podstawowy duet w środku pola z Egidio Arévalo, rozgrywając wszystkie cztery mecze – w fazie grupowej z Kostaryką (1:3), Anglią (2:1) i Włochami (1:0) oraz w 1/8 finału z Kolumbią (0:2), po którym jego kadra odpadła ostatecznie z mundialu. W 2015 roku, mimo słabszego sezonu w klubie, po raz kolejny znalazł się w składzie na Copa América; niezmiennie pozostając kluczowym ogniwem zespołu wystąpił we wszystkich meczach, lecz Urugwajczycy spisali się gorzej niż poprzednio, odpadając w ćwierćfinale po porażce z gospodarzami – Chile (0:1).

</doc>
<doc id="2008040" url="https://pl.wikipedia.org/wiki?curid=2008040" title="Kowyłkino">
Kowyłkino

Kowyłkino (, ) – miasto w Rosji, centrum administracyjne Rejonu kowyłkińskiego w Mordowii. Usytuowane jest 116 km na południowy zachód od Sarańska. W 2020 liczyło 18857 mieszkańców.

</doc>
<doc id="2008041" url="https://pl.wikipedia.org/wiki?curid=2008041" title="Ron Rosenbaum">
Ron Rosenbaum

Ron Rosenbaum (ur. 27 listopada 1946 w Nowym Jorku) - amerykański dziennikarz i pisarz żydowskiego pochodzenia.

</doc>
<doc id="2008042" url="https://pl.wikipedia.org/wiki?curid=2008042" title="Dziewczyna Piętaszek">
Dziewczyna Piętaszek

 
Dziewczyna Piętaszek (ang. "His Girl Friday") – amerykański film komediowy z 1940 roku w reżyserii Howarda Hawksa. Scenariusz autorstwa Charlesa Lederera powstał na podstawie sztuki "Strona tytułowa" (ang. "The Front Page") Bena Hechta i Charlesa MacArthura.
Film znany jest też w Polsce pod nowszym tytułem Jego dziewczyna.
Treść.
Reporterka prasowa Hildy Johnson jest młodą rozwódką pragnącą na nowo ułożyć sobie życie z kimś innym. Nim to nastąpi, bierze ostatnie zlecenie od swojego byłego męża, a zarazem wydawcy gazety - Waltera Burnsa. Wspólna praca byłych małżonków ponownie jednak zbliża ich do siebie.

</doc>
<doc id="2008044" url="https://pl.wikipedia.org/wiki?curid=2008044" title="Giorgi Margwelaszwili (szachista)">
Giorgi Margwelaszwili (szachista)

Giorgi Margwelaszwili (ur. 9 lutego 1990 w Tbilisi) – gruziński szachista, arcymistrz od 2010 roku.
Kariera szachowa.
Wielokrotnie reprezentował Gruzję na mistrzostwach świata i Europy juniorów w różnych kategoriach wiekowych, największy sukces odnosząc w 2004 r. w Ürgüpie, gdzie zdobył tytuł mistrza Europy do 14 lat. Dwukrotnie (2003, 2006) reprezentował narodowe barwy na olimpiadach juniorów do 16 lat, w 2006 r. zdobywając dwa medale (srebrny wspólnie z drużyną oraz brązowy, za indywidualny wynik na I szachownicy).
Normy na tytuł arcymistrza wypełnił w latach Schaumburgu (2006, turniej "North American Spring GM", dz. III m. za Wiktorem Michalewskim i Witalijem Hołodem, wspólnie z Jurijem Szulmanem), Tbilisi (2008, indywidualne mistrzostwa Gruzji, srebrny medal po porażce w finale z Lewanem Panculają) oraz w Puerto Madryn (2009, mistrza świata juniorów do 20 lat, dz. VI-IX m.).
W 2004 r. zwyciężył (wspólnie z Dawitem Magalaszwilim) w turnieju B memoriału Tigrana Petrosjana, rozegranego w Tbilisi. W 2005 r. zajął II m. (za Lewonem Babujanem) w Sewanie. W 2007 r. podzielił II m. (za Michaiłem Gurewiczem, wspólnie z m.in. Lewanem Panculają, Eltajem Safarlim i Dawidem Arutinian) w otwartym turnieju w Stambule oraz zdobył w Tbilisi tytuł mistrza Gruzji juniorów do 18 lat. W 2009 r. zdobył w Tbilisi złoty medal mistrzostw Gruzji juniorów do 20 lat, natomiast W 2010 r. zajął II m. (za Timurem Gariejewem) w kołowym turnieju "UWI Masters" w Kingston.
Najwyższy ranking w dotychczasowej karierze osiągnął 1 października 2012 r., z wynikiem 2582 punktów zajmował wówczas 6. miejsce wśród gruzińskich szachistów.

</doc>
<doc id="2008045" url="https://pl.wikipedia.org/wiki?curid=2008045" title="Manewry">
Manewry

Manewry – wszelkie czynności statku wodnego mające na celu dostosowanie jednostki pływającej do aktualnego stanu pogodowego, sytuacji awaryjnej lub zadań wyznaczonych przez kapitana. Oznacza to zmianę prędkości lub kursu lub ilości niesionego ożaglowania. Można zatem podzielić manewry na podgrupy:

</doc>
<doc id="2008046" url="https://pl.wikipedia.org/wiki?curid=2008046" title="Krasnosłobodsk (Mordowia)">
Krasnosłobodsk (Mordowia)

Krasnosłobodsk – miasto w Rosji, w Mordowii, 107 km na zachód od Sarańska. W 2009 liczyło 10 453 mieszkańców.

</doc>
<doc id="2008047" url="https://pl.wikipedia.org/wiki?curid=2008047" title="Coalition (album)">
Coalition (album)

Coalition – pierwszy studyjny album polskiego zespołu Coalition, wydany w 2001 roku przez Shing Records.
Album został nagrany w Studio Serakos w 2001. Realizatorem był Robert Srzednicki, a mastering wykonał Grzegorz Piwkowski.

</doc>
<doc id="2008048" url="https://pl.wikipedia.org/wiki?curid=2008048" title="Tiemnikow">
Tiemnikow

Tiemnikow – miasto w Rosji, w Mordowii, 160 km na północny zachód od Sarańska. W 2009 liczyło 7 328 mieszkańców.
W odległości czterech kilometrów od miasta znajduje się prawosławny Monaster Sanaksarski.

</doc>
<doc id="2008049" url="https://pl.wikipedia.org/wiki?curid=2008049" title="Park im. Henryka Sienkiewicza we Włocławku">
Park im. Henryka Sienkiewicza we Włocławku

Park im. Henryka Sienkiewicza we Włocławku – jeden z najstarszych parków miejskich w Polsce.
Historia.
Jest to trzeci park miejski, jaki założono we Włocławku. Wcześniej próbowano założyć we Włocławku parki miejskie: pierwszy w 1824 roku na terenach przyległych do klasztoru Franciszkanów i kościoła św. Wojciecha (okolice dzisiejszej ul. Słowackiego). Ze względu na zbyt piaszczysty grunt na którym powstał park, zlikwidowano go w 1830 roku. Drugi park powstał na terenie dzisiejszego Placu Wolności. W latach 1841–1845 zasadzono tutaj ogród, nazwany później „ogrodem saskim”. Miał on powierzchnię 8044 m². Część ogrodu zlikwidowano w 1905 roku ze względu na budowę Cerkwi św. Mikołaja. Ostatecznie został zlikwidowany wraz ze zburzeniem owej cerkwi.
Park został założony w 1870 roku. Pierwotnie zajmował tylko nieduży obszar na prawobrzeżnej strony rzeki Zgłowiączki. Powstał na zupełnie niezadrzewionym zboczu rzeki. Projekt rozszerzenia po 1916 r. wykonał – w stylu angielskim – słynny ogrodnik Franciszek Szanior. W okresie II Rzeczypospolitej został rozbudowany i liczył już sobie 23 446 m² powierzchni. W latach 1926–1939 został rozszerzony aż do mostu kolejowego.
W 1923 roku powstał w parku kiosk, gdzie można było nabyć owoce. W 1925 roku założono tu muszlę koncertową, która była zaczątkiem powstałego później amfiteatru. Amfiteatr działał do końca XX wieku. Odbywały się w nim ważne dla Włocławka imprezy, zarówno kulturalne, jak i np. koncerty i festyny. Na początku XXI wieku amfiteatr został opuszczony i popadał w ruinę. W roku 2006 został wraz z przyległą kawiarnią „Parkową” rozebrany, a w 2008 roku w jego miejsce postawiono plac zabaw, co spotkało się z negatywnymi opiniami od strony mieszkańców.
W latach 20. istniała też w parku cieplarnia dla roślin. W 1924 roku odsłonięto też pomnik płk. Bechiego (który ma też własną ulicę we Włocławku), lecz zburzono go w 1939 roku.
W kolejnej dekadzie został wzbogacony m.in. o cukiernię i megafon radiowy.
Charakterystyka.
Park im. Henryka Sienkiewicza znajduje się u ujścia rzeki Zgłowiączki do Wisły, w centrum miasta, przy katedrze Wniebowzięcia Najświętszej Maryi Panny.
W centrum parku umiejscowione jest popiersie Henryka Sienkiewicza. Pisarz został patronem parku w 1916 roku. Była to reakcja mieszkańców na wieść o śmierci wybitnego literata, zaangażowanego m.in. w pomoc żołnierzom frontu I wojny światowej. Sienkiewicz zwiedził Włocławek pomiędzy 1903 a 1904 rokiem, w związku z dotknięciem miasta przez powódź. Dokonał wówczas odczytu jednego z rozdziałów swojej noweli. Pobyt pisarza był też związany z przyjęciem przez niego honorowego członkostwa Włocławskiego Towarzystwa Wioślarskiego.
Powierzchnia parku liczy sobie 40,18 hektarów, a zagęszczenie drzew i krzewów wynosi ok. 200 sztuk/hektar. W parku rośnie 65 gatunków drzew, w większości (53) liściaste.
Jedną z atrakcji parku jest zabytkowa wierzba płacząca, której pień niemal leży na powierzchni rzeki Zgłowiączki. W listopadzie 2017 roku władze miasta podjęły decyzję o wycince drzewa. Decyzja spotkała się z dużym oburzeniem ze strony mieszkańców, którzy odczuwają sentyment do starego drzewa, przy którym m.in. fotografują się młodzi małżonkowie. Włocławianie zorganizowali akcję na profilu „Włocławek, jaki pamiętamy” na portalu Facebook, mającą na celu odwieść władze od decyzji o wycince. O sprawie informowały m.in. lokalna stacja CW24, portal „DDWłocławek” czy też TVP3 Bydgoszcz. Ostatecznie zaniechano decyzji o wycince drzewa, a wręcz postanowiono o objęciu wierzby większą opieką niż dotychczas.
Z racji swojego położenia, narażony jest na powodzie, gdy Wisła przybiera wody. Tak się stało m.in. w 1937 i 2010 roku.

</doc>
<doc id="2008050" url="https://pl.wikipedia.org/wiki?curid=2008050" title="Włodzimierz Sznarbachowski">
Włodzimierz Sznarbachowski

Włodzimierz Sznarbachowski (ur. 2 grudnia 1913 w Sankt Petersburgu, zm. 24 stycznia 2003 w Locarno) – polski poeta, prozaik, publicysta. Przed wojną związany z nacjonalistycznym ruchem ONR-Falanga. Po wybuchu wojny działał w Rzymie w podziemnej Delegaturze Rządu RP na Uchodźstwie.
Po wojnie współpracował m.in. z Gustawem Herlingiem-Grudzińskim. Obaj przetłumaczyli dla paryskiej „Kultury” pracę Benedetta Crocego "Zmierzch cywilizacji" (nr 1, 1947). Planowali opublikować "Wybór pism" Stanisława Brzozowskiego, ale książka się nie ukazała. Był redaktorem kwartalnika „Iridion”. Od 1946 był członkiem emigracyjnej PPS. W latach 1952–1990 pracował w Rozgłośni Polskiej Radia Wolna Europa w Monachium.
Członek Stowarzyszenia Pracowników Rozgłośni Polskiej Radia Wolna Europa. 
Został odznaczony Krzyżem Oficerskim Orderu Odrodzenia Polski.

</doc>
<doc id="2008051" url="https://pl.wikipedia.org/wiki?curid=2008051" title="Phil Dent">
Phil Dent

Phil Dent (ur. 14 lutego 1950 w Sydney) – australijski tenisista, zwycięzca Australian Open 1975 w grze podwójnej oraz US Open 1976 w grze mieszanej, zdobywca Pucharu Davisa.
Kariera tenisowa.
W przeciągu swojej kariery Phil Dent osiągnął 1 finał wielkoszlemowy w grze pojedynczej, podczas Australian Open 1974.
Startując w grze podwójnej wygrał 1 tytuł Wielkiego Szlema, w Australian Open 1975 w parze z Johnem Alexandrem. Ponadto grał w 6 przegranych finałach.
W grze mieszanej Dent jest zwycięzcą wspólnie z Billie Jean King US Open 1976.
W latach 1969, 1975, 1977–1982 reprezentował Australię w Pucharze Davisa. W 1977 zdobył z zespołem trofeum po finale z Włochami. Swój mecz deblowy Dent z Johnem Alexandrem przegrali z Adrianem Panattą i Paolem Bertoluccim, jednak mecze singlowe pozostali członkowie reprezentacji Australii wygrali kończąc rywalizację wynikiem 3:1.

</doc>
<doc id="2008053" url="https://pl.wikipedia.org/wiki?curid=2008053" title="Malvern (Iowa)">
Malvern (Iowa)

Malvern – miasto w Stanach Zjednoczonych, w stanie Iowa, w hrabstwie Mills. Zgodnie ze spisem statystycznym z 2000 roku, miasto liczyło 1 256 mieszkańców.

</doc>
<doc id="2008055" url="https://pl.wikipedia.org/wiki?curid=2008055" title="Park Narodowy Mingan Archipelago">
Park Narodowy Mingan Archipelago



</doc>
<doc id="2008057" url="https://pl.wikipedia.org/wiki?curid=2008057" title="Pacific Junction (Iowa)">
Pacific Junction (Iowa)

Malvern – miasto w Stanach Zjednoczonych, w stanie Iowa, w hrabstwie Mills. Zgodnie ze spisem statystycznym z 2000 roku, miasto liczyło 507 mieszkańców.

</doc>
<doc id="2008058" url="https://pl.wikipedia.org/wiki?curid=2008058" title="Wayne Allwine">
Wayne Allwine

Wayne Allwine (ur. 7 lutego 1947 w Glendale, zm. 18 maja 2009 w Los Angeles) – amerykański aktor głosowy i dźwiękowiec. Trzeci oficjalny głos Myszki Miki, któremu dotychczas użyczał głosu najdłużej – 32 lata.
Kariera.
Wayne Allwine zaczął użyczać głosu Myszce Miki po tym, jak będący na emeryturze Jimmy MacDonald w roku 1977 przekazał mu tę rolę.
Pierwszy raz Allwine użyczył głosu Mikiemu w programie "Mickey Mouse Club". Oficjalnie przyjęło się jednak, że pierwszy raz użyczył mu głosu w krótkometrażowej animacji "Opowieść wigilijna Myszki Miki". W tym samym filmie zagrał również jedną z łasic-grabarzy w scenie przyszłych świąt i starca na ulicy.
Najsłynniejsze role Myszki Miki z udziałem Wayne’a Allwine’a to: disnejowska wersja "Księcia i żebraka", "", "Produkcje Myszki Miki", "Café Myszka", oraz japońsko-amerykańskie gry jRPG "Kingdom Hearts", w których Miki gra Króla Disnejowskiego Królestwa.
Allwine pracował również przy efektach dźwiękowych do takich filmów jak: "Plusk", "Interkosmos", "Obcy przybysze" oraz "".
Życie osobiste.
W 1991 roku poślubił aktorkę Russi Taylor, która od 1986 roku do swej śmierci w 2019 roku użyczała głosu miłości Myszki Miki – Myszce Minnie. Obydwoje zostali uhonorowani w 2008 roku tytułem: „Legendy Disneya”.
Śmierć.
Zmarł 18 maja 2009 roku z powodu problemów z cukrzycą. Anglojęzyczna wersja gry "", w której Allwine użyczył głosu Myszce Miki, została zadedykowana jego pamięci.

</doc>
<doc id="2008059" url="https://pl.wikipedia.org/wiki?curid=2008059" title="Coalition / Życie Jak Sen">
Coalition / Życie Jak Sen

Coalition / Życie Jak Sen - split-album polskich grup muzycznych Coalition oraz Życie Jak Sen, wydany w 2002 roku.

</doc>
<doc id="2008060" url="https://pl.wikipedia.org/wiki?curid=2008060" title="Koleoptyl">
Koleoptyl

Koleoptyl – w zarodkach traw pochewka wykształcająca się jako pochwiasta część liścienia. Funkcją koleoptylu jest osłanianie merystemu wierzchołkowego pędu i zawiązków pierwszych liści. Podczas kiełkowania ziarniaka koleoptyl rośnie przez pewien czas wraz z zarodkiem, osiąga szydlasty kształt i długość kilku centymetrów, a następnie zostaje rozerwany przez rozwijające się kolejne liście.

</doc>
<doc id="2008061" url="https://pl.wikipedia.org/wiki?curid=2008061" title="Silver City (Iowa)">
Silver City (Iowa)

Silver City – miasto w Stanach Zjednoczonych, w stanie Iowa, w hrabstwie Mills. Zgodnie ze spisem statystycznym z 2000 roku, miasto liczyło 259 mieszkańców.

</doc>
<doc id="2008062" url="https://pl.wikipedia.org/wiki?curid=2008062" title="Norival Pereira da Silva">
Norival Pereira da Silva

Norival, właśc. Norival Pereira da Silvaa (ur. 5 czerwca 1917 w Rio de Janeiro, zm. w styczniu 1988 w Nova Iguaçu) - piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Norival zaczął w Madureirze Rio de Janeiro w 1937 roku i grał w nim do 1937 roku. W latach 1937–1938 był zawodnikiem CR Vasco da Gama. W 1940 roku przeszedł do lokalnego rywala - Fluminense FC, w którym grał przez 5 lat. Podczas tego okresu Norival wygrał z Fluminense dwukrotnie mistrzostwo stanu Rio de Janeiro - Campeonato Carioca w: 1940 i 1941 roku.
W 1945 roku przeszedł do CR Flamengo, w którym grał do 1949 roku. W 1949 roku zaliczył epizod w Corinthians Paulista. W 1950 wyjechał do Kolumbii Atletico Junior Barranquilla, w którym zakończył karierę w 1951 roku.
Kariera reprezentacyjna.
W reprezentacji Brazylii Norival zadebiutował 10 marca 1940 w meczu z reprezentacją Argentyny podczas Copa Julio Roca 1939/40. W 1942 uczestniczył w Copa América 1942, na którym Brazylia zajęła trzecie miejsce. Na tym turnieju wystąpił w dwóch meczach z Ekwadorem i Chile.
W 1945 roku po raz drugi uczestniczył w turnieju Copa América, na którym Brazylia zajęła drugie miejsce. Na tym turnieju Norival wystąpił w trzech meczach z Kolumbią, Boliwią i Chile. W tym samym roku zdobył z Brazylią Copa Julio Roca 1945.
W 1946 roku po raz trzeci uczestniczył w turnieju Copa América, na którym Brazylia zajęła drugie miejsce. Na tym turnieju Norival wystąpił we wszystkich siedmiu meczach z Boliwią, Urugwajem, Paragwajem (bramka), Chile oraz Argentyną.
Mecz z reprezentacją Argentyny był ostatnim w reprezentacji. Ogółem w latach 1940–1946 Norival wystąpił w barwach "canarinhos" w dziewiętnastu meczach i strzelił jedną bramkę.

</doc>
<doc id="2008066" url="https://pl.wikipedia.org/wiki?curid=2008066" title="G Data CyberDefense">
G Data CyberDefense

G Data CyberDefense AG (do 2019 jako "G DATA Software AG") – niemiecki producent oprogramowania głównie zabezpieczającego dla użytkowników końcowych oraz firm, a także komputerów stacjonarnych i stacji roboczych w sieciach firmowych; szczególnie oprogramowania antywirusowego.
Przedsiębiorstwo powstało w roku 1985, a w Polsce działa w Szczecinku od roku 1995. Główna siedziba spółki mieści się w Bochum w Niemczech.
Programy.
Oprogramowanie dla domu:
Oprogramowanie dla firm:
Archiwalne:

</doc>
<doc id="2008070" url="https://pl.wikipedia.org/wiki?curid=2008070" title="Przypadki Idziego Blasa">
Przypadki Idziego Blasa

Przypadki Idziego Blasa (oryg. fr "Histoire de Gil Blas de Santillane") – powieść Alaina Lesage'a. Była publikowana w trzech częściach kolejno w latach 1715, 1724 i 1735. 
Okoliczności powstania utworu.
W całej twórczości Lesage'a rolę podstawowej inspiracji spełniała literatura i kultura hiszpańska. Jego powieść "Diabeł kulawy" jest przeróbką dzieła E. Veleza de Guevary pod tym samym tytułem. Również geneza "Przypadków Idziego Blasa" była przedmiotem dyskusji badaczy. Zdaniem A. Adama powieść nie jest jednak przeróbką nieznanego utworu hiszpańskiego, a dziełem całkowicie oryginalnym. Dowodem na to miałyby być m.in. rażące błędy geograficzne, jakie popełnia bohater utworu, opisując swoje podróże po Hiszpanii. Z kolei G. Lanson podkreśla, że Lesage swobodnie zapożyczał postacie i motywy z różnych dzieł hiszpańskich, zgodnie z powszechną w swojej epoce praktyką.
Treść.
Idzi Blas, urodzony w rodzinie plebejskiej, zostaje wysłany przez wuja i rodziców na naukę do Salamanki. Po drodze zostaje kilkakrotnie okradziony, zmuszony do wstąpienia do bandy rozbójników, zyskuje wsparcie kobiety, którą uratował przed nimi, wreszcie postanawia zrezygnować z kariery uniwersyteckiej i zarabiać na życie jako służący. Zatrudniają go osoby przedstawiające wszystkie stany: kanonik, lekarz, aktorka, młodzi arystokraci i arystokratki, arcybiskup. Kilkakrotnie Idzi Blas rezygnuje ze służby i przez krótki czas prowadzi życie złodzieja. W toku kolejnych przygód, zyskiwania nowych znajomości i podejmowania pracy u wpływowych osób zostaje powiernikiem ministra, księcia de Lerma i sam staje się wpływową osobistością na dworze Filipa III. Popada jednak w niełaskę; wypuszczony z więzienia, postanawia zrezygnować z życia światowego i osiąść razem z wiernym służącym na folwarku podarowanym mu przez szlachcica, u którego niegdyś pracował. Żeni się z córką jednego ze swoich dzierżawców, Antonią, która jednak szybko umiera. Po śmierci króla decyduje się w związku z tym na powrót na dwór, gdzie odzyskuje pozycję dzięki protekcji księcia Olivaresa. Po jego upadku wraca na wieś, gdzie żeni się po raz drugi i prowadzi odtąd spokojne życie.
Cechy utworu.
"Przypadki Idziego Blasa" są typowym przykładem powieści pikarejskiej z jej charakterystyczną strukturą - biografia głównego bohatera jest niezwykle skomplikowana, obfituje w nieoczekiwane przygody i nagłe zwroty akcji. Główny wątek utworu, jakim są kolejne przygody tytułowego bohatera, jest przerywany opowieściami innych postaci, jakie Idzi Blas spotyka w czasie swoich podróży po Hiszpanii. Budowa utworu, złożonego z szeregu związanych ze sobą jedynie główną postacią scen, zbliża "Przypadki Idziego Blasa" do "Charakterów". Bohaterowie z różnych sfer społecznych są wprowadzani w celu przedstawienia w dziele możliwie kompletnej wizji społeczeństwa, ukazania figur typowych dla poszczególnych środowisk. Kształt dzieła jest przy tym związany z osobistymi obserwacjami autora nt. polityki wewnętrznej Francji: pierwsza część opisuje współczesne mu stosunki społeczne, druga - obyczaje dworskie w epoce regencji Filipa II Burbona-Orleańskiego (ukazanej pod postacią monarchii hiszpańskiej), zaś trzecia - ich zmianę w czasach rządów kardynała Fleury, przedstawionego w utworze pod postacią księcia Olivaresa. Lesage ukazuje swoją dezaprobatę wobec panujących na dworze obyczajów; przykładem demoralizacji dotykającej dworzan jest postawa samego Idziego Blasa, który jako powiernik de Lermy staje się cyniczny i bezwzględny, zapominając nawet o własnej rodzinie. Dopiero nieszczęścia bohatera sprawiają, że jego tok myślenia ulega zmianie.
Zdaniem Lansona psychologizm utworu jest poważnie ograniczony, ponieważ narrator poświęca niewiele miejsca i uwagi poszczególnym postaciom, co sprawia, że powieść ma charakter raczej szeregu komicznych scen niż poważnej analizy społecznej. Również postać Idziego Blasa jest słabo zindywidualizowana, co skłania tego autora do określenia jej mianem "szufladkowej", tj. pasującej do każdego powieściowego kontekstu. A. Adam idzie jeszcze dalej, określając akcję utworu jako "bez wyrazu", zaś samego Lesage'a jako słabego obserwatora, obdarzonego wprawdzie dobrym stylem i dowcipem, ale mało kreatywnego. Lanson podkreśla przy tym drobiazgowość opisów, jakie wprowadza Lesage, opisując w sposób ograniczony bohaterów, za to skupiając się na miejscach akcji i otoczeniu postaci.

</doc>
<doc id="2008071" url="https://pl.wikipedia.org/wiki?curid=2008071" title="G Data">
G Data



</doc>
<doc id="2008072" url="https://pl.wikipedia.org/wiki?curid=2008072" title="Park Narodowy Archipelagu Mingan">
Park Narodowy Archipelagu Mingan



</doc>
<doc id="2008073" url="https://pl.wikipedia.org/wiki?curid=2008073" title="Gomulnik (góra)">
Gomulnik (góra)

Gomulnik (niem. "Schindelberg") (826 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Gomulnik położony jest na zachód od miejscowości Głuszyca, w bocznym grzbiecie odchodzącym od Turzyny ku południowi i zakończonym szczytem Kręsko. Szczyt zbudowany jest z permskich melafirów (trachybazaltów) należących do północnego skrzydła niecki śródsudeckiej.
Wzniesienie porośnięte jest lasem świerkowym regla dolnego i znajduje się w Parku Krajobrazowym Sudetów Wałbrzyskich.

</doc>
<doc id="2008075" url="https://pl.wikipedia.org/wiki?curid=2008075" title="Wołgar-Gazprom-2 Astrachań">
Wołgar-Gazprom-2 Astrachań



</doc>
<doc id="2008076" url="https://pl.wikipedia.org/wiki?curid=2008076" title="Bora / Coalition">
Bora / Coalition

Bora / Coalition (The Split Program) – split-album grup Coalition (Polska) oraz Bora (Litwa), wydany w 2003 roku.

</doc>
<doc id="2008077" url="https://pl.wikipedia.org/wiki?curid=2008077" title="Djima Oyawolé">
Djima Oyawolé

Djima Oyawolé (ur. 18 października 1976 w Tsevik) – były togijski piłkarz występujący na pozycji napastnika.
Kariera klubowa.
Djima Oyawolé jest wychowankiem francuskiego klubu FC Metz. W pierwszej drużynie zadebiutował tu w sezonie 1996/1997. W lipcu 1997 został wypożyczony do FC Lorient. W następnym sezonie powrócił do Metz, gdzie rozpoczął sezon. Jednak w przerwie zimowej znów trafił na wypożyczenie, tym razem do Troyes AC. Grał tu do końca sezonu, po czym przeniósł się na podobnej zasadzie jak przedtem do CS Louhans-Cuiseaux. Sezon 2000/2001 rozegrał już w barwach Metz. W sumie w tym zespole zagrał w 18 meczach Ligue 1. Ani razu nie trafił do siatki rywala.
W lecie 2001 przeszedł do belgijskiego KAA Gent. W sezonie 2001/2002 zagrał w 25 meczach pierwszej ligi belgijskiej. Strzelił 2 gole, zaś Gent zajęło w tabeli 4. pozycję. W następnym sezonie grał tylko do końca roku w barwach Gent. Przeniósł się bowiem do chińskiego Shenzhen Jianlibao. Przebywał tu przez 3 lata. Potem powrócił do KAA Gent, gdzie po sezonie zakończył profesjonalną karierę piłkarską.
Kariera reprezentacyjna.
Djima Oyawolé w reprezentacji Togo ostatni mecz rozegrał w 2006 roku. Był także powołany na Puchar Narodów Afryki 1998 w Burkina Faso, gdzie rozegrał 2 mecze: z Demokratyczną Republiką Konga (1:2 i żółta kartka) i Tunezją (1:3), Puchar Narodów Afryki 2000 w Ghanie i Nigerii, gdzie pojawił się na boisku we wszystkich meczach grupowych: z Wybrzeżem Kości Słoniowej (1:1), Ghaną (0:2) i Kamerunem (1:0) oraz Puchar Narodów Afryki 2002 w Mali, gdzie również rozegrał wszystkie spotkania: z Wybrzeżem Kości Słoniowej (0:0), Demokratyczną Republiką Konga (0:0) i Kamerunem (0:3). We wszystkich tych turniejach Togo odpadało z rozgrywki już po fazie grupowej.

</doc>
<doc id="2008078" url="https://pl.wikipedia.org/wiki?curid=2008078" title="Gomulnik Mały">
Gomulnik Mały

Gomulnik Mały (niem. "Schindel Berg") (807 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Gomulnik Mały położony jest na zachód od miejscowości Głuszyca, w bocznym grzbiecie odchodzącym od Jeleńca ku południowemu wschodowi.
Gomulnik Mały zbudowany jest z permskich melafirów (trachybazaltów) należących do północnego skrzydła niecki śródsudeckiej.
Wzniesienie porośnięte jest lasem świerkowym regla dolnego.
Znajduje się w Parku Krajobrazowym Sudetów Wałbrzyskich.

</doc>
<doc id="2008079" url="https://pl.wikipedia.org/wiki?curid=2008079" title="Park Narodowy Półwyspu Bruce">
Park Narodowy Półwyspu Bruce



</doc>
<doc id="2008080" url="https://pl.wikipedia.org/wiki?curid=2008080" title="Esteban Andrés Suárez">
Esteban Andrés Suárez

Esteban, właśc. Esteban Andrés Suárez (ur. 27 czerwca 1975 roku w Avilés) – hiszpański piłkarz, gra na pozycji bramkarza.
Kariera klubowa.
Esteban karierę piłkarską rozpoczął w 1994 roku w klubie z rodzinnego miasta, Realu Avilés, wkrótce jednak przeszedł do ekipy lokalnych rywali, Realu Oviedo. Przez pięć sezonów opuścił tylko 12 ligowych konfrontacji. Real występował wówczas w Primera Division. Równocześnie jednak ze spadkiem klubu do drugiej ligi, Estadio Carlos Tartiere opuścił golkiper, który przeniósł się do Atletico Madryt.
Rok później Esteban stolicę Hiszpanii zamienił na Sevillę FC, gdzie zaliczył dwa solidne sezony (klub rozgrywki kończył na szóstej pozycji). Kolejnym pracodawcą bramkarza została Celta Vigo. Tam jednak był tylko zmiennikiem José Manuela Pinto do czasu, kiedy ten przeniósł się do FC Barcelona, w styczniu 2008 roku.
Latem 2008 roku przeprowadził się do UD Almería, gdzie początkowo pełnił rolę drugiego bramkarza, po Diego Alvesie. Jednakże, kontuzja Brazylijczyka w końcówce marca 2009 roku sprawiła, że Esteban zaczął stawać między słupkami i pozostał tam do końca sezonu, mimo że rywal zdołał się wyleczyć jeszcze przed zakończeniem rozgrywek.
W sezonie 2009/2010 Esteban zaliczył tylko 30-minutowy występ na murawie (runda jesienna), a stało się to, ponieważ Diego Alves otrzymał czerwony kartonik w 63. minucie pojedynku z Valencią CF. Pod koniec sezonu jednak 35-latek przedłużył o rok swój kontrakt z klubem.

</doc>
<doc id="2008082" url="https://pl.wikipedia.org/wiki?curid=2008082" title="Osvaldo Gerico">
Osvaldo Gerico

Osvaldo Gerico, właśc. Oswaldo de Carvalho (ur. 1 maja 1914 w Rio de Janeiro) – piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Osvaldo Gerico zaczął w São Cristóvão FR w 1936 roku i grał w nim do 1937 roku. W 1939 roku przeszedł do lokalnego rywala – CR Flamengo, w którym grał przez 2 lata. Podczas tego okresu Osvaldo Gerico wygrał z Flamengo mistrzostwo stanu Rio de Janeiro – Campeonato Carioca w 1939 roku.
W 1941 roku przeszedł do CR Vasco da Gama, w którym grał do 1943 roku. W 1943 roku przeszedł do SE Palmeiras, w którym grał przez 13 lat. Podczas tego okresu Osvaldo Gerico trzykrotnie wygrał z Palmeiras mistrzostwo stanu São Paulo – Campeonato Paulista w 1944, 1947 i 1950 roku. W 1957 roku zaliczył epizod w CA Ypiranga. W 1958 roku powrócił do Palmeiras, gdzie zakończył karierę.
Kariera reprezentacyjna.
W reprezentacji Brazylii Osvaldo Gerico zadebiutował 14 stycznia 1942 w meczu z reprezentacją Chile podczas Copa América 1942, na którym Brazylia zajęła trzecie miejsce. Na tym turnieju wystąpił w pięciu meczach z Chile, Argentyną, Peru, Urugwajem i Paragwajem.
Mecz z reprezentacją Paragwaju był ostatnim w reprezentacji.

</doc>
<doc id="2008084" url="https://pl.wikipedia.org/wiki?curid=2008084" title="Torpedo Władymir">
Torpedo Władymir



</doc>
<doc id="2008085" url="https://pl.wikipedia.org/wiki?curid=2008085" title="Linia B metra w Buenos Aires">
Linia B metra w Buenos Aires

Linia B – linia metra w Buenos Aires, otwarta 17 października 1930. Ma długość 10,2 km i rozpoczyna się od Leandro N. Alem i kończy na Los Incas. Ostatnią stację otwarto w połowie 2003. W ostatnich latach, stwierdzono, że jest najbardziej uczęszczaną linią metra w Buenos Aires. Po otwarciu odcinka od Los Incas do centrum handlowego Villa Urquiza ta oczekuje się, że liczba pasażerów korzystających z linii wzrośnie. Była to pierwsza linia metra w Buenos Aires, której stacje wyposażone są w bramki liczące i schody ruchome. Jest to jedyna linia, która czerpie prąd elektryczny z trzeciej szyny, inaczej niż na reszcie linii. W 2009 r. na linii używano pociągów produkcji Mitsubishi z roku 1959. Czas podróży między stacjami krańcowymi wynosi 25 min. Podczas budowy stacji Leandro N. Alem znaleziono szczątki mamuta z czwartorzędu. Szczątki zostały umieszczone w Muzeum Przyrodniczym w La Plata.

</doc>
<doc id="2008087" url="https://pl.wikipedia.org/wiki?curid=2008087" title="Kopica (Góry Kamienne)">
Kopica (Góry Kamienne)

Kopica (niem. "Scholzenkoppel") (803 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Kopica położona jest na południowy wschód od miejscowości Sokołowsko, w granicznym grzbiecie pomiędzy Koziną a Granicznikiem. Jest zwornikiemm kilku bocznych grzbietów, m.in. Garńca, Březový vrch i Světlina. Przez szczyt przechodzi granica państwowa z Czechami. Polska część znajduje się w Parku Krajobrazowym Sudetów Wałbrzyskich, natomiast czeska w Obszarze Chronionego Krajobrazu Broumovsko.
Kopica zbudowana jest z permskich porfirów (trachitów) i tufów porfirowych (ryolitowych), należących do północnego skrzydła niecki śródsudeckiej.
Wzniesienie porośnięte jest lasem świerkowym (monokultura świerkowa), miejscami zachowały się lasy mieszane lub liściaste.
Turystyka.
Przez szczyt przechodzi szlak turystyczny:

</doc>
<doc id="2008089" url="https://pl.wikipedia.org/wiki?curid=2008089" title="Chang Kai-chen">
Chang Kai-chen

Chang Kai-chen (chin. trad. 张凯贞, chin. upr. 張凱貞, pinyin "Zhāng Kǎizhēn"; ur. 13 stycznia 1991 w Taoyuan) – tajwańska tenisistka, profesjonalistka od 2007 roku.
Kariera.
Zwyciężczyni szesnastu turniejów z cyklu ITF: sześciu w grze pojedynczej oraz szesnastu w grze podwójnej. W rozgrywkach cyklu WTA trzykrotnie dochodziła do finałów gry pojedynczej. W konkurencji gry deblowej pięciokrotnie zwyciężała w turniejach tej rangi.
Najwyżej w singlowym rankingu WTA została sklasyfikowana 5 lipca 2010 roku – na 82. pozycji.

</doc>
<doc id="2008090" url="https://pl.wikipedia.org/wiki?curid=2008090" title="Piecki Jezuickie">
Piecki Jezuickie

Piecki Jezuickie – projektowany rezerwat florystyczny o powierzchni 31 ha, położony w województwie kujawsko-pomorskim, powiecie bydgoskim i gminie Nowa Wieś Wielka.
Lokalizacja.
Pod względem fizycznogeograficznym projektowany rezerwat znajduje się w mezoregionie Kotlina Toruńska, mikroregionie Wydmy Puszczy Bydgoskiej. Znajduje się on w obrębie Obszaru Chronionego Krajobrazu Wydm Kotliny Toruńsko-Bydgoskiej, na terenie obrębu leśnego Bartodzieje i leśnictwa Brzoza. Łączna powierzchnia projektowanego obiektu wynosi 31,03 ha.
Teren projektowanego rezerwatu znajduje się w kompleksie Puszczy Bydgoskiej, ok. 2 km na północ od Jeziora Jezuickiego.
Charakterystyka.
Piecki Jezuickie położone są w niecce wytopiskowej, pochodzenia polodowcowego. Większy utwór tego typu zajmuje położone kilka kilometrów na południe jezioro Jezuickie. Niecka w rejonie Piecek z uwagi na niewielkie rozmiary nie jest już wypełniona wodami jeziora, lecz stanowi podmokłe torfowisko, porośnięte przez roślinność hydrofilną.
Podczas badań fitosocjologicznych i florystycznych w latach 90. XX w. stwierdzono na tym terenie wysokie walory przyrodnicze, predysponujące do utworzenia rezerwatu częściowego. Jednak późniejsze badania nie potwierdziły w pełni walorów przyrodniczych, które byłyby podstawą do utworzenia na jego terenie rezerwatu.
Torfowisko o charakterze przejściowym znajduje się w fazie degeneracji, ze względu na postępujące przesuszenie oraz przeprowadzane prace zalesieniowe. Spośród osobliwości florystycznych stwierdzono niewielkie populacje rosiczki okrągłolistnej, turzycy bagiennej i wełnianki pochwowatej. 
W akwenie występują: grążel żółty i grzybienie białe. Na terenie obiektu występuje silna antropopresja, której głównym źródłem są istniejące w pobliżu gospodarstwa i obiekty wypoczynkowe.
Szlaki turystyczne.
W sąsiedztwie Piecek Jezuickich przebiegają dwa znakowane szlaki turystyczne:

</doc>
<doc id="2008093" url="https://pl.wikipedia.org/wiki?curid=2008093" title="Rabban al-Qas">
Rabban al-Qas

Rabban al-Qas (ur. 1 lipca 1949 w Komane) - iracki duchowny chaldejski narodowości kurdyjskiej, od 2002 biskup diecezji chaldejskich w północnym Iraku. 
Życiorys.
Święcenia kapłańskie przyjął w 1973. 6 grudnia 2001 został mianowany biskupem diecezji Amadija. Sakry udzielił mu 1 lutego 2012 chaldejski patriarcha Babilonu Rafael I BiDawid, któremu towarzyszyli arcybiskup Kirkuku André Sana oraz emerytowany biskup Alkuszu Abdul-Ahad Sana. W latach 2007-2010 był równocześnie administratorem apostolskim archieparchii Irbilu. W lipcu 2013 diecezja Amadija została połączona z diecezją Zachu, tworząc diecezję Zachu i Amadija, której al-Qas został pierwszym ordynariuszem. W 2020 roku, kiedy to diecezja została ponownie podzielona został powtórnie ordynariuszem Amadiji.
W 2008 krytykował turecką interwencję wojskową na północy Iraku.

</doc>
<doc id="2008095" url="https://pl.wikipedia.org/wiki?curid=2008095" title="Dekanat Stanów Atlantyckich">
Dekanat Stanów Atlantyckich

Dekanat Stanów Atlantyckich – jeden z 4 dekanatów tworzących Patriarsze parafie w Stanach Zjednoczonych. Obejmuje 11 parafii znajdujących się w stanach Floryda, Karolina Północna, Maryland i Pensylwania. Obowiązki dziekana pełni obecnie (2022) ks. John Vass.
Na terenie dekanatu znajdują się następujące parafie:

</doc>
<doc id="2008103" url="https://pl.wikipedia.org/wiki?curid=2008103" title="Kozina (szczyt)">
Kozina (szczyt)

Kozina (niem. "Ziegenrűcken") (796, 793 m n.p.m.) – dwuwierzchołkowe wzniesienie w Sudetach Środkowych, w Górach Kamiennych, w zachodniej części pasma Gór Suchych.
Położenie.
Kozina położona jest na południe od miejscowości Sokołowsko, w granicznym grzbiecie na zachód od Granicznika. Przez szczyt przechodzi granica państwowa z Czechami. Polska część znajduje się w Parku Krajobrazowym Sudetów Wałbrzyskich, natomiast czeska w Obszarze Chronionego Krajobrazu Broumovsko.
Kozina zbudowana jest z permskich tufów porfirowych (ryolitowych), należących do północnego skrzydła niecki śródsudeckiej.
Wzniesienie porośnięte jest lasem świerkowym regla dolnego ze znaczną domieszką buka.
Turystyka.
Przez szczyt przechodzi szlak turystyczny:

</doc>
<doc id="2008106" url="https://pl.wikipedia.org/wiki?curid=2008106" title="Tunel Oslofjord">
Tunel Oslofjord

Tunel Oslofjord (no: "Oslofjordtunnelen") – podmorski tunel drogowy przebiegający pod Oslofjord w Norwegii, łączący Hurum, w Buskerud na zachodzie z Frogn, w Akershus na wschodzie. Oslofjord Tunel jest jednym z najdłuższych podwodnych tuneli tego typu w Europie Północnej. Ma długość 7,2 km i sięga głębokości 134 metrów poniżej poziomu morza, przy maksymalnym nachyleniu 7%. Tunel został otwarty przez króla Haralda V w dniu 29 czerwca 2000.
Tunel ma jeden pas w każdym kierunku z dodatkowymi pasami w kierunku przechyłów na stokach. Ograniczenie prędkości wynosi 70 km/h i jest egzekwowane przez kamery drogowe. Tunel jest częściowo finansowany z opłat za przejazd.

</doc>
<doc id="2008108" url="https://pl.wikipedia.org/wiki?curid=2008108" title="Marek Waleriusz Messala Barbatus Appianus">
Marek Waleriusz Messala Barbatus Appianus



</doc>
<doc id="2008110" url="https://pl.wikipedia.org/wiki?curid=2008110" title="Jean-Pierre Le Roux">
Jean-Pierre Le Roux

Jean-Pierre Le Roux (ur. 18 maja 1982 w Guingamp) – francuski szachista, arcymistrz od 2010 roku.
Kariera szachowa.
W latach 1994–2001 kilkukrotnie reprezentował Francję na mistrzostwach świata i Europy juniorów w różnych kategoriach wiekowych (najlepszy wynik: ME do 16 lat, Tallinn 1997 – dz. VI-IX m.).
W 2007 r. wspólnie z reprezentacją Francji zdobył Puchar Mitropa ("Mitropa Cup").
Normy arcymistrzowskie wypełnił w Cannes (2005, I m.), Guingampie (2007, drużynowe mistrzostwa Francji) oraz Cappelle-la-Grande (2010). Inne sukcesy indywidualne:
Najwyższy ranking w dotychczasowej karierze osiągnął 1 lipca 2013 r., z wynikiem 2595 punktów zajmował wówczas 8. miejsce wśród francuskich szachistów.

</doc>
<doc id="2008117" url="https://pl.wikipedia.org/wiki?curid=2008117" title="Grenlandzki Związek Piłki Nożnej">
Grenlandzki Związek Piłki Nożnej

Grenlandzki Związek Piłki Nożnej (grl. Kalaallit Nunaanni Isikkamik Arsaattartut Kattuffiat; dun. Grønlands Boldspil-Union) – związek sportowy, działający na terenie Grenlandii autonomicznym terytorium zależnym od Danii, posiadający osobowość prawną, będący jedynym prawnym reprezentantem grenlandzkim piłki nożnej, zarówno mężczyzn, jak i kobiet, we wszystkich kategoriach wiekowych. Siedziba związku mieści się w Nuuk. Związek powstał w 1971. Nie jest zrzeszony ani w FIFA, UEFA, CONCACAF. Brak przynależności do którejkolwiek z organizacji jest spowodowany m.in. przez wieczną zmarzlinę, która uniemożliwia budowę boisk trawiastych spełniających odpowiednie wymagania. Od 2009 roku GBU należał do Międzynarodowego Związku Piłkarskiego zrzeszającego federacje, które nie mogą przystąpić do FIFA. Jednak w 2010 roku Międzynarodowy Związek Piłkarski został rozwiązany.
GBU zrzesza około 5 tysięcy piłkarzy. Prowadzi ligę piłkarską (CocaCola GM) oraz reprezentację.

</doc>
<doc id="2008119" url="https://pl.wikipedia.org/wiki?curid=2008119" title="Śpiączka insulinowa">
Śpiączka insulinowa



</doc>
<doc id="2008123" url="https://pl.wikipedia.org/wiki?curid=2008123" title="Warzęcha (góra)">
Warzęcha (góra)

Warzęcha (niem. "Lőffelberg" lub "Lőffel Berg") (793 m n.p.m.) – wzniesienie w Sudetach Środkowych, w Górach Kamiennych, w północnej części pasma Gór Suchych.
Położenie.
Warzęcha położona jest na zachód od miejscowości Głuszyca, w bocznym grzbiecie odchodzącym ku południowi od Jeleńca.
Znajduje się w Parku Krajobrazowym Sudetów Wałbrzyskich.
Warzęcha zbudowana jest z permskich melafirów (trachybazaltów), należących do północnego skrzydła niecki śródsudeckiej. Na zachodnich zboczach i u podnóża znajdują się niewielkie skałki.
Wzniesienie porośnięte jest lasem świerkowym regla dolnego z domieszką buka.

</doc>
<doc id="2008128" url="https://pl.wikipedia.org/wiki?curid=2008128" title="Linia 11 metra w Barcelonie">
Linia 11 metra w Barcelonie

Linia 11 metra w Barcelonie - linia metra w Barcelonie o długości 2,1 km i 5 stacjach. Jest przedłużeniem linii 4. Jest drugą w pełni zautomatyzowaną linią metra po uruchomieniu linii 9.
Stacją początkową jest Trinitat Nova, a końcową Can Cuiàs. Stacja Can Cuiàs znajduje się w miejscowości Montcada i Reixac.

</doc>
<doc id="2008132" url="https://pl.wikipedia.org/wiki?curid=2008132" title="Herminio Masantonio">
Herminio Masantonio

Herminio Masantonio (ur. 5 sierpnia 1910, zm. 11 września 1956) – argentyński piłkarz, napastnik.
Grał jako środkowy napastnik. Większość kariery spędził w barwach Huracánu, grał w tym klubie w latach 1931–1943 oraz w 1945. Rozegrał 349 ligowych spotkań, zdobył 254 bramki. Grał także w urugwajskim Defensorze oraz Banfieldzie. Łącznie w najwyższej argentyńskiej klasie rozgrywkowej wystąpił 358 razy i strzelił 256 bramek, co daje mu trzecie miejsce na liście najskuteczniejszych zawodników ligi argentyńskiej (za Arsenio Erico i Angelem Labruną).
W reprezentacji Argentyny w latach 1935–1942 rozegrał 19 spotkań i strzelił 21 bramek. Brał udział w Copa América 1935 i Copa América 1942, podczas obu startów zostawał królem strzelców imprezy (4 gole w 1935, 7 bramek w 1942 – wspólnie z rodakiem Moreno).

</doc>
<doc id="2008133" url="https://pl.wikipedia.org/wiki?curid=2008133" title="ViOn Zlaté Moravce">
ViOn Zlaté Moravce



</doc>
<doc id="2008135" url="https://pl.wikipedia.org/wiki?curid=2008135" title="Krzywucha (Góry Suche)">
Krzywucha (Góry Suche)

Krzywucha (791 m n.p.m.) – wzniesienie w Sudetach Środkowych, w Górach Kamiennych, w północno-zachodniej części pasma Gór Suchych.
Położenie.
Krzywucha położona jest na północny wschód od miejscowości Sokołowsko, w masywie Bukowca, w jego południowej części. Od strony zachodniej znajduje się Kotlina Sokołowska.
Część grzbietowa jest raczej płaska, zboczach są strome.
Krzywucha zbudowana jest z permskich skał wylewnych - melafirów (trachybazaltów), należących do północnego skrzydła niecki śródsudeckiej.
Wzniesienie w całości porośnięte jest lasem regla dolnego.

</doc>
<doc id="2008141" url="https://pl.wikipedia.org/wiki?curid=2008141" title="Front Moskiewski Rezerwowy">
Front Moskiewski Rezerwowy



</doc>
<doc id="2008144" url="https://pl.wikipedia.org/wiki?curid=2008144" title="Pirjo Matilla">
Pirjo Matilla



</doc>
<doc id="2008146" url="https://pl.wikipedia.org/wiki?curid=2008146" title="Tramwaje w Mińsku">
Tramwaje w Mińsku

Tramwaje w Mińsku – system tramwajowy w stolicy Białorusi, Mińsku, uruchomiony 13 października 1929 r. Mińska sieć tramwajowa eksploatowała dawniej wagony tramwajowe produkcji zakładów ČKD, PTMZ, RVR, а także niemieckie wagony GT8M. Obecnie w ruchu liniowym kursują wyłącznie tramwaje produkcji białoruskiej: AKSM-743, AKSM-843 i AKSM-60102.
Linie.
Stan z lutego 2020 r.
Tabor.
Stan z lutego 2020 r.

</doc>
<doc id="2008147" url="https://pl.wikipedia.org/wiki?curid=2008147" title="Pirjo Matila">
Pirjo Matila



</doc>
<doc id="2008149" url="https://pl.wikipedia.org/wiki?curid=2008149" title="Landsmaal">
Landsmaal



</doc>
<doc id="2008150" url="https://pl.wikipedia.org/wiki?curid=2008150" title="Siv Bråten Lunde">
Siv Bråten Lunde



</doc>
<doc id="2008151" url="https://pl.wikipedia.org/wiki?curid=2008151" title="Riksmaal">
Riksmaal



</doc>
<doc id="2008152" url="https://pl.wikipedia.org/wiki?curid=2008152" title="Jurgen Wirth">
Jurgen Wirth



</doc>
<doc id="2008154" url="https://pl.wikipedia.org/wiki?curid=2008154" title="Korinna">
Korinna

Korinna z Tanagry, Korynna (gr. , łac. "Corinna", druga połowa VI w. p.n.e.) – starogrecka liryczna poetka beocka. 
Życie i twórczość.
Autorka pieśni religijnych, miłosnych, parteniów i epigramatów. Cechował ją prosty styl; pisała w dialekcie beockim, wykorzystując tematy mitologiczne o bohaterach Beocji. Z jej twórczości zawartej w 5 księgach przetrwały nieliczne fragmenty (110 wersów), odkryte m.in. w papirusach na początku XX stulecia. Najdłuższe z zachowanych pieśni mówią o rywalizacji śpiewaczej gór Kitajron i Helikon oraz o porwanych przez bogów córkach bóstwa rzecznego Asoposa. 
Legendarna tradycja łączy ją z Pindarem, którego podobno uczyła reguł komponowania pieśni, a później rywalizowała z nim w agonach poetyckich, pokonując pięciokrotnie. Miała go również krytykować za włączanie w jeden utwór zbyt wielu opowieści mitycznych, w związku z czym powstało przysłowiowe powiedzenie "Trzeba siać ręką, nie workiem", zalecające umiar w stosowaniu środków poetyckich.
Jako poetka miała jedynie znaczenie lokalne. Choć cytowana jeszcze w czasach rzymskich, nie wywarła wpływu na późniejszą literaturę. Historycy oceniają jej walory literackie niżej w porównaniu z Safoną lub Pindarem. 
W Polsce tłumaczona i wydawana przez Jerzego Danielewicza i Wiktora Steffena.
W literaturze nowożytnej jej imię "per analogiam" nadano pięknej i genialnej poetce włoskiej, bohaterce romantycznej powieści pani de Staël "Korynna, czyli Włochy" (1807).

</doc>
<doc id="2008155" url="https://pl.wikipedia.org/wiki?curid=2008155" title="Dialekty alemańskie">
Dialekty alemańskie



</doc>
<doc id="2008156" url="https://pl.wikipedia.org/wiki?curid=2008156" title="Boa jawajski">
Boa jawajski



</doc>
<doc id="2008160" url="https://pl.wikipedia.org/wiki?curid=2008160" title="Boa jamaikański">
Boa jamaikański



</doc>
<doc id="2008162" url="https://pl.wikipedia.org/wiki?curid=2008162" title="John Crome">
John Crome

John Crome (ur. 22 grudnia 1768 w Norwich, zm. 22 kwietnia 1821 tamże) – angielski malarz i grafik, przedstawiciel Norwich School.
Życie.
Był synem tkacza, początkowo pracował u malarza szyldów i powozów, później zajmował się kopiowaniem obrazów. Udzielał też lekcji rysunku, co stanowiło jego główne źródło utrzymania przez całe życie. W 1803 był współzałożycielem, a później prezesem Norwich Society of Artists, przy której rozwinęła się lokalna szkoła malarstwa pejzażowego – Norwich School. Przez całe życie był związany z Norwich, sporadycznie bywał w Londynie i tylko raz wyjechał do Paryża. Poza rodzinnym miastem wystawiał niewiele, głównie w Royal Academy, gdzie w latach 1806 – 1818 zaprezentowano 14 jego obrazów.
W 1792 Crome ożenił się z Phoebe Berney, z którą miał ośmioro dzieci. Ich dwaj synowie John Berney Crome (1794–1842) i William Henry Crome (1806–1867) także byli malarzami.
Uczniem artysty był Edward Thomas Daniell.
Twórczość.
John Crome malował przede wszystkim pejzaże, posługiwał się techniką olejną, tworzył też akwaforty i ryciny. Jego twórczość zaliczana do okresu bezpośrednio poprzedzającego romantyzm, inspirowana była głównie malarstwem krajobrazowym mistrzów holenderskich, takich jak Jacob van Ruisdael i Meindert Hobbema. Artysta przedstawiał zwykle krajobrazy okolic Norwich, szczególną sprawność osiągnął w przedstawieniach drzew. Za najlepszy jego obraz uchodzi płótno "Dąb z Poringlant", obecnie w zbiorach Tate Gallery w Londynie.
Twórczość Crome`a, początkowo niedoceniana, obecnie zaliczana jest do czołówki angielskiego malarstwa krajobrazowego. Duże zbiory prac malarza posiadają muzea i galerie brytyjskie, m.in. Tate Gallery, Norwich Museums i Fitzwilliam Museum w Cambridge.

</doc>
<doc id="2008164" url="https://pl.wikipedia.org/wiki?curid=2008164" title="Linia czasu lotniskowców">
Linia czasu lotniskowców



</doc>
<doc id="2008167" url="https://pl.wikipedia.org/wiki?curid=2008167" title="I liga polska w piłce nożnej (2010/2011)">
I liga polska w piłce nożnej (2010/2011)

I liga 2010/2011 – 63. edycja rozgrywek drugiego poziomu ligowego piłki nożnej mężczyzn w Polsce. Wzięło w nich udział 18 drużyn, grając systemem kołowym (między 27. i 28. kolejką ogłosił oddanie trzeciego meczu walkowerem, w związku z czym został wykluczony z rozgrywek). Sezon ligowy rozpoczął się 31 lipca 2010, a ostatnie mecze rozegrano 11 czerwca 2011. Pierwszą bramkę rozgrywek zdobył w 42. minucie meczu – zawodnik gości Jakub Biskup (mecz zakończył się wynikiem 0:3).
Drużyny.
Objaśnienia:
Rozgrywki.
W sezonie 2010/2011 drużyny rozegrały 34 kolejki ligowe po 9 meczów (razem 306 spotkań) w dwóch rundach: jesiennej i wiosennej.
Dwa czołowe miejsca w końcowej tabeli premiowane były awansem do Ekstraklasy. Cztery ostatnie zespoły miały spaść do II ligi, jednak w związku z wykluczeniem GKP Gorzów Wielkopolski po 28. kolejce drużyna ta została przesunięta na ostatnie miejsce w tabeli, zaś do II ligi zostały relegowane zespoły z miejsc 15–17. Pozostali uczestnicy (miejsca 3–14) zachowały prawo gry w I lidze na sezon 2011/2012.
Tabela.
 ||rowspan=12 style="background-color:white;"|
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Statystyki.
Bramki, kartki.
Uwaga!
Nie brane są pod uwagę walkowery przyznane za nieprzystąpienie do spotkań GKP Gorzowa Wielkopolskiego (9 spotkań) oraz Odry Wodzisław Śląski (2 spotkania).

</doc>
<doc id="2008169" url="https://pl.wikipedia.org/wiki?curid=2008169" title="Randka w ciemno">
Randka w ciemno

Hasło to odnosi się do więcej niż jednego podmiotu:
Zachowania społeczne:
telewizja:
filmy:

</doc>
<doc id="2008178" url="https://pl.wikipedia.org/wiki?curid=2008178" title="Piłka nożna w Polsce (2010/2011)">
Piłka nożna w Polsce (2010/2011)

Piłka nożna w Polsce - sezon 2010/2011

</doc>
<doc id="2008180" url="https://pl.wikipedia.org/wiki?curid=2008180" title="Dekanat Stanów Wschodnich">
Dekanat Stanów Wschodnich

Dekanat Stanów Wschodnich – jeden z 4 dekanatów tworzących Patriarsze parafie w Stanach Zjednoczonych. Obejmuje 9 parafii znajdujących się w stanach New Hampshire, New Jersey i Nowy Jork oraz monaster w stanie Massachusetts. Obowiązki dziekana pełni obecnie (2022) ks. Alexey Paranyuk.
Na terenie dekanatu znajdują się następujące parafie:
oraz męski monaster św. Dymitra we Framingham.

</doc>
<doc id="2008181" url="https://pl.wikipedia.org/wiki?curid=2008181" title="Nobody Can Change Me">
Nobody Can Change Me

Nobody Can Change Me – singiel amerykańskiej piosenkarki Nicole Scherzinger, mający promować jej oficjalną płytę " Killer Love" wydaną w 2011 roku. Piosenka swoją premierę miała w programie radiowym "On air with Ryan Seacrest" 24 maja 2010 r. Według doniesień jednej ze stron internetowych singel miał zostać umieszczony 25 maja na iTunes, ale jak się później okazało, utwór ten nie został w ogóle wydany. W rzeczywistości piosenka ma nosić miano "buzz single" - czyli singiel promocyjny, mający na celu przygotowanie słuchaczy przed wydaniem oficjalnego singla lub albumu oraz przypomnienie o artyście.
Nicole o singlu powiedziała: "To jest inspirująca, podnosząca na duchu piosenka".

</doc>
<doc id="2008185" url="https://pl.wikipedia.org/wiki?curid=2008185" title="Rezerwat przyrody Tarkowo">
Rezerwat przyrody Tarkowo

Rezerwat przyrody Tarkowo – rezerwat florystyczny o powierzchni 0,25 ha, położony w województwie kujawsko-pomorskim, powiecie bydgoskim i gminie Nowa Wieś Wielka. Został utworzony w 1958 roku.
Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się w mezoregionie Kotlina Toruńska, na południowym skraju Puszczy Bydgoskiej. Obiekt znajduje się ok. 1,5 km na południe od wsi Nowa Wieś Wielka, zaś od zachodu sąsiaduje z linią kolejową Bydgoszcz-Inowrocław.
Charakterystyka.
Przedmiotem ochrony w rezerwacie jest bór świeży ze stanowiskiem kserotermicznej wiśni karłowatej. Roślina ta występuje głównie w południowej części rezerwatu, a na pozostałym terenie jej skupienia są mniej liczne i rozproszone. Wzrost pojedynczych egzemplarzy wynosi od 40 do 80 cm, rzadko osiągając 1 m.
Na przestrzeni dziesięcioleci obserwowano tendencję spadkową liczebności populacji tego gatunku, jednak obecnie stan populacji jest stabilny i obserwuje się naturalne odnowienia. Główne zagrożenie dla wiśni karłowatej stanowią ekspansywne gatunki podszytowe.
Flora rezerwatu jest dość uboga ze względu na występujące tu warunki siedliskowe.
Występujące tu zbiorowisko ma charakter przejściowy pomiędzy kontynentalnym borem mieszanym a dąbrową świetlistą. Drzewostan tworzy ok. 160-letnia sosna zwyczajna z udziałem dębu i brzozy. W podszycie występuje dąb, klon, jarząb pospolity, zaś w runie między innymi sasanka łąkowa.

</doc>
<doc id="2008188" url="https://pl.wikipedia.org/wiki?curid=2008188" title="Princessa (baton)">
Princessa (baton)



</doc>
<doc id="2008194" url="https://pl.wikipedia.org/wiki?curid=2008194" title="Dekanat Stanów Centralnych">
Dekanat Stanów Centralnych

Dekanat Stanów Centralnych – jeden z 4 dekanatów tworzących Patriarsze parafie w Stanach Zjednoczonych. Obejmuje ogółem 9 parafii – w stanach Alabama, Illinois, Michigan, Ohio i jedną w stanie Pensylwania. Obowiązki dziekana pełni obecnie (2022) ks. Joshua Genig.
Na terenie dekanatu znajdują się następujące parafie:

</doc>
<doc id="2008196" url="https://pl.wikipedia.org/wiki?curid=2008196" title="Nadija Biełowa">
Nadija Biełowa

Nadija Ołeksandriwna Biełowa (ukr. Надія Олександрівна Бєлова; ros. Надежда Александровна Белова, "Nadieżda Aleksandrowna Biełowa"; ur. 2 września 1961 w Bolszewikach) – ukraińska biathlonistka reprezentująca też ZSRR, dwukrotna medalistka mistrzostw świata.
Kariera.
Największe sukcesy osiągnęła podczas mistrzostw świata w Falun w 1986 roku, gdzie zdobyła dwa medale. Najpierw zajęła drugie miejsce w sprincie, rozdzielając inną reprezentantkę ZSRR - Kaiję Parve i Evę Korpelę ze Szwecji. Dzień później razem z Kaiją Parve i Wienierą Czernyszową zwyciężyła w sztafecie. Na tych samych mistrzostwach była też czwarta w biegu indywidualnym, przegrywając walkę o podium z Norweżką Sanną Grønlid.
W zawodach Pucharu Świata zadebiutowała 9 stycznia 1985 roku w Mińsku, zajmując dziewiąte miejsce w biegu indywidualnym. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 15 lutego 1986 roku w Falun, kończąc rywalizację w sprincie na drugiej pozycji. W kolejnych startach jeszcze dwa razy stawała na podium zawodów tego cyklu: 23 stycznia 1993 roku w Anterselvie ponownie była druga w sprincie, a 9 grudnia 1993 roku w Bad Gastein zajęła drugie miejsce w biegu indywidualnym. Najlepsze wyniki osiągnęła w sezonie 1993/1994, kiedy zajęła 16. miejsce w klasyfikacji generalnej.
Wkrótce potem zaczęła karierę trenerską, w latach 2002-2010 prowadziła reprezentację Polski w biathlonie kobiet.
Jej mężem jest były ukraiński biathlonista, wieloletni trener męskiej reprezentacji Polski Roman Bondaruk.

</doc>
<doc id="2008197" url="https://pl.wikipedia.org/wiki?curid=2008197" title="Nadia Biełowa">
Nadia Biełowa



</doc>
<doc id="2008201" url="https://pl.wikipedia.org/wiki?curid=2008201" title="Nadjeżdża Biełowa">
Nadjeżdża Biełowa



</doc>
<doc id="2008208" url="https://pl.wikipedia.org/wiki?curid=2008208" title="Norwich School">
Norwich School

Norwich School – lokalna szkoła malarstwa pejzażowego blisko związana w Norwich Society of Artists, utworzonym w 1803 w Norwich w Wielkiej Brytanii przez Johna Crome`a i Roberta Ladbrooke`a.
Stowarzyszenie zrzeszało malarzy pejzażystów posługujących się techniką olejną i akwarelą i malujących krajobrazy okolic Norwich. Jego czołowymi reprezentantami byli John Crome i John Cotman, którzy kolejno pełnili funkcję prezesów. W latach 1805 – 1825 organizowane były coroczne wystawy, które odbywały się w Benjamin Wrench`s Court, jednym z najstarszych budynków w Norwith. Po wyjeździe do Londynu drugiego prezesa Johna Cotmana (1834) stowarzyszenie przestało działać.
Artyści związani z Norwich School malowali pod wpływem malarstwa krajobrazowego mistrzów holenderskich, takich jak Jacob van Ruisdael i Meindert Hobbema. Obecnie ich prace zgromadzone są Norwitch Gallery i Tate Britain.

</doc>
<doc id="2008212" url="https://pl.wikipedia.org/wiki?curid=2008212" title="Johnny Van Zant">
Johnny Van Zant

Johnny Van Zant, właśc. John Roy Van Zant (ur. 27 lutego 1959 w Jacksonville) – amerykański wokalista. Jest frontmanem southernrockowego zespołu Lynyrd Skynyrd. W 1987 reaktywował go i zastąpił w nim swojego starszego brata Ronniego Van Zanta, który zginął w katastrofie lotniczej w 1977.
Jest także młodszym bratem Donniego Van Zanta, wokalisty zespołu 38 Special oraz kuzynem southern rockowego muzyka Jimmiego Van Zanta.

</doc>
<doc id="2008214" url="https://pl.wikipedia.org/wiki?curid=2008214" title="Safiou Salifou">
Safiou Salifou

Safiou Salifou (ur. 11 sierpnia 1982) – togijski piłkarz występujący na pozycji bramkarza w klubie Dynamic Togolais.
Kariera klubowa.
Safiou Salifou jest wychowankiem klubu ASKO Kara. Debiutował tu w 2000 roku. W lecie 2005 podpisał kontrakt z innym togijskim zespołem - Dynamo Togolais.
Kariera reprezentacyjna.
Salifou w reprezentacji Togo rozegrał dotychczas 1 mecz - w 2004 roku. Wcześniej był powołany na Puchar Narodów Afryki 2002 w Mali, gdzie Togo odpadło z turnieju po fazie grupowej. On zaś nie pojawił się na boisku w żadnym meczu.

</doc>
<doc id="2008219" url="https://pl.wikipedia.org/wiki?curid=2008219" title="Minotauro">
Minotauro



</doc>
<doc id="2008221" url="https://pl.wikipedia.org/wiki?curid=2008221" title="Dekanat Stanów Zachodnich">
Dekanat Stanów Zachodnich

Dekanat Stanów Zachodnich – jeden z 4 dekanatów tworzących Patriarsze parafie w Stanach Zjednoczonych. Obejmuje 2 parafie znajdujące się w stanie Kalifornia, jedną w stanie Waszyngton oraz jedną w Meksyku. Obowiązki dziekana pełni obecnie (2022) ks. Alexey Bykon.
Na terenie dekanatu znajdują się następujące parafie:

</doc>
<doc id="2008223" url="https://pl.wikipedia.org/wiki?curid=2008223" title="Koral czerwony">
Koral czerwony



</doc>
<doc id="2008226" url="https://pl.wikipedia.org/wiki?curid=2008226" title="Mistrzostwa CONCACAF 1973">
Mistrzostwa CONCACAF 1973

W eliminacjach do Mistrzostw Świata w Piłce Nożnej 1974 strefy CONCACAF wzięło udział 14 reprezentacji narodowych. zrezygnowała po losowaniu. Zwycięzcy 2 grup po 3 zespoły oraz 4 dwumeczów awansowali do grupy finałowej, która była rozgrywana na Haiti. Awans uzyskali gospodarze.
Runda pierwsza.
Grupa 4.
 się wycofała, więc awansowały bez gry.

</doc>
<doc id="2008227" url="https://pl.wikipedia.org/wiki?curid=2008227" title="Herb Bardejowa">
Herb Bardejowa

Herb Bardejowa przedstawia na tarczy dwudzielnej w pas, w polu górnym błękitnym skrzyżowane dwie złote halabardy. Nad nimi złota otwarta korona. Pod nimi złota lilia.
Pole dolne herbu dzielone jest siedmiokroć w pasy czerwono-srebrne.
W wersji wielkiej tarczę z herbem trzyma anioł z rozpostartymi skrzydłami.
Herb miastu nadał węgierski król Władysław Pogrobowiec 5 czerwca 1453 roku.

</doc>
<doc id="2008234" url="https://pl.wikipedia.org/wiki?curid=2008234" title="Piłkarz Ręczny Roku IHF">
Piłkarz Ręczny Roku IHF

Nagroda dla Piłkarza Ręcznego Roku i Piłkarki Ręcznej Roku (ang. "IHF World Player of the Year") jest przyznawana corocznie dla najlepszego piłkarza ręcznego i najlepszej piłkarki ręcznej na świecie. W głosowaniu, które jest przeprowadzane od 1988 r. przez Międzynarodową Federację Piłki Ręcznej (IHF), udział biorą czytelnicy "World Handball Magazine".
Nie przyznano tej nagrody najlepszym piłkarzom i piłkarkom ręcznym za rok 1991, 1992, 1993 oraz 2017.
W plebiscycie tym wygrał reprezentant Polski - Sławomir Szmal, który otrzymał nagrodę za rok 2009. Zawodnik zdobył 68, 7% głosów z ok. 30 000 oddanych, wyprzedzając m.in. Nikolę Karabaticia (20,9%) oraz Igora Voriego (10,4%).

</doc>
<doc id="2008238" url="https://pl.wikipedia.org/wiki?curid=2008238" title="Nosówka (ujednoznacznienie)">
Nosówka (ujednoznacznienie)



</doc>
<doc id="2008239" url="https://pl.wikipedia.org/wiki?curid=2008239" title="Herb Bratysławy">
Herb Bratysławy

Herb Bratysławy – jeden z symboli miejskich Bratysławy. Przedstawia na tarczy w polu czerwonym srebrny blankowany mur miejski z bramą, w której opuszczona jest do połowy złota brona. Za murem znajdują się trzy srebrne wieże z otwartymi oknami i nakryte czerwonymi dachami ze złotymi kulami na narożnikach.
Herb znany z pieczęci z początku XIV wieku oficjalnie nadał miastu król Zygmunt Luksemburski dokumentami herbowymi z 8 i 9 czerwca 1436 roku. Herb symbolizuje Zamek Bratysławski ("Bratislavský hrad") oraz bramy miejskie, strzegące w przeszłości słowacką stolicę.
W okresie Czechosłowacji herb różnił się nieco od współczesnego - brama posiadała drzwi, prowadziła do niej droga, a pod murem znajdowała się trawa. Inny był również kształt wieżyczek i kolor ich zwieńczenia (błękitny zamiast czerwonego).

</doc>
<doc id="2008246" url="https://pl.wikipedia.org/wiki?curid=2008246" title="Wybory parlamentarne w Dominikanie w 2010 roku">
Wybory parlamentarne w Dominikanie w 2010 roku

Wybory parlamentarne w Dominikanie w 2010 roku – wybory do Kongresu Narodowego Dominikany przeprowadzone 16 maja 2010. Zwycięstwo w wyborach odniosła rządząca Partia Wyzwolenia Dominikany (PLD) prezydenta Leonela Fernándeza.
Organizacja wyborów.
W wyborach obywatele decydowali o obsadzie 183 miejsc w Izbie Deputowanych oraz 32 miejsc w Senacie. Równocześnie z wyborami parlamentarnymi odbyły się wybory lokalne, w których do obsady było 155 stanowisk burmistrzów, a także wybory 20 deputowanych do Parlamentu Środkowoamerykańskiego. Uprawnionych do głosowania było ponad 6 mln obywateli.
Parlament Dominikany wybierany jest co 4 lata, poprzednie wybory odbyły się w maju 2006. Faworytem wyborów pozostawała rządząca liberalna Partia Wyzwolenia Dominikany (PLD) prezydenta Leonela Fernándeza. Jej głównym rywalem była opozycyjna socjaldemokratyczna Dominikańska Parta Rewolucyjna (PRD) na czele z Miguelem Vargasem Maldonado.
Przebieg i wyniki wyborów.
W dniu głosowania 16 maja 2010 w starciach między zwolennikami PLD i PRD zginęło 5 osób, a 13 zostało rannych. Prezydent Fernandez potępił akty przemocy. 
Zdecydowane zwycięstwo w wyborach odniosła rządząca Partia Wyzwolenia Dominikany, która zdobyła 105 mandatów w Izbie Deputowanych i 31 mandatów w Senacie. Opozycyjna Dominikańska Partia Rewolucyjna zdobyła 75 miejsc w Izbie Deputowanych, a Chrześcijańsko-Społeczna Partia Reformistyczna (PRSC) 3 mandaty w izbie niższej i jeden mandat w izbie wyższej. W wyborach deputowanych do Parlamentu Środkowoamerkańskiego PLD zdobyła 10 mandatów, PRD – 9, a PRSC – 1 mandat. W wyborach lokalnych PLD obsadziła 91 urzędów burmistrzów, PRD – 58, a PRSC – 4 urzędy.
Organizację wyborów monitorowało 50 obserwatorów z Organizacji Państw Amerykańskich (OPA). Stwierdzili oni, że generalnie głosowanie przebiegło normalnie, pomimo odnotowania pojedynczych aktów przemocy. Obserwatorzy z OPA skrytykowali jednocześnie wykorzystywanie publicznych mediów dla potrzeb jednej partii politycznej i nierównowagę w finansowaniu kampanii spowodowaną brakiem granicy maksymalnych wydatków na nią. Opozycja zarzuciła PLD wykorzystywanie państwowych funduszy i publicznej telewizji na potrzeby swojej kampanii wyborczej.

</doc>
<doc id="2008249" url="https://pl.wikipedia.org/wiki?curid=2008249" title="Rejencja poznańska">
Rejencja poznańska



</doc>
<doc id="2008251" url="https://pl.wikipedia.org/wiki?curid=2008251" title="Szwedzka akademia nauk">
Szwedzka akademia nauk



</doc>
<doc id="2008252" url="https://pl.wikipedia.org/wiki?curid=2008252" title="Zielony Ostrów (wyspa)">
Zielony Ostrów (wyspa)

Zielony Ostrów − wyspa na jeziorze Jeziorak, na terenie gminy Zalewo. Jest to czwarta wyspa pod względem wielkości (za Wielką Żuławą, Wielkim Bukowcem i Czaplakiem) na tym jeziorze. Na tej wyspie jest organizowany obóz "Wyspa". Wyspa jest też znana pod nazwami "Wyspa Łąkowa" (od łąki, która znajduje się w środku wyspy) i "Krowia Wyspa" (od krów, które się tam kiedyś pasły). Wyspa w części należy do osoby prywatnej.

</doc>
<doc id="2008254" url="https://pl.wikipedia.org/wiki?curid=2008254" title="Siv Bråten">
Siv Bråten



</doc>
<doc id="2008255" url="https://pl.wikipedia.org/wiki?curid=2008255" title="Parafia św. Jacka w Chrzanowie">
Parafia św. Jacka w Chrzanowie

Parafia pw. św. Jacka w Chrzanowie – parafia rzymskokatolicka erygowana 10 sierpnia 1932 roku z parafii Goraj, przez biskupa lubelskiego Mariana Leona Fulmana. Organizatorem parafii był ks. Antoni Lamparski. Kościół parafialny drewniany 3-nawowy, został poświęcony 31 października 1932 roku.
Do parafii należą: Chrzanów (województwo lubelskie) I, II, III, IV, Chrzanów-Kolonia.
W Chrzanowie obok starego starego kościoła postawiono nową świątynię, stary kościół został rozebrany.

</doc>
<doc id="2008256" url="https://pl.wikipedia.org/wiki?curid=2008256" title="Miguel Vargas Maldonado">
Miguel Vargas Maldonado

Miguel Vargas Maldonado (ur. 26 września 1950 w Santo Domingo), dominikański polityk i przedsiębiorca, kandydat w wyborach prezydenckich w 2008, przewodniczący Dominikańskiej Partii Rewolucyjnej ("Partido Revolucionario Dominicano", PRD) od 2009.
Edukacja i działalność zawodowa.
Miguel Vargas Maldonado urodził się w 1950 w San Domingo. Na szczeblu podstawowym i średnim kształcił się kolegium katolickim "San Juan Bosco". W 1969 uzyskał tytuł licencjata z fizyki i matematyki. W tym samym roku rozpoczął studia Uniwersytecie w Portoryko, które ukończył pięć lat później na kierunku inżynieria lądowa i wodna. 
Po studiach, w 1974 rozpoczął pracę w największej krajowej firmie telekomunikacyjnej "Compañía Dominicana de Teléfonos" (CODETEL). W 1997 objął w niej stanowisko głównego menedżera ds. budownictwa i inżynierii ogólnej. W 1979 odszedł z CODETEL, zakładając własną firmę budowniczą "PLANINCO". W latach 1982–1984 zajmował stanowisko dyrektora generalnego Korporacji Wodociągów i Kanalizacji w Santo Domingo (CAASD). Na początku lat 90. XX w. utworzył grupę kapitałową "VARMA", w skład której weszło kilka jego prywatnych spółek. 
Miguel Vargas Maldonado jest żonaty, ma trzech synów. 
Działalność polityczna.
Vargas Maldonado już w młodości związał się i został członkiem Dominikańskiej Partii Rewolucyjnej (PRD). Z czasem zajmował w jej szeregach coraz ważniejsze stanowiska, począwszy od członka Komitetu Politycznego i Krajowego Komitetu Wykonawczego, Sekretarza Krajowego ds. Finansów poprzez wiceprzewodniczącego partii i członka jej prezydium. 
Od 16 sierpnia 2000 do 16 sierpnia 2004 zajmował stanowisko sekretarza stanu ds. prac publicznych i komunikacji w gabinecie prezydenta Hipólito Mejíi. 
W styczniu 2007 w partyjnych prawyborach pokonał byłą wiceprezydent Milagros Ortiz Bosch i został kandydatem PRD na stanowisko szefa państwa w wyborach prezydenckich w maju 2008. W wyborach zajął drugie miejsce, zdobywając 40,5% głosów poparcia i przegrywając z urzędującym prezydentem Leonelem Fernándezem (53,8%). 
W lipcu 2009 Vargas Maldonado został wybrany przewodniczącym PRD. W maju 2010 partia pod jego przewodnictwem przegrała wybory parlamentarne z rządzącą Partią Wyzwolenia Dominikany (PLD) prezydenta Fernándeza.

</doc>
<doc id="2008262" url="https://pl.wikipedia.org/wiki?curid=2008262" title="Krytiasz">
Krytiasz



</doc>
<doc id="2008264" url="https://pl.wikipedia.org/wiki?curid=2008264" title="Giorgi Ugulawa">
Giorgi Ugulawa

Giorgi (Gigi) Ugulawa (gruz. გიორგი (გიგი) უგულავა, ur. 15 sierpnia 1975 w Tbilisi) – gruziński polityk i dziennikarz, burmistrz Tbilisi w latach 2005-2013.
Życiorys.
Kształcił się w Seminarium Teologicznym w Tbilisi (1992–1994) i na Uniwersytecie Kraju Saary (1995–1997). W 1998 ukończył studia na Wydziale Filozofii i Socjologii Uniwersytetu Państwowego im. Iwane Dżawachiszwili w Tbilisi. W tym samym roku rozpoczął studia podyplomowe w Instytucie Filozofii Gruzińskiej Akademii Nauk.
W 1993 był nauczycielem historii religii w szkołach w Tbilisi. Od 1997 do 1998 pracował jako dziennikarz w telewizji "Iberia-TV", a od 1999 do 2000 jako dziennikarz "Inter News". W tym samym czasie był kierownikiem programu w gruzińskim oddziale Transparency International, a także konsultantem w fundacji "Eurasia". W latach 2001–2003 stał na czele Stowarzyszenia Edukacji Prawnej i Publicznej (ALPE).
W grudniu 2003, po rewolucji róż, został mianowany na stanowisko wiceministra sprawiedliwości. W lutym 2004 objął stanowisko wiceministra bezpieczeństwa, a w kolejnym miesiącu pierwszego wiceministra bezpieczeństwa. Od września 2004 do kwietnia 2005 był gubernatorem regionu Megrelia i Górna Swanetia. 20 kwietnia 2005 objął funkcję szefa administracji Prezydenta Gruzji.
12 lipca 2005 został mianowany burmistrzem Tbilisi. 5 października 2006 wziął udział w wyborach lokalnych. 12 października 2006 Rada Miejska Tbilisi ("Tbilisi Sakrebulo") wybrała go ponownie na urząd burmistrza miasta. Był kandydatem Zjednoczonego Ruchu Narodowego w pierwszych bezpośrednich wyborach burmistrza stolicy, które odbyły się 30 maja 2010. Uzyskał reelekcję, zdobywając ponad 55 % głosów.
Gigi Ugulawa mówi w języku angielskim, niemieckim i rosyjskim. Jest żonaty, ma dwoje dzieci.

</doc>
<doc id="2008270" url="https://pl.wikipedia.org/wiki?curid=2008270" title="Iuvencus">
Iuvencus



</doc>
<doc id="2008271" url="https://pl.wikipedia.org/wiki?curid=2008271" title="Villa de Vallecas">
Villa de Vallecas

Villa de Vallecas - jest jednym z 21 dystryktów wchodzących w skład Madrytu, leży w południowej części miasta, bezpośrednio granicząc z gminami Getafe i Rivas-Vaciamadrid. Na terenie dzielnicy znajduje się rynek handlowy "Mercamadrid", jeden z największych bazarów na świecie.
Podział administracyjny.
"Villa de Vallecas" dzieli się administracyjnie na 2 dzielnice:

</doc>
<doc id="2008276" url="https://pl.wikipedia.org/wiki?curid=2008276" title="Tramwaje w GOP">
Tramwaje w GOP



</doc>
<doc id="2008278" url="https://pl.wikipedia.org/wiki?curid=2008278" title="Mistrzostwa Świata w Łyżwiarstwie Szybkim w Wieloboju Sprinterskim 1971">
Mistrzostwa Świata w Łyżwiarstwie Szybkim w Wieloboju Sprinterskim 1971

2. Mistrzostwa świata w łyżwiarstwie szybkim w wieloboju sprinterskim odbyły się w Inzell, w RFN w dniach 20–21 lutego 1971. Zawody rozegrano na Ludwig Schwabl Stadion. Zawodnicy dwukrotnie startowali na dystansie 500 i 1000 metrów. Najlepsi byli: reprezentantka NRD Ruth Schleiermacher oraz zawodnik RFN Erhard Keller. W czasie zawodów pobito 5 rekordów świata.
Uczestnicy.
W zawodach wzięło udział 29 łyżwiarek (27 sklasyfikowanych) i 37 łyżwiarzy (wszyscy sklasyfikowani) z 14 krajów.

</doc>
<doc id="2008280" url="https://pl.wikipedia.org/wiki?curid=2008280" title="Akacja (singel)">
Akacja (singel)



</doc>
<doc id="2008281" url="https://pl.wikipedia.org/wiki?curid=2008281" title="Atsuto Uchida">
Atsuto Uchida

 – japoński piłkarz grający na pozycji obrońcy, zawodnik Kashima Antlers.
Życiorys.
Kariera klubowa.
Atsuto Uchida karierę rozpoczął w Shimizu Higashi High School (jap. Shizuoka Kenritsu Shimizu-Higashi Kōtōgakkō). W 2006 trafił do japońskiego klubu z J1 League, Kashima Antlers. Po 4 latach gry w tym klubie w 2010 podpisał kontrakt z niemieckim klubem FC Schalke 04. Po 7 latach gry w FC Schalke 04 w 2017 podpisał kontrakt z drugoligowym 1. FC Union Berlin.
6 stycznia 2018 podpisał kontrakt z japońskim klubem Kashima Antlers, umowa do 31 stycznia 2020; kwota odstępnego 200 tys. euro.
Kariera reprezentacyjna.
Atsuto Uchida w 2007 wraz z kadrą U-20 swojego kraju, brał udział w młodzieżowych mistrzostwach świata rozgrywanych w Kanadzie.
W seniorskiej reprezentacji Japonii zadebiutował 26 stycznia 2008 na stadionie olimpijskim w Tokio (Tokio, Japonia) w towarzyskim meczu przeciwko reprezentacji Chile. W maju 2010 został powołany do kadry na Mistrzostwa Świata 2010 w Południowej Afryce.

</doc>
<doc id="2008283" url="https://pl.wikipedia.org/wiki?curid=2008283" title="San Blas (Madryt)">
San Blas (Madryt)

San Blas - jest jednym z 21 dystryktów wchodzących w skład Madrytu, położonym we wschodniej części miasta. Przez "San Blas" przebiega autostrada .
Podział administracyjny.
"San Blas" dzieli się administracyjnie na 8 dzielnic:

</doc>
<doc id="2008290" url="https://pl.wikipedia.org/wiki?curid=2008290" title="Burkina Faso na Letnich Igrzyskach Olimpijskich 2008">
Burkina Faso na Letnich Igrzyskach Olimpijskich 2008

Burkina Faso na Letnich Igrzyskach Olimpijskich 2008 reprezentowało 6 sportowców w 4 dyscyplinach.
Był to siódmy start reprezentacji Burkina Faso na letnich igrzyskach olimpijskich.
Wyniki reprezentantów Burkina Faso.
Judo.
Kobiety
Lekkoatletyka.
Mężczyźni
Kobiety
Pływanie.
Mężczyźni
Kobiety
Szermierka.
Mężczyźni

</doc>
<doc id="2008300" url="https://pl.wikipedia.org/wiki?curid=2008300" title="Herb Koszyc">
Herb Koszyc

Herb Koszyc przedstawia na tarczy trójdzielnej w pas, w głowicy w polu błękitnym trzy złote lilie.
Pole środkowe dzielone jest na poziome pasy srebrno-czerwone, z połową koronowanego białego orła w części lewej.
U podstawy w polu błękitnym trzy lilie (w układzie 1,2) rozdzielone skosem szachowanym złoto-czerwono.
W wersji wielkiej tarczę herbu ozdobioną dwoma hełmami i labrami czerwono-srebrnymi trzyma anioł o błękitnych skrzydłach.
Herb w obecnej wersji pochodzi z 1502 roku.
Król węgierski Ludwik I 7 maja 1369 roku udzielił Koszycom prawa posługiwania się herbem. Był to pierwszy taki dokument w Europie. Pierwotny herb przedstawiał lwa pośród lilii. W 1423 roku król Zygmunt Luksemburczyk nadał miastu nowy herb – trzy złote lilie w polu błękitnym i pasy srebrno-czerwone i anioła jako trzymacza herbu.
Obecnie używany przez miasto herb nadał król Władysław II Jagiellończyk 8 grudnia 1502 roku dodając na pasy srebrno-czerwone połowę polskiego białego orła
i w podstawie herb żony Anny de Foix. Dodał również dwa hełmy ze złotymi koronami na tarczę.

</doc>
<doc id="2008301" url="https://pl.wikipedia.org/wiki?curid=2008301" title="Bruno Mars">
Bruno Mars

Bruno Mars, właśc. Peter Gene Hernandez (ur. 8 października 1985 w Honolulu) – amerykański piosenkarz pochodzenia filipińsko-portorykańskiego, producent muzyczny i autor tekstów. Skala jego głosu obejmuje 3 oktawy.
Był wychowywany w Honolulu w rodzinie muzyków, od najmłodszych lat rozwijał swój talent. W dzieciństwie wielokrotnie występował w różnych obiektach na terenie Hawajów, a po ukończeniu szkoły średniej zdecydował o przeprowadzce do Los Angeles, które oferowało większe możliwości rozwoju kariery. Na miejscu Mars dołączył do grupy The Smeezingtons, z którą produkował utwory dla innych artystów.
Po bezowocnej współpracy z Motown Records, w 2009 podpisał kontrakt z Atlantic Records. Rozpoznawalność jako artysta solowy zdobył niedługo po tym, użyczając wokalu w piosenkach „Nothin' on You” B.o.B oraz „Billionaire” Travie’ego McCoya, będąc ponadto ich współautorem. Mars jest również jednym z autorów tekstów innych popularnych utworów, a w tym m.in.: „Right Round” Flo Ridy, „Wavin' Flag” K'naana, „Under” Alex Hepburn, „Fuck You!” Cee Lo Greena oraz „Uptown Funk” Marka Ronsona. W październiku 2010 premierę miał debiutancki album artysty "Doo-Wops &amp; Hooligans", z którego pochodziły międzynarodowe hity: „Just the Way You Are” i „Grenade”. Podczas 53. ceremonii rozdania nagród Grammy był nominowany w siedmiu kategoriach i ostatecznie zdobył jedną statuetkę za „Najlepszy męski wokalny występ popowy” (ang. "Best Male Pop Vocal Performance") za „Just the Way You Are”. Podczas swojej wokalnej kariery sprzedał ponad 124 miliony albumów i singli, stając się jednym z najlepiej sprzedających się artystów wszech czasów. Jednak całkowita liczba jego sprzedanych singli jako wykonawcy, autora tekstów i producenta przekracza 154 miliony.
Twórczość Marsa charakteryzuje się szerokim przekrojem wykorzystywanych stylów i elementów różnych gatunków muzycznych. Jako dziecko, Bruno inspirował się takimi artystami, jak między innymi Elvis Presley i Michael Jackson, czerpiąc wzorce z ich dokonań artystycznych. Do swojej muzyki Mars często włącza również reggae, a także dźwięki charakterystyczne dla Motown. Jon Caramanica z "The New York Timesa" określił Marsa jako „jednego z najbardziej wszechstronnych wokalistów popowych naszych czasów”.
Życiorys.
1985–2008: wczesne życie i początki muzyczne.
Urodził się i dorastał w dzielnicy Waikīkī miasta Honolulu na Hawajach. Jego rodzice, Bernadette „Bernie” i Pete Hernandez, mają filipińskie, portorykańskie i węgiersko-żydowskie korzenie. Bernadette jako dziecko przybyła na Hawaje z Filipin, zaś Pete wyemigrował na wyspę z nowojorskiego Brooklynu. Rodzice Marsa poznali się podczas koncertu, w trakcie którego jego matka była tancerką hula, a ojciec grał na perkusji. Dwuletni Peter zaczął być określany przez ojca mianem „Bruno”, jako że był on podobny do wrestlera Bruno Sammartino. Bruno posiada ponadto pięcioro rodzeństwa. Jak wielokrotnie podkreślał, Mars dorastał w muzykalnej rodzinie, która pozwoliła mu odkrywać różnorodność gatunków, od reggae, przez R&amp;B i rocka, po hip hop. Od wczesnego dzieciństwa Mars pozostawał pod silnym wpływem takich artystów, jak Michael Jackson, Elvis Presley, The Isley Brothers oraz The Temptations. W wieku czterech lat Bruno zaczął koncertować pięć razy w tygodniu z zespołem swojego ojca, The Love Notes. Za sprawą tych występów zasłynął na całej wyspie ze swojej fascynacji osobą Presleya.
W 1990 został opisany w tabloidzie „MidWeek” jako „mały Elvis”, a dwa lata później zagrał epizod w filmie "Miesiąc miodowy w Las Vegas". Wokalista wytłumaczył później, jaki wpływ miał Presley na jego twórczość: "Obserwuję najlepszych. (...) Jestem wielkim fanem Elvisa lat 50., kiedy to wchodził na scenę i przerażał ludzi swoją siłą, doprowadzał dziewczyny do szaleństwa! To samo można powiedzieć o Prince lub The Police. To faceci, którzy wiedzą, że ludzie przychodzą na koncerty po to, żeby uczestniczyć w show, dlatego ich obserwuję i od nich się uczę.". W innym wywiadzie jako swoją inspirację wyróżnił także hawajskie korzenie oraz wpływ rodziny na jego rozwój muzyczny: "Dorastanie na Hawajach zrobiło ze mnie człowieka, jakim jestem teraz. Z grupą mojego ojca grałem tam wiele koncertów. Każdy w mojej rodzinie śpiewa, wszyscy gramy na instrumentach. Mój wuj jest niesamowitym gitarzystą, mój ojciec jest świetnym perkusistą, podobnie jak mój brat, który jest członkiem naszego zespołu. Po prostu byłem otoczony muzyką.".
W 2003, krótko po ukończeniu President Theodore Roosevelt High School, przeprowadził się do Los Angeles, by rozwijać swoją karierę. W tym celu przyjął pseudonim sceniczny, czerpiąc z przydomka, jaki nadał mu ojciec, oraz dodając do niego słowo „Mars”, którego zastosowanie tłumaczył słowami: "Czułem, że nie mam w sobie nic wyjątkowego i atrakcyjnego. W dodatku wiele dziewczyn mówiło mi, że jestem nie z tego świata, więc pomyślałem, że chyba jestem z Marsa".
Po przeprowadzce do Los Angeles w 2004 podpisał kontrakt z Motown Records, który jednak, zgodnie z jego słowami, „prowadził donikąd”. Korzyścią płynącą ze współpracy z Motown był jednak fakt, że Bruno poznał osobiście tekściarza i producenta Philipa Lawrence’a, który także związany był z wytwórnią. Mars, Lawrence i inżynier dźwięku Ari Levine zaczęli wspólnie pisać utwory, a w konsekwencji utworzyli zespół produkcyjny The Smeezingtons. W 2006 Lawrence przedstawił Marsa Aaronowi Bayowi-Schuckowi, jego przyszłemu menedżerowi w Atlantic Records. Usłyszawszy kilka piosenek w jego wykonaniu, Bay-Schuck dążył do tego, by Mars jak najszybciej związał się kontraktem z wytwórnią Atlantic, do czego jednak doszło dopiero po upływie trzech kolejnych lat. Atlantic w międzyczasie zatrudniła the Smeezingtons, by zespół pisał, a następnie produkował utwory dla pozostałych artystów należących do wytwórni. Bay-Schuck przyznał później, że choć Mars twierdził, że jego nadrzędnym celem jest bycie wokalistą solowym, chętnie podejmował się prac nad wydawnictwami innych wokalistów, co miało poprawić jego umiejętności tekściarskie, a zarazem pomóc mu odkryć, jakim typem artysty ostatecznie chce zostać. Rozwijając temat, Bay-Schuck nazwał ten okres w życiu Marsa „samoodkrywaniem”, które w znacznym stopniu przyczyniło się do jego późniejszego sukcesu.
2009–2012: "Doo-Wops &amp; Hooligans" i sukces komercyjny.
Zanim osiągnął sukces jako artysta solowy, Mars był cenionym producentem muzycznym, pisząc piosenki dla m.in.: Alexandry Burke, Travie’ego McCoya, Adama Levine’a, Brandy, Sugababes, Seana Kingstona oraz Flo Ridy. Bruno zadebiutował wokalnie w piosence „3D” z drugiego albumu solowego formacji Far East Movement, "Animal". Następnie, w sierpniu 2009, gościnnie pojawił się w utworze „Love” rapera Jaeson Ma. Szeroką popularność jako artysta solowy zdobył jednak dzięki singlom „Nothin' on You” B.o.B i „Billionaire” Travie’ego McCoya, które nagrane zostały z jego udziałem, i których był współautorem. Podążając za ich sukcesem, 11 maja 2010 premierę miał debiutancki minialbum Marsa, "It's Better If You Don't Understand". EP uplasował się na 99. miejscu "Billboard" 200 i promowany był przez jeden singel: „The Other Side” z gościnnym wokalem Cee-Lo Greena i B.o.B. Mars ponownie podjął się współpracy z Greenem w sierpniu 2010, współtworząc jego utwór „Fuck You!”. 12 września 2010 wystąpił na gali MTV Video Music Awards 2010, wykonując wraz z B.o.B i Hayley Williams piosenki „Nothin' on You” oraz „Airplanes”.
Debiutancki album Marsa, "Doo-Wops &amp; Hooligans", miał premierę 5 października 2010. Przewodni singel promujący płytę, „Just the Way You Are”, wydany został 19 lipca 2010 i dotarł do 1. miejsca amerykańskiego zestawienia "Billboard" Hot 100. 28 września ukazał się drugi singel z albumu, „Grenade”, który podobnie jak poprzednik osiągnął sukces na międzynarodowych listach przebojów. Oba single uzyskały status czterokrotnej platyny w Stanach Zjednoczonych, co oznacza, że każdy z nich sprzedał się w powyżej 4 milionach kopii w tym państwie. "Doo-Wops &amp; Hooligans" zadebiutował na 3. pozycji "Billboard" 200, rozchodząc się w pierwszym tygodniu w 55 tysiącach egzemplarzy na terenie Stanów Zjednoczonych. Od tego czasu album znalazł ponad milion nabywców w tym państwie, dzięki czemu uzyskał status platynowej płyty według RIAA.
13 lutego 2011 Mars otrzymał pierwszą w swojej karierze nagrodę Grammy, kiedy jego utwór „Just the Way You Are” wygrał w kategorii Best Male Pop Vocal Performance. Wokalista miał wówczas szansę na sześć innych statuetek, jako że nominowany był również w kategoriach: Best Rap Song i Best Rap/Sung Collaboration za „Nothin' on You”, Record of the Year za „Nothin' on You” i „Fuck You”, Song of the Year za „Fuck You” oraz Producer of the Year, Non-Classical.
16 września 2011 premierę miał singel „Lighters”, który Mars nagrał gościnnie z duetem Bad Meets Evil. Kilka dni później opublikowany został nowy utwór artysty, „It Will Rain”, wydany na ścieżce dźwiękowej filmu "". 30 października 2011 Mars wykonał piosenkę „Runaway Baby” podczas jednego z odcinków brytyjskiego programu "The X Factor". Tego samego dnia wokalista otrzymał sześć nominacji do nagród Grammy w kategoriach: Album of the Year i Best Pop Vocal Album za "Doo-Wops &amp; Hooligans", Record of the Year, Song of the Year i Best Pop Solo Performance za „Grenade”, a także Producer of the Year, Non-Classical, ostatecznie nie wygrywając żadnej statuetki.
Od 2012: "Unorthodox Jukebox".
21 lutego 2012 Mars wyróżniony został nagrodą BRIT Award dla najlepszego artysty międzynarodowego. 22 marca ogłoszono, że podpisał kontrakt z wytwórnią BMG Chrysalis, pod szyldem której 6 grudnia 2012 wydał swój drugi album, zatytułowany "Unorthodox Jukebox". Piosenką promującą album jest „Locked Out of Heaven”, która ukazała się 1 października. Utwór dotarł do 1. miejsca amerykańskiego zestawienia "Billboard Hot 100" i kanadyjskiego zestawienia "Billboard" oraz zajmował miejsca w pierwszej dziesiątce w kilku krajach na całym świecie. "Unorthodox Jukebox" zadebiutował na 2. pozycji "Billboard 200", ze sprzedażą 192.000. kopii. Album ostatecznie zadebiutował jako numer jeden na liście "Billboard 200", prawie trzy miesiące po jego wydaniu. Album osiągnął numer jeden w Szwajcarii oraz w Wielkiej Brytanii, gdzie został najszybciej sprzedającym się albumem solowym w 2012 w Wielkiej Brytanii.
"When I Was Your Man”, został wydany jako drugi singiel z płyty. Piosenka stała się hitem, osiągając pozycję w pierwszej dziesiątce w kilkunastu krajach na całym świecie, w tym w Stanach Zjednoczonych, gdzie osiągnął numer jeden na "Billboard Hot 100". Trzeci singiel „Treasure” zadebiutował na 5. miejscu w Stanach Zjednoczonych i osiągnął mniejszy sukces komercyjny na świecie, niż dwa poprzednie. 24 maja 2013 zostaje wydany singiel Majora Lazera pt."Bubble Butt”, gdzie gościnnie pojawia się Bruno Mars, Tygaand i Mystic. Kolejnymi singlami pochodzącymi z tego wydawnictwa są „Gorilla” i „Young Girls”.
W celu promocji albumu Mars rozpoczął trasę koncertową zatytułowaną "The Moonshine Jungle Tour". 2 lutego 2014 wystąpił w przerwie Super Bowl XLVIII wraz z gościnnym udziałem zespołu Red Hot Chili Peppers.
Styl muzyczny i głos.
Gra na kilku instrumentach, a w tym m.in.: na fortepianie, gitarze i kongach.
Głos.
Śpiewa tenorem, który został wyliczony na 3 oktawy (A2 – B5). Mimo że jego głos określany jest mianem „miękkiego” ze względu na śpiew falsetem, Philip Lawrence stwierdził, że „większość ludzi nie wie, iż istnieje również ciemniejsza strona Bruno Marsa”. Z kolei sam wokalista powiedział, że winę za jego miękki wokal ponosi to, iż w przeszłości, za czasów szkoły średniej, śpiewał piosenki dziewczynom. Jon Caramanica z "The New York Timesa" określił Marsa mianem „jednego z najbardziej wszechstronnych wokalistów popowych, z lekkim, uczuciowym głosem, który łatwo dopasowuje się do dużego przekroju stylów; jest uniwersalny”.
Styl muzyczny.
Muzyka Marsa wyróżnia się szerokim wykorzystaniem różnorodnych gatunków muzycznych, począwszy od popu, przez rock, reggae, R&amp;B i soul, aż po hip hop. Mars wyróżnia bardzo dużą grupę wpływów muzycznych, jakimi się inspirował; byli wśród nich artyści R&amp;B, tacy jak Keith Sweat, Jodeci i R. Kelly, a także rock 'n' roll lat 50. i dźwięki Motown. W szkole średniej Bruno zaczął wsłuchiwać się w twórczość zespołów rocka klasycznego, a wśród nich m.in.: The Police, Led Zeppelin oraz The Beatles. Wszystkie te gatunki miały wpływ na styl muzyczny Marsa, który dodał: „Niełatwo jest tworzyć utwory z takiej mieszanki rocka, soulu i hip hopu, zwłaszcza że to zaledwie garstka z nich.”
Ponadto, Bruno przyznał, że odzwierciedlenie w jego stylu muzycznym miała również praca z innymi artystami: „'Nothin' on You' utrzymany był w klimacie Motown, a 'Billionaire' był piosenką reggae z przewodnią gitarą akustyczną, jednak jednym z moich ulubieńców jest utwór ['Fuck You!'] Cee-Lo [Greena]. Myślę, że nikt inny nie byłby stanie nagrać go tak, jak on. Jest jeszcze 'Just the Way You Are'. Jeśli znasz moją historię, wiesz, że uwielbiam wszystkie gatunki muzyczne.” Jednakże za swoją największą inspirację muzyczną Mars uznaje doo wop, który według niego „stworzony jest do piosenek miłosnych – jest tak czarujący, prosty i romantyczny”. Wpływ na jego twórczość miało także dorastanie na Hawajach, dzięki czemu w jego utworach wyczuć można dźwięki reggae; jak powiedział w jednym z wywiadów: „Na Hawajach jedne z największych stacji radiowych grają wyłącznie reggae. Lokalne zespoły inspirują się Bobem Marleyem. Ta muzyka łączy ludzi. To nie pop ani muzyka miejska. To po prostu piosenki. Dlatego radzą sobie tak dobrze. Utwór zawsze jest na pierwszym miejscu.”
Pod względem lirycznym, piosenki Marsa opisywane były jako optymistyczne, beztroskie i poprawiające samopoczucie. Jednakże w takich utworach, jak „Grenade”, „Liquor Store Blues” oraz „Talking to the Moon” poruszane są mroczniejsze aspekty życia człowieka, łącznie z niespełnioną miłością i zachowaniami samodestrukcyjnymi.

</doc>
<doc id="2008303" url="https://pl.wikipedia.org/wiki?curid=2008303" title="Miguel Ángel García Pérez-Roldán">
Miguel Ángel García Pérez-Roldán

Corona, właśc. Miguel Ángel García Pérez-Roldán (ur. 12 lutego 1981 roku w Talavera de la Reina) – hiszpański piłkarz, który gra na pozycji ofensywnego pomocnika.
Kariera klubowa.
Corona jest wychowankiem Realu Madryt. W swojej młodzieżowej karierze reprezentował barwy zarówno kadry C, jak i B, po czym w 2001 roku związał się z Realem Saragossa. Dla ekipy z Aragonii zagrał jednak tylko w 33 meczach w Primera División. W tym czasie był jeszcze wypożyczany do Polideportivo Ejido - na cały sezon oraz do Albacete Balompié - na sześć miesięcy.
Sezon 2006–2007 spędził natomiast na wypożyczeniu w klubie UD Almería. W 2007 roku zdecydował się na transfer definitywny do Almerii.
Corona pierwszego gola w La Liga zdobył główką 9 marca 2008 roku w przegranym 1:2 pojedynku z CA Osasuna.

</doc>
<doc id="2008304" url="https://pl.wikipedia.org/wiki?curid=2008304" title="Rejencja poznańska (1815–1920)">
Rejencja poznańska (1815–1920)

Rejencja poznańska (niem. "Regierungsbezirk Posen") – dawna rejencja pruska utworzona w 1815 r. w Wielkim Księstwie Poznańskim, od 1848 r. w Prowincji Poznańskiej. Po I wojnie światowej większość jej obszaru przypadła Polsce i weszła w skład nowo utworzonego województwa poznańskiego. Pozostałe przy Niemczech fragmenty utworzyły Marchię Graniczną Poznań-Prusy Zachodnie.

</doc>
<doc id="2008305" url="https://pl.wikipedia.org/wiki?curid=2008305" title="Teoria Wiedzy">
Teoria Wiedzy

Teoria Wiedzy (niem.: "Wissenschaftslehre") – jedno z najważniejszych dzieł Johanna Gottlieba Fichtego opublikowane w 1794 roku. Idealista niemiecki zawarł tam systematyczną wykładnię o "pojęciu Teorii Wiedzy"; czyli wiedzy naczelnej, będącej "nauką wszelkich ludzkich nauk". "Teoria wiedzy", w zamyśle niemieckiego filozofa, jest i formą i przedmiotem wszystkich nauk ludzkich w ogóle. Jednoznaczna definicja owego pojęcia ma ujawnić także "naczelną zasadę nauk szczegółowych". Przedstawiony sposób rozumowania Fichtego jest logicznie dedukcyjny. Budując od podstaw swoją "Wissenschaftslehre", Fichte wyszedł także od kantowskiego podziału sądów na sądy a priori oraz a posteriori; przy czym założenia systemu są właśnie "aprioryczne". 
Dzieło jest znaczącym fundamentem tradycji fichteanizmu.

</doc>
<doc id="2008306" url="https://pl.wikipedia.org/wiki?curid=2008306" title="Tejmuraz Gabaszwili">
Tejmuraz Gabaszwili

Tejmuraz Gabaszwili, ros. Теймураз Габашвили (ur. 23 maja 1985 w Tbilisi) – rosyjski tenisista, reprezentant w Pucharze Davisa, olimpijczyk z Rio de Janeiro (2016).
Kariera tenisowa.
Od roku 2001 Rosjanin jest tenisistą zawodowym.
W karierze najlepszym jego wynikiem wielkoszlemowym jest 4 runda Rolanda Garrosa z 2010 i 2015 roku.
Gabaszwili również odnosił zwycięstwa w zawodach kategorii ATP Challenger Tour.
Latem 2007 roku osiągnął finał rozgrywek ATP World Tour w grze podwójnej razem z Ivo Karloviciem w Indianapolis, na kortach twardych. Pojedynek finałowy przegrali z parą Juan Martín del Potro-Travis Parrott. W kwietniu 2015 roku wraz z Ričardasem Berankisem triumfowali w Houston, pokonując w finale Treata Hueya i Scotta Lipsky’ego 6:4, 6:4.
W 2009 zadebiutował w reprezentacji Rosji w Pucharze Davisa.
W 2016 zagrał w turnieju singlowym igrzysk olimpijskich w Rio de Janeiro odpadając w 1 rundzie.
W lutym 2016 roku osiągnął najwyższą pozycję rankingową w grze pojedynczej – nr 43.
W 2021 roku został zdyskwalifikowany na dwadzieścia miesięcy w związku z naruszeniem zasad antydopingowych i wykryciem w jego moczu furosemidu.

</doc>
<doc id="2008320" url="https://pl.wikipedia.org/wiki?curid=2008320" title="Most Żernicki">
Most Żernicki

Most Żernicki ("Lohebrücke-Neukirch"; w 1948 r. "Most Żerdnicki") – most położony we Wrocławiu, stanowiący przeprawę nad rzeką Ślęza. Most zlokalizowany jest w rejonie osiedla Żerniki, w ciągu Ulicy Żernickiej.
Most został zbudowany w 1932 roku, a następnie, w roku 1952, odbudowany na dawnych podporach. Jego długość całkowita wynosi 37,3 m, a szerokość całkowita 7,3 m, w tym 5,9 m to jezdnia, a 0,7 to chodniki. Konstrukcja mostu została wykonana w postaci trzech przęseł, ustrój nośny płytowo–żebrowy, technologia wykonania żelbetowa. Nawierzchnia wykonana została jako bitumicza. Zbyt mała szerokość mostu (jezdni, chodników), wymusiła wybudowanie w 2007 roku, równolegle do mostu Kładki Żernickiej, dla ruchu pieszego i rowerowego. Przez most przeprowadzone są linie autobusowe komunikacji miejskiej obsługujące wschodnie osiedla miasta (linie nr 109, 129, 148, 609).
Przedwojenne niemieckie nazwy mostów przerzuconych nad rzeką Ślęzą – "Lohebrücke" – znaczą "most na Ślęzie"; nazwa ta stosowana była w odniesieniu do wszystkich ówczesnych mostów przerzuconych przez rzekę Ślęza – "Lohe"; "Neukirch" stanowi nawiązanie do poprzedniej nazwy ulicy Żernickiej – "Neukircher Str." – obowiązującej od 8 sierpnia 1933 r.
W październiku 2017 most został wyłączony z ruchu (zbudowano równoległą przeprawę w sąsiedztwie mostu, kilkanaście metrów na południe od niego) w związku z koniecznością jego rozbiórki i zastąpienia starego mostu nową konstrukcją. Nowy most powstać ma – według zatwierdzonego harmonogramu – do października 2018 roku. W grudniu 2017 r. zakończono palowanie pod fundamenty. Nowy most ma mieć 61 m długości i ma być o 1,5 m wyższy od poprzedniego. Nowy termin zakończenia budowy wyznaczono na lato 2018.
Na 17 sierpnia 2018 planuje się otwarcie mostu dla ruchu kołowego. Planuje się następnie remont kładki pieszo-rowerowej.

</doc>
<doc id="2008321" url="https://pl.wikipedia.org/wiki?curid=2008321" title="Georg Schrimpf">
Georg Schrimpf

Georg Gerhard Schrimpf (ur. 13 lutego 1889 w Monachium, zm. 19 kwietnia 1938 w Berlinie) – niemiecki malarz, zaliczany do nurtu Nowej Rzeczowości.
Życiorys.
Od młodości wykazywał chęć do malarstwa, ale z woli rodziców zdobył zawód cukiernika. Jednak po ukończeniu szkoły w Pasawie wyruszył w podróż po Europie jak wagabunda. Imał się różnych zajęć. Pracował jako kelner, palacz i piekarz. Zaprzyjaźnił się z Oskarem Grafem, z którym razem podróżowali m.in. po Szwajcarii i Włoszech. Kilka miesięcy przebywali w kolonii anarchistów w Asconie.
W 1915 przeniósł się do Berlina i pracował w fabryce czekolady. Zaczął też intensywnie malować. Dwa lata później ożenił się z malarką Marią Uhden. Przeprowadzili się do Monachium, jednak Maria zmarła w sierpniu 1918 po urodzeniu syna.
W latach 20. brał udział w wielu wystawach. Pracował w Szkole Rzemiosła Artystycznego (Königliche Kunstgewerbeschule München/ Staatliche Kunstgewerbeschule München). W 1933 otrzymał stanowisko profesora Państwowej Szkoły Wyższej Wychowania Artystycznego w Berlinie. Jego kariera zakończyła się w 1938, gdy został usunięty pod zarzutem sympatii komunistycznych (w 1919 zaangażował się w ruch rewolucyjny a w latach 20. należał do KPD). Obrazy jego potępiono, a on sam zmarł w tym samym roku.

</doc>
<doc id="2008324" url="https://pl.wikipedia.org/wiki?curid=2008324" title="FC Kutaisi">
FC Kutaisi



</doc>
<doc id="2008325" url="https://pl.wikipedia.org/wiki?curid=2008325" title="Dracunculus (roślina)">
Dracunculus (roślina)

Drakunkulus ("Dracunculus" Mill.) – rodzaj roślin należący do rodziny obrazkowatych, liczący dwa gatunki: drakunkulus zwyczajny ("Dracunculus vulgaris" Schott), popularnie zwany "smoczą lilią" i "Dracunculus canariensis" Kunth. Rodzaj "Dracunculus" posiada homonim w taksonomii zoologicznej – "Dracunculus" L. – odnoszący się do rodzaju zwierząt z typu nicieni. Nazwa naukowa pochodzi od łacińskiego słowa "dracunculus" (mały smok), odnoszącego się do wyglądu kwiatostanu tych roślin, i była użyta dla ich określenia już w pracach Pliniusza.
Systematyka.
Do rodzaju należą dwa gatunki:

</doc>
<doc id="2008329" url="https://pl.wikipedia.org/wiki?curid=2008329" title="Metro w Limie">
Metro w Limie

Metro w Limie, oficjalnie z hiszp. Tren Urbano de Lima – jeden z systemów transportu publicznego świadczącym usługi przewozowe na terenie obszaru metropolitarnego Limy.
Historia.
Na przełomie lat 1972 i 1973 specjalnie powołana robocza grupa METROLIMA opracowała studium wykonalności i projekt techniczny mający na celu stworzyć ideę budowy pierwszej linii metra w mieście. Pierwszy projekt został przyjęty i zaakceptowany przez rząd Peru w 1974 r., jednakże z powodu panującego w tamtych latach międzynarodowego kryzysu gospodarczego, postanowiono odłożyć budowę metra na późniejsze lata. Począwszy od 1986 r. za rządów Alana Garcíi Péreza zaczęto powoli wdrażać środki finansowe, przygotowywać plany i dokumentacje na realizację projektu, który rozpoczął się w 2001 r. i w tym też roku rozpoczęto regularną budowę pierwsze linii metra. Otwarcia dokonano w 2003 r. czego dokonał sam alkad Limy Luis Castañeda.
Linie metra.
Obecnie funkcjonuje jedna linia metra otwarta w 2003 a ukończona w 2005 r., która posiada 21,5 km długości i 16 stacji na swej trasie.
Plany rozbudowy.
Stworzony plan sieci rozwoju metra dla obszaru metropolitarnego Lima – Callao obejmuje łącznie 7 linii:

</doc>
<doc id="2008332" url="https://pl.wikipedia.org/wiki?curid=2008332" title="John Sell Cotman">
John Sell Cotman

John Sell Cotman (ur. 16 maja 1782 w Norwich, zm. 24 lipca 1842 w Londynie) – angielski malarz, grawer i ilustrator tworzący głównie akwarele, czołowy przedstawiciel Norwich School.
Życie.
Urodził się w rodzinie bogatego kupca jedwabiu. W 1798 wyjechał do Londyn, gdzie pracował u Thomasa Monro, lekarza i kolekcjonera sztuki. Poznał w tym czasie Williama Turnera i Thomasa Girtina, wyjeżdżał też malować do Walii i Surrey. W 1800 wystawił pierwszą pracę w Royal Academy, otrzymał też liczącą się nagrodę, honorową paletę od Society of Arts.
W 1806 artysta osiadł na stałe w rodzinnym Norwich, gdzie przystąpił do lokalnej szkoły malarstwa pejzażowego – Norwich School. W 1809 ożenił się z Ann Mills, córką farmera, małżeństwo miało pięcioro dzieci. W 1834 został profesorem rysunku w King’s College w Londynie, gdzie jego uczniem był m.in. Dante Gabriel Rossetti. Malarz współpracował od 1825 z Royal Watercolour Society, a od 1836 był honorowym członkiem Royal Institute of British Architects. Zmarł w 1842, został pochowany na cmentarzu St. John’s Wood w Londynie. Jego dwaj synowie Miles Edmund Cotman i John Joseph Cotman także byli malarzami.
Twórczość.
John Sell Cotman malował głównie akwarelami, jego śmiałe prace odznaczają się użyciem dużych plam rozcieńczonych kolorów i prostą, geometryczną kompozycją. Tematyka była zróżnicowana, przeważały pejzaże i tematy marynistyczne. Artysta tworzył też akwaforty, głównie na potrzeby ilustrowania książek, dokumentował stare budynki i zabytki. Jego obrazy znajdują się głównie w zbiorach brytyjskich, m.in. Castle Museum and Art Gallery w Norwich (ponad 2000 prac), Tate Gallery, British Museum and Victoria &amp; Albert Museum w Londynie, Fitzwilliam Museum w Cambridge i City Art Gallery w Leeds.

</doc>
<doc id="2008334" url="https://pl.wikipedia.org/wiki?curid=2008334" title="Rezerwat przyrody Ponty im. Teodora Zielińskiego">
Rezerwat przyrody Ponty im. Teodora Zielińskiego

Rezerwat przyrody Ponty im. Teodora Zielińskiego – leśny rezerwat przyrody położony w centralnej Polsce, na Równinie Radomskiej, w gminie wiejskiej Pionki (województwo mazowieckie). Znajduje się w środkowej części Puszczy Kozienickiej, w granicach Kozienickiego Parku Krajobrazowego, 7 km na północny zachód od Pionek, na gruntach wsi Jaroszki. Na południowym wschodzie graniczy z rezerwatem „Ponty Dęby”.
Celem ochrony jest zachowanie drzewostanów dębowo-jodłowych o charakterze naturalnym, z jodłą na północnej granicy jej zasięgu.
Rezerwat został utworzony w 1978 roku i zajmuje powierzchnię 36,6147 ha. Wokół rezerwatu wyznaczono otulinę o powierzchni 9,7864 ha. Rezerwat jest objęty ochroną czynną.
Nazwę nadano mu na cześć znanego miłośnika puszczy, leśnika Teodora Zielińskiego.
Walory przyrodnicze.
W rezerwacie ochroną objęte są zbliżone do naturalnych, a charakterystyczne dla Puszczy Kozienickiej zbiorowiska jodłowo-dębowe. Oprócz jodły zwyczajnej i dębu szypułkowego, których wiek szacuje się na 160–200 lat, występuje tu sosna zwyczajna, brzoza brodawkowata, grab pospolity i świerk pospolity. W runie znajdują się m.in.: przylaszczka pospolita, gajowiec żółty, miodunka ćma, dąbrówka rozłogowa, zawilec gajowy i lilia złotogłów. Na terenie rezerwatu zauważono występowanie około 30 gatunków ptaków, m.in.: bocian czarny, zięba, dzięcioł, wilga czy drozd śpiewak.
Turystyka.
Wzdłuż północnej granicy rezerwatu przebiegają dwa szlaki turystyczne:

</doc>
<doc id="2008336" url="https://pl.wikipedia.org/wiki?curid=2008336" title="Grupa Ochronno Propagandowa">
Grupa Ochronno Propagandowa



</doc>
<doc id="2008338" url="https://pl.wikipedia.org/wiki?curid=2008338" title="Marcus Túlio Tanaka">
Marcus Túlio Tanaka

 – japoński piłkarz grający na pozycji obrońcy.
Kariera.
Urodził się w brazylijskim São Paulo. Jego rodzicami byli Japończyk oraz Brazylijka. W wieku 16 lat wyjechał do akademii Shibuya Makuhari w Japonii.
Karierę seniorską rozpoczął w klubie Sanfrecce Hiroszima. W 2003 roku został wypożyczony do drugoligowego klubu Mito HollyHock.
Urawa Red Diamonds (2004–2009).
W 2004 roku został zawodnikiem klubu Urawa Red Diamonds. W tym samym roku wraz z klubem sięgnął po drugie miejsce w lidze. Rok później Urawa Reds zdobyli ponownie wicemistrzostwo. W 2006 roku Túlio Tanaka świętował zdobycie Pucharu Cesarza, najważniejszych rozgrywek pucharowych w Japonii. W tym samym roku został wybrany MVP J1 League. Po zdobyciu w 2007 roku mistrzostwa kraju klub z Saitamy miał prawo gry w Azjatyckiej Lidze Mistrzów. W Klubowych Mistrzostwach Świata 2007 jego klub zajął trzecie miejsce. W 2010 roku Tanaka postanowił opuścić swój dotychczasowy klub i przeniósł się do innego klubu z J-League, Nagoya Grampus. W sumie w Urawa Red Diamonds występował przez 5 sezonów, zagrał dla niego w 168 meczach i zdobył 37 goli, zawsze był wybierany do najlepszej „jedenastki” ligi.
Kariera reprezentacyjna.
10 października 2003 uzyskał japońskie obywatelstwo, które pozwalało mu na grę dla Japonii. Tanaka w 2004 roku wystąpił na Igrzyskach Olimpijskich w Atenach. W seniorskiej reprezentacji Japonii zadebiutował 9 sierpnia 2006 roku w meczu z Trynidadem i Tobago. W maju 2010 roku został powołany do kadry na Mistrzostwa świata 2010. 30 maja 2010 roku w jednym z ostatnich meczów przed mistrzostwami świata, rozegranym przeciwko Anglii, Tanaka zdobył bramkę dwie bramki, w tym jedną samobójczą. Mecz zakończył się wynikiem 2:1 dla Anglików. 4 czerwca 2010 roku po jego wślizgu w meczu przeciwko WKS, Didier Drogba doznał złamania ręki, co wykluczyło jego występ na MŚ.

</doc>
<doc id="2008340" url="https://pl.wikipedia.org/wiki?curid=2008340" title="Gmina zbiorowa Grafschaft Hoya">
Gmina zbiorowa Grafschaft Hoya

Gmina zbiorowa Grafschaft Hoya (niem. "Samtgemeinde Grafschaft Hoya") – gmina zbiorowa położona w niemieckim kraju związkowym Dolna Saksonia, w powiecie Nienburg (Weser). Siedziba administracji gminy zbiorowej znajduje się w mieście Hoya.
1 stycznia 2011 do gminy zbiorowej przyłączono cztery gminy tworzące gminę zbiorową Eystrup, która została rozwiązana.
Podział administracyjny.
Do gminy zbiorowej Grafschaft Hoya należy dziesięć gmin, w tym jedno miasto ("Stadt") oraz jedno miasto ("Flecken"):

</doc>
<doc id="2008343" url="https://pl.wikipedia.org/wiki?curid=2008343" title="Grupy ochronno-propagandowe">
Grupy ochronno-propagandowe

Grupy ochronno-propagandowe – sformowane przez Korpus Bezpieczeństwa Wewnętrznego i WP w grudniu 1946 na terenie Polski w celu skutecznego przeprowadzenia akcji przedreferendalnej. Ich zadaniem była organizacja wieców i spotkań wyborczych, propaganda, indoktrynacja oraz bezpośredni nacisk na ludność. Swoim zasięgiem w okresie poprzedzającym sfałszowane wybory do Sejmu Ustawodawczego w styczniu 1947 działania GOP objęły prawdopodobnie ok. 6 mln osób.
GOP powstało z przekształcenia dotychczasowych brygad propagandowych i grup ochronnych. Całość podlegała kierownictwom wojewódzkim tworzonym przez dowództwa okręgów. GOP działały poprzez prowadzenie akcji uświadamiającej np. wiece, pogadanki, służyła m.in. pomocą sanitarną, konkretną pomocą w sprawach codziennych ludności (żniwa, wykopki), co również miało swoją wymowę propagandową. Według publikacji wydawanych w PRL, GOP zapewniała ludności, zwłaszcza mieszkańcom wsi i osad, ochronę przed bandami rabunkowymi i przed aktywnością oddziałów podziemia politycznego. 

</doc>
<doc id="2008344" url="https://pl.wikipedia.org/wiki?curid=2008344" title="Park Cammeret">
Park Cammeret

Park Cammeret (hebr. פארק צמרת) – osiedle mieszkaniowe w Tel Awiwie, znajdujące się na terenie Dzielnicy Czwartej.
Położenie.
Osiedle leży na nadmorskiej równinie Szaron. Jest położone we wschodniej części aglomeracji miejskiej Tel Awiwu, na południe od rzeki Jarkon. Północną granicę osiedla wyznacza ulica HaRav Shlomo Goren, za którą są osiedla Bawli i Giwat Amal Bet. Wschodnią granicę wyznacza autostrada Ayalon oraz rzeka Ajjalon, za którą jest miasto Ramat Gan. Południową granicę wyznaczaj ulica Ja'acov Dori, za którą jest osiedle Ha-Cafon ha-Chadasz. Na zachodzie, za ulicą Namir jest osiedle Ha-Cafon ha-Chadasz.
Historia.
Pierwotnie w miejscu tym znajdowała się arabska wioska Al-Jammasin al-Gharbi (arab. جمّاسين الغربي), utworzona w XVIII wieku przez Beduinów. W 1945 liczyła ona 1080 mieszkańców. Podczas Wojny domowej w Mandacie Palestyny wioska została otoczona przez osiedla i drogi kontrolowane przez siły żydowskie. Ze względu na trudne warunki życia w tej okrążonej arabskiej enklawie, większość mieszkańców wioski zdecydowała się na jej opuszczenie. 7 stycznia 1948 siły Hagany zmusiły pozostałych do opuszczenia wsi. Wioska została całkowicie opuszczona w dniu 17 marca 1948, kiedy to Hagana zajęła opuszczone domy.
We wrześniu 2002 zatwierdzono plan budowy nowoczesnego osiedla, w skład którego wejdzie 12 mieszkalnych drapaczy chmur. Kompleks mieszkalny jest wzorowany na podobnych projektach realizowanych w Londynie i Paryżu. Budowa wieżowców rozpoczęła się w 2005 i zostanie ukończona w 2013.
Architektura.
W osiedlu znajduje się dwanaście luksusowych mieszkalnych drapaczy chmur. Są one wybudowane na dwóch polach, oddzielonych od siebie szeroką aleją. Wzdłuż alei posadzono liczne drzewa.
W północnej części znajdują się: Manhattan Tower (wysokość 140 metrów), kompleks dwóch wieżowców Yoo Tel Aviv – Yoo Tel Aviv 1 (wysokość 128 metrów) i Yoo Tel Aviv 2 (wysokość 142 metrów) -, Aviv BaTzameret Tower (wysokość 108 metrów) i NAM Tower (wysokość 101 metrów).
W południowej części osiedla znajdują się: W-Tower (wysokość 156 metrów) i One Tower (wysokość 102 metrów). Trwa budowa kompleksu trzech wieżowców Habas Park Tzameret – W Boutique (wysokość 105 metrów), B.S.R. Tower 2 (wysokość 101 metrów) i B.S.R. Tower 3 (wysokość 101 metrów).
Jest tu także planowana budowa najwyższego wieżowca Park Tzameret Tower 12 (wysokość 168 metrów) i niższego Lavon (wysokość 101 metrów)
Transport.
Przy osiedlu przebiega droga ekspresowa nr 2 (Tel Awiw-Netanja-Hajfa) i autostrada nr 20 ("Ayalon Highway").

</doc>
<doc id="2008348" url="https://pl.wikipedia.org/wiki?curid=2008348" title="Gmina zbiorowa Heemsen">
Gmina zbiorowa Heemsen

Gmina zbiorowa Heemsen (niem. "Samtgemeinde Heemsen") – gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajduje się w miejscowości Rohrsen.
Podział administracyjny.
Do gminy zbiorowej Heemsen należą cztery gminy, w tym jedno miasto "(Flecken)":

</doc>
<doc id="2008349" url="https://pl.wikipedia.org/wiki?curid=2008349" title="Parthenopaios">
Parthenopaios



</doc>
<doc id="2008351" url="https://pl.wikipedia.org/wiki?curid=2008351" title="Parthenopaeus">
Parthenopaeus



</doc>
<doc id="2008355" url="https://pl.wikipedia.org/wiki?curid=2008355" title="Gmina zbiorowa Landesbergen">
Gmina zbiorowa Landesbergen

Gmina zbiorowa Landesbergen (niem. "Samtgemeinde Landesbergen") – dawna gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajdowała się w miejscowości Landesbergen.
1 listopada 2011 gmina zbiorowa połączyła się z gminą samodzielną Stolzenau tworząc nową gminę zbiorową Mittelweser.
Podział administracyjny.
Do gminy zbiorowej Landesbergen należały cztery gminy:

</doc>
<doc id="2008360" url="https://pl.wikipedia.org/wiki?curid=2008360" title="Mosty Żernickie">
Mosty Żernickie

Mosty Żernickie – zespół mostów położonych we Wrocławiu w rejonie osiedla Żerniki, stanowiących przeprawę nad rzeką Ślęza.
Mosty te obejmują następujące przeprawy:
W pobliżu mostów znajdują się pozostałości poniemieckich schronów wartowniczych. Na północ od mostu kolejowego znajduje się kolejna przeprawa – przerzut rurociągu.
Kolejność poszczególnych przepraw, od południa ku północy (w dół rzeki zgodnie z jej biegiem), jest następująca: 1. Kładka Żernicka, 2. Most Żernicki, 3. Most kolejowy, 4. przerzut rurociągu.
Przedwojenne niemieckie nazwy tych mostów (kolejowego i drogowego) – "Lohebrücke" – oznaczają "most na Ślęzie"; nazwa ta dotyczyła wszystkich ówczesnych mostów przerzuconych przez rzekę Ślęza – "Lohe".

</doc>
<doc id="2008366" url="https://pl.wikipedia.org/wiki?curid=2008366" title="Gmina zbiorowa Liebenau">
Gmina zbiorowa Liebenau

Gmina zbiorowa Liebenau (niem. "Samtgemeinde Liebenau") – dawna gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajdowała się w mieście Liebenau.
Podział administracyjny.
Do gminy zbiorowej Liebenau należały trzy gminy, w tym jedno miasto "(Flecken)":
1 listopada 2021 gmina zbiorowa wraz z gminą zbiorową Marklohe utworzyła nową gminę zbiorową Weser-Aue.
Współpraca.
Miejscowość partnerska:

</doc>
<doc id="2008368" url="https://pl.wikipedia.org/wiki?curid=2008368" title="Port lotniczy Goundam">
Port lotniczy Goundam

Port lotniczy Goundam (IATA: GUD, ICAO: GAGM) – międzynarodowy port lotniczy, położony w Goundam, w Mali.

</doc>
<doc id="2008370" url="https://pl.wikipedia.org/wiki?curid=2008370" title="Wilczek (ujednoznacznienie)">
Wilczek (ujednoznacznienie)

Wilczek:
Osoby o nazwisku Wilczek:
Części miejscowości:

</doc>
<doc id="2008376" url="https://pl.wikipedia.org/wiki?curid=2008376" title="Túlio Costa">
Túlio Costa

Túlio Costa, właśc. Túlio Humberto Pereira Costa lub Túlio Maravilha (ur. 2 czerwca 1969 w Goiânii) – brazylijski piłkarz występujący na pozycji napastnika.
8 lutego 2014 roku wreszcie osiągnął swój cel - strzelił tysięczną bramkę w profesjonalnej karierze piłkarskiej.
Kariera klubowa.
Túlio Costa rozpoczął piłkarską karierę w rodzinnej Goiânii w klubie Goiás EC w 1988 roku. Z Goias trzykrotnie zdobył mistrzostwo stanu Goiás - Campeonato Goiano w 1989, 1990, 1991 roku. Indywidualnie Tulio osiągnął sukcesy w postaci tytułów króla ligi brazylijskiej 1989 oraz ligi stanowej Goias w 1991 roku. W 1992 roku Tulio wyjechał na kilkanaście miesięcy do ówczesnego mistrza Szwajcarii FC Sion.
Po powrocie do Brazylii Tulio został zawodnikiem Botafogo FR. Gra w Botafogo to najlepszy okres w jego karierze. Z drużyną "Fogão" zdobył mistrzostwo Brazylii 1995, a indywidualnie Tulio dwukrotnie został królem strzelców ligi w 1994 i 1995 roku oraz królem strzelców ligi stanowej Rio de Janeiro w tych samych latach. Na początku 1997 odszedł z Botafogo do Corinthians Paulista. Ten transfer zapoczątkował ustawiczne zmiany klubów przez Tulio, które trwają do chwili obecnej. Z Corithians zdobył mistrzostwo stanu São Paulo - Campeonato Paulista w 1997 roku, po czym przeszedł do Vitórii Salvador.
Rok 1998 spędził ponownie w Botafogo, z którym wygrał "Turniej Rio-São Paulo". W 1999 roku grał w trzech klubach: Fluminense FC, Cruzeiro EC oraz Vila Nova. W 2000 roku grał w São Caetano oraz po raz trzeci w Botafogo. W 2001 roku grał w Vila Nova oraz Santa Cruz Recife. Z drużyną Vila Nova zdobył mistrzostwo stanu Goiás - Campeonato Goiano. W 2002 roku zdecydował się na swój drugi transfer do Europy do Újpestu Budapeszt, z którym zdobył "Puchar Węgier 2002".
Po powrocie do Brazylii do Brasiliense Brasília, z którym wygrał Campeonato Brasileiro Série C i awansował do drugiej ligi. 2003 rok zakończył w Atlético Goianiense. W 2004 roku rozpoczął w prowincjonalnym Tupy, z którego przeszedł do boliwijskiego Club Jorge Wilstermann. Po powrocie do Brazylii występował w Anapolinie Anápolis. Kolejnymi jego klubami były Volta Redonda i EC Juventude. W barwach Volty Redondy zdobył kolejny tytuł króla strzelców ligi Rio de Janeiro.
Pod koniec 2005 roku zaliczył krótki epizod w saudyjskim Asz-Szabab Rijad, z którego powrócił do Volta Redonda FC. W latach 2006–2007 Tulio ustawicznie zmieniał kluby, grając kolejno w Fast Manaus, Canedense, Itauçuense i Canedense. W latach 2007–2008 grał ponownie w Vila Nova, w którym został po raz trzeci królem strzelców ligi stanu Goiás. W 2009 roku grał w Itumbiara, Goiás EC oraz w Botafogo DF, w którym gra do chwili obecnej.
W 2017 roku zakończył swoją karierę w Clube Atlético Taboão da Serra w wieku 49 lat
Kariera reprezentacyjna.
Túlio Costa ma za sobą występy w reprezentacji Brazylii, w której zadebiutował 17 października 1990 w zremisowanym 0-0 towarzyskim meczu z reprezentacją Chile. W następnych latach Tulio był sporadycznie powoływany do reprezentacji.
Większość swoich występów i bramek Tulio w reprezentacji przypada na 1995 roku. 29 czerwca w towarzyskim meczu rozegranym w Recife strzelił 2 gole Reprezentacji Polski prowadzonej przez Henryka Apostela. W lipcu Tulio uczestniczył w Copa América 1995, na którym Brazylia zajęła drugie miejsce przegrywając w finale w karnych z Urugwajem. Ostatni raz w reprezentacji zagrał 20 grudnia 1995 w wygranym 3-1 towarzyskim meczu z Kolumbią, w którym Tulio strzelił 2 bramki. Łączny bilans Tulio w reprezentacji to 14 spotkań i 10 bramek.

</doc>
<doc id="2008377" url="https://pl.wikipedia.org/wiki?curid=2008377" title="Rivière des Prairies">
Rivière des Prairies

Rivière des Prairies - rzeka w kanadyjskiej prowincji Quebec, na granicy regionów administracyjnych Laval i Montreal. Oddziela od siebie wyspy Île de Montréal i Jésus.
Rivière des Prairies wypływa z jeziora Lac des Deux Montagnes i uchodzi do Rzeki Świętego Wawrzyńca przy północnym krańcu Île de Montréal. Obecna nawa (z fr. "Rzeka Łąk") została po raz pierwszy użyta już w 1615 roku przez Samuela de Champlaina. Od tego czasu pojawiały się różne uzasadnienia tej nazwy. W 1632 roku Gabriel Sagard Théodat napisał: „Rivière des Prairies, zwana tak ze względu na mnogość wysepek płaskich i łąk przyjemnych, które ta rzeka, jak i również ładne i duże jezioro, zawierają”. Zupełnie inne uzasadnienie znajduje się w dziele "Relation des Jésuites de 1637": „Przy północnych brzegach wyspy Isle de Mont-Réal płynie rzeka Rivière des Prairies (...), nazwana tak od pewnego człowieka, który zwał się Des Prairies, który, płynąc barką w kierunku tych trzech rzek, zbłądził w pobliżu wysp tu widocznych (...) i rzekę tę potem po nim nazwano”. Wersję tę może potwierdzać wzmianka Champlaina z 1610 roku o handlarzu futrami, który nazywał się Des Prairies. W XVII wieku jako część Rivière des Prairies rozumiano również przedłużenie Ottawy między wyspami Bizard a Île de Montréal.

</doc>
<doc id="2008379" url="https://pl.wikipedia.org/wiki?curid=2008379" title="W-Tower">
W-Tower

W-Tower (hebr. מגדל W) - wieżowiec w osiedlu Park Cammeret we wschodniej części miasta Tel Awiw, w Izraelu.
Historia.
We wrześniu 2002 zatwierdzono plan budowy nowoczesnego osiedla Park Tzameret, w skład którego miało wejść 12 mieszkalnych drapaczy chmur. Kompleks mieszkalny był wzorowany na podobnych projektach realizowanych w Londynie i Paryżu. Budowa wieżowców rozpoczęła się w 2005.
Dane techniczne.
Budynek ma 46 kondygnacji i wysokość 156,4 metrów.
Wieżowiec wybudowano w stylu modernistycznym. Wzniesiono go z betonu. Elewacja jest wykonana w kolorze białym.
Wykorzystanie budynku.
Wieżowiec jest wykorzystywany jako luksusowy budynek mieszkalny. W budynku mieści się 168 apartamentów mieszkalnych oraz podziemny parking dla samochodów.

</doc>
<doc id="2008380" url="https://pl.wikipedia.org/wiki?curid=2008380" title="Túlio Humberto Pereira Costa">
Túlio Humberto Pereira Costa



</doc>
<doc id="2008381" url="https://pl.wikipedia.org/wiki?curid=2008381" title="Túlio Maravilha">
Túlio Maravilha



</doc>
<doc id="2008382" url="https://pl.wikipedia.org/wiki?curid=2008382" title="Túlio (ujednoznacznienie)">
Túlio (ujednoznacznienie)



</doc>
<doc id="2008383" url="https://pl.wikipedia.org/wiki?curid=2008383" title="McIntire (Iowa)">
McIntire (Iowa)

McIntire – miasto w Stanach Zjednoczonych, w stanie Iowa, w hrabstwie Mitchell. Zgodnie ze spisem statystycznym z 2000 roku, miasto liczyło 173 mieszkańców.

</doc>
<doc id="2008384" url="https://pl.wikipedia.org/wiki?curid=2008384" title="Gmina zbiorowa Marklohe">
Gmina zbiorowa Marklohe

Gmina zbiorowa Marklohe (niem. "Samtgemeinde Marklohe") – dawna gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajdowała się w miejscowości Marklohe.
Podział administracyjny.
Do gminy zbiorowej Marklohe należały trzy gminy:
1 listopada 2021 gmina zbiorowa wraz z gminą zbiorową Liebenau utworzyła nową gminę zbiorową Weser-Aue.

</doc>
<doc id="2008385" url="https://pl.wikipedia.org/wiki?curid=2008385" title="Scleractina">
Scleractina



</doc>
<doc id="2008387" url="https://pl.wikipedia.org/wiki?curid=2008387" title="Mitchell (Iowa)">
Mitchell (Iowa)

Mitchell – miasto w Stanach Zjednoczonych, w stanie Iowa, w hrabstwie Mitchell. Zgodnie ze spisem statystycznym z 2000 roku, miasto liczyło 155 mieszkańców.

</doc>
<doc id="2008388" url="https://pl.wikipedia.org/wiki?curid=2008388" title="Rivière des Mille Îles">
Rivière des Mille Îles

Rivière des Mille Îles - rzeka w kanadyjskiej prowincji Quebec, na granicy regionów Laval oraz Laurentides i Lanaudière. Oddziela wyspę Jésus od północnego wybrzeża.
Nazwa rzeki (z fr. "Rzeka Tysiąca Wysp") pochodzi od archipelagu Mil Isles ("Tysiąc Wysp"), który składa się z niewielkich wysepek ciągnących się przez całą długość rzeki. Owe wysepki zostały wspomniane pod nazwą Mil Isles w "Relation des Jésuites de 1674", rzeka została natomiast nazwana Rivière Jésus. W 1683 roku Michel-Sidrac Dugué de Boisbriand otrzymał ziemię nad brzegiem rzeki, gdzie został utworzony seniorat Seigneurie des Mille-Isles. Określenia „Rivière des Mille Isles” po raz pierwszy użył Nicolas-Gaspard Boucault w 1754 roku. Według "Relation des Jésuites de 1637" rzeka nosiła również nazwę „Rivière Saint-Jean”, od zarządcy Jeana Nicoleta z Trois-Rivières.

</doc>
<doc id="2008389" url="https://pl.wikipedia.org/wiki?curid=2008389" title="Orchard (Iowa)">
Orchard (Iowa)

Orchard – miasto w Stanach Zjednoczonych, w stanie Iowa, w hrabstwie Mitchell. Zgodnie ze spisem statystycznym z 2000 roku, miasto liczyło 88 mieszkańców.

</doc>
<doc id="2008390" url="https://pl.wikipedia.org/wiki?curid=2008390" title="Scleractinia">
Scleractinia



</doc>
<doc id="2008391" url="https://pl.wikipedia.org/wiki?curid=2008391" title="Gmina zbiorowa Steimbke">
Gmina zbiorowa Steimbke

Gmina zbiorowa Steimbke (niem. "Samtgemeinde Steimbke") – gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajduje się w miejscowości Steimbke.
Podział administracyjny.
Do gminy zbiorowej Steimbke należą cztery gminy:

</doc>
<doc id="2008394" url="https://pl.wikipedia.org/wiki?curid=2008394" title="St. Ansgar (Iowa)">
St. Ansgar (Iowa)

St. Ansgar – miasto w Stanach Zjednoczonych, w stanie Iowa, w hrabstwie Mitchell. Zgodnie ze spisem statystycznym z 2000 roku, miasto liczyło 1031 mieszkańców.

</doc>
<doc id="2008395" url="https://pl.wikipedia.org/wiki?curid=2008395" title="Korale rafotwórcze">
Korale rafotwórcze



</doc>
<doc id="2008397" url="https://pl.wikipedia.org/wiki?curid=2008397" title="Korale kamienne">
Korale kamienne



</doc>
<doc id="2008398" url="https://pl.wikipedia.org/wiki?curid=2008398" title="Korale rafowe">
Korale rafowe



</doc>
<doc id="2008399" url="https://pl.wikipedia.org/wiki?curid=2008399" title="Koralowce kamienne">
Koralowce kamienne



</doc>
<doc id="2008401" url="https://pl.wikipedia.org/wiki?curid=2008401" title="Stacyville (Iowa)">
Stacyville (Iowa)

Stacyville – miasto w Stanach Zjednoczonych, w stanie Iowa, w hrabstwie Mitchell. Zgodnie ze spisem statystycznym z 2000 roku, miasto liczyło 469 mieszkańców.

</doc>
<doc id="2008402" url="https://pl.wikipedia.org/wiki?curid=2008402" title="Madreporowce">
Madreporowce



</doc>
<doc id="2008403" url="https://pl.wikipedia.org/wiki?curid=2008403" title="Madreporaria">
Madreporaria



</doc>
<doc id="2008405" url="https://pl.wikipedia.org/wiki?curid=2008405" title="Port lotniczy Warzazat">
Port lotniczy Warzazat

Port lotniczy Warzazat (IATA: OZZ, ICAO: GMZZ) - port lotniczy położony 2 km od Warzazatu, w regionie Sus-Masa-Dara, w Maroku.

</doc>
<doc id="2008406" url="https://pl.wikipedia.org/wiki?curid=2008406" title="Gmina zbiorowa Uchte">
Gmina zbiorowa Uchte

Gmina zbiorowa Uchte (niem. "Samtgemeinde Uchte") – gmina zbiorowa położona w niemieckim kraju związkowym Dolna Saksonia, w Nienburg (Weser). Siedziba administracji gminy zbiorowej znajduje się w mieście Uchte.
Podział administracyjny.
Do gminy zbiorowej Uchte należą cztery gminy, w tym dwa miasta (niem. "Flecken"):

</doc>
<doc id="2008415" url="https://pl.wikipedia.org/wiki?curid=2008415" title="Port lotniczy Ujun al-Atrus">
Port lotniczy Ujun al-Atrus

Port lotniczy Ujun al-Atrus (IATA: AEO, ICAO: GQNA) – port lotniczy położony w Ujun al-Atrus, w Mauretanii.

</doc>
<doc id="2008418" url="https://pl.wikipedia.org/wiki?curid=2008418" title="Álvaro Fernández">
Álvaro Fernández

Álvaro Fernández Gay (ur. 11 października 1985 w Montevideo) - urugwajski piłkarz występujący najczęściej na pozycji defensywnego pomocnika, zawodnik Plaza Colonia.
Życiorys.
Kariera klubowa.
Fernández jest wychowankiem drugoligowego zespołu CA Atenas, skąd w 2007 roku przeszedł do Montevideo Wanderers. Następnie reprezentował barwy meksykańskiej Puebli, a po pół roku powrócił do ojczyzny, gdzie podpisał kontrakt z Club Nacional de Football. Był wypożyczany do portugalskiej Vitórii i chilijskiego Universidadu. Latem 2010 zasilił amerykańską drużynę Seattle Sounders.
Następnie był zawodnikiem klubów: Chicago Fire, Ar-Rajjan SC, ponownie Club Nacional de Football, Gimnasia y Esgrima La Plata, ponownie Seattle Sounders FC, San Martín San Juan, San Martín Tucumán i Rampla Juniors.
1 lipca 2019 podpisał kontrakt z urugwajskim klubem Plaza Colonia.
Kariera reprezentacyjna.
Fernández swój pierwszy mecz w dorosłej reprezentacji Urugwaju rozegrał 1 kwietnia 2009 w spotkaniu z Chile. Znalazł się też w szerokiej kadrze Urugwaju na Mundial 2010.

</doc>
<doc id="2008420" url="https://pl.wikipedia.org/wiki?curid=2008420" title="Lovilia">
Lovilia

Lovilia – miasto w Stanach Zjednoczonych, w stanie Iowa, w hrabstwie Monroe. Zgodnie ze spisem statystycznym z 2000 roku, miasto liczyło 583 mieszkańców.

</doc>
<doc id="2008422" url="https://pl.wikipedia.org/wiki?curid=2008422" title="Melrose (Iowa)">
Melrose (Iowa)

Melrose – miasto w Stanach Zjednoczonych, w stanie Iowa, w hrabstwie Monroe. Zgodnie ze spisem statystycznym z 2000 roku, miasto liczyło 130 mieszkańców.

</doc>
<doc id="2008424" url="https://pl.wikipedia.org/wiki?curid=2008424" title="Thomas Wijk">
Thomas Wijk



</doc>
<doc id="2008425" url="https://pl.wikipedia.org/wiki?curid=2008425" title="Thomas Wijck">
Thomas Wijck



</doc>
<doc id="2008427" url="https://pl.wikipedia.org/wiki?curid=2008427" title="Port lotniczy Lichinga">
Port lotniczy Lichinga

Port lotniczy Lichinga (port. Aeroporto Lichinga, IATA: VKC, ICAO: FQLC) – port lotniczy zlokalizowany w Lichinga, w Mozambiku.

</doc>
<doc id="2008433" url="https://pl.wikipedia.org/wiki?curid=2008433" title="Gandesbergen">
Gandesbergen

Gandesbergen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya. Do 31 grudnia 2010 wchodziła w skład gminy zbiorowej Eystrup.

</doc>
<doc id="2008434" url="https://pl.wikipedia.org/wiki?curid=2008434" title="Gadziomiedniczne">
Gadziomiedniczne



</doc>
<doc id="2008435" url="https://pl.wikipedia.org/wiki?curid=2008435" title="Ptasiomiedniczne">
Ptasiomiedniczne



</doc>
<doc id="2008436" url="https://pl.wikipedia.org/wiki?curid=2008436" title="Wybory parlamentarne w Etiopii w 2010 roku">
Wybory parlamentarne w Etiopii w 2010 roku

Wybory parlamentarne w Etiopii w 2010 roku – wybory do etiopskiej Izby Przedstawicieli Ludowych przeprowadzone 23 maja 2010. Zwycięstwo w wyborach odniósł rządzący Etiopski Ludowo-Rewolucyjny Front Demokratyczny (EPRDF) na czele z premierem Malesem Zenawim.
Organizacja wyborów.
Do uczestnictwa w głosowaniu zarejestrowanych zostało 29 170 867 obywateli. O 547 miejsc w niższej izbie etiopskiego parlamentu ubiegało się 4525 kandydatów.
Parlament Etiopii wybierany jest co 5 lat. Poprzednie wybory z 2005 wygrał Etiopski Ludowo-Rewolucyjny Front Demokratyczny.
Incydenty związane z wyborami.
W regionie Oromia w różnych incydentach w ciągu czterech tygodni przed wyborami zginęło sześć osób. Wśród zabitych był kandydat partii rządzącej, a także policjant. Dwie inne osoby zginęły podczas spotkania członków partii opozycyjnej OPDO z wyborcami. Po wyborach dwóch członków partii opozycyjnych zostało zastrzelonych przez policję.
Wyniki i ocena wyborów.
Zwycięstwo w wyborach odniósł rządzący Etiopski Ludowo-Rewolucyjny Front Demokratyczny (EPRDF), który zwyciężył w 9 z 11 regionach, zdobywając 499 miejsc w parlamencie. Partie koalicyjne zdobyły 35 miejsc, natomiast opozycyjne - 2. Frekwencja wyborcza wyniosła 90%.
Opozycja odrzuciła wyniki wyborów, zarzucając, iż międzynarodowi obserwatorzy nie mieli dostępu do lokali wyborczych. Ponadto opozycja domagała się rozpisania nowych wyborów.
Obserwatorzy Unii Europejskiej oceniła wybory jako "spokojne i pokojowe", jednak miał miejsce szereg nieprawidłowości. Human Rights Watch, oceniła, iż kilka miesięcy przed wyborami miał miejsce proceder zastraszania wyborców.

</doc>
<doc id="2008444" url="https://pl.wikipedia.org/wiki?curid=2008444" title="Alpuhara">
Alpuhara

Alpuhara (hiszp. "Las Alpujarras") – górzysta kraina w południowej Hiszpanii, stanowiąca część Andaluzji, położona pomiędzy górami Sierra Nevada, Sierra de Contraviesa i Sierra Lújar.
Z powodu faktu, iż otaczające Alpuharę pasma górskie izolowały ją od reszty Półwyspu Iberyjskiego, utrudniając komunikację i dostęp do tych terenów, w czasie walk między Hiszpanami a kalifatem kordobańskim kraina ta stanowiła ostatni bastion oporu muzułmanów. Także po zakończeniu rekonkwisty jeszcze długo na jej obszarze żyła ludność muzułmańska (tzw. Moryskowie), która w obliczu prześladowań wznieciła kilka powstań, tłumionych przez władze hiszpańskie.
Alpuhara w literaturze.
W poemacie "Konrad Wallenrod" Adama Mickiewicza tytułowy bohater śpiewa balladę „Alpuhara”, opowiadającą o wodzu Maurów – Almanzorze, który pozyskał ufność hiszpańskich rycerzy, a potem zemścił się zarażając ich dżumą.

</doc>
<doc id="2008447" url="https://pl.wikipedia.org/wiki?curid=2008447" title="Odrosty korzeniowe">
Odrosty korzeniowe



</doc>
<doc id="2008454" url="https://pl.wikipedia.org/wiki?curid=2008454" title="Zuber (geologia)">
Zuber (geologia)

Zuber w geologii – rodzaj skały osadowej. Składa się przede wszystkim z chlorku sodu (nawet do 85%) oraz iłu. Jako pierwszy sklasyfikował ją polski geolog Rudolf Zuber, od którego nazwiska skała ta wzięła swoją nazwę.

</doc>
<doc id="2008457" url="https://pl.wikipedia.org/wiki?curid=2008457" title="AEG Wagner Eule">
AEG Wagner Eule

AEG Wagner Eule – niemiecki samolot pionierski z czasów I wojny światowej.
Samolot był jedną z pierwszych konstrukcji lotniczych. Był to dwumiejscowy średniopłat z ramą spawaną z rur stalowych oraz elementami z drewna dębowego, krytego płótnem. Wyposażono go w gwiazdowy silnik rotacyjny. Został skonstruowany w 1914 roku w Cesarstwie Niemieckim. Powstały dwa prototypowe egzemplarze. Nowatorska konstrukcja kadłuba dała początek nowoczesnym samolotom rozpoznawczym i szturmowym używanym podczas I wojny światowej.
Jedyny zachowany, nieodrestaurowany egzemplarz znajduje się w Muzeum Lotnictwa Polskiego w Krakowie.

</doc>
<doc id="2008461" url="https://pl.wikipedia.org/wiki?curid=2008461" title="Bitwa pod Weroną (312)">
Bitwa pod Weroną (312)

Bitwa pod Weroną – starcie zbrojne, które miało miejsce w roku 312 n.e. między Konstantynen a Maksencjuszem.
Po zwycięstwie w bitwie pod Turynem, Konstantyn obległ Weronę, główną bazę Maksencjusza w Italii. Wojska Konstantyna otoczyły szczelnie miasto, rozbijając w jego pobliżu obóz. Na pomoc oblężonym nadciągnęły wkrótce oddziały dowodzone przez Rurycjusza Pompejana w sile 40 000 ludzi, które rozpoczęły z przeciwnikiem walkę pozycyjną. Po jakimś czasie Rurycjusz nakazał swoim wojskom pozorowany atak na wroga, który zajął dogodne pozycje na fortyfikacjach. W wyniku zaciętej walki, obóz Konstantyna został zdobyty i spalony, jego żołnierze jednak nie dopuścili sił Pompejana do miasta. W tej sytuacji garnizon Werony skapitulował, przechodząc na stronę Konstantyna, podobnie jak wielu żołnierzy Rurycjusza. Reszta jego wojsk wycofała się w kierunku Rzymu.

</doc>
<doc id="2008466" url="https://pl.wikipedia.org/wiki?curid=2008466" title="Ogród farmakognostyczny w Poznaniu">
Ogród farmakognostyczny w Poznaniu

Ogród farmakognostyczny w Poznaniu – ogród roślin leczniczych należący do Uniwersytetu Medycznego w Poznaniu, zlokalizowany przy Trasie Niestachowskiej na granicy Niestachowa i Sołacza (wejście od ul. Mazowieckiej 33, przez Katedrę i Zakład Naturalnych Surowców Leczniczych i Kosmetycznych). Stanowi zaplecze naukowe i doświadczalne dla studentów, lekarzy i przedstawicieli biznesu zielarskiego.
Charakterystyka.
Ogród Roślin Leczniczych powstał w 1925 przy Zakładzie Farmakognozji i Botaniki Oddziału Farmaceutycznego Wydziału Matematyczno-Przyrodniczego Uniwersytetu Poznańskiego. Inicjatorem założenia był prof. Zygmunt Pietruszczyński (starał się o to już od 1924). Początkowo ogród zajmował znacznie większą powierzchnię niż obecnie – całą działkę między ulicami Niestachowską, Małopolską, Kaszubską i Mazowiecką. Pierwszą utratę powierzchni zanotowano w czasie okupacji niemieckiej – ⅔ terenu zlikwidowano pod przebudowę Trasy Niestachowskiej, która przebiegała znacznie bardziej na zachód (za basenami).
1 maja 1952 Ogród włączono do Katedry Farmakognozji, powstałej w 1950 Akademii Medycznej (dziś Uniwersytetu Medycznego). W latach 70. XX w. jego powierzchnia została ponownie ograniczona, z uwagi na poszerzenie Trasy Niestachowskiej (podobny los spotkał pobliską kolej szklarniową Akademii Rolniczej). Przeniesiono wtedy także wejście – dotąd było ono usytuowane od strony ul. Niestachowskiej, teraz jest od strony ul. Mazowieckiej. Rekompensatą za utratę powierzchni była budowa gmachu dydaktycznego w miejscu dotychczasowych baraków o niskim standardzie (przesądziło to o pozostawieniu ogrodu w obecnym miejscu, gdyż poważnie rozważano znalezienie nowej lokalizacji). Trójkondygnacyjny budynek ukończono w 1980.
Od 1961 do 1968 kierownikiem Ogrodu był doc. dr hab. Henryk Gerting, a po nim prof. dr hab. Bohdan Drożdż. Od 1970 Ogród Farmakognostyczny jest jednostką samodzielną. Katedra przeżywała poważny kryzys dydaktyczny po odejściu na emeryturę prof. Drożdża, ale uratowana została dzięki wkładowi pracy prof. Elżbiety Błoszyk.
Powierzchnia Ogrodu, po stratach z lat 70., wynosi 1,2 ha. Na terenie jednostki znajduje się około 1500 roślin zielarskich. Ogród był m.in. polem doświadczeń prof. Drożdża, odnośnie do wyodrębniania nowych związków z roślin (często były to związki opisane po raz pierwszy na świecie). Np. odkryte wtedy terpeny stanowiły ⅛ wszystkich związków naturalnych, znalezionych w roślinach polskich. Ogród podzielony jest na część dydaktyczną i naukową. Publikuje corocznie katalog uzyskanych w danym sezonie nasion uprawianych roślin do wymiany międzynarodowej. Studenci mają tu zajęcia z przedmiotu "Leki pochodzenia naturalnego" (poznają m.in. smak i zapach ziół). Oprócz poletek uprawnych istnieją tu inspekty i dwie szklarnie. Teren ogrodu jest różnorodny – są tu zarówno stanowiska kserofitów, jak i hygrofitów, a nawet roślin wodnych (w narożniku ulic Kaszubskiej i Małopolskiej istnieje oczko wodne). Oprócz ziół w ogrodzie rosną pnącza, krzewy i drzewa, np. miłorząb dwuklapowy i sekwoja.
Budynek dydaktyczny mieści sale ćwiczeń, zaplecze sanitarne, szatnie, suszarnię materiału roślinnego, pracownię nasienną, dwie sale laboratoryjne, salę seminaryjną (pod nieformalnym patronatem prof. Elżbiety Błoszyk) oraz mieszkania dla dozorcy-ogrodnika i sprzątaczki.
W pobliżu (po drugiej stronie Trasy Niestachowskiej) znajduje się także Ogród Dendrologiczny Uniwersytetu Przyrodniczego w Poznaniu.
Dojazd.
Dojazd zapewniają autobusy linii 64, 82, 91, 93, 95, do przystanku "Wojska Polskiego". Konieczne jest krótkie dojście.

</doc>
<doc id="2008468" url="https://pl.wikipedia.org/wiki?curid=2008468" title="Ranking Respect Fair Play UEFA">
Ranking Respect Fair Play UEFA

Ranking Respect Fair Play UEFA – zestawienie federacji członkowskich Unii Europejskich Związków Piłkarskich (UEFA) tworzone w celu promowania zasad fair play w rozgrywkach piłki nożnej. Kryteria rankingu obejmują styl i zachowanie się w czasie meczów ligowych, pucharowych i mistrzowskich piłkarzy, działaczy i kibiców. Od 1995 roku na jego podstawie przyznawane są 3 specjalne miejsca w rozgrywkach Ligi Europy UEFA (do 2009 – Pucharu UEFA).
Zasady tworzenia rankingu.
Ranking Respect Fair Play tworzony jest w każdym sezonie – brane pod uwagę są wszystkie mecze rozegrane przez drużyny klubowe i reprezentacje w rozgrywkach krajowych i międzynarodowych UEFA między 1 maja a 30 kwietnia. W zestawieniu ujmowane są wyłącznie federacje, których drużyny rozegrały w tym czasie odpowiednio ustaloną liczbę spotkań. Punkty w rankingu przyznawane są przez delegatów meczowych w konsultacji z sędzią głównym i obserwatorem.
Punktacja Respect Fair Play w poszczególnych spotkaniach opiera się na 6 kryteriach:
Tak zdobyte punkty sumuje się i dzieli przez maksymalną liczbę punktów do zdobycia. Jeśli pod uwagę brane jest kryterium zachowania publiczności, maksimum punktów wynosi 40, jeśli nie – 35. Otrzymaną liczbę mnoży się razy 10 i podaje do części tysięcznych, zaokrągloną w dół.
Przyznawanie miejsc w Lidze Europy UEFA.
Od 2009 każda z 3 pierwszych federacji w rankingu Respect Fair Play otrzymuje po 1 dodatkowym miejscu w I rundzie kwalifikacyjnej Ligi Europy UEFA (o ile federacje te osiągnęły próg średniej 8 punktów). Przysługują one zwycięzcom rankingów krajowych lub najwyżej sklasyfikowanym w nich drużynom, które w inny sposób nie zakwalifikowały się do rozgrywek UEFA.
W latach 1995–2008 ranking służył do przyznawania 3 dodatkowych w Pucharze UEFA. 1 z nich miał zagwarantowane jego zwycięzca, o 2 pozostałe mogły ubiegać się – poprzez losowanie – wszystkie federacje, których średnia osiągnęła co najmniej 8 punktów. Do 1998 miejsca w Pucharze UEFA były przyznawane nie konkretnym zespołom, a federacjom, które mogły nimi swobodnie dysponować – nie były wówczas jeszcze prowadzone rankingi krajowe.
Zwycięzcy rankingu.
Łącznie od 1995 roku dodatkowe miejsca w Lidze Europy UEFA i Pucharze UEFA przyznano na podstawie Rankingu Respect Fair Play 21 federacjom.
Nadchodzące zmiany.
Począwszy od sezonu 2016/17, zamiast przyznawania dodatkowych miejsc w Lidze Europy, federacje mają dostawać nagrody pieniężne. Nagrody te mają być przyznawane dla najlepszej federacji, dla federacji, która się najbardziej poprawiła i dla federacji, której widzowie zachowywali się najlepiej. Zmienione mają być także daty okresu oceny federacji - zamiast od 1 maja danego roku do 30 kwietnia roku następnego, ma to być okres od 1 lipca do 30 czerwca następnego roku. Sezon 2015/16 ma być sezonem przejściowym i punktacja ma być obliczana do 30 czerwca 2016.

</doc>
<doc id="2008471" url="https://pl.wikipedia.org/wiki?curid=2008471" title="Iberia-Dinamo Tbilisi">
Iberia-Dinamo Tbilisi



</doc>
<doc id="2008473" url="https://pl.wikipedia.org/wiki?curid=2008473" title="Ajkaceratops">
Ajkaceratops

Ajkaceratops – rodzaj neoceratopsa należący prawdopodobnie do rodziny Bagaceratopidae. Żył w późnej kredzie na terenach Europy. Został opisany w 2010 roku przez Attilę Ősiego i współpracowników w oparciu o szczątki kilku osobników odkryte w datowanych na santon osadach stanowiska Iharkút w węgierskiej formacji Csehbánya. Holotypem są złączone kości przedszczękowe i dziobowe z fragmentami kości szczękowych (MTM V2009.139.1). Oprócz niego odkryto również cztery kości przedzębowe prawdopodobnie należące do przedstawicieli tego samego gatunku. Wieku największego z odnalezionych osobników nie można ustalić z całą pewnością, jednak prawdopodobnie był on dorosły, na co wskazuje złączenie kości dziobowych z przedszczękowymi, kości przedszczękowych ze sobą oraz bardzo silne zakrzywienie kości dziobowych, przedszczękowych i przedzębowych na całej ich długości. Ősi i współpracownicy ocenili jego długość na około 1 m, co dowodzi, że był znacznie mniejszy od prawdopodobnie blisko z nim spokrewnionych i współczesnych mu ceratopsów. "Ajkaceratops" należy do kladu Coronosauria (obejmującego ostatniego wspólnego przodka protoceratopsa i triceratopsa oraz wszystkich jego potomków), jednak jego dokładna pozycja filogenetyczna pozostaje niejasna – prawdopodobnie jest on najbliżej spokrewniony z ceratopsami z grupy Bagaceratopidae (zdaniem autorów prawdopodobnie parafiletycznej), takimi jak "Magnirostris" i "Bagaceratops", której przedstawiciele znani byli wcześniej jedynie z górnokredowych osadów we wschodniej Azji. "Ajkaceratops" jest jednym z pierwszych ceratopsów, których szczątki odnaleziono w Europie, a jego odkrycie dowodzi, że ceratopsy co najmniej dwukrotnie niezależnie dotarły do Europy w późnej kredzie. Gatunkiem typowym tego rodzaju jest "A. kozmai". Nazwa rodzajowa "Ajkaceratops" pochodzi od miasta Ajka, w pobliżu którego odkryto szczątki dinozaura, oraz greckiego słowa "ceratops", oznaczającego „rogate oblicze”. Nazwa gatunkowa honoruje Károlya Kozmę.

</doc>
<doc id="2008475" url="https://pl.wikipedia.org/wiki?curid=2008475" title="Ajkaceratops kozmai">
Ajkaceratops kozmai



</doc>
<doc id="2008476" url="https://pl.wikipedia.org/wiki?curid=2008476" title="Maria Uhden">
Maria Uhden

Maria Uhden (ur. 6 marca 1892 w Coburgu, zm. 14 sierpnia 1918 w Monachium) – niemiecka malarka i grafik; przedstawicielka niemieckiego ekspresjonizmu.
Życiorys.
Ukończyła szkołę rzemiosła artystycznego w Berlinie. Poza malarstwem uprawiała też drzeworyt. Była związana z ekspresjonistami z grupy Der Sturm. Żona malarza Georga Schrimpfa. Została pochowana na Cmentarzu Leśnym w Monachium.
Twórczość.
Tworzyła pod wpływem Chagalla. Swoje prace wystawiała w berlińskich galeriach Dada (1915) i Der Sturm (1918).
Współcześnie dzieła Marii Uhden znajdują się m.in. w kolekcji Stiftung Museum Schloss Moyland w Bedburg-Hau, Los Angeles County Museum of Art, National Gallery of Art, Museum of Modern Art, Fine Arts Museums of San Francisco. Jej prace były wielokrotnie wystawiane na aukcjach sztuki, a ceny ich sprzedaży wahały się od 200 do blisko 20.000 dolarów, w zależności od formatu i medium. Najwyższą współcześnie cenę 19.996 dolarów uzyskano w 2017 ze sprzedaży pracy "Frau mit Vogel" w domu aukcyjnym Hargesheimer Kunstauktionen w Düsseldorfie.

</doc>
<doc id="2008478" url="https://pl.wikipedia.org/wiki?curid=2008478" title="Alfa Pendular">
Alfa Pendular

Alfa Pendular – nazwa pociągu dużych prędkości Pendolino, eksploatowanego od 1999 r. przez państwowego portugalskiego przewoźnika kolejowego Comboios de Portugal.
Łączy m.in. miasta: Braga, Porto, Aveiro, Coimbra, Santarém, Lizbona, Faro i Albufeira. 
Wychylne nadwozie pozwala na jego wykorzystanie na liniach krętych, co jest bardziej efektywne od tradycyjnych pociągów.

</doc>
<doc id="2008479" url="https://pl.wikipedia.org/wiki?curid=2008479" title="Nicolaes van Verendael">
Nicolaes van Verendael

Nicolaes van Verendael (ochrzczony 19 lutego 1640 w Antwerpii, pochowany 11 sierpnia 1691 tamże) – flamandzki malarz barokowy.
Artysta całe życie związany z Antwerpią, od 1657 członek gildii św. Łukasza. Specjalizował się w martwych naturach przedstawiających bukiety kwiatów w wazonach i girlandy. Krytycy sztuki dopatrują się znacznego wpływu Daniela Seghersa. Prace Nicolaesa van Verendaela odznaczają się zwartą kompozycją i starannością wykończenia szczegółów.

</doc>
<doc id="2008480" url="https://pl.wikipedia.org/wiki?curid=2008480" title="57P/du Toit-Neujmin-Delporte">
57P/du Toit-Neujmin-Delporte

57P/du Toit-Neujmin-Delporte – kometa krótkookresowa, należąca do rodziny Jowisza, której jądro rozpadło się na 19 fragmentów podczas powrotu w okolice Słońca w roku 2002.
Odkrycie.
Kometa ma wielu współodkrywców ze względu na trudne czasy i zawodną łączność podczas II wojny światowej. Daniel du Toit odkrył ją 18 lipca 1941 w "Boyden Station" (Południowa Afryka). Wiadomość o odkryciu nie dotarła jednak do jego zakładu pracy, czyli do "Harvard College Observatory" do 27 lipca. Podczas rutynowego wyszukiwania asteroid Grigorij Nikołajewicz Nieujmin (Obserwatorium Krymskie, wówczas ZSRR, dziś Ukraina) odnalazł nową kometę na płytce fotograficznej z 25 lipca. Odkrycie potwierdził obserwacjami w dniu 29 lipca, ale depesza z informacją z Moskwy do Harvardu była w drodze aż 20 dni. Oficjalne ogłoszenie odkrycia nowej komety nastąpiło ostatecznie 20 sierpnia 1941 roku. Kilka dni później okazało się, że Eugène Joseph Delporte z Królewskiego Obserwatorium w Belgii, również dostrzegł tę kometę 19 sierpnia tego roku. Także on został dodany do listy odkrywców.
Kilka tygodni później do Harvardu dotarła wiadomość od Paula Ahnerta z Sonnebergu w Turyngii (Niemcy), że udało mu się również zauważyć nową kometę 22 lipca. Było już jednak za późno, by uznać jego wkład w odkrycie.
Kometa nosi zatem w swej nazwie nazwiska trzech pierwszych odkrywców.
Orbita komety.
Orbita komety 57P/du Toit-Neujmin-Delporte (głównego fragmentu – dane w infoboksie także odnoszą się do niego) ma kształt elipsy o mimośrodzie 0,5. Jej peryhelium znajduje się w odległości 1,73 au, aphelium – 5,18 au od Słońca, zaś okres obiegu wynosi 6,42 roku, natomiast nachylenie do ekliptyki ma wartość 2,85°.

</doc>
<doc id="2008485" url="https://pl.wikipedia.org/wiki?curid=2008485" title="Room 40">
Room 40

Room 40 ("Pokój 40"), później oficjalnie NID25 – komórka dekryptażu Brytyjskiego Departamentu Wywiadu Marynarki Wojennej z okresu I wojny światowej, znana z dostarczenia pochodzących z przechwyconych i rozszyfrowanych depesz danych o ruchach i planach niemieckiej Kaiserliche Marine. Do najważniejszych sukcesów brytyjskich kryptologów należały: rozpoznanie pozycji niemieckich okrętów przed bitwą jutlandzką i rozszyfrowanie telegramu Zimmermanna, co przyspieszyło włączenie się Stanów Zjednoczonych Ameryki do wojny po stronie ententy.
Początki.
W chwili wybuchu I wojny światowej Wielka Brytania nie posiadała w swych strukturach wojskowych formacji wywiadowczych, gotowych do przechwytywania i rozszyfrowania niemieckich depesz radiowych. Jedyna funkcjonująca stacja nasłuchu radiowego Royal Navy w Stockton-on-Tees nie spełniała swojego zadania. Niemieckie, zaszyfrowane depesze trafiały do rąk radioamatorów, dysponujących prywatnymi odbiornikami, a ci z kolei przekazywali je wywiadowi Admiralicji. W takiej sytuacji ówczesny szef brytyjskiego wywiadu morskiego, kontradmirał Henry Oliver, porozumiał się w sprawie dekryptażu z szefem wydziału edukacji morskiej Admiralicji, fizykiem sir Alfredem Ewingiem, który traktował kryptologię jako hobby.
Ten zwrócił się do cywilnych specjalistów, między innymi lingwistów i matematyków, tworząc w sierpniu 1914 roku zespół, mający za zadanie złamać niemiecki szyfr stosowany przez Kaiserliche Marine. Wkrótce pomógł im w tym przypadek: na pokładzie lekkiego krążownika "Magdeburg", który rozbił się 26 sierpnia na wybrzeżu estońskim, badający wrak Rosjanie odnaleźli księgi szyfrów niemieckiej marynarki wojennej ("Signalbuch der Kaiserlichen Marine" – SKM), zawierające szyfry używane przez niemieckie okręty nawodne i podwodne. Jeden z egzemplarzy został wkrótce przekazany Admiralicji przez attaché morskiego Imperium Rosyjskiego w Londynie.
Jeszcze w 1914 roku Brytyjczycy zdobyli także księgi szyfrów niemieckiej marynarki handlowej ("Handelsschiffsverkehrsbuch" – HVB), znalezione na zatrzymanym w pobliżu Australii niemieckim statku "Hobart" oraz księgę szyfrów stosowanych w łączności pomiędzy okrętami i placówkami dyplomatycznymi Niemiec ("Verkehrsbuch" – VB), znalezioną 30 listopada w sejfie wyłowionym z wraku niszczyciela S 119.
Wkrótce kryptolodzy otrzymali pomieszczenie w pokoju numer 40 w gmachu Admiralicji i odtąd ich zespół stał się znany jako Room 40. Od listopada 1914 roku funkcjonowali pod nowym dowództwem: admirała Olivera, który został szefem sztabu marynarki, zastąpił komandor (później admirał) William Reginald Hall. Nowy szef wywiadu był wcześniej dowódcą krążownika liniowego "Queen Mary" i początkowo nieznane mu były tajniki pracy kryptologów, ale szybko zaznajomił się z nimi i wspierał swoich podwładnych, w dużej mierze cywilów, w sporach z dowództwem marynarki.
Działalność.
Pracownicy Pokoju 40 byli zdolni do rozszyfrowywania niemieckich depesz już pod koniec 1914 roku. Po bitwie pod Coronelem rozkodowali radiogram niemieckiego konsula w Valparaíso, informujący o planach admirała von Spee płynięcia na wody macierzyste trasą przez południowy Atlantyk, co spowodowało wysłanie przeciw niemu eskadry wiceadmirała Sturdee i w efekcie zwycięstwo brytyjskie w bitwie koło Falklandów 8 grudnia 1914 roku. Gdy w grudniu krążowniki liniowe kontradmirała F. v. Hippera przeprowadziły bombardowanie Scarborough, Hartlepool i Whitby, kryptolodzy uprzedzili Admiralicję o niemieckich zamiarach. Co prawda brytyjskim okrętom nie udało się wtedy przechwycić przeciwnika, ale podczas kolejnej podobnej akcji w styczniu 1915 roku współpraca pomiędzy pokojem 40 a Royal Navy dała korzystne rezultaty: 24 stycznia doszło do bitwy na Dogger Bank, gdzie brytyjskie okręty zatopiły niemiecki krążownik pancerny "Blücher".
Niemcy zdawali sobie sprawę z niebezpieczeństwa poznania ich szyfrów przez przeciwników, zmieniali je więc regularnie, jednak brytyjscy kryptolodzy podążali za tymi zmianami. Było to tym łatwiejsze, że Niemcy szeroko stosowali transmisje radiowe, zarówno w komunikacji pomiędzy dowództwem a okrętami, jak i poszczególnymi jednostkami swej floty. Brytyjczycy, zdając sobie sprawę z możliwości poznania ich działań i planów przez przeciwnika, ograniczali przekazy radiowe do najbardziej koniecznych.
Dużym sukcesem Pokoju 40 było ustalenie daty możliwej kolejnej akcji Hochseeflotte na 31 maja 1916 roku. Wiadomość ta została przekazana dowódcy Grand Fleet, admirałowi Jellicoe w Scapa Flow, co doprowadziło do przechwycenia niemieckiej floty przez brytyjską w rejonie Skagerraku i zaowocowało największą bitwą morską I wojny światowej, bitwą jutlandzką.
Po bitwie jutlandzkiej działalność niemieckiej floty nawodnej została poważnie ograniczona i w planach dowództwa Hochseeflotte miała sprowadzać się do prób wywabienia w morze i zniszczenia małych zespołów okrętów Royal Navy. Pierwsza miała miejsce już w sierpniu 1916 roku i ponownie pracownicy Pokoju 40 uprzedzili marynarkę o zamiarach Niemców. Tym razem szeroko zakrojone działania Grand Fleet nie przyniosły efektu, obie floty rozminęły się w odległości około 40 mil morskich. Każda kolejna tego rodzaju próba miała być udaremniona przez wysiłki brytyjskich kryptologów.
Na początku 1917 roku, w związku z rosnącym zagrożeniem ze strony U-Bootów, nastąpiła częściowa reorganizacja komórki dekryptażu: połączenie się Pokoju 40 z sekcją wywiadu zajmującą się nieprzyjacielskimi okrętami podwodnymi ("Enemy Submarine Section") w jedną komórkę, nazwaną oficjalnie Naval Intelligence Division 25 (NID25).
Telegram Zimmermanna.
Na początku 1917 roku brytyjscy kryptolodzy odnieśli znaczący sukces wywiadowczy, rozszyfrowując wysłany 16 stycznia telegram Ministra Spraw Zagranicznych Cesarstwa Niemieckiego Arthura Zimmermanna do Ambasadora Cesarstwa Niemieckiego w Mieście Meksyk, Meksykańskie Stany Zjednoczone, Heinricha von Eckardta za pośrednictwem Ambasadora Ces. Niem. w Dystrykcie Kolumbia, Stany Zjednoczone Ameryki, Johanna von Bernstorffa telegraficznym kablem transatlantyckim. Przedstawiał w nim propozycję przymierza Meksyku z państwami centralnymi, dzięki któremu Meksyk miał odzyskać ziemie utracone w wyniku wojny na rzecz północnego sąsiada w XIX wieku. Transmisja została przechwycona i w ciągu kilku dni rozszyfrowana przez instytucję. Jednak, z uwagi na obawy komandora Halla przed ujawnieniem obcym sposobu pozyskania tej informacji, treść telegramu została przedstawiona Prezydentowi USA W.Wilsonowi dopiero 24 lutego, wraz ze spreparowaną historią jej zdobycia. Poznanie zawartości telegramu przez Amerykanów było jedną z przyczyn ich przystąpienia do wojny po stronie Ententy.
Zakończenie działalności.
Po zakończeniu wojny Admiralicja, War Office i Foreign Office zdecydowały się zmienić strukturę swych komórek kryptologicznych. W listopadzie 1919 roku NID25 i działające na rzecz Armii Brytyjskiej MI1b zostały oficjalnie połączone w Rządową Szkołę Kodów i Szyfrów (Governement Code and Cypher School – GC&amp;CS), która w dwa lata później przeszła oficjalnie pod zarząd Foreign Office. Pierwszym dyrektorem GC&amp;CS został komandor porucznik (commander) Alastair Denniston, pracujący wcześniej w Room 40.

</doc>
<doc id="2008489" url="https://pl.wikipedia.org/wiki?curid=2008489" title="Mats Jonsson">
Mats Jonsson

Mats Jonsson (ur. 28 listopada 1957) – szwedzki kierowca rajdowy. W swojej karierze dwukrotnie zwyciężył w rajdach Mistrzostw Świata.
W 1979 roku Jonsson zadebiutował w Rajdowych Mistrzostwach Świata. Pilotowany przez Pera Hanssona i jadący Volvem 142 zajął wówczas 16. miejsce w Rajdzie Szwecji. W swojej karierze co roku zaliczał występy w Rajdzie Szwecji, a także rzadziej w Rajdzie Wielkiej Brytanii i Rajdzie Finlandii. W 1984 roku w Rajdzie Szwecji zajął 4. miejsce i zdobył swoje pierwsze w karierze punkty do klasyfikacji generalnej Mistrzostw Świata. Z kolei w tym samym rajdzie w 1991 roku był drugi stając tym samym po raz pierwszy na podium w swojej karierze. W 1992 roku jadąc Toyotą Celiką GT-Four wraz z pilotem Larsem Bäckmanem odniósł pierwsze swoje zwycięstwo w Mistrzostwach Świata wygrywając Rajd Szwecji. Rok później z tym samym pilotem i również jadąc Toyotą Celiką po raz drugi zwyciężył w Rajdzie Szwecji. Od 1979 do 2007 roku wystąpił w 40 rajdach Mistrzostwach Świata. Wygrał 2 z nich i zdobył łącznie 112 punktów w klasyfikacji generalnej MŚ.
Swój debiut rajdowy Jonsson zaliczył w 1976 roku w wieku 19 lat. Startował nie tylko w Mistrzostwach Świata, ale także w rajdach Mistrzostw Europy czy krajowych mistrzostw. Ma za sobą zwycięstwa w takich rajdach Mistrzostw Europy jak Rajd Norwegii, Rajd ADAC-3-Städte czy Rajd Południowej Szwecji. Wielokrotnie w swojej karierze zostawał rajdowym mistrzem Szwecji.

</doc>
<doc id="2008490" url="https://pl.wikipedia.org/wiki?curid=2008490" title="Richárd Rapport">
Richárd Rapport

Richárd Rapport (ur. 25 marca 1996 w Szombathely) – węgierski szachista, arcymistrz od 2010 roku. Od września 2022 oficjalnie reprezentuje Rumunię.
Kariera szachowa.
Zasady gry w szachy poznał w wieku 4 lat. Pierwsze sukcesy odniósł w 2006 zdobywając brązowy medal mistrzostw Węgier juniorów do 10 lat oraz tytuł mistrza Unii Europejskiej juniorów do 10 lat. W 2007 zdobył tytuł mistrza kraju juniorów w szachach szybkich oraz po raz pierwszy w życiu zwyciężył zawodnika z tytułem arcymistrza, miało to miejsce podczas turnieju "Aschach Open", a pokonanym był Ralf Lau. Kolejne sukcesy to mistrzostwo Węgier juniorów do 12 lat (2008), I m. w turnieju "First Saturday" w Budapeszcie (2008, edycja "IM July"), II m. w turnieju "Genset Cup" w Szombathely (2009, za Istvanem Siposem), tytuł drużynowego wicemistrza Węgier (2009) oraz przyznanie tytułu mistrza międzynarodowego (2009).
Normy arcymistrzowskie wypełnił w Budapeszcie (turnieje "First Saturday GM Aug" 2009 – dz. II m. za Jarosławem Żerebuchem, wspólnie z Mychajło Ołeksijenko i "First Saturday GM Feb" 2010 – I m.) oraz w Szentgotthardzie (2010, dz. II m. za Aleksandrem Bielawskim, wspólnie z Lajosem Portischem). Dzięki sukcesowi w tym turnieju, w wieku 13 lat, 11 miesięcy i 15 dni został najmłodszym w historii węgierskich szachów arcymistrzem (wynik ten dawał mu wówczas 5. miejsce w klasyfikacji najmłodszych arcymistrzów wczech czasów, za Siergiejem Karjakinem, Parimarjanem Negim, Magnusem Carlsenem i Bu Xiangzhi). W 2010 podzielił również II m. (za Dominikiem Orzechem, wspólnie z Pavkem Šimáčkiem) w kołowym turnieju w Mariańskich Łaźniach. W 2012 zdobył w Atenach tytuł wicemistrza świata juniorów do 20 lat. W 2013 podzielił I m. (wspólnie z Arkadijem Naiditschem) w turnieju "Tata Steel"–B w Wijk aan Zee, zwyciężył w turnieju "Neckar-Open" w Deizisau, podzielił I m. (wspólnie z Nigelem Shortem i Nilsem Grandeliusem) w turnieju "Sigeman &amp; Co" w Malmö oraz zdobył w Warszawie tytuł indywidualnego mistrza Europy w szachach szybkich. W 2014 podzielił I m. w Paraćinie (wspólnie z Akshatem Chandrą) oraz w Rydze (wspólnie z Hrantem Melkumianem).
W 2022 zajął drugie miejsce przed Hikaru Nakamurą w FIDE Grand Prix 2022, zdobywając 20 pkt.
Wielokrotnie reprezentował Węgry w turniejach drużynowych, m.in.:
Najwyższy ranking w dotychczasowej karierze osiągnął 1 kwietnia 2022, z wynikiem 2776 punktów zajmował wówczas 7. miejsce na światowej liście FIDE, jednocześnie zajmując 1. miejsce wśród węgierskich szachistów.
Richárd Rapport ma własnego menedżera, w gronie jego trenerów znajdują się m.in. arcymistrzowie Péter Lukács, Zoltán Ribli, Róbert Ruck, József Pintér, jak również Aleksander Bielawski i Adrian Michalczyszyn.

</doc>
<doc id="2008491" url="https://pl.wikipedia.org/wiki?curid=2008491" title="Richard Rapport">
Richard Rapport



</doc>
<doc id="2008497" url="https://pl.wikipedia.org/wiki?curid=2008497" title="Przemysł w Hiszpanii">
Przemysł w Hiszpanii

Przemysł w Hiszpanii (hiszp. "Industria en España") – zespół czynności gospodarczych charakteryzujący się przetwarzaniem surowców poprzez procesy przemysłowe, w konsekwencji prowadzące do otrzymania produktów przeznaczonych do konsumpcji.
Obecnie w sektorze wtórnym zatrudnionych jest 30% mieszkańców Hiszpanii. Jest to jeden z czterech najważniejszych działów tamtejszej gospodarki.
Historia.
Proces industrializacji w Hiszpanii rozpoczął się znacznie później niż w pozostałych państwach Europy.
Proces industrializacji.
Kiedy w 1780 roku Wielka Brytania przeżywała rozkwit gospodarczy, Hiszpania cierpiała na opóźnienie industrializacyjne. Wydatki spowodowane wojnami, utrata kolonii amerykańskich, rządy Napoleona oraz niekorzystna sytuacja polityczna doprowadziły do opóźnienia gospodarczego. Na przełomie XVIII i XIX wieku większość mieszkańców wciąż trudniło się w rolnictwie. Dopiero rok 1830 przyniósł zmiany w gospodarce Hiszpanii. Było to możliwe dzięki rozwojowi przemysłu węglowego, żelaznego w Asturii oraz hutnictwa w Andaluzji, a przede wszystkim dzięki wyrobom włókienniczym pochodzących z Katalonii.
Pierwsza rewolucja industrializacyjna bazowała na mechanizacji. Miała ona miejsce dzięki rozwojowi włókiennictwa, górnictwa i metalurgii. Druga rewolucja przemysłowa datowana jest na 1880 rok i wiąże się z wprowadzeniem nowych form energii oraz nowych wynalazków takich jak telefon. Trzecia rewolucja przemysłowa przypada na drugą połowę XX wieku. Była ona możliwa dzięki odkryciu fizyki kwantowej, rozwojowi informatyki i elektroniki, a także dzięki rozwojowi komunikacji.
Sektory przemysłu.
Z biegiem czasu technologia uległa rozwojowi, dlatego też niektóre sektory przemysłowe musiały zaadaptować się do nowych potrzeb konsumentów XXI w. Niektóre sektory podołały temu zadaniu, lecz inne nie zdołały mu sprostać. Sektory przemysłowe, które straciły na wadze to: hutnictwo, włókiennictwo oraz p. okrętowy; sektory o rosnącym znaczeniu to: p. samochodowy, chemiczny, farmaceutyczny, żywieniowy, elektryczny i elektroniczny oraz maszyneria.
Wyróżnia się 8 głównych sektorów, które można podzielić na 2 duże grupy:
1. Przemysł ciężki – wykorzystuje duże fabryki, zużywając wielkie ilości surowców i energii:
2. Przemysł lekki – przekształca nieobrobione, lub wpół przerobione surowce na produkty przeznaczone stricte na konsumpcje oraz do firm usługowych.
Lokalizacja przemysłu.
Występowanie stref przemysłowych jest określone przez tzw. czynniki lokalizacji. Wymienia się 9 najważniejszych czynników:
W Hiszpanii można wyróżnić trzy najbardziej uprzemysłowione regiony:
Energia.
Hiszpania to państwo o wielkim zapotrzebowaniu energetycznym, jednakże nie ma wystarczająco dużo źródeł energii, ze względu na niewielką ilość surowców.
Produkcja energii.
Hiszpańskie pokłady węgla są rozsiane po całym półwyspie. Znajdują się na obszarach Asturii, León, południowo-wschodniej części półwyspu i w kotlinie Teruel. Główne pokłady gazy ziemnego spotyka się na wybrzeżu Tarragońskim oraz na terenach nadbrzeżnych. Produkcja paliwa ma niewielkie znaczenie. Hiszpania jest bogata w rozległą sieć wodną; używa się zapór i zbiorników spiętrzających wodę do produkcji energii wodnej.
Energia odnawialna.
W ostatnich dekadach XX w., w Hiszpanii, rozpoczęła się produkcja energii odnawialnych, sprzyjających środowisku. Na przykład energia wiatrowa jest jedną z energii najlepiej rozwijających się na terenie Hiszpanii. Obszary sprzyjające wykorzystaniu tego typu energii to: Wyspy Kanaryjskie, obszar cieśniny Gibraltarskiej, wybrzeże galijskie, doliny rzeki Ebro oraz Płaskowyż Centralny. Inną popularną energią odnawialną w Hiszpanii jest energia słoneczna, co zawdzięcza się długim dniom wynikających ze strefy, w jakiej znajduje się półwysep.
Podsektor budownictwa.
Podsektor budownictwa jest niezależnym sektorem w sektorze wtórnym i dlatego bardzo często ma swoje własne wskaźniki ekonomiczne. W latach 60. XX wieku budownictwo było jednym z elementów dzięki którym miał miejsce rozwój przemysłowy. Ten rozwój, jak i migracja ludności wsi do miast spowodowało budowanie większej ilości budynków mieszkalnych, lokali i fabryk przemysłowych. Budownictwo było również bardzo znaczącym impulsem, który wpłynął na rozwój np. cementowni, hut, jak również przemysłów dopełniających, takich jak ceramiczny, drzewny czy meblowy. Jednakże kryzys, który pojawił się w latach 60 mocno wpłynął na dalszy rozwój budownictwa, co jednak skończyło się w latach 80. Podczas następnej dekady pojawia się wpływ rządu, przez co podsektor ten zaczął się głównie zajmować pracami typowo publicznymi takimi jak budowanie oczyszczalni ścieków czy dróg samochodowych. Od roku 1998 można było odczuć apogeum w tym podsektorze, które trwało do roku 2007. W tym czasie pojawił się nieproporcjonalny wzrost cen mieszkań, co było spowodowane np. przekwalifikowaniem ziem. Rezultatem tych zmian było zmniejszenie zainteresowania społeczeństwa w zakupie mieszkań. Jednak mimo wszystko budownictwo przez swoją bardzo ważną rolę w tworzeniu nowych miejsc pracy i we wpływie jaki ma na produkcję w innych działach, stało się kluczowym sektorem w hiszpańskiej gospodarce. Od roku 2008, przez głęboki światowy kryzys i wysokie ceny mieszkań pojawia się brak zainteresowania ze strony ludzi, co prowadzi do tego, iż są zamykane firmy konstruktorskie i następuje redukcja etatów we wszystkich działach powiązanych z tym działem.
Społeczeństwo aktywne w sektorze wtórnym.
Wzrost liczby osób pracujących w drugim sektorze od początków XX wieku był spowodowany przemieszczaniem się ludności wiejskiej do miast. Ten fakt wpłynął również na status Hiszpanii, i od tego momentu mogła się cieszyć mianem państwa przemysłowego. Liczba osób, które pracowały w tym sektorze zmalała w latach 80 przez kryzys z roku 1973. W roku 2007 pojawia się redukcja osób zatrudnionych, co spowodowane jest wprowadzeniem maszyn oraz tzw. outsourcing gospodarki hiszpańskiej. W przypadku budownictwa liczba osób zatrudnionych nadal rosła, pomimo wszelkich wpływów typowo gospodarczych. Najwięcej pojawiło się w roku 2007, dzięki wciąż napływającym imigrantom. Jednak to właśnie w tym podsektorze jest największe ryzyko zawodowe, i tym samym wskaźnik wypadków śmiertelnych jest tu najwyższy.

</doc>
<doc id="2008498" url="https://pl.wikipedia.org/wiki?curid=2008498" title="Tiiu Kuik">
Tiiu Kuik

Tiiu Kuik (IPA: , ur. 16 marca 1987 w Tallinnie) – estońska modelka.
Jako trzynastolatka została wysłana do szkoły modelek w Japonii i Włoszech, zadebiutowała we wrześniu 2002. Na wybiegach prezentowała kolekcje ponad pięćdziesiąt domów mody, w tym Gucciego, Chanel, Louisa Vuittona, Versace, Ralpha Laurena, Giorgio Armaniego, Paula Smitha, Narciso Rodrigueza, Paco Rabanne, Salvatore Ferragamo, Dsquared2, Emilio Pucci, Fendi, Prady, Jil Sander, Marc Jacobs, Karl Lagerfeld, Jeana Paula Gaultiera, John Galliano, Dolce &amp; Gabbana, Chloé i innych. Pojawiła się na okładkach „Elle”, „Marie Claire”, „Velvet” i kilkukrotnie, „Vogue”. Brała udział w kampaniach reklamowych Christiana Diora (J'Adore fragrance), Louis Vuitton, Moschino, Valentino, Polliniego, Billa Blassa, MontBlanc, Kennetha Cole’a, Neimana Marcusa, Bergdorf Goodman, Swarovskiego i wielu innych.
Jej macierzystą agencją modelek jest Marilyn New York, pracuje też dla D Management Milan i paryskiej Marilyn Agency.
Obecnie jest twarzą linii kosmetyków CoverGirl, pojawiła się w reklamie CoverGirl razem z Queen Latifah i Dani Evans.

</doc>
<doc id="2008499" url="https://pl.wikipedia.org/wiki?curid=2008499" title="Józef Razumiejczyk">
Józef Razumiejczyk

Józef Razumiejczyk (ur. 1862, zm. styczeń 1886 w Warszawie) – działacz socjalistyczny, współtwórca I Proletariatu.
Był członkiem partii Proletariat i jednym z czołowych organizatorów kółek socjalistycznych na Uniwersytecie Warszawskim. 16 kwietnia 1883 student Jewgienij Żukowicz spoliczkował kuratora Aleksandra Apuchtina, za co został aresztowany. Wywołało to protesty środowisk studenckich, a na uczelni wybuchły rozruchy. Studenci rozpoczęli akcję protestacyjną, do której chciał się przyłączyć Komitet Robotniczy Partii Proletariat. Nie było to możliwe, ponieważ władze uczelni zamknęły bramy, co z kolei wywołało starcia studentów z policją i wojskiem. Skutkiem tych wydarzeń było relegowanie z uczelni 128 studentów, wśród których było kilkunastu członków i sympatyków partii Proletariat. Jednym z nich był Józef Razumiejczyk, który już wówczas był zaangażowany w działalność Komitetu Centralnego Proletariatu. 
Po dwóch falach aresztowań przywódców kierownictwo partii zgrupowało się wokół Marii Bohuszewiczówny, która wraz z Konstantym Strzemińskim, Rozalią Felsenhardt i Razumiejczykiem tworzyła od lipca 1884 trzon organizacji. Niestety grupa ta została aresztowana we wrześniu 1885 i osadzona w Cytadeli Warszawskiej. Józef Razumiejczyk już wówczas chorował na gruźlicę, zmarł w więzieniu w styczniu 1886.
Był bratem Julii Razumiejczyk.

</doc>
<doc id="2008501" url="https://pl.wikipedia.org/wiki?curid=2008501" title="Jan T. Czech">
Jan T. Czech

Jan T. Czech (ur. 20 stycznia 1950 r. w Starym Sączu) – polski twórca ekslibrisów. 
Pochodzi z rodziny znanej w tym mieście i wielce dla miasta zasłużonej.
Pradziadek ze strony matki, Edward Szayer (1856-1940) był prawnikiem i w okresie międzywojennym przez wiele lat burmistrzem Starego Sącza, a jego córka Jadwiga Szayer znana powszechnie melomanom jako Ada Sari (1886-1968), była światowej sławy śpiewaczką operową, obdarzoną niezwyczajnym sopranem koloraturowym.
Jego dziadek Jan Joachim Czech (1888-1955) był pedagogiem, literatem i kompozytorem - piewcą Sądecczyzny.
Szkołę podstawową ukończył w Starym Sączu w 1963 r.
W 1969 r. ukończył Państwową Szkołą Techniczną Wodno-Melioracyjną w Puławach, z dyplomem technika melioracji wodnych. Pracował przy regulacji potoków górskich. Był młodym, wysportowanym człowiekiem, uprawiał turystykę górską narciarstwo, żeglarstwo. Do 1975 r., w którym uległ wypadkowi, a trwała kontuzja skazała go na wózek inwalidzki.
Był to w jego życiu szczególnie trudny okres, w którym musiał wykazać hart ducha i silną wolę popartą ogromnym wysiłkiem fizycznym, by dostosować się do „nowego” życia, by uwierzyć w siebie, a swoją przyszłość ujrzeć w jaśniejszych barwach.
W zmaganiach tych nie był osamotniony, podporą była rodzina, a szczególnie żona Jolanta. Szukał zajęć twórczych, by poprzez pracę odnaleźć sens życia, także czerpać satysfakcję, że nie tylko bierze, ale i coś daje z siebie. Chciał czuć się potrzebnym. Mozolnie i wytrwale ćwiczył leworęczność, gdyż tylko lewa dłoń była sprawna. 
Od 1977 r. rzeźbił w drewnie, ale z upływem czasu „odkrył dla siebie” linoryt i w tej technice tworzył przez lata.
Od 1980 r. zaczął haftem krzyżykowym wyszywać obrusy, serwetki, bieżniki, tworząc własne interesujące wzory, inspirowane m.in. folklorem góralskim. Główną jednak dziedziną twórczości jest linoryt, a tematy tworzonych linorytów to m.in. zabytkowa architektura Starego Sącza, i innych miejscowości kraju, rośliny, zwierzęta, kompozycje kwiatowe. Także motywy numizmatyczne i heraldyczne. Na niektórych linorytach przedstawiał też ludzi. W miniaturowych kompozycjach graficznych - w ekslibrisach, przejawiał się najpełniej jego talent i inwencja twórcza, łączące doskonałość rysunku z pomysłowością i fantazją. Prace te świadczyły nie tylko o wielkim talencie i wielkiej pracowitości, ale także o ciągłym doskonaleniu warsztatu.
Ekslibrisy te bardzo często w sposób jasny i prosty przedstawiają cechy charakteru, zalety i zainteresowania ich właścicieli lub charakteryzują posiadany księgozbiór. 
Rysunki na ekslibrisach mają motywy patriotyczne, historyczne, krajobrazowe, marynistyczne, numizmatyczne, szachowe, lotnicze, przyrodnicze itd.
Bardzo dużo jest wiernie odwzorowanych obiektów zabytkowych i ich detali nie tylko ze Starego Sącza, ale i wielu miejscowości Polski. Są starannie dopracowane i przyciągają uwagę oglądających.
Swoje prace po raz pierwszy zaprezentował w 1982 r. na indywidualnej wystawie w Starym Sączu - pokazał linoryty, rzeźby w drewnie i haft.
Pierwsza wystawa tylko ekslibrisów była w 1986 r. w Miejskiej Bibliotece Publicznej w Starym Sączu. 
Powodzenie pierwszych wystaw spowodowało, że wielokrotnie brał udział w konkursach i pokonkursowych wystawach Klubu Twórczego TPSP, zajmując czołowe miejsca w dziale grafiki i haftu. Kilkakrotnie brał udział w Plenerach twórców niepełnosprawnych organizowanych przez Polskie Towarzystwo Walki z Kalectwem w Myślcu nad Popradem. Dalsze wypady do odleglejszych miejscowości były zbyt uciążliwe.
Za swoje prace otrzymywał liczne nagrody i wyróżnienia, między innymi w Ogólnopolskim Konkursie na Ekslibris w Bielsku-Białej w 1986 roku, w Turku w 1987 r., w Żarach w 1988 roku, w Ogólnopolskim Biennale Sztuki Nieprofesjonalnej w Skawinie 1987 i 1989 r., w Międzynarodowym Konkursie na Ekslibris w Starachowicach 1990 r.
Prace swoje prezentował na licznych wystawach indywidualnych w Warszawie, ale także w Bartoszycach, Brodnicy, Chrzanowie, Cieszynie, Częstochowie, Katowicach, Kłobucku, Koniecpolu, Konstancinie, Krakowie, Krynicy, Myszkowie, Łodzi (Widzewska Galeria Ekslibrisu w Łodzi), Praszce, Radomsku, Siewierzu, Starym i Nowym Sączu, Wałbrzychu, Żywcu a także poza krajem, w Belgii, Kanadzie i Rosji. 
Brał też udział w licznych wystawach zbiorowych m.in. w Grudziądzu, Koninie, Łodzi, Olsztynie, Skawinie, Starachowicach, Szczawnicy, Świebodzinie, Rawiczu, Zamościu i Żarach, oraz RFN i Bułgarii. 
Brał udział w wystawie zbiorowej (grafika) "Krajowa Wystawa Twórczości Osób Niepełnosprawnych - BWA w Katowicach w 1991 i wystawie zbiorowej "Międzynarodowa Wystawa Ekslibrisu Sakralnego" w MBP w 1991, I Ogólnopolskim Triennale "Tradycje oręża polskiego w ekslibrisie" - Biblioteka Narodowa w Warszawie 1997.
W swoim dorobku ma ponad 480 linorytów, w tym 262 ekslibrisy.
Był jednym z pierwszych twórców, którzy do projektowania ekslibrisów zaprzęgli komputer, tworzył takie ekslibrisy w 1989 r. i latach następnych.
Jako jeden z pierwszych stworzył znak własnościowy do zbioru kaset wideo.
Opinie.
"Myślę, że (…) starając się wiernie oddać uosobienie właścicieli księgoznaków, poprzez utkaną graficznie symbolikę ich życiowych pasji - często zatapia w nich własne tęsknoty, doznania i fascynacje.(...) Nazwany kiedyś „starosądeckim czarodziejem piękna”, w pełni na to określenie zasługuje, i mimo niedogodności, jaką jest wózek inwalidzki, znalazł swoje miejsce i sens w życiu. Myślę, że (…) wyraźniej dostrzega to - co my pełnosprawni pomijamy w codziennym zabieganiu, tworzy on swój świat - ręka artysty przybliża go innym i sobie" - tak pisał Artur Czech w katalogu wystawy z 1991 r. „Jan Tadeusz Czech. Stary Sącz w ekslibrisie”.

</doc>
<doc id="2008507" url="https://pl.wikipedia.org/wiki?curid=2008507" title="WebM">
WebM

WebM – format wideo powstały z inicjatywy Google, przeznaczony do zastosowań internetowych, wydany 18 maja 2010. Specyfikacja przewiduje stosowanie go na stronach WWW z wykorzystaniem znacznika video (HTML5).
Format WebM opiera się na kodeku wideo On2 VP8, kodeku dźwięku Vorbis i uproszczonym kontenerze Matroška. WebM jest otwarty i darmowy, jego specyfikacja jest dostępna na licencji Creative Commons Uznanie autorstwa 3.0 Unported, a kod źródłowy na 3-klauzulowej licencji BSD. Dodatkowo Google udziela licencji na swoje patenty na oprogramowanie, które dotyczą kodeka wideo.
FFmpeg może kodować i dekodować wideo kodekiem VP8, wersja 0.6 obsługuje libvpx, jest zgodna z WebM.
Utworzono wersję graficznego interfejsu użytkownika dla wersji obsługiwanej z wiersza poleceń, Avanti ułatwia proces kodowania, miksowania plików do formatu WebM.
Wsparcie.
Już w dniu premiery zaprezentowano eksperymentalne wersje przeglądarek Google Chrome,
Firefox i Opera, które obsługiwały nowy format.
Obecnie do stabilnych przeglądarek z obsługą WebM należą Chrome od wersji 6.0, Firefox od wersji 4.0 oraz Opera od wersji 10.60. Wsparcie dla formatu w systemie Android jest dostępne od wersji 2.3.7. Pojawiła się też implementacja formatu WebM w serwisie YouTube.
Spośród odtwarzaczy multimedialnych wsparcie dla formatu WebM ogłosiły VLC, Miro, Moovida i Winamp. MPlayer potrafi odtworzyć pliki WebM po dodaniu biblioteki libvpx.
Firma Microsoft stwierdziła, że Internet Explorer 9, o ile nie zainstaluje się specjalnego oprogramowania, nie będzie w stanie odtworzyć nowego formatu.

</doc>
<doc id="2008509" url="https://pl.wikipedia.org/wiki?curid=2008509" title="Claude Bourgelat">
Claude Bourgelat

Claude Bourgelat [burżöla], (ur. 27 marca 1712 w Lyonie, zm. 3 stycznia 1779 w Paryżu) – lekarz weterynarii i hipolog francuski. Początkowo kierował akademią jeździecką w Lyonie. W 1761 roku założył pierwszą w Europie Wyższą Szkołę Weterynarii w Lyonie.
Życiorys.
W 1765 powołany został na dyrektora drugiej Szkoły Weterynarii w Alfort. Uznawany jest za twórcę nowoczesnej weterynarii, prowadził również badania naukowe z dziedziny anatomii i hipologii. Był członkiem Francuskiej Akademii Nauk i Pruskiej Akademii Nauk.

</doc>
<doc id="2008514" url="https://pl.wikipedia.org/wiki?curid=2008514" title="Depozyt overnight">
Depozyt overnight

Depozyt overnight ("O/N") – rodzaj krótkoterminowego depozytu zakładanego na jeden dzień (środki zamrożone na lokacie zostają najczęściej od godzin popołudniowych dnia, w którym założono depozyt do godzin porannych dnia następnego; lokata może być założona na kilka dni, jeżeli następny dzień jest dniem wolnym od pracy).
System depozytów overnight stosowany jest do lokowania dużych sum. Jest bardzo popularny na rynku międzybankowym, gdzie konieczne jest zachowanie przez inwestora (bank) dużej płynności finansowej i łatwego dostępu do gotówki. Bank pożyczający otrzymuje pieniądze w dniu zawarcia transakcji, a zwraca w następnym dniu roboczym.
Oprocentowanie depozytów overnight jest zazwyczaj niższe niż lokat zakładanych na dłuższy okres ale wyższe niż rachunków bieżących.

</doc>
<doc id="2008519" url="https://pl.wikipedia.org/wiki?curid=2008519" title="B.o.B">
B.o.B

B.o.B, Bobby Ray, właśc. Bobby Ray Simmons Jr. (ur. 15 listopada 1988 w Atlancie) – amerykański raper, piosenkarz, autor tekstów, multiinstrumentalista i producent muzyczny. Obecnie współpracuje z wytwórniami Grand Hustle i Atlantic Records.
Simmons inspiruje się muzyką lat 80, rapem, techno, rockiem, funkiem, a nawet doo wop.
W grudniu 2008 roku pojawił się na okładce magazynu „XXL” obok Ashera Rotha, Charlesa Hamiltona, Kida Cudiego i Wale’a jako „Hip-Hop's Class of '09”. W październiku 2008 roku B.o.B pojawił się na okładce magazynu muzycznego „Vibe” obok tych samych młodych muzyków jako „najbardziej obiecujące młode talenty”.
Kariera.
Jego debiutancki album "B.o.B Presents: The Adventures of Bobby Ray" miał zostać początkowo wydany 25 maja 2010 roku, jednak sukces piosenki „Nothin' on You” sprawił, iż premiera została przeniesiona na 27 kwietnia 2010 roku. Album został wydany w wytwórni Grand Hustle należącej do T.I. i zawiera utwory z takimi artystami jak Lupe Fiasco, T.I., Playboy Tre, Hayley Williams, Rivers Cuomo, Janelle Monáe czy Eminemem.
Jego dwa pierwsze single („Nothin' on You” i „Airplanes”) osiągnęły sukces międzynarodowy. Utwór „Nothin' on You” znalazł się na szczycie notowań w Holandii, Wielkiej Brytanii oraz w Stanach Zjednoczonych, natomiast piosenka „Airplanes” zajęła pierwsze miejsce na listach przebojów w Nowej Zelandii, a także w Wielkiej Brytanii. Singel znalazł się w pierwszej trójce również w Australii, Stanach Zjednoczonych, Kanadzie i w Irlandii. Na trzeci singiel z płyty wybrano piosenkę „Magic”.
13 marca 2012 roku został wydany drugi studyjny album pt. "Strange Clouds". Promowały go dotąd dwa single pt. „Strange Clouds” i „Play the Guitar”.

</doc>
<doc id="2008520" url="https://pl.wikipedia.org/wiki?curid=2008520" title="Cchumi Suchumi">
Cchumi Suchumi

SK Cchumi Suchumi (gruz. სკ ცხუმი სოხუმი) – gruziński klub piłkarski z siedzibą w Suchumi.
Historia.
Chronologia nazw:
Klub został założony w 1990 jako Cchumi Suchumi w celu reprezentować miasto w pierwszych rozgrywkach o Mistrzostwo niepodległej Gruzji, tak jak inny znany klub z Suchumi – Dinamo odmówił uczestnictwa a zgłosił się natomiast do rozgrywek w Pierwszej Lidze WNP. Znani piłkarzy Gocza Gogricziani i Giorgi Czichradze dołączyli do klubu z Dinamo.
W 1990 debiutował w Umaglesi Liga. W sezonie 1992/93 zajął ostatnie 17 miejsce i spadł do Pirveli Liga, ale nie przystąpił do rozgrywek i został rozwiązany.
Dopiero w 1999 klub został reaktywowany i występował najpierw w 2 lidze, a od 2000 w 3 regionalnej lidze.

</doc>
<doc id="2008521" url="https://pl.wikipedia.org/wiki?curid=2008521" title="Julia Razumiejczyk">
Julia Razumiejczyk

Julia Razumiejczyk (ur. 1866, zm. sierpień 1887 w Warszawie) – krawcowa, działaczka socjalistyczna.
Życiorys.
Była szeregową aktywistką partii Proletariat, pracowała jako krawcowa w jednej z fabryk. W oparciu o materiały otrzymywane z partii założyła kółko socjalistyczne. Jej rola znacznie wzrosła, gdy po fali aresztowań jesienią 1885 jako jedna z nielicznych została zwolniona z aresztu i przekazana pod kuratelę policji. Podjęła współpracę z Władysławem Wisłockim i Bronisławą Waligórską, którzy przejęli po aresztowaniu Marii Bohuszewiczówny przywództwo nad inteligencką częścią partii Proletariat. W połowie 1886 Julię Razumiejczyk osadzono w Cytadeli Warszawskiej, była więziona w jednej celi z Marią Bohuszewiczówną i Rozalią Felsenhardt. Wszystkie trzy podczas osadzenia uczestniczyły w grypsowaniu, a w lutym 1887 zdemolowały celę jako przejaw solidarności z więźniem spoliczkowanym przez nadzorcę X Pawilonu, Piotra Fursa. 
Przebywając w X Pawilonie chorowała na gruźlicę, władze więzienne odmówiły przeniesienia jej do szpitala. Zmarła w celi w sierpniu 1887.
Życie prywatne.
Julia Razumiejczyk była zakochana w chórzyście Władysławie Wisłockim, z którym podczas osadzenia grypsowała. Władze więzienne przechwyciły w 1886 jeden z listów i aby potwierdzić autorstwo grypsu polecono Julii napisać kilka zdań o sobie. Z zachowanego opisu wiadomo, że aresztowano ją 29 sierpnia 1886, była panną i wyznawała prawosławie. W chwili aresztowania mieszkała z matką Joanna i bratem Józefem przy ulicy Pańskiej.

</doc>
<doc id="2008522" url="https://pl.wikipedia.org/wiki?curid=2008522" title="Park Narodowy Wood Buffalo">
Park Narodowy Wood Buffalo



</doc>
<doc id="2008523" url="https://pl.wikipedia.org/wiki?curid=2008523" title="Janusz Kaliński">
Janusz Kaliński

Janusz Kaliński (ur. 11 marca 1942 w Sułoszowej) – polski ekonomista, historyk i nauczyciel akademicki, profesor nauk ekonomicznych, specjalista w zakresie historii gospodarczej.
Życiorys.
W 1965 ukończył studia w Szkole Głównej Planowania i Statystyki w Warszawie. Podjął pracę w Katedrze Historii Gospodarczej SGPiS kierowanej przez Irenę Kostrowicką. Na macierzystej uczelni w 1969 obronił pracę doktorską, a w 1975 uzyskał stopień doktora habilitowanego. W 1991 jako pracownik Szkoły Głównej Handlowej otrzymał tytuł profesora nauk ekonomicznych. Trzy lata później objął stanowisko profesora zwyczajnego w Katedrze Historii Gospodarczej i Społecznej SGH. Na tej uczelni był m.in. dziekanem Wydziału Ekonomiczno-Społecznego (1981–1982, 1990–1993) oraz dziekanem Kolegium Ekonomiczno-Społecznego (1993–1999). Pracował także w Katedrze Historii i Teorii Pieniądza na Uniwersytecie w Białymstoku. Zajmuje się najnowszą historią gospodarczą Polski oraz historią gospodarczą powszechną wieków XIX i XX.
Na początku lat 80. wstąpił do „Solidarności”, jesienią 1980 wspierał tworzenie uczelnianych struktur Niezależnego Zrzeszenia Studentów. Konsekwencją tej działalności stała się utrata funkcji dziekana po wprowadzeniu stanu wojennego.

</doc>
<doc id="2008525" url="https://pl.wikipedia.org/wiki?curid=2008525" title="Rezerwat przyrody Wielka Kępa">
Rezerwat przyrody Wielka Kępa

Rezerwat przyrody Wielka Kępa (w niektórych źródłach występuje pod nazwą „Wielka Kępa Ostromecka”) – rezerwat leśny o powierzchni 27,61 ha, położony w województwie kujawsko-pomorskim, na terenie gminy Dąbrowa Chełmińska (powiat bydgoski).
Jest to najstarszy i najbliższy rezerwat przyrody, zlokalizowany w otoczeniu Bydgoszczy.
Obszar rezerwatu podlega ochronie czynnej.
Lokalizacja.
Pod względem fizyczno-geograficznym rezerwat znajduje się w mezoregionie Kotlina Toruńska (315.35) i mikroregionie Łęgi Ostromeckie (315.356.02), na najniższej (zalewowej) terasie doliny Wisły, w odległości 120–380 m od jej wschodniego brzegu. Przez rzekę graniczy z obszarem administracyjnym miasta Bydgoszczy, zaś w odległości ok. 0,5 km znajduje się wieś Ostromecko.
Rezerwat znajduje się w obrębie Nadwiślańskiego Parku Krajobrazowego wchodzącego w skład Zespołu Parków Krajobrazowych nad Dolną Wisłą.
Historia.
Już przed II wojną światową, dzięki hrabiemu Alvenslebenowi, znaczna część lasu na Wielkiej Kępie znalazła się pod ochroną. Po wojnie podejmowano próby zatwierdzenia ochrony prawnej tego obszaru. Ostateczne zatwierdzenie rezerwatu nastąpiło 25 sierpnia 1953 roku zarządzeniem nr 237 Ministra Leśnictwa. Według aktu powołującego powierzchnia rezerwatu liczyła 27,84 ha.
Charakterystyka.
Przedmiotem ochrony jest fragment nadwiślańskiego lasu łęgowego, charakterystycznego dla naturalnie ukształtowanych dolin dużych rzek, z cyklicznie występującymi zalewami. Występuje on na obszarze o szerokości 50–200 m i długości 2 km. W południowej części rezerwatu jest to łęg wierzbowo-topolowy, zaś w części północnej wiązowo-jesionowy.
Dzięki doskonałym warunkom glebowym las na Wielkiej Kępie odznacza się wyjątkowo bujną roślinnością. W wielu miejscach jest trudny do przebycia, podobny do lasów tropikalnych. Dodatkowe urozmaicenie stanowią wypełnione wodą starorzecza Wisły.
Podczas zwiedzania rzucają się w oczy przede wszystkim stare, ponad 250-letnie topole białe i czarne, 150-letnie dęby szypułkowe, wiązy, jesiony i wierzby: kruche i białe, które tworzą kilkuwarstwowy drzewostan. W drzewostanie brak gatunków iglastych jako nie znoszących długotrwałych zalewów.
W warstwie krzewów spotyka się gatunki chronione: kruszczyk szerokolistny, podkolan biały, kalinę koralową, kruszynę pospolitą i porzeczkę czarną, a w runie: bluszczyk kurdybanek, ziarnopłon wiosenny, przytulię czepną i nawłoć późną. Na obszarze rezerwatu występują również zarośla tarniny, oplatane lianami chmielu.
Po budowie zapory na Wiśle we Włocławku (1970 r.) nastąpiło ograniczenie wylewów rzeki, co zmieniło warunki siedliskowe i doprowadziło do zanikania łęgu wierzbowo-topolowego na rzecz łęgu jesionowo-wiązowego. W efekcie topola biała i czarna, nie znajdując odpowiednich warunków nie odnawiają się, a stare pomnikowe okazy znajdują się w większości w złym stanie. Również z runa leśnego ustępują gatunki typowo łęgowe, a ich miejsce zajmuje ekspansywna nawłoć późna.
Obecnie gatunkiem panującym jest jesion wyniosły, wiąz pospolity, wiąz szypułkowy i dąb szypułkowy, które w północnej części rezerwatu tworzą zwarty drzewostan, co jest dużą osobliwością przyrodniczą. Z nasadzeń sztucznych na terenie rezerwatu dominują: olcha czarna, lipa drobnolistna, a w podszycie: dereń świdwa, czeremcha zwyczajna, bez czarny, szakłak pospolity, głóg jednoszyjkowy, śliwa tarnina, trzmielina zwyczajna.
Największą wartość przyrodniczą w rezerwacie stanowią jednak pozostałości dawnego 200-letniego drzewostanu topolowego. W 1991 roku zinwentaryzowano 64 topole czarne i 36 drzew topoli białej o wymiarach pomnikowych.
Prawdopodobnie ze względów naukowych i dydaktycznych rezerwat zostanie powiększony o zbiorowiska wiklin nadrzecznych występujących na piaszczystych łachach i brzegu Wisły.
Szlaki turystyczne.
Przez rezerwat przebiega pieszy szlak turystyczny „Rezerwatów Chełmińskich” Bydgoszcz Fordon – Chełmno 48 km. Podążając nim pieszo lub rowerem można zwiedzić rezerwaty rozlokowane na prawym zboczu Doliny Wisły: 

</doc>
<doc id="2008527" url="https://pl.wikipedia.org/wiki?curid=2008527" title="Sławomir Łaguna">
Sławomir Łaguna

Sławomir Łaguna (ur. 1 kwietnia 1889 w guberni suwalskiej, zm. 1940 w ZSRR) – polski polityk i samorządowiec, poseł na Sejm III kadencji (1930–1935), prezydent Siedlec (1931–1939).
Życiorys.
Urodził się na Suwalszczyźnie. Pochodził ze szlacheckiej rodziny Łagunów h. Grzymała, był synem Leona i Zofii z Ferańskich. W 1905 wziął udział w strajkach w Królestwie Polskim. Po ukończeniu w 1908 gimnazjum w Baku studiował na Politechnice w Sankt Petersburgu oraz prawo na Uniwersytecie Kijowskim. W latach 1911–1912 i 1914–1917 służył w armii rosyjskiej, następnie organizował polskie oddziały wojskowe w Mohylowie Podolskim. Po odzyskaniu przez Polskę niepodległości służył w Wojsku Polskim (1918–1923). Walczył w wojnie polsko-bolszewickiej. Jako porucznik piechoty był. m.in. dowódcą dworca w Rokitnie. Zwolniony do rezerwy w stopniu kapitana piechoty 8 pułku piechoty Legionów. Od 1926 pracował w wydziale bezpieczeństwa Urzędu Wojewódzkiego Lubelskiego. W 1927 objął funkcję wiceprezydenta Siedlec, a w 1931 został prezydentem miasta. Swoją funkcję wykonywał do wybuchu II wojny światowej.
Był członkiem BBWR, następnie OZN. Z ramienia BBWR sprawował mandat posła III kadencji wybranego w okręgu Siedlce.
Od 1922 był mężem Stanisławy Szczepańskiej.
Po agresji sowieckiej na Polskę więziony w Białymstoku, następnie zamordowany najprawdopodobniej w 1940.

</doc>
<doc id="2008529" url="https://pl.wikipedia.org/wiki?curid=2008529" title="Amba">
Amba



</doc>
<doc id="2008536" url="https://pl.wikipedia.org/wiki?curid=2008536" title="Moszek Helman">
Moszek Helman

Moszek Leib Helman (ur. 27 kwietnia lub 28 kwietnia 1873 w Łodzi, zm. 11 grudnia 1957 w Tel Awiwie) – żydowski przedsiębiorca związany z Łodzią, radny miejski, poseł na Sejm I kadencji. 
Życiorys.
Urodził się w rodzinie kupieckiej w Łodzi. Po ukończeniu gimnazjum podjął pracę w rodzinnym przedsiębiorstwie. Od 1896 działał w organizacji Mizrachi, będąc szefem jej łódzkiego oddziału, zasiadał również w jej władzach centralnych. Od 1917 wykonywał mandat radnego miasta Łodzi, jednak w 1923 został usunięty z rady w związku z wykryciem nieprawidłowości w jego działalności zawodowej.
Był dyrektorem Towarzystwa Kredytowego Łódzkiego oraz przewodniczącym Stowarzyszenia Właścicieli Nieruchomości. W latach 1922–1927 zasiadał w Sejmie II RP I kadencji jako reprezentant okręgu Piotrków Trybunalski. 
W 1932 wyjechał do Izraela.

</doc>
<doc id="2008542" url="https://pl.wikipedia.org/wiki?curid=2008542" title="Kościół św. Marka w Chojnie">
Kościół św. Marka w Chojnie

Kościół św. Marka w Chojnie (niem. Sankt Markus Kirche) – kościół filialny w Barnkowie, przedmieściu Chojny (województwo zachodniopomorskie, powiat gryfiński), na rogu ulic Barnkowo i Słowiańskiej.
Jest to niewielka budowla gotycka z XV wieku, jednonawowa, zbudowana z kamieni i cegły na fundamentach romańskich. Wieża czworoboczna została dobudowana w XIX wieku w stylu neogotyckim. Ołtarz z XVI w.

</doc>
<doc id="2008543" url="https://pl.wikipedia.org/wiki?curid=2008543" title="Kultura wysoka">
Kultura wysoka



</doc>
<doc id="2008545" url="https://pl.wikipedia.org/wiki?curid=2008545" title="Margweti Zestaponi">
Margweti Zestaponi

SK Margweti Zestaponi (gruz. სკ მარგვეთი ზესტაფონი) – klub piłkarski z siedzibą w Zestaponi.
Historia.
Chronologia nazw:
Klub Metalurgi Zestaponi został założony 10 maja 1937, chociaż niektóre źródła podają 1938. Klub prezentował miejscowa Hutę Ferro-stopów. W 1938 debiutował w rozgrywkach lokalnych, w których występował do 1990, kiedy został rozwiązany. W 1990 klub ponownie powstał jako Margveti Zestaponi, wygrał rozgrywki w 2 lidze, a w 1991 debiutował w Umaglesi Liga. W sezonie 1997/98 zajął ostatnie 12 miejsce i spadł do Pirveli Liga, ale nie przystąpił do rozgrywek i z przyczyn finansowych został rozwiązany.
Dopiero w 1999 klub został reaktywowany jako Metalurgi Zestaponi i występował najpierw w Pirveli Liga, a od 2001 w Umaglesi Liga. W sezonie 2002/03 zajął ostatnie 12 miejsce i spadł ponownie do Pirveli Liga, ale z przyczyn finansowych został rozwiązany.
Od sezonu 2004/2005 w Umaglesi Liga występował inny klub o nazwie FC Zestaponi.
Dopiero w 2006 klub został ponownie reaktywowany jako Margveti Zestaponi i występował najpierw w lidze regionalnej, a od sezonu 2007/08 w 3 lidze, grupie zachodniej.

</doc>
<doc id="2008546" url="https://pl.wikipedia.org/wiki?curid=2008546" title="Metalurgi Zestaponi">
Metalurgi Zestaponi



</doc>
<doc id="2008550" url="https://pl.wikipedia.org/wiki?curid=2008550" title="Aeronautics Orbiter">
Aeronautics Orbiter

Aeronautics Orbiter – izraelski, taktyczny bezzałogowy aparat latający (UAV - Unmanned Aerial Vehicle), produkcji firmy Aeronautics Defense Systems. W 2005 roku aparat został zwycięzcą konkursu na nowy taktyczny, bezzałogowy samolot dla Jednostki Wojskowej Grom stając się w ten sposób pierwszym bezpilotowym aparatem latającym na wyposażeniu Sił Zbrojnych Rzeczypospolitej Polskiej.
Historia.
Orbiter jest typowym taktycznym aparatem do wypełniania zadań określanych mianem "Over The Hill" (bliskie rozpoznanie). Po raz pierwszy został zaprezentowany publicznie podczas Międzynarodowego Salonu Lotniczego w Paryżu w 2005 roku. W tym samym roku w sierpniu, JW Grom zorganizowała przetarg na nowy, bezzałogowy aparat taktyczny. Do konkursu stanęły Aeronautics Defense Systems (reprezentowanym przez G&amp;R Zintegrowane Systemy Bezpieczeństwa) z Orbiterem, WB Electronics z WB Electronics SOFAR oraz Cenzin z amerykańskim RQ-11 Raven. Zwycięzcą został Orbiter a pod koniec września podpisano kontrakt na zakup 3 aparatów wraz z oprzyrządowaniem. Jednym z podstawowych kryteriów, które zadecydowały o wyborze Orbitera była możliwość bardzo szybkiej realizacji dostaw. Już w grudniu 2005 roku aparaty znalazły się na wyposażeniu jednostki a w marcu 2006 roku rozpoczęły loty. Na przełomie 2005 i 2006 Izrael odwiedziła pierwsza grupa żołnierzy JW Grom w celu zaznajomienia się z systemem i nauką jego obsługi. Z racji utajnienia działań warszawskiej jednostki wojskowej niewiele wiadomo o misjach w jakich Orbiter uczestniczył. Pewne jest jego wykorzystanie przez jednostkę w Afganistanie gdzie w 2009 roku utracono jeden z aparatów z powodów niekorzystnych warunków klimatycznych panujących w tym górzystym kraju. W sumie, Polska zakupiła 15 zestawów, w zestawie znajdowały się trzy aparaty latające (za wyjątkiem pierwszego dostarczonego zestawu, w którym były cztery maszyny). W listopadzie 2012 roku podpisano umowę z Agencja Wsparcia i Zaopatrzenia NATO (ang. NATO Support and Procurement Agency), w ramach której Agencja zobowiązała się do wsparcia eksploatacji aparatów. W okresie styczeń 2014 - koniec 2015 roku poddano modernizacji wszystkie posiadane Orbitery. Zwiększono rozpiętość, zwiększono prawie dwukrotnie czas przebywania w powietrzu, przystosowano samolot do zainstalowanie cięższej, charakteryzującej się lepszymi parametrami głowicy dzienno-nocnej. Po modernizacji, aparaty prezentują standard określany jako Orbiter 2.
Producent ma w swojej ofercie wersję określaną jako Orbiter 1K. Jest to aparat przystosowany do wypełniania zadań amunicji krążącej. Jest to wersja o wydłużonej rozpiętości, zasięgu i czasie przebywania w powietrzu, tożsama z wersją Orbiter 2. Aparat posiada możliwość przenoszenia na swoim pokładzie 2 kg głowicy bojowej. Maszyna, w wypadku braku znalezienia odpowiedniego celu, może bezpiecznie wylądować i być użyta ponownie. Start następuje z katapulty, aparat wyposażony jest w głowice obserwacyjna. Autonomiczność przebywania w powietrzu wynosi około 3 godzin. Konstrukcja znajduje się na uzbrojeniu jednego, nieujawnionego publicznie państwa.
Konstrukcja.
Orbiter jest niewielkim, wykonanym w całości z kompozytów węglowych i szklanych średniopłatem napędzanym elektrycznym silnikiem bezszczotkowym. Statek powietrzny może być wyposażony w jedną z trzech rodzajów głowic ze stabilizowanymi kamerami do obserwacji nocnej, dziennej i pracującej przy słabym oświetleniu. Głowica z kolorową, cyfrową kamerą dzienną D-STAMP/3G o masie 750 g, 10 krotnym powiększeniem zapewnia możliwość wykrycia pojazdu z odległości 2 km a człowieka z ok. 900 metrów. Polskie Orbitery mogą być wyposażone w najnowszą głowicę przeznaczoną do współpracy z Orbiterem, U-STAMP ("Un-Cooled Stabilized Miniature Infra Red Camera") z niechłodzoną kamerą pracującą w podczerwieni. Wszystkie głowice montowane są w dziobie bezzałogowego środka rozpoznawczego. Orbiter ma możliwość przesyłania obrazu z kamery w czasie rzeczywistym na odległość do 15 kilometrów od stanowiska operatora. Aparat staruje z katapulty, na której rozpędzany jest przy użyciu gumowych taśm. Istnieje również możliwość wystartowania aparatu z ręki. Ląduje wykorzystując poduszkę powietrzną i spadochron. Dzięki prostocie konstrukcji Orbiter charakteryzuje się dość dużą odpornością na uszkodzenia mechaniczne. Aparat ma konstrukcję bezogonową ze skrzydłami o dużym skosie zaopatrzonymi w winglety. Na końcu kadłuba zamontowane jest dwułopatowe, składane śmigło, które rozkłada się po wystrzeleniu Orbitera.

</doc>
<doc id="2008554" url="https://pl.wikipedia.org/wiki?curid=2008554" title="Adolph von La Valette-St. George">
Adolph von La Valette-St. George

Adolf Johann Hubert Freiherr von La Valette-St. George (ur. 14 listopada 1831 na zamku Auel koło Lohmaru, zm. 29 listopada 1910 w Bonn) – niemiecki zoolog i anatom.
Studiował na Uniwersytecie Fryderyka Wilhelma w Berlinie, Uniwersytecie Juliusza i Maksymiliana w Würzburgu oraz Uniwersytecie Ludwika i Maksymiliana w Monachium. W 1855 w Berlinie otrzymał tytuł doktora filozofii, a w 1857 tytuł doktora medycyny. W 1858 habilitował się na Reńskim Uniwersytecie Fryderyka Wilhelma w Bonn. W 1859 został prosektorem, w 1862 profesorem nadzwyczajnym, w 1875 profesorem zwyczajnym anatomii. Od 1852 był członkiem korporacji akademickiej Guestphalia Berlin. Rektor Uniwersytetu w Bonn w roku akademickim 1900/1901. Zmarł w 1910 roku, wspomnienia o nim napisali Hartwig i Waldeyer oraz Nussbaum.
Zajmował się głównie embriologią zwierząt. Przypisuje mu się jeden z pierwszych opisów aparatu Golgiego.
Razem z Heinrichem Wilhelmem Waldeyerem wydawał od 1875 „Archiv für mikroskopische Anatomie”.

</doc>
<doc id="2008556" url="https://pl.wikipedia.org/wiki?curid=2008556" title="Violin">
Violin

Violin – album muzyczny amerykańskiego zespołu Oregon, grającego jazz i world music, nagrany wspólnie z polskim skrzypkiem Zbigniewem Seifertem. LP nagrany w 1977, wydany przez wytwórnię Vanguard w 1978. Reedycja na CD w 2002 (Comet Records/Univers, Włochy).
Muzycy zespołu Oregon i Seifert spotkali się na terenie Francji, gdzie razem koncertowali. Po decyzji o utrzymaniu i rozszerzeniu współpracy (trwała ok. 3 lat) doszło do powstania płyty "Violin", na której Seifert figuruje nie jako zaproszony gość, lecz wymieniony jest w składzie zespołu. 
Lista utworów.
Strona A
Strona B

</doc>
<doc id="2008557" url="https://pl.wikipedia.org/wiki?curid=2008557" title="Luna X 2000">
Luna X 2000



</doc>
<doc id="2008558" url="https://pl.wikipedia.org/wiki?curid=2008558" title="Skylark I">
Skylark I



</doc>
<doc id="2008559" url="https://pl.wikipedia.org/wiki?curid=2008559" title="Kaspars Gerhards">
Kaspars Gerhards

Kaspars Gerhards (ur. 7 lutego 1969 w Jełgawie) – łotewski polityk i ekonomista, w latach 2007–2009 minister gospodarki, w okresie 2009–2010 minister transportu, od 2014 do 2019 minister ochrony środowiska i rozwoju regionalnego, w latach 2019–2022 minister rolnictwa.
Życiorys.
W latach 1987–1993 studiował na wydziale ekonomii Uniwersytetu Łotwy w Rydze, następnie kontynuował kształcenie na Westfalskim Uniwersytecie Wilhelma w Münsterze.
W latach 1991–1993 pracował jako ekonomista i dyrektor wykonawczy w spółce „Selga”, następnie był asystentem ministra gospodarki (1993–1995) oraz kierownikiem projektu w norwesko-łotewskim funduszu rozwoju przedsiębiorczości (1995–1996). Od 1996 do 1999 zatrudniony w kancelarii prezydenta jako doradca do spraw gospodarczych, w latach 1999–2007 sprawował funkcję sekretarza stanu w Ministerstwie Gospodarki. W rządzie Ivarsa Godmanisa stanął na czele tego resortu (2007–2009). Od 2009 do 2010 pełnił funkcję ministra transportu w rządzie Valdisa Dombrovskisa. W wyborach w 2010 nie uzyskał mandatu poselskiego, startując z ramienia VL-TB/LNNK. Wchodził następnie w skład organów zarządczych przedsiębiorstw „Elektroniskie sakari” i „LDZ Cargo”.
W listopadzie 2014 objął stanowisko ministra rozwoju regionalnego i ochrony środowiska w drugim rządzie Laimdoty Straujumy. Stanowisko zachował w powołanym w lutym 2016 rządzie Mārisa Kučinskisa. W utworzonym w styczniu 2019 rządzie Artursa Krišjānisa Kariņša został natomiast ministrem rolnictwa; stanowisko to zajmował do grudnia 2022.

</doc>
<doc id="2008561" url="https://pl.wikipedia.org/wiki?curid=2008561" title="Nevado de Toluca">
Nevado de Toluca

Nevado de Toluca (indiańska nazwa Xinantécatl) – stratowulkan leżący w Meksyku, 80 kilometrów na zachód od stolicy państwa. Czwarta najwyższa góra w kraju. Krater ma średnicę 1,5 km, znajdują się w nim dwa jeziora, zwane Słońcem i Księżycem. W jeziorach tych archeolodzy odnaleźli ślady indiańskich ceremonii religijnych. Aktywny w plejstocenie i holocenie – naukowcy wyróżnili 4 główne erupcje, mające miejsce 36 000, 21 700, 12 100 i 10 500 lat temu. Ostatni wybuch nastąpił ok. 3300 lat temu.
U podnóża wulkanu leży miasto Toluca. Wokół góry został utworzony Park Narodowy Nevado de Toluca.
Zobacz też.
Lista wulkanów w Meksyku

</doc>
<doc id="2008562" url="https://pl.wikipedia.org/wiki?curid=2008562" title="Raimonds Vējonis">
Raimonds Vējonis

Raimonds Vējonis (ur. 15 czerwca 1966 w Ostrowie w obwodzie pskowskim) – łotewski polityk, inżynier i biolog, współprzewodniczący Partii Zielonych, minister środowiska (2002–2011) i obrony (2014–2015), poseł na Sejm. W latach 2015–2019 prezydent Łotwy.
Życiorys.
W 1989 ukończył studia na wydziale biologii Uniwersytetu Łotwy w Rydze. Następnie kształcił się w instytucie inżynierii wodnej i inżynierii środowiska na Uniwersytecie Technologicznym w Tampere i na wydziale inżynierii środowiska Uniwersytetu Technicznego w Tallinnie. W 1995 uzyskał magisterium na wydziale biologii macierzystej uczelni w Rydze.
W latach 1987–1989 pracował w szkole średniej w Madonie jako nauczyciel biologii, następnie był wicedyrektorem regionalnej rady do spraw ochrony środowiska w Madonie (1989–1996), a także dyrektorem tożsamej instytucji dla regionu Rygi (1996–2002). Od 1997 do 2002 reprezentował państwo we władzach spółki „Getliņi Eko”. Brał udział w licznych projektach państwowych i samorządowych poświęconych ochronie środowiska. Zasiadał również w zarządzie portu Skulte (1997–1998, 2000–2002).
W 1990 dołączył do Łotewskiej Partii Zielonych, od 2003 do 2015 pełnił funkcję współprzewodniczącego tej partii. W latach 1990–1993 sprawował mandat radnego rady miejskiej Madony. Od 7 listopada 2002 do 16 stycznia 2003 pełnił funkcję ministra ochrony środowiska i rozwoju regionalnego, od 16 stycznia 2003 do 1 stycznia 2011 był ministrem środowiska w kilku kolejnych gabinetach. W okresie od 22 marca 2010 do 20 maja 2010 wykonywał czasowo obowiązki ministra rozwoju regionalnego i samorządności. 6 stycznia 2011 został ponownie ministrem ochrony środowiska i rozwoju regionalnego. Funkcję tę pełnił do 25 października 2011.
W 2006 i 2010 wybierany do Sejmu z ramienia Związku Zielonych i Rolników, z mandatów rezygnował w związku z pełnieniem funkcji rządowej. W 2011 został posłem na Sejm XI kadencji, stając na czele podkomisji ds. bałtyckich. 22 stycznia 2014 objął stanowisko ministra obrony w pierwszym rządzie Laimdoty Straujumy. Ponownie wybrany w tym samym roku do Sejmu, po czym objął dotychczasową funkcję rządową w drugim rządzie Laimdoty Straujumy.
3 czerwca 2015 został wybrany na prezydenta Łotwy. Został zaprzysiężony na ten urząd 8 lipca 2015. Jego kadencja upłynęła 8 lipca 2019.
Życie prywatne.
W 1986 zawarł związek małżeński z Ivetą Vējone, z którą ma dwóch synów.

</doc>
<doc id="2008563" url="https://pl.wikipedia.org/wiki?curid=2008563" title="Tysiąclecie Rosji">
Tysiąclecie Rosji

Tysiąclecie Rosji (ros. "Тысячелетие России") – pomnik z brązu na Kremlu nowogrodzkim w Nowogrodzie Wielkim. Został wzniesiony w 1862 roku z okazji tysiąclecia przybycia do Nowogrodu Wielkiego kniazia Ruryka, który traktowany jest za założyciela państwa ruskiego (i obecnej Rosji).
Konkurs na projekt pomnika odbył się w 1859 roku z którego wyłoniono dwóch zwycięzców, architekta Wiktora Aleksandrowicza Hartmanna, oraz artysty Michaiła Mikieszyna, w międzyczasie zarządzono także zbieranie datków na pokrycie kosztów postawienia pomnika. Na pomnik składa się ogromne jabłko królewskie, bądź jak twierdzą rosyjscy badacze czapka Monomacha będąca symbolem władzy carskiej, otoczone sylwetkami 129 postaci ludzkich położonych w trzech poziomach monumentu.
Każda z postaci reprezentuje różne okresy w historii państwa rosyjskiego przedstawione chronologicznie m.in.: Początek państwa rosyjskiego, Chrzest Rusi, Bitwa na Kulikowym Polu, Zwiększenie znaczenia Wielkiego Księstwa Moskiewskiego, Początek dynastii Romanowów, postacie Iwana III, Dymitra Dońskiego wyzwoliciela Rusi spod jarzma państwa mongolsko-tureckiego i wielu innych. Wszystko osadzone jest na cokole wykonanym z granitu sprowadzonego do Nowogrodu Wielkiego z miasta Sortawala, który swoją sylwetką przypomina dzwon, masa cokołu, na którym wznosi się posąg wykonany z brązu to blisko 35 ton, natomiast samego posągu około 65 ton. Całkowita wysokość pomnika to około 15,7 metrów, natomiast jego średnica w najszerszym miejscu cokołu wynosi 9 metrów.
Odsłonięcie pomnika nastąpiło 8 września 1862 roku na specjalnie zorganizowanej defiladzie z udziałem tysięcy żołnierzy, w obecności samego imperatora Aleksandra II i rodziny cesarskiej.
Podczas II wojny światowej Niemcy próbowali zdemontować pomnik i wywieźć go do III Rzeszy, jednak ostatecznie nie osiągnęli zamierzonego celu, a pomnik odrestaurowano i otwarto go ponownie 2 listopada 1944 roku.

</doc>
<doc id="2008564" url="https://pl.wikipedia.org/wiki?curid=2008564" title="Xinantécatl">
Xinantécatl



</doc>
<doc id="2008566" url="https://pl.wikipedia.org/wiki?curid=2008566" title="Dyskografia Adama Lamberta">
Dyskografia Adama Lamberta

Artykuł przedstawia całkowitą dyskografię amerykańskiego wokalisty pop rock Adama Lamberta. Wokalista wydał trzy albumy studyjne, jedenaście singli oraz osiem teledysków dzięki wytwórni RCA Records i Warner Bros. Records.

</doc>
<doc id="2008568" url="https://pl.wikipedia.org/wiki?curid=2008568" title="Alanqa">
Alanqa

Alanqa – rodzaj pterozaura z rodziny azdarchidów (Azhdarchidae) żyjącego na początku późnej kredy na obecnych terenach Afryki. Został opisany w 2010 roku przez Nizara Ibrahima i współpracowników w oparciu o pięć fragmentów szczęk odkrytych w złożach Kem Kem w Maroku. Holotypem jest spojenie żuchwy oznaczone numerem katalogowym FSAC-KK 26. Dwa fragmenty (BSP 1993 IX 338 i BSP 1996 I 36) zostały po raz pierwszy opisane w 1999 roku przez Petera Wellnhofera i Érica Buffetauta i wstępnie zidentyfikowane jako należące do pteranodontów, jednak z taką interpretacją nie zgodzili się Aleksander Awerianow i współpracownicy, którzy zasugerowali, że skamieniałości te należą do azdarchidów. W Kem Kem odnaleziono również szczątki szkieletu pozaczaszkowego azdarchidów – Ibrahim i in. nie zdecydowali się przypisać ich do "Alanqa saharica", jednak ich zdaniem hipoteza taka jest prawdopodobna. Holotyp składa się z trzech sąsiadujących fragmentów o łącznej długości 344 mm – długość brakującej części oszacowano na podstawie porównań z innymi azdarchidami na około 80 mm. Długość żuchwy FSAC-KK 26 wynosiła prawdopodobnie około 67,5 cm. Większość szczątków odnalezionych w Kem Kem – w tym również holotyp – należała do osobników o rozpiętości skrzydeł wynoszącej 3–4 m, jednak fragment dużego kręgu szyjnego, prawdopodobnie również należący do "Alanqa saharica", sugeruje, że przedstawiciele tego gatunku mogli osiągać nawet 6 m rozpiętości skrzydeł. Szczęki były proste i ostro zakończone, podobnie jak należące do rodzajów "Zhejiangopterus" i "Quetzalcoatlus", co wspiera hipotezę o przynależności "A. saharica" do Azhdarchidae. Nie odnaleziono żadnych zębodołów, co dowodzi, że "Alanqa" była bezzębna. Szczęki prawdopodobnie pokrywała ramfoteka.
Dokładne datowanie osadów Kem Kem, w których odkryto szczątki "A. saharica", jest niepewne. Panuje konsensus, że powstały one pod koniec wczesnej lub na początku późnej kredy – ze względu na duże podobieństwa w faunie kręgowców do egipskiej formacji Baharija, datowanej na najwcześniejszą górną kredę, uważa się, że skały Kem Kem powstały w cenomanie. Gatunkiem typowym rodzaju "Alanqa" jest "A. saharica". Nazwa rodzajowa pochodzi od arabskiego "al Anqa" – przypominającego feniksa mitycznego stworzenia, podobnego do Simurgha z mitologii perskiej. Nazwa gatunkowa "saharica" pochodzi od Sahary i odnosi się do miejsca odnalezienie holotypu. Odkrycie "Alanqa" dowodzi, że azdarchidy, znane wcześniej niemal wyłącznie z Laurazji, rozprzestrzeniły się na tereny Gondwany na początku późnej kredy.

</doc>
<doc id="2008569" url="https://pl.wikipedia.org/wiki?curid=2008569" title="Alanqa saharica">
Alanqa saharica



</doc>
<doc id="2008570" url="https://pl.wikipedia.org/wiki?curid=2008570" title="SASER">
SASER

SASER – urządzenie emitujące intensywny strumień fal dźwiękowych o cechach podobnych do światła emitowanego przez laser i działające na podobnej zasadzie. Nazwa SASER jest akronimem od "Sound Amplification by Stimulated Emission of Radiation" – wzmocnienie dźwięku przez wymuszoną emisję promieniowania. Pierwsze eksperymentalne urządzenie pracujące w zakresie GHz powstało w 2009 roku w wyniku współpracy naukowców z University of Nottingham i ukraińskiego Instytutu Fizyki Półprzewodników Wadima Laszkariewa.
Zasada działania.
Saser jest w stanie wytworzyć spójną, skoncentrowaną wiązkę ultradźwięków, przy użyciu metody zbliżonej do wykorzystywanej w laserach.
Urządzenie to używa dźwięku do uzyskania strumienia fononów. W przeciwieństwie do lasera, fonony przechodzą nie przez rezonator optyczny, lecz przez „superkratownicę” składającą się z około 50 niezwykle cienkich warstw dwóch półprzewodników, arsenku galu i arsenku glinu. Każda z warstw liczy sobie kilka atomów grubości.
Fonony pobudzone przez źródło energii (strumień światła), zaczynają odbijać się pomiędzy warstwami półprzewodników, pojawia się ich coraz więcej, aż w końcu wydostają się z kratownicy tworząc strumień o bardzo wysokiej częstotliwości.
Modyfikując budowę kratownicy możliwe jest uzyskanie strumieni o różnych właściwościach. Tym samym przystosowując saser do różnych zadań.
Możliwe zastosowania.
Wiadomo też, że bardzo intensywne fale dźwiękowe mogą zmieniać elektroniczne właściwości nanostruktur. Co za tym idzie SASER może zostać użyty jako terahercowy zegar w niezwykle szybkich układach scalonych.

</doc>
<doc id="2008571" url="https://pl.wikipedia.org/wiki?curid=2008571" title="Matteucia struthiopteris">
Matteucia struthiopteris



</doc>
<doc id="2008572" url="https://pl.wikipedia.org/wiki?curid=2008572" title="Ribes spicatum">
Ribes spicatum



</doc>
<doc id="2008578" url="https://pl.wikipedia.org/wiki?curid=2008578" title="Lech Głuchowski">
Lech Głuchowski

Lech Jerzy Głuchowski ps. "Jeżycki" (ur. 1902 w Rakowie pod Częstochową, zm. 15 września 1944 w Warszawie) – dowódca 7 pułku ułanów Lubelskich AK kryptonim Jeleń
Życiorys.
Wczesne lata.
Syn Mariana i Marii z Ziółkowskich. Urodzony w 1902 roku w Rakowie pod Częstochową. Szkoły średnie w Radomsku, a następnie w Łodzi. Członek POW. W 1918 roku, jako 16-letni chłopiec, bierze udział w rozbrajaniu Niemców. W następnym roku spędza wakacje na froncie w szeregach 7 pułku ułanów Lubelskich, dowodzonego przez jego brata, wówczas majora, Janusza Głuchowskiego. W lecie 1920 roku zgłasza się jako ochotnik do 7 puł i bierze udział w walkach szwadronu zapasowego na północ od Płocka, gdzie szwadron jest odcięty przez kilka tygodni. Po Bitwie Warszawskiej wraz ze szwadronem dołącza do pułku i bierze udział w końcowych walkach.
Lata pokoju.
Długotrwała choroba sprawia, że dopiero w 1922 roku może rozpocząć studia na Akademii Rolniczej w Bydgoszczy. Po studiach kończy Szkołę Podchorążych Rezerwy Kawalerii. Po odbyciu praktyki rolnej obejmuje dzierżawę majątku Mały Obzyr nad Stochodem, a następnie w 1930 roku administrację dóbr ordynacji Branickich w miejscowości Roś. Jest czynny w pracy społecznej i przysposobienia wojskowego, organizuje w Rosi oddział „Strzelca”.
II wojna światowa.
We wrześniu 1939 zgłasza się ochotniczo do pułku i odbywa całą kampanię w 4 szwadronie 7 puł, który to szwadron po bitwie pod Suchowolą, przebija się w kierunku walczącej Warszawy. O jej kapitulacji dowiadują się dopiero 2 października. Kierują się wówczas w strony Mińska Mazowieckiego, gdzie 9 października następuje rozwiązanie szwadronu i zakopanie broni. Następnie rusza do Warszawy, gdzie nawiązuje kontakt z ZWZ, początkowo działając w „Strzelcu”, by z kolei pracować nad odtworzeniem 7 puł. Lubelskich AK kryptonim Jeleń, w którym zostaje zastępcą dowódcy pułku. W 1944 awansowany na rotmistrza. 17 lipca 1944 obejmuje dowództwo pułku, równocześnie dowodząc jego warszawskim I dywizjonem. 1 sierpnia 1944 dowodzi natarciem dywizjonu „Jeleń” na Aleję Szucha, by następnie, z grupą pozostałych przy życiu ułanów, przedrzeć się na Mokotów. Tam dowodzi resztkami dywizjonu, biorąc między innymi udział w natarciu na szkołę przy ul. Woronicza. 21 sierpnia obejmuje dowództwo rejonu Sadyby, gdzie Jeleń stanowi trzon obrony, i podczas której znów ponosi krwawe straty. Po wycofaniu się na Mokotów, 15 września 1944 w czasie obrony przeciw natarciu niemieckich czołgów w okolicy ulicy Dolnej zostaje śmiertelnie ranny i aby nie narażać pragnących go wynieść żołnierzy, pozbawia się życia strzałem w skroń. Pochowany w tymczasowej mogile, po ekshumacji spoczywa w grobie rodzinnym na cywilnym cmentarzu na Powązkach (kwatera 99-I-27).
Pośmiertnie awansowany do stopnia majora i odznaczony Krzyżem Virtuti Militari.

</doc>
<doc id="2008580" url="https://pl.wikipedia.org/wiki?curid=2008580" title="Sinoceratops">
Sinoceratops

Sinoceratops – rodzaj ceratopsa z rodziny Ceratopsidae żyjącego w późnej kredzie na terenie Azji. Został opisany w 2010 roku przez Xu Xinga i współpracowników w oparciu o dwie niekompletne skamieniałe czaszki i jedną puszkę mózgową odnalezione w górnokredowych osadach grupy Wangshi w Zhucheng, w chińskiej prowincji Szantung. Holotypem jest niekompletna czaszka obejmująca większość dachu czaszki oraz puszki mózgowej (ZCDM V0010). Oprócz szczątków ceratopsa odnaleziono również skamieniałości hadrozaurów z rodzaju "Shantungosaurus". Według analizy kladystycznej przeprowadzonej przez autorów jego opisu "Sinoceratops" jest najbardziej bazalnym przedstawicielem grupy centrozaurów (Centrosaurinae); z późniejszej analizy przeprowadzonej przez Ryana i współpracowników (2012) wynika natomiast, że był on przedstawicielem Centrosaurinae siostrzanym do kladu obejmującego rodzaje "Rubeosaurus", "Einiosaurus", "Achelousaurus" i "Pachyrhinosaurus". "Sinoceratops" jest znacznie większy od większości pozostałych centrozaurów, a rozmiarami bardziej zbliżony do bazalnych przedstawicieli Ceratopsinae; autorzy szacują, że jego czaszka mierzyła 180 cm od dzioba do kości ciemieniowych, co czyniłoby ją jedną z największych znanych czaszek centrozaurów. Również niektóre inne cechy, jak budowa kości ciemieniowych, upodabniają go bardziej do Ceratopsinae niż do centrozaurów. Jeśli ta hipoteza dotycząca jego pozycji filogenetycznej jest poprawna, wówczas "Sinoceratops" mógłby być jedynym znanym ceratopsydem spoza Ameryki Północnej – być może oprócz azjatyckiego turanoceratopsa, który może należeć do Ceratopsidae lub być taksonem siostrzanym tego kladu; według analizy kladystycznej Xu i współpracowników turanoceratops był taksonem siostrzanym do Ceratopsidae.
Nazwa rodzajowa "Sinoceratops" pochodzi od słów "Sino" (Chiny) oraz "ceratops", oznaczającego po grecku „rogate oblicze”. Nazwa gatunkowa gatunku typowego, "zhuchengensis", odnosi się do miejsca odnalezienia holotypu.

</doc>
<doc id="2008581" url="https://pl.wikipedia.org/wiki?curid=2008581" title="Sinoceratops zhuchengensis">
Sinoceratops zhuchengensis



</doc>
<doc id="2008582" url="https://pl.wikipedia.org/wiki?curid=2008582" title="1 Kadrowy Batalion BKO">
1 Kadrowy Batalion BKO



</doc>
<doc id="2008585" url="https://pl.wikipedia.org/wiki?curid=2008585" title="1 Oficerska Szkoła BKA">
1 Oficerska Szkoła BKA

1 Oficerska Szkoła BKA (biał. Перша афіцэрская школа БКА) - ośrodek szkoleniowy kolaboracyjnej Białoruskiej Obrony Krajowej pod koniec II wojny światowej.
Po utworzeniu pod koniec lutego 1944 r. na okupowanej Białorusi Białoruskiej Obrony Krajowej (BKA) i przeprowadzeniu w marcu werbunku do niej, jednym z podstawowych problemów okazał się brak kadr oficerskich i podoficerskich. Ponadto nieliczni oficerowie BKA wywodzili się z różnych armii: carskiej, polskiej lub sowieckiej. W związku z tym jeszcze przed ogłoszeniem mobilizacji do formowanych batalionów BKA do prezydenta Białoruskiej Centralnej Rady (BCR) Radosława Ostrowskiego zwrócił się komendant BKA mjr Franciszek Kuszal z prośbą o wyrażenie zgody na powołanie w Mińsku miesięcznych kursów oficerskich i podoficerskich, do czego doszło w poł. marca. Ze strony niemieckiej komendantem kursów został SS-Hauptsturmführer Schneider, podległy bezpośrednio gauleitorowi Okręgu Generalnego "Białoruś" gen. Kurtowi von Gottbergowi. Białoruskim komendantem był kpt. Wiktar Czebotarewicz. Kursy miały doprowadzić do unifikacji białoruskich oficerów BKA, wywodzących się z różnych armii, ale przede wszystkim zapewnić odpowiednie przeszkolenie młodym Białorusinom, którzy dotychczas nie mieli nic wspólnego z wojskiem. W kursach miało uczestniczyć 50 kandydatów na oficerów i 150 na podoficerów. Faktycznie było 200 słuchaczy na kursach podoficerskich. Przeszkolenie kolejnych kadr miało się odbywać do czasu uzupełnienia wszystkich wolnych wakatów w oddziałach i sztabie głównym BKA. Następnie planowano otworzyć szkołę oficerską, która w cyklu 6-miesięcznym miała szkolić kadry oficerskie spośród nowych ochotników. W tym celu każdy okręg wojskowy BKA miał przysłać swoich kandydatów. W poł. kwietnia kursy zakończyły się. Słuchacze zdawali egzamin w obecności gen. K. von Gottberga. W końcu kwietnia rozpoczęły się kolejne kursy. W II poł. czerwca doszło do 3 tury kursów. Jednocześnie, z inicjatywy Białoruskiej Centralnej Rady, na co zgodzili się Niemcy, w Mińsku została otworzona 1 Oficerska Szkoła BKA, do której przyjęto 250 słuchaczy. W większości byli to młodzi ludzie ze średnim wykształceniem, będący członkami Związku Młodzieży Białoruskiej. Ich oficerskie szkolenie miało trwać 6 miesięcy. Po jego ukończeniu mieli otrzymać pierwszy stopień oficerski. Jednakże w wyniku ofensywy Armii Czerwonej na Białorusi, która rozpoczęła się 23 czerwca, słuchacze i kadra szkoły zostali 29 czerwca ewakuowani do Wilna (podczas ewakuacji kilka osób zginęło w wyniku bombardowań). Do tego czasu na mińskich kursach oficerskich i podoficerskich zdążyło odbyć przeszkolenie ok. 150 oficerów i ok. 600 podoficerów. Po pewnym czasie 1 Oficerska Szkoła BKA została przeniesiona do Berlina. Przywódcy Białoruskiej Centralnej Rady zamierzali sformować Legion Białoruski, w skład którego mieli wejść m.in. kadra i słuchacze szkoły. Nie uzyskali jednak zgody władz niemieckich. W tej sytuacji zdołano jedynie utworzyć nieuzbrojony i nieumundurowany 1 Kadrowy Batalion BKA pod dowództwem kpt. Piotra Kosackiego. W jego składzie znalazło się część słuchaczy szkoły. Reszta znalazła się w szeregach Schutzmannschaft-Brigade Siegling. Na przełomie 1944/1945 r. zasilili oni nowo formowaną Waffen-SS Grenadier-Brigade "Weißruthenien".
Grupa białoruskich słuchaczy szkoły przeszła na stronę francuskich partyzantów we wschodniej Francji w 1944 r., po czym w 1945 r. wstąpiła do 2 Korpusu Polskiego gen. Władysława Andersa.

</doc>
<doc id="2008592" url="https://pl.wikipedia.org/wiki?curid=2008592" title="Bilbil okularowy">
Bilbil okularowy

Bilbil okularowy ("Pycnonotus simplex") − gatunek małego, azjatyckiego ptaka z rodziny bilbili (Pycnonotidae). Długość ciała około 18 cm. Występuje w wilgotnych nizinnych lasach subtropikalnych i tropikalnych Brunei, Indonezji, Malezji, Singapuru i Tajlandii.

</doc>
<doc id="2008594" url="https://pl.wikipedia.org/wiki?curid=2008594" title="Pycnonotus simplex">
Pycnonotus simplex



</doc>
<doc id="2008595" url="https://pl.wikipedia.org/wiki?curid=2008595" title="Hämelhausen">
Hämelhausen

Hämelhausen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.
Do 31 grudnia 2010 wchodziła w skład gminy zbiorowej Eystrup.

</doc>
<doc id="2008596" url="https://pl.wikipedia.org/wiki?curid=2008596" title="Haemelhausen">
Haemelhausen



</doc>
<doc id="2008597" url="https://pl.wikipedia.org/wiki?curid=2008597" title="Hassel (Weser)">
Hassel (Weser)

Hassel (Weser) – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.
Do 31 grudnia 2010 wchodziła w skład gminy zbiorowej Eystrup.
Współpraca.
Miejscowość partnerska:

</doc>
<doc id="2008599" url="https://pl.wikipedia.org/wiki?curid=2008599" title="Hassel (ujednoznacznienie)">
Hassel (ujednoznacznienie)

Luksemburg:
Niemcy:
Osoby:
Zobacz też:

</doc>
<doc id="2008600" url="https://pl.wikipedia.org/wiki?curid=2008600" title="Eystrup">
Eystrup

Eystrup – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya. Do 31 grudnia 2010 siedziba gminy zbiorowej Eystrup.

</doc>
<doc id="2008601" url="https://pl.wikipedia.org/wiki?curid=2008601" title="Hilgermissen">
Hilgermissen

Hilgermissen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.

</doc>
<doc id="2008602" url="https://pl.wikipedia.org/wiki?curid=2008602" title="Hoyerhagen">
Hoyerhagen

Hoyerhagen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.

</doc>
<doc id="2008603" url="https://pl.wikipedia.org/wiki?curid=2008603" title="Schweringen">
Schweringen

Schweringen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.

</doc>
<doc id="2008604" url="https://pl.wikipedia.org/wiki?curid=2008604" title="Manhattan Tower (Tel Awiw)">
Manhattan Tower (Tel Awiw)

Manhattan Tower (hebr. מגדל מנהטן) – wieżowiec w osiedlu Park Cammeret we wschodniej części miasta Tel Awiw, w Izraelu.
Historia.
We wrześniu 2002 zatwierdzono plan budowy osiedla Park Tzameret, w skład którego miało wejść 12 mieszkalnych drapaczy chmur. Kompleks mieszkalny był wzorowany na podobnych projektach realizowanych w Londynie i Paryżu. Budowa wieżowców rozpoczęła się w 2005.
Budowa wieżowca Manhattan Tower trwała w latach 2005–2009. Większość apartamentów mieszkalnych w wieżowcu została sprzedana w ciągu trzech tygodni.
Dane techniczne.
Budynek ma 41 kondygnacji i wysokość 140 metrów.
Wieżowiec wybudowano w stylu modernistycznym. Wzniesiono go z betonu. Elewacja jest wykonana w kolorach szarym i granatowym.
Wieżowiec jest wykorzystywany jako luksusowy budynek mieszkalny. W budynku mieści się 177 apartamentów mieszkalnych, basen pływacki, centrum spa (siłowania i fitness) oraz podziemny parking dla samochodów (trzy kondygnacje).

</doc>
<doc id="2008605" url="https://pl.wikipedia.org/wiki?curid=2008605" title="Warpe">
Warpe

Warpe – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Grafschaft Hoya.

</doc>
<doc id="2008607" url="https://pl.wikipedia.org/wiki?curid=2008607" title="Charles Djou">
Charles Djou

Charles Djou (; ur. 9 sierpnia 1970 w Los Angeles) – amerykański polityk chińskiego pochodzenia, związany z Partią Republikańską.
W 2010 roku został wybrany przedstawicielem pierwszego okręgu wyborczego na Hawajach w Kongresie Stanów Zjednoczonych.

</doc>
<doc id="2008609" url="https://pl.wikipedia.org/wiki?curid=2008609" title="Odznaka honorowa „Zasłużony dla bankowości PRL”">
Odznaka honorowa „Zasłużony dla bankowości PRL”

Odznaka honorowa „Zasłużony dla bankowości PRL” – polskie resortowe odznaczenie cywilne z okresu PRL, zaszczytne wyróżnienie przyznawane za zasługi dla rozwoju polskiego systemu bankowego przez Prezesa Narodowego Banku Polskiego.
Podstawa prawna.
Uchwała nr 147 Rady Ministrów z dnia 24 października 1983 r. w sprawie ustanowienia odznaki honorowej „Zasłużony dla bankowości PRL”. Ogłoszona w M.P. 1983 nr 38 poz. 217
Opis odznaki.
Odznaka ma kształt okrągłego, srebrnego i pokrytego emalią, medalionu o średnicy 29 mm. Wewnętrzną jego część stanowi czerwone pole, na którym widnieje srebrny orzeł, będący wypukłą aplikacją. Wokół godła państwowego, na białym otaczającym czerwone pole, emaliowanym otoku, napis srebrny: "ZASŁUŻONY DLA BANKOWOŚCI PRL".
Odznaka, zawieszona jest na srebrnej zawieszce, pokrytej emalią, w barwach flagi państwowej – (biel i czerwień). Odznaka mocowana była do ubrania za pomocą zamontowanej od spodu agrafki. Wykonawcą odznaki była Mennica Polska, o czym zaświadcza wybita od spodu sygnatura firmy.

</doc>
<doc id="2008612" url="https://pl.wikipedia.org/wiki?curid=2008612" title="Raúl Magaña">
Raúl Magaña

Raúl Alfredo Magaña Monzón (ur. 24 lutego 1940 w Santa Ana, zm. 30 września 2009 w San Salvador) – salwadorski piłkarz i trener, reprezentant kraju grający na pozycji pomocnika. Grał na MŚ 1970, trenował także reprezentację.
Kariera klubowa.
Przygodę z futbolem Raúl Magaña rozpoczynał w 1957 roku w klubie FAS Santa Ana. Z FAS trzykrotnie zdobył Mistrzostwo Salwadoru w 1958 oraz dwukrotnie w 1962 roku. W 1963 roku wyjechał do Gwatemali, gdzie grał w Tipografíi Nacional, CSD Municipal i Universidad de San Carlos.
W 1966 roku powrócił do Salwadoru do Alianzy San Salvador. Z Alianzą zdobył dwukrotnie "Mistrzostwo Salwadoru" w 1966 i 1967 oraz Puchar Mistrzów CONCACAF 1967. W 1968 roku przeszedł do kanadyjskiego Toronto Falcons. Po powrocie do Salwadoru przez dwa lata był zawodnikiem Atletico Marte San Salvador, z którym zdobył dwukrotnie "mistrzostwo Salwaodru" w 1969 i 1970 roku. W 1970 roku przeszedł do FAS Santa Ana. W 1963 roku przeszedł do Universidad de El Salvador. W 1975 roku zakończył karierę piłkarską w klubie Once Municipal.
Kariera reprezentacyjna.
Karierę reprezentacyjną rozpoczął w 1961 roku. Został powołany na MŚ 1970. Wystąpił w 3 spotkaniach, z Związkiem Radzieckim, z Meksykiem i Belgią.
Kariera trenerska.
Po zakończeniu kariery Raúl Magaña został trenerem. Czterokrotnie prowadził reprezentację Salwadoru w latach 1976, 1979, 1984 oraz 1987. W 1980 roku trenował Alianzę San Salvador. W latach osiemdziesiątych i dziewięćdziesiątych prowadził C.D. Luis Angel Firpo, C.D. Platense Municipal Zacatecoluca, C.D. Chalatenango i C.D. Juventud Olímpica Metalio. Ostatnim klubem w jego karierze było Atlético Marte San Salvador, które trenował w latach 2004-2008.

</doc>
<doc id="2008614" url="https://pl.wikipedia.org/wiki?curid=2008614" title="Haßbergen">
Haßbergen

Haßbergen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Heemsen.

</doc>
<doc id="2008615" url="https://pl.wikipedia.org/wiki?curid=2008615" title="Hassbergen">
Hassbergen



</doc>
<doc id="2008616" url="https://pl.wikipedia.org/wiki?curid=2008616" title="Vivaroaupenc">
Vivaroaupenc



</doc>
<doc id="2008618" url="https://pl.wikipedia.org/wiki?curid=2008618" title="Vivaroalpejski">
Vivaroalpejski



</doc>
<doc id="2008620" url="https://pl.wikipedia.org/wiki?curid=2008620" title="Robin Brandes">
Robin Brandes



</doc>
<doc id="2008625" url="https://pl.wikipedia.org/wiki?curid=2008625" title="Biguá">
Biguá

Biguá, właśc. Moacir Cordeiro (ur. 22 marca 1921 w Iraty, zm. 9 stycznia 1989 w Rio de Janeiro) – piłkarz brazylijski, występujący podczas kariery na pozycji defensywnego pomocnika.
Kariera klubowa.
Karierę piłkarską Biguá zaczął w klubie Aqua Verde w 1939 roku. W 1941 roku przeszedł do CR Flamengo, w którym grał do zakończenia kariery w 1953 roku (z przerwą na krótką przygodę w Bangu AC na przełomie 1944 i 1945). Podczas tego okresu Biguá wygrał z Flamengo czterokrotnie mistrzostwo stanu Rio de Janeiro – Campeonato Carioca w: 1942, 1943, 1944 i 1953 roku. Łącznie w barwach "rubro-negro" rozegrał 390 spotkań, w których strzelił 9 bramek.
Kariera reprezentacyjna.
W reprezentacji Brazylii Biguá zadebiutował 21 stycznia 1945 w meczu z reprezentacją Kolumbii podczas Copa América 1945 na którym Brazylia zajęła drugie miejsce. Na tym turnieju Biguá wystąpił we wszystkich sześciu meczach z Kolumbią, Boliwią, Urugwajem, Argentyną, Ekwadorem i Chile.
Mecz z reprezentacją Chile był ostatnim w reprezentacji.

</doc>
<doc id="2008630" url="https://pl.wikipedia.org/wiki?curid=2008630" title="Collegium Minus Uniwersytetu Adama Mickiewicza">
Collegium Minus Uniwersytetu Adama Mickiewicza



</doc>
<doc id="2008631" url="https://pl.wikipedia.org/wiki?curid=2008631" title="Collegium Novum UAM">
Collegium Novum UAM



</doc>
<doc id="2008632" url="https://pl.wikipedia.org/wiki?curid=2008632" title="Memorial Day">
Memorial Day

Memorial Day (ang.) – amerykańskie święto państwowe obchodzone w ostatni poniedziałek maja, znane wcześniej jako Decoration Day. Upamiętnia obywateli USA, którzy zginęli w trakcie odbywania służby wojskowej. Święto to nabrało mocy prawnej, aby oddać honor żołnierzom Unii biorącym udział w amerykańskiej wojnie domowej znanej jako wojna secesyjna (jest ono obchodzone w okolicach dnia ponownego zjednoczenia po zakończeniu wojny).
Nie należy mylić "Memorial Day" z Weterans Day ani z Remembrance Day obchodzonymi 11 listopada w rocznicę zakończenia I wojny światowej.

</doc>
<doc id="2008633" url="https://pl.wikipedia.org/wiki?curid=2008633" title="Port lotniczy Tsumeb">
Port lotniczy Tsumeb

Port lotniczy Tsumeb (IATA: TSB, ICAO: FYTM) – port lotniczy położony w Tsumebie, w Namibii.

</doc>
<doc id="2008635" url="https://pl.wikipedia.org/wiki?curid=2008635" title="Incydent Namamugi">
Incydent Namamugi



</doc>
<doc id="2008636" url="https://pl.wikipedia.org/wiki?curid=2008636" title="Audi 3B/ABY">
Audi 3B/ABY

3B/ABY to oznaczenie silnika rzędowego składającego się z pięciu cylindrów i 20 zaworów. Był on montowany w topowych sportowych autach firmy Audi w latach 90. XX wieku.

</doc>
<doc id="2008637" url="https://pl.wikipedia.org/wiki?curid=2008637" title="Antoni Albertrandi">
Antoni Albertrandi

Antoni Zygmunt Aleksander Albertrandi, inna forma nazwiska: "Albertrandy" (ur. 1732 lub 1733 w Warszawie, zm. 1795 w Nowem koło Świecia) – malarz klasycystyczny, teoretyk malarstwa i poeta. Brat stryjeczny Jana Chrzciciela Albertrandiego.
Życiorys.
Urodził się po roku 1730 w Warszawie, jako syn Franciszka. Pobierał nauki malowania, początkowo u Szymona Czechowicza, następnie studiował malarstwo poza granicami Polski. Działał na dworze królewskim Stanisława Augusta, jako współpracownik Marcella Bacciarellego w Malarni Królewskiej w Warszawie. W tym okresie udzielał lekcji prywatnych, m.in. Józefie Amelii z Mniszchów Potockiej. Był autorem projektu założenia akademii sztuk pięknych w Warszawie. W 1776 został mianowany nadwornym malarzem królewskim i nobilitowany wraz z bratem stryjecznym Janem Chrzcicielem. Malował portrety, rysunki do sztychów, winiety do druków (oficyna drukarska M. Grölla) oraz obrazy o tematyce religijnej (św. Karol Boromeusz) i mitologicznej. Większość jego prac malarskich nie zachowała się. Ożenił się z Marianną Kowalską, z którą miał jedyną córkę Franciszkę (ożenioną z Wojciechem Laskarysem, synem Teodora, generała wojsk litewskich Rzeczypospolitej). Zmarł w roku 1795 w Nowem (Neuenburg) koło Świecia i tam też został pochowany (kościół bernardynów). Według innych źródeł (K.W. Wójcicki) Albertrandi dożył 70 lat i zmarł w Warszawie w okresie Księstwa Warszawskiego.
Twórczość.
Znane są jego dzieło teoretyczno-krytyczne pt. "Bieg teoretyczny malarstwa" (Warszawa 1787) oraz utwór liryczny poświęcony własnej twórczości plastycznej "Wiersz o malarstwie. Pieśni V" (Warszawa 1790). Były to strofy ukazujące w formie poetyckiej metodyczny szkic o sztuce tworzenia, twórcy i tworzywa w malarstwie. Wyjaśnił w formie literackiej podstawową wiedzę na temat podejścia do obserwacji ciała ludzkiego, ruchu, i metodzie rysowania. Dołączono doń ponadto: "Krótki wykład osteologii, myologii tudzież i proporcji ciała ludzkiego wraz z przydatkiem powierzchownych odmian twarzy w każdej namiętności, samym tylko malarzom i snycerzom służący". Prowadzona przezeń korespondencja, w formie rękopisów, zachowała się w Archiwum Głównym Akt Dawnych (Archiwum H. Skimborowicza, teka XXII).

</doc>
<doc id="2008638" url="https://pl.wikipedia.org/wiki?curid=2008638" title="Bilbil okopcony">
Bilbil okopcony

Bilbil okopcony ("Pycnonotus barbatus tricolor") − podgatunek bilbila ogrodowego, małego, afrykańskiego ptaka z rodziny bilbili (Pycnonotidae).
Występuje od wschodniego Kamerunu do Demokratycznej Republiki Konga i południowego Sudanu, w zachodniej i środkowej Kenii, Angoli, północno-zachodniej Botswanie oraz północnej i zachodniej Zambii.
Systematyka.
Takson o niepewnej pozycji systematycznej, przez część ornitologów wraz z podgatunkami "layardi" i "spurius" wydzielany jest do odrębnego gatunku "Pycnonotus tricolor".

</doc>
<doc id="2008640" url="https://pl.wikipedia.org/wiki?curid=2008640" title="Helius">
Helius



</doc>
<doc id="2008642" url="https://pl.wikipedia.org/wiki?curid=2008642" title="Pycnonotus tricolor">
Pycnonotus tricolor



</doc>
<doc id="2008645" url="https://pl.wikipedia.org/wiki?curid=2008645" title="Pierre Dżumajjil">
Pierre Dżumajjil

Pierre Dżumajjil, Pierre al-Dżumajjil, "Pierre Dżemajel" (ur. 6 listopada 1905 w Bikfajji, zm. 29 sierpnia 1984 tamże) – polityk libański, maronita, szejk z wpływowego klanu Dżemajelów, ojciec dwóch prezydentów Libanu – Baszira i Amina. Był absolwentem szkół jezuickich, a następnie studiował farmakologię na francuskim wydziale medycznym w Bejrucie. W 1936 roku założył prawicową partię chrześcijańską Al-Kata’ib al-Lubnanijja (Falangi Libańskie), której przewodził aż do śmierci. Od 1960 roku był deputowanym parlamentu libańskiego. W latach 1958–1969 obejmował różne teki ministerialne. W 1964 r. i 1970 r. bezskutecznie ubiegał się o stanowisko prezydenta Libanu. Wraz z innymi politykami chrześcijańskimi utworzył Front Libański.
Zobacz też: Pierre Amin Dżemajel

</doc>
<doc id="2008647" url="https://pl.wikipedia.org/wiki?curid=2008647" title="Bilbil białogardły">
Bilbil białogardły

Bilbil białogardły ("Pycnonotus xanthorrhous") − gatunek małego azjatyckiego ptaka z rodziny bilbili (Pycnonotidae). Naturalne siedliska tego gatunku znajdują się w Chinach, Hongkongu, Laosie, Mjanmie, Tajlandii i Wietnamie.
Systematyka.
Wyróżniono dwa podgatunki "P. xanthorrhous":
Status.
Międzynarodowa Unia Ochrony Przyrody (IUCN) uznaje bilbila białogardłego za gatunek najmniejszej troski (LC, "least concern") nieprzerwanie od 1988 (stan w 2020). Liczebność światowej populacji nie została oszacowana, ale ptak opisywany jest jako lokalnie pospolity. Trend liczebności populacji uznaje się za stabilny.

</doc>
<doc id="2008648" url="https://pl.wikipedia.org/wiki?curid=2008648" title="Tatiana z Rzymu">
Tatiana z Rzymu



</doc>
<doc id="2008650" url="https://pl.wikipedia.org/wiki?curid=2008650" title="Bernhard Tessmann">
Bernhard Tessmann

Bernhard Tessmann (ur. 15 sierpnia 1912, zm. 19 grudnia 1998 w Huntsville, Alabama) – niemiecki ekspert w dziedzinie rakiet sterowanych podczas II wojny światowej, który po jej zakończeniu zaczął pracować dla armii Stanów Zjednoczonych oraz dla NASA.
Tessmann spotkał w roku 1935 eksperta od broni rakietowej Wernhera von Braun. Zainteresował się lotami kosmicznymi, po obejrzeniu filmu "Frau im Mond", wyreżyserowanego przez studio Ufa, w którym pracował jego ojciec. Tessmann był współautorem planów dla Centrum Badań Wojskowych Peenemünde, przeprowadzając się tam pod koniec roku 1936 aby nadzorować konstrukcję oraz przeprowadzić pierwsze testy silnika rakietowego, a także pracował przy tunelach powietrznych, następnie nad systemami pomiaru przepływu powietrza dla silników rakiet V-2.
Po bombardowaniu Peenemünde w sierpniu 1943 roku został ewakuowany do Koelpinsee, gdzie zaprojektował sprzęt lądowy dla jednostek jezdnych V-2 i był zaangażowany przy planach projektu „Zement” – podziemnych instalacji dla V-2 w Ebensee, Austria.
Tessmann był kluczową postacią posiadającą wiedzę na temat V-2 pod koniec wojny. Gdy von Braun zaczął obawiać się, że SS rozpocznie realizację taktyki Hitlera „spalonej ziemi” i zniszczy tony wartościowej dokumentacji i szkiców na temat V-2, rozkazał swojej osobistej pielęgniarce Dieter Huzel oraz Bernhardowi Tessmannowi, głównemu projektantowi instalacji testowych Peenemünde, ukryć dokumentację w bezpiecznym miejscu. Do załadunku 14 ton dokumentów wykorzystano trzy ciężarówki Opel. Niewielki konwój udał się na północ 3 kwietnia 1945 w kierunku gór Harzu. Pod koniec dnia Tessman i Huzel odnaleźli porzuconą kopalnię żelaza w miejscowości Dornten. 36 godzin później, wszystkie dokumenty zostały wciągnięte przez małą kolejkę w głąb kopalni i ręcznie rozładowane w magazynie do składowania prochu.
Von Braun oraz jego główni naukowcy pracujący nad projektem V-2 poddali się 44. dywizji amerykańskiej. Odzyskanie 14 ton dokumentacji V-2 ukrytej przez Tessmana w kopalni Dornten stało się niezwykle istotne dla USA.
Tessmann został przerzucony do USA w końcu wojny (Operacja Paperclip) wraz z innymi niemieckimi naukowcami pracującymi nad budową rakiet i od stycznia 1947 roku rozpoczął pracę w Forcie Bliss, Teksas. Przez całe życie pracował w zespole pracującym przy konstrukcji rakiet, najpierw w Forcie Bliss, White Sands Missile Range, a następnie w Huntsville. Od roku 1960 został zastępcą dyrektora zespołu testowego w centrum lotów kosmicznych Marshalla w NASA.

</doc>
<doc id="2008652" url="https://pl.wikipedia.org/wiki?curid=2008652" title="Pycnonotus xanthorrhous">
Pycnonotus xanthorrhous



</doc>
<doc id="2008655" url="https://pl.wikipedia.org/wiki?curid=2008655" title="Święty Tymon">
Święty Tymon



</doc>
<doc id="2008658" url="https://pl.wikipedia.org/wiki?curid=2008658" title="Michel Macedo">
Michel Macedo

Michel, właśc. Michel Macedo Rocha Machado (ur. 15 lutego 1990) – brazylijski piłkarz, który gra na pozycji obrońcy.
Kariera klubowa.
Debiut w drużynie Almeríi zaliczył 16 listopada 2008 roku w meczu z RCD Mallorca.

</doc>
<doc id="2008659" url="https://pl.wikipedia.org/wiki?curid=2008659" title="Arpad (miasto)">
Arpad (miasto)

Arpad – w 1 połowie I tysiąclecia p.n.e. miasto w północnej Syrii, stolica aramejskiego królestwa Bit-Agusi; przypuszcza się, iż leżeć mogło w miejscu współczesnego syryjskiego miasta Tall Rifat, położonego ok. 35 kilometrów na północ od Aleppo.
Dzieje.
W końcu IX w. p.n.e. Arpad stał się stolicą aramejskiego królestwa Bit-Agusi, najprawdopodobniej za panowania Attar-szumki (I), syna Adramu i wnuka(?) Gusiego, założyciela królestwa. W 805 r. p.n.e. Attar-szumki poprowadził wojskową koalicję przeciw asyryjskiemu królowi Adad-nirari III (810–783 p.n.e.) i stoczył z nim bitwę pod miastem Paqarahubunu na zachodnim brzegu Eufratu. W bitwie koalicja poniosła wprawdzie porażkę, ale Adad-nirari III nie udało się jej rozbić i stawiała mu ona opór przez szereg kolejnych lat.
W 754 r. p.n.e. asyryjski król Aszur-nirari V (754–745 p.n.e.) poprowadził wyprawę wojenną przeciw Arpadowi i w jej wyniku Mati’ilu, król Bit-Agusi, syn i następca Attar-szumki II, zmuszony został do podpisania traktatu pokojowego z Aszur-nirari V, w którym zgodzić się musiał na warunki stawiane przez króla asyryjskiego. Asyryjczycy zmusili również Mati’ilu do podpisania niekorzystnego dla niego traktatu z Bar-Ga’jahiem, królem Ktk, królestwa sąsiadującego z Bit-Agusi od północy. Tekst tego traktatu zapisany został na tzw. stelach z Sefire.
W 743 r. p.n.e. Bit-Agusi odegrało ważną rolę w koalicji syryjskich i anatolijskich królestw, utworzonej przeciw asyryjskiemu królowi Tiglat-Pileserowi III (744–727 p.n.e.). Koalicja ta została jednak pokonana, a Arpad, stolica Bit-Agusi, został oblężony przez wojska asyryjskie. Po trwającym trzy lata oblężeniu Asyryjczykom udało się w końcu zdobyć to miasto. Królestwo Bit-Agusi włączone zostało do imperium asyryjskiego, a z części jego ziem utworzona została nowa asyryjska prowincja o nazwie Arpad.
Asyryjska prowincja Arpad ("Arpaddu").
W 740 r. p.n.e., po zdobyciu miasta Arpad przez Tiglat-Pilesera III, z ziem należących do królestwa Bit-Agusi utworzono dwie asyryjskie prowincje: Arpad (ze stolicą w mieście Arpad) i Tu’ammu (ze stolicą w mieście Tu’ammu). Naturalną granicą pomiędzy obiema prowincjami była najprawdopodobniej rzeka Kuwajk, a tereny na wschód od niej należały do prowincji Arpad, a na zachód od niej do prowincji Tu’ammu. To oznacza jednak, iż miasto Arpad, stolica prowincji Arpad, leżeć musiało na wschód od rzeki Kuwajk, tymczasem próbuje się je identyfikować z miastem Tall Rifat, które leży na zachód od tej rzeki. Zdaniem Karen Radner bardziej poprawna byłaby identyfikacja Arpadu z miastem Tall as-Safira, leżącym na południowy zachód od Aleppo, po wschodniej stronie rzeki Kuwajk, znanym z odnalezionych tam tzw. stel z Sefire. 
W latach 722–720 p.n.e. Arpad zbuntował się przeciw asyryjskiemu królowi Sargonowi II (722–705 p.n.e.), ale po tym jak rebelia ta została stłumiona, prowincja ta – jak się wydaje – nie była już źródłem kolejnych buntów. Prowincja wzmiankowana jest w liście i tekstach administracyjnych pochodzących z czasów panowania Sargona II. W 692 r. p.n.e., za rządów Sennacheryba (704–681 p.n.e.), Zazaja, gubernator prowincji Arpad, pełnił urząd "limmu" (eponima). Prowincja wspominana jest też w listach do Asarhaddona (681–669 p.n.e.) i Aszurbanipala (669–627? p.n.e.).
Zgodnie z zachowanymi tekstami jednym z ważniejszych miast w prowincji Arpad miało być Nerabu/Nerab ("Nēribi", wsp. An-Najrab, dzielnica Aleppo). Znany jest tekst, w którym Remanni-Adad, woźnica rydwanu asyryjskiego króla Aszurbanipala, kupuje miasto w prowincji Arpad, leżące w pobliżu miasta Nerab.
Wzmianki w Biblii.
Arpad wzmiankowany jest kilkukrotnie w Biblii, w 2 Księdze Krolewskiej (2 Krl 18,34; 19,13), w Księdze Izajasza (Iz 10,9; 36,19; 37,13) i Księdze Jeremiasza (Jr 49,23). W dwóch przypadkach (2 Krl 18,34 i Iz 36,19) wymieniany jest w powiązaniu z królestwem Hamat, które leżało na południe od niego.

</doc>
<doc id="2008665" url="https://pl.wikipedia.org/wiki?curid=2008665" title="Schottariella">
Schottariella



</doc>
<doc id="2008667" url="https://pl.wikipedia.org/wiki?curid=2008667" title="Pannónia">
Pannónia



</doc>
<doc id="2008668" url="https://pl.wikipedia.org/wiki?curid=2008668" title="Jan Abert">
Jan Abert

Jan Josef Abert (ur. 20 września 1832 w Kochovicach, zm. 1 kwietnia 1915 w Stuttgarcie) – czeski kompozytor, ojciec Hermanna.
Studia muzyczne rozpoczął w 1846 r. w konserwatorium w Pradze. Gry na kontrabasie uczył go Josef Hrabě, zaś kompozycji Jan Bedřich Kittl i Václav Tomášek. Po zakończeniu studiów rozpoczął w 1853 r. pracę jako kontrabasista w kapeli dworskiej w Stuttgarcie, gdzie w 1869 r. Karol Wirtemberski mianował go kapelmistrzem. Jan Abert odbywał podróże artystyczne m.in. do Paryża, gdzie poznał Rossiniego, oraz do Londynu. Z jego twórczości wyróżniają się: "VI Symfonia „Liryczna”" ("VI Symfonia „Lyrička", 1890) i "VII Symfonia „Poranna”" ("VII Symfonia „Jarní”", 1893), w których osiągnął charakterystyczny indywidualny styl, ponadto symfonia programowa "Columbus" (1864) oraz opery: "Anna von Landskron" (1858), "Król Enzio" ("König Enzio", 1862), "Astorga" (1866), "Die Almohaden" (1890). Skomponował także liczne utwory kameralne i pieśni oraz kilka marszów i tryumf na użytek dworski.

</doc>
<doc id="2008672" url="https://pl.wikipedia.org/wiki?curid=2008672" title="Adolf Freiherr Von La Valette St. George">
Adolf Freiherr Von La Valette St. George



</doc>
<doc id="2008674" url="https://pl.wikipedia.org/wiki?curid=2008674" title="Famagosta">
Famagosta

Famagosta – stacja metra w Mediolanie, na linii M2. Znajduje się na viale Famagosta, w Mediolanie i zlokalizowana jest pomiędzy stacjami Romolo, a Abbiategrasso. Planowana jest odnoga metra, a pierwszą stacją ma być Milanofiori Nord. Została otwarta w 1994.

</doc>
<doc id="2008675" url="https://pl.wikipedia.org/wiki?curid=2008675" title="Piazza Abbiategrasso (stacja metra)">
Piazza Abbiategrasso (stacja metra)

Piazza Abbiategrasso – stacja końcowa metra w Mediolanie, na linii M2. Znajduje się na piazza Abbiategrasso, w Mediolanie i zlokalizowana jest za stacją Famagosta. Została otwarta w 2005. Pierwotnie miała się nazywać Chiesa Rossa, aby nie mylić z Abbiategrasso.

</doc>
<doc id="2008676" url="https://pl.wikipedia.org/wiki?curid=2008676" title="Juan Manuel Ortiz">
Juan Manuel Ortiz

Juan Manuel „Juanma” Ortiz Palazón (ur. 1 marca 1982 w Guardamar del Segura) – hiszpański piłkarz grający na pozycji prawego pomocnika w Granadzie CF.
Kariera klubowa.
Wychowanek Atletico Madryt pierwsze występy w pierwszym zespole zaliczył w sezonie 2003–2004, było to pięć pojedynków (trzy w wyjściowym składzie). Jednak jego debiut miał miejsce jeszcze w poprzednim sezonie, w Segunda División. Kolejne trzy lata spędził na wypożyczeniu, kolejno w Osasunie i Poli Ejido.
W sezonie 2007–2008 Ortiz występował już w Almerii UD, której pomógł w zajęciu ósmego miejsca na koniec rozgrywek. W tamtym sezonie zdobył razem dwa gole (jednego w wygranym 1–4 meczu przeciwko Sevilli FC, 19 kwietnia 2008 roku).
Latem 2011 roku podpisał trzyletni kontrakt z Rangers. W 2012 roku został wypożyczony do Almerii, a latem przeszedł do Granady.

</doc>
<doc id="2008682" url="https://pl.wikipedia.org/wiki?curid=2008682" title="Šiauliai (stacja kolejowa)">
Šiauliai (stacja kolejowa)

Šiauliai – stacja kolejowa w Szawlach, w okręgu szawelskim, na Litwie. Znajdują się tu 2 perony. Istnieje kładka, którą można dostać się na peron drugi oraz przejść na drugą stronę miasta.
Historia.
Stacja Szawle została otwarta w 1871 na drodze żelaznej libawsko-romeńskiej, pomiędzy stacjami Omole i Szylany. Stacja węzłowa od 1915.

</doc>
<doc id="2008685" url="https://pl.wikipedia.org/wiki?curid=2008685" title="Alfons Faściszewski">
Alfons Faściszewski

Alfons Faściszewski ps. "Konar", "Brodacz", "Majster" (ur. 12 grudnia 1901 w Stryju, zm. 29 stycznia 1944 w Ernestynowie) – uczestnik wojny polsko-bolszewickiej, żołnierz ruchu oporu od 1940, major Armii Krajowej.
Życiorys.
W 1918 przerwał naukę w szkole średniej i wstąpił ochotniczo do Wojska Polskiego. Służył w łączności 3 pułku ułanów, z którym brał udział w wojnie polsko-bolszewickiej. Po zakończeniu walk pracował jako nauczyciel w szkołach powszechnych. W 1938 ukończył zaocznie studia pedagogiczne i został kierownikiem szkoły w Końskowoli.
Od 1940 organizator konspiracji w powiecie puławskim, m.in. redagował pismo konspiracyjne „Wisła”. Został dowódcą Związku Odwetu AK w okręgu lubelskim. Od kwietnia 1942 był poszukiwany przez Gestapo, ukrywał się w Żyrzynie i okolicach.
Zginął 29 stycznia 1944 w Ernestowie wraz ze swym adiutantem, oficerem Kedywu Tadeuszem Ruszczykowskim zamordowany przez grupę własowców. Pochowany początkowo w Ernestynowie, a następnie przeniesiony na cmentarz w Żyrzynie.
W lutym 1944 został pośmiertnie odznaczony Krzyżem Srebrnym Orderu Virtuti Militari i awansowany na stopień podpułkownika Wojska Polskiego. W 2017 został odznaczony także Krzyżem Komandorskim Orderu Odrodzenia Polski.

</doc>
<doc id="2008686" url="https://pl.wikipedia.org/wiki?curid=2008686" title="Bilbil białooki">
Bilbil białooki

Bilbil białooki ("Pycnonotus capensis") − gatunek małego, południowoafrykańskiego ptaka z rodziny bilbili (Pycnonotidae). Nie wyróżnia się podgatunków.
Morfologia.
Bilbil białooki ma długość 19–21 cm, a waży 28–47,5 g. Jego upierzenie jest głównie matowe, czarniawo-brązowe z białą otoczką wokół oka i żółtymi pokrywami podogonowymi. Krótki, prosty dziób, nogi i stopy są czarne. Tęczówka tego gatunku jest ciemnobrązowa. Nie występuje dymorfizm płciowy.
Ekologia i zachowanie.
Gatunek ten jest endemitem nadbrzeżnych zarośli, lasów, ogrodów i fynbosu południa i południowego zachodu Republiki Południowej Afryki. Gniazduje od września do listopada, tzn. południową wiosną. Gniazdo przypomina głęboki kubek o bardzo grubych ścianach. Ptak ukrywa je pośród liści niewielkich drzew i krzewów. Do gniazd bilbila białookiego podrzuca swoje jajka kukułka czarno-biała ("Clamator jacobinus").
Bilbil ten jest wszędobylskim i łatwo zauważalnym ptakiem, lubi siadać na wierzchołkach drzew. Jest bardzo aktywny i hałaśliwy. Często spotykany w parze lub grupie poszukującej owoców, nektaru i owadów. Jego śpiew przypomina czyste gwizdy składające się z dwóch lub więcej tonów "pit-peet-pitmajol", "piet-piet-patata"..
Status.
Międzynarodowa Unia Ochrony Przyrody (IUCN) uznaje bilbila białookiego za gatunek najmniejszej troski (LC, "least concern") nieprzerwanie od 1988 roku. Liczebność populacji nie jest dokładnie znana, aczkolwiek ptak opisywany jest jako lokalnie pospolity do bardzo licznego. Trend liczebności populacji uznaje się za stabilny.

</doc>
<doc id="2008687" url="https://pl.wikipedia.org/wiki?curid=2008687" title="Marek Rączka (hokeista)">
Marek Rączka (hokeista)

Marek Rączka (ur. 9 października 1979 w Nowym Targu) – polski hokeista, reprezentant Polski. Trener hokejowy.
Kariera zawodnicza.
Absolwent NLO SMS PZHL Sosnowiec z 1998. Wychowanek Podhala Nowy Targ. Od 2010 do 2011 zawodnik Ciarko KH Sanok. Od lipca 2011 zawodnik GKS Tychy związany z klubem dwuletnią umową. 
W kadrze Polski brał udział w turnieju Zimowej Uniwersjady 2001 w Zakopanem. Z reprezentacją Polski seniorów uczestniczył w turnieju mistrzostw świata edycji 2001. 
Po zakończeniu czynnej kariery zawodniczej został zawodnikiem TS Old Boys Podhale, w 2014 zdobył z drużyną złoty medal mistrzostw Polski oldboyów. Zasiadł w sądzie koleżeńskim Towarzystwa Sportowego Old Boys Podhale.
Kariera szkoleniowa.
Po sezonie 2011/2012 zakończył karierę zawodniczą i zajął się szkoleniem żaków w MMKS Podhale Nowy Targ. Jednocześnie został jednym z trenerów juniorskiej kadry Polski do lat 16. W maju 2014 został drugim trenerem MMKS Podhale Nowy Targ. Na początku sezonu PHL 2016/2017, po dyskwalifikacji trenera Marka Ziętary, do 4 października 2016 tymczasowo I trener . Od początku października 2016 był asystentem Witalija Semenczenki, a po jego zwolnieniu w listopadzie 2016 został mianowany I trenerem. Po zakończeniu sezonu 2016/2017 i przywróceniu na stanowisko głównego trenera Podhala, Marka Ziętary, ponownie został jego asystentem. Od połowy 2017 równolegle został asystentem kanadyjskich trenerów kadry Polski, Teda Nolana i Tom Coolena. Po odejściu Ziętary ze stanowiska głównego trenera Rączka pozostawał asystentem nowego trenera Podhala, Aleksandrsa Beļavskisa, do drugiej połowy stycznia 2018 asystentem tego szkoleniowca pozostawał M. Rączka. Pod koniec lipca 2019 został asystentem głównego trenera drużyny Lotos PKH Gdańsk, Marka Ziętary.
W 2020 pełnił funkcję "team menegera" w sztabie reprezentacji Polski seniorów, prowadzonej przez słowackiego selekcjonera Róberta Kalábera.

</doc>
<doc id="2008688" url="https://pl.wikipedia.org/wiki?curid=2008688" title="Capiz">
Capiz

Capiz – prowincja na Filipinach, położona w środkowo-wschodniej części wyspy Panay w regionie Western Visayas.
Od północy granicę wyznacza Morze Sibuyan i prowincja Aklan. Od południa graniczy z prowincją Iloilo. Od zachodu graniczy z prowincją Antique. Powierzchnia: 2594,64 km². Liczba ludności: 701 664 mieszkańców (2007). Gęstość zaludnienia wynosi 270,4 mieszk./km². Stolicą prowincji jest Roxas.

</doc>
<doc id="2008689" url="https://pl.wikipedia.org/wiki?curid=2008689" title="Port lotniczy Machaczkała">
Port lotniczy Machaczkała

Port lotniczy Machaczkała (IATA: MCX, ICAO: URML) – cywilny port lotniczy położony 16,2 km od Machaczkały, w Dagestanie, w Rosji.

</doc>
<doc id="2008690" url="https://pl.wikipedia.org/wiki?curid=2008690" title="Wojciech Balczun">
Wojciech Balczun

Wojciech Balczun (ur. 19 czerwca 1970 w Elblągu) – polski menedżer i muzyk, były prezes Kolei Ukraińskich i PKP Cargo, gitarzysta zespołu Chemia.
Życiorys.
Ukończył politologię na Uniwersytecie Śląskim w Katowicach i studia podyplomowe MBA, walidowane przez Rotterdam School of Management Erasmus University.
Pracował na stanowisku dyrektora sprzedaży „Trybuny Śląskiej”. Był m.in. dyrektorem w Urzędzie Kultury Fizycznej i Turystyki, członkiem rady nadzorczej Totalizatora Sportowego, dyrektorem biura marketingu i promocji Poczty Polskiej. Pracował na stanowiskach kierowniczych w spółce PKO Bank Polski m.in. jako dyrektor zarządzający marketingiem detalicznym banku PKO BP i przewodniczący Rady Nadzorczej Inteligo Financial Services
W latach 2005–2007 przewodniczący Rady Nadzorczej PKP. W 2006 pełnił funkcję mediatora w sporze zbiorowym na tle postulatów płacowych w PKP Cargo. Od 28 stycznia 2008 do 29 stycznia 2013 prezes zarządu tej spółki, w której przeprowadził restrukturyzację.
W kwietniu 2012 został przewodniczącym rady nadzorczej Polskich Linii Lotniczych LOT. Pełni także funkcję wiceprezydenta Pracodawców RP oraz wiceprezydenta Europejskiej Organizacji Pracodawców Sektora Publicznego (CEEP).
Od 2007 lider i gitarzysta zespołu rockowego Chemia. Po rezygnacji z kierowania PKP Cargo nagrał z zespołem płytę w Vancouver. Premiera albumu została zaplanowana na jesień 2013, po niej nastąpiła trasa koncertowa.
12 kwietnia 2016 roku wygrał konkurs na prezesa Kolei Ukraińskich, 20 kwietnia jego kandydatura została zatwierdzona przez ukraiński rząd, a 6 czerwca objął on stanowisko. 9 sierpnia 2017 zrezygnował ze stanowiska prezesa Kolei Ukraińskich.
26 maja 2022 roku ogłoszono jego współpracę z samorządowym przewoźnikiem kolejowym Koleje Śląskie.
Jest żonaty, ma dwoje dzieci.
Wyróżnienia.
Za swe osiągnięcia biznesowe Balczun był wielokrotnie nagradzany:

</doc>
<doc id="2008691" url="https://pl.wikipedia.org/wiki?curid=2008691" title="Fumio Nutahara">
Fumio Nutahara

 – japoński kierowca rajdowy, 7-krotny mistrz Japonii, a także wicemistrz świata w serii Production Cars WRC.
W 1999 r. Nutahara zadebiutował w Rajdowych Mistrzostwach Świata. Pilotowany przez Noriyukiego Odagiri i jadący Mitsubishi Lancerem Evo 5 nie ukończył wówczas Rajdzie Nowej Zelandii z powodu awarii. 
W 2004 r. zaliczył cykl startów w serii Production Cars WRC. Zajął w niej 9. miejsce, a w 2005 r. - był w niej 4. (zajął 2. miejsce w PCWRC w Rajdzie Japonii). W 2006 r. wywalczył wicemistrzostwo Production Cars. Zdobył 35 punktów, o 5 mniej niż zwycięzca, Katarczyk Nasir al-Atijja. Japończyk wygrał w PCWRC Rajd Monte Carlo, Rajd Japonii i Rajd Cypru. We wspomnianym Rajdzie Japonii był 8. w klasyfikacji generalnej zdobywając swój pierwszy w karierze punkt w mistrzostwach świata. W latach 2007–2008 zajmował 7. pozycję w Production Cars.
Swój debiut rajdowy Nutahara zaliczył w 1986 r. w wieku 23 lat. Siedmiokrotnie w swojej karierze wywalczył tytuł rajdowego mistrza Japonii. W 2003 r. zajął 2. miejsce w grupie N, w rajdowym Pucharze Azji i Pacyfiku.

</doc>
<doc id="2008695" url="https://pl.wikipedia.org/wiki?curid=2008695" title="Franciszek Sułkowski">
Franciszek Sułkowski

Franciszek de Paula Sułkowski herbu Sulima (ur. 29 stycznia 1733 roku – zm. 28 kwietnia 1812 roku) – książę Świętego Cesarstwa Rzymskiego (od 1752), generał inspektor piechoty koronnej, członek Komisji Wojskowej, generał lejtnant wojsk koronnych (od 1762), szambelan Stanisława Augusta Poniatowskiego (1765), starosta cudnowski, IV książę bielski (IV Herzog von Bielitz), zwierzchnik komandorii Świętego Jana Chrzciciela kawalerów maltańskich (od 1776), podkomorzy (szambelan) dworu austriackiego (od 1754).
Życiorys.
W latach 1750-1753 służył jako pułkownik wojsk francuskich, jako generał major austriacki walczył przeciwko Prusom w wojnie siedmioletniej. W latach 1759-1762 w armii Imperium Rosyjskiego. Uczestnik konfederacji barskiej. Na Sejmie Rozbiorowym w 1775 roku powołany ze stanu rycerskiego do Komisji Wojskowej Koronnej. Do 1789 był szefem 6 Regimentu Pieszego Łanowego. Wrócił do służby austriackiej. 25 sierpnia 1790 został mianowany na stopień marszałka polnego porucznika.
W 1778 odznaczony Orderem Orła Białego, kawaler bawarskiego Orderu Świętego Huberta w 1760, rosyjskiego Orderu św. Aleksandra Newskiego, w 1774 kawaler Orderu Świętego Stanisława.
Od jego imienia pochodzi nazwa kolonii Franciszkowice w powiecie bielskim, w województwie śląskim.

</doc>
<doc id="2008698" url="https://pl.wikipedia.org/wiki?curid=2008698" title="Linia kolejowa Hamm – Minden">
Linia kolejowa Hamm – Minden

Linia kolejowa Hamm-Minden - linia kolejowa w Niemczech. Jest główną osią kolejową dla pociągów pasażerskich i towarowych między Zagłębiem Ruhry a północną i wschodnią częścią Niemiec. Jest częścią trasy zbudowanej przez Köln-Mindener Eisenbahn-Gesellschaft z Köln Messe/Deutz do Minden. Została otwarta w 1847 roku. Jej długość wynosi 112 km, a najwyższą prędkością na linii jest 200 km/h.

</doc>
<doc id="2008700" url="https://pl.wikipedia.org/wiki?curid=2008700" title="Gmina Police Sharki">
Gmina Police Sharki

Gmina Police Sharki&lt;ref name="RK072/20"&gt;&lt;/ref&gt;, wcześniej Sharki – jacht żaglowy klasy RUBIN, zaprojektowany przez amerykańskie biuro projektowe Sparkman&amp;Stephens, a zbudowany w 1972 r. w Niemczech, dla niemieckiego zespołu, startującego w regatach Admiral’s Cup (pod nazwą Rubin). W 1973 roku zwyciężył w tych regatach.
Następnie pływał pod polska banderą.
22 czerwca 2007 r. jacht "Sharki" na torze Szczecin Świnoujście zderzył się ze statkiem "Fast Sam"
11 sierpnia 2020 r. "Gmina Police Sharki" uderzył w pławę nr 27 i zatonął w czasie żeglowania po Zatoce Niemieckiej na Morzu Północnym. 13/14 sierpnia jacht został wydobyty z dna na ląd.
Wybudowany został z drewna mahoniowego o poszyciu diagonalnym. Długość całkowita 15 m, szerokość 4,1 m, powierzchnia ożaglowania 78 m2. Ożaglowany jako slup. W 2009 roku został zdobywcą nagrody "Friendship Trophy".

</doc>
<doc id="2008701" url="https://pl.wikipedia.org/wiki?curid=2008701" title="David Rodríguez Sánchez">
David Rodríguez Sánchez

David Rodríguez Sánchez (ur. 14 lutego 1986 w Talavera de la Reina) – hiszpański piłkarz, który gra na pozycji napastnika.
Kariera klubowa.
Po opuszczeniu szkółki piłkarskiej w Atletico Madryt, Rodriguez rozpoczął profesjonalną karierę w klubie Ciudad Murcia w Segunda División, jednak z powodu braku regularnej gry w styczniu 2006 roku przeniósł się do UD Las Palmas w trzeciej lidze.
W sezonie 2006–2007 piłkarz powrócił do Los Colchoneros i zaczął grywać w kadrze B, będąc jej najlepszym strzelcem, co powtórzył sezon później z UD Salamancą w Segunda División.
Solidna praca pozwoliła mu na transfer do pierwszoligowca, Almerii UD za 400 tysięcy euro, jednak zanim sezon 2008–2009 został rozpoczęty, wypożyczono go do Celty Vigo. Do Andaluzji wrócił dopiero na sezon 2009/2010.
Życie prywatne.
Brat Rodrigueza, Sergio Rodríguez Sánchez również jest piłkarzem.

</doc>
<doc id="2008702" url="https://pl.wikipedia.org/wiki?curid=2008702" title="Yoo Tel Aviv">
Yoo Tel Aviv

Yoo Tel Aviv (hebr. מגדל YOO 2) – para wieżowców w osiedlu Park Cammeret we wschodniej części miasta Tel Awiw, w Izraelu.
Historia.
We wrześniu 2002 zatwierdzono plan budowy osiedla Park Tzameret, w skład którego miało wejść 12 mieszkalnych drapaczy chmur. Kompleks mieszkalny był wzorowany na podobnych projektach realizowanych w Londynie i Paryżu. Budowa wieżowców rozpoczęła się w 2005.
Na samym początku wybudowano kompleks dwóch wieżowców Yoo Tel Aviv – Yoo Tel Aviv 1 (wysokość 128 metrów) i Yoo Tel Aviv 2 (142 m)
Dane techniczne.
Wieżowiec wybudowano w stylu postmodernistycznym. Wzniesiono go z betonu. Elewacja jest wykonana w kolorze białym.
Wieżowiec jest wykorzystywany jako luksusowy budynek mieszkalny. W budynku mieści się basen pływacki, centrum spa (siłowania i fitness) oraz podziemny parking dla samochodów.

</doc>
<doc id="2008704" url="https://pl.wikipedia.org/wiki?curid=2008704" title="Vytautas Umbrasas">
Vytautas Umbrasas

Vytautas Umbrasas (ur. 19 grudnia 1957 w rejonie malackim) – litewski działacz polityczny, od 2008 wiceminister obrony kraju. 
Życiorys.
Ukończył studia historyczne na Wileńskim Uniwersytecie Państwowym. W latach 1983–1990 zatrudniony w litewskim skansenie w rejonie koszedarskim (m.in. jako zastępca dyrektora). W 1988 zaangażował się w działalność w Sajudisie, był członkiem jego Sejmu. Był założycielem i członkiem zarządu Instytutu Polityki Demokratycznej (lit. "Demokratinės politikos institutas", DPI). 
W okresie 1991–1997 pracował w Radzie Najwyższej i Sejmie Republiki Litewskiej, m.in. jako referent we frakcji chrześcijańsko-demokratycznej. Od 1997 do 2004 był doradcą ministra obrony kraju, następnie zaś doradcą prezydenta Litwy (2004–2008). 
W latach 1998–2001 zasiadał we władzach Litewskiego Uniwersytetu Chrześcijańskiego ("Lietuvos krikščioniškojo Universitetas", LCC). Od 2005 do 2006 był przewodniczącym Litewskiej Organizacji Paktu Atlantyckiego (LATA). W 2008 został wiceministrem obrony kraju.

</doc>
<doc id="2008705" url="https://pl.wikipedia.org/wiki?curid=2008705" title="Płoniec">
Płoniec

Płoniec (niem. "Plautzenberg" lub "Plautzen Berg", cz. "Hraniční vrch") (771 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Płoniec położony jest na południowy zachód od miejscowości Głuszyca, pomiędzy Ruprechtickim Szpiczakiem a Kościelcem. Mylony jest z "Širokým vrchem", który nie ma polskiej nazwy.
Płoniec zbudowany jest z permskich porfirów kwarcowych (trachitów), należących do północnego skrzydła niecki śródsudeckiej.
Porastają go dolnoreglowe lasy świerkowe. Czeska, południowa część wzniesienia znajduje się w Obszarze Chronionego Krajobrazu Broumovsko.
Turystyka.
Szlaki turystyczne:

</doc>
<doc id="2008707" url="https://pl.wikipedia.org/wiki?curid=2008707" title="TSU Tbilisi">
TSU Tbilisi

SK TSU Tbilisi (gruz. სკ თსუ თბილისი) – gruziński klub piłkarski z siedzibą w Tbilisi.
Historia.
Chronologia nazw:
Klub został założony 1 lipca 1995 jako Uniwersiteti Tbilisi. Klub reprezentował Tbiliski Uniwersytet Państwowy. W 1995/96 debiutował w rozgrywkach Pirweli Liga (II poziom). 
1 czerwca 1996 połączył się z wyższoligowym klubem Szewardeni-1906 Tbilisi, założonym rok wcześniej 1 lipca 1995. Klub otrzymał nazwę TSU Tbilisi, od akronimu reprezentowanego Tbiliskiego Uniwersytetu Państwowego (gruziński skrót TSU - Tbilisis Sachelmtsipo Uniwersiteti). 1 lipca 1997 do klubu przyłączył się Armazi Mccheta. W sezonie 2000/01 jako TSU Armazi Tbilisi zajął 9 miejsce i spadł do Pirveli Liga. Od następnego sezonu występował pod nazwą TSU Tbilisi.

</doc>
<doc id="2008708" url="https://pl.wikipedia.org/wiki?curid=2008708" title="Avianova">
Avianova

Avianova – rosyjska tania linia lotnicza z siedzibą w Moskwie działająca w latach 2009–2011. Głównym węzłem był Port lotniczy Moskwa-Szeremietiewo. 9 października 2011 Avianova zawiesiła swoją działalność z powodu bankructwa.
Flota.
Flota Avianova – stan na 23 kwietnia 2010.

</doc>
<doc id="2008709" url="https://pl.wikipedia.org/wiki?curid=2008709" title="Szewardeni-1906 Tbilisi">
Szewardeni-1906 Tbilisi

SK Szewardeni-1906 Tbilisi (gruz. ს.კ. "შევარდენი-1906" თბილისი) – gruziński klub piłkarski z siedzibą w stolicy kraju Tbilisi.
Historia.
Chronologia nazw:
Klub Sportowy Szewardeni Tiflis został założony w 1906 w miejscowości Tiflis. W 1936 po zmianie nazwy miasta klub przyjął nazwę Szewardeni Tbilisi. Do 1986 występował w rozgrywkach lokalnych. W 1990 debiutował w rozgrywkach Wtoroj Ligi, strefy 9 Mistrzostw ZSRR.
W 1990 zmienił nazwę na Szewardeni-1906 Tbilisi i debiutował w pierwszych rozgrywkach o Mistrzostwo niepodległej Gruzji. 1 czerwca 1996 połączył się z klubem Universiteti Tbilisi, założonym rok wcześniej 1 lipca 1995. Klub otrzymał nazwę TSU Tbilisi, od akronimu reprezentowanego Tbiliskiego Uniwersytetu Państwowego (gruziński skrót TSU). 1 lipca 1997 do klubu przyłączył się Armazi Mccheta. W sezonie 2000/01 jako TSU Armazi Tbilisi zajął 9 miejsce i spadł do Pirveli Liga. Od następnego sezonu występował pod nazwą TSU Tbilisi.
Po rozpadzie fuzji klub został reaktywowany w 2015 jako Szewardeni-1906 Tbilisi. Startował w III lidze gruzińskiej. W 2017 zwyciężył w Liga 3 i awansował do Erownuli Liga 2
Barwy klubowe, strój i herb.
Klub ma barwy czarno-białe, które są kolorami herbu klubu. Piłkarze swoje domowe spotkania zazwyczaj grają w pasiastych pionowo biało-czarnych koszulkach, czarnych spodenkach oraz czarnych getrach. Na wyjeździe korzystają z niebiesko-białego stroju.
Na herbie klubu został umieszczony obraz czarnego sokoła z podniesionymi skrzydłami, którymi podtrzymuje piłkę nożną. Czarnymi literami po gruzińsku napisano u góry "Tbilisi", a na dole "Szewardeni-1906".
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2018).
Struktura klubu.
Stadion.
Klub rozgrywa swoje mecze domowe na stadionie Szewardeni w Tbilisi, który może pomieścić 2000 widzów.
Inne sekcje.
Klub prowadzi drużyny dla dzieci i młodzieży w różnym wieku.

</doc>
<doc id="2008712" url="https://pl.wikipedia.org/wiki?curid=2008712" title="Zamek Książąt Śląskich w Bytomiu">
Zamek Książąt Śląskich w Bytomiu

Zamek książęcy w Bytomiu – XIII-wieczna siedziba Piastów bytomsko-kozielskich, wzniesiona na terenie stołecznego miasta księstwa – Bytomia. Zamek został rozebrany około XVI wieku.
Historia.
Zamek w Bytomiu został wzniesiony najprawdopodobniej pomiędzy 1284 a 1299 roku przez protoplastę linii bytomskiej – księcia bytomskiego Kazimierza, w okolicach północno-wschodniej części obecnego Placu Grunwaldzkiego.
Informacje o wyglądzie zamku zawarte są w dokumentach książąt: oleśnickiego – Konrada II i cieszyńskiego – Przemysława I.
Siedziba książęca została wzniesiona na planie prostokąta i była budowlą piętrową. Według części naukowców fortyfikacja powstała poza murami miasta, ale była z nimi połączona. Zamek w swojej głównej części wzniesiono z kamienia, ale część zabudowań wykonano z drewna. Za kamienną warowną bramą znajdował się dziedziniec ze studnią, kamienna część mieszkalna (tzw. "Steinhaus") ze schodami, budynki gospodarcze i budowla drewniana ("Blochwerk"). Ponad zamkiem wznosiła się wieża, która była uzupełnieniem książęcej siedziby.
Zamek do połowy lat 50. XIV wieku stanowił faktyczną siedzibę książąt bytomskich i do tego czasu pozostawał zamieszkały. Jednak po wygaśnięciu lokalnej linii Piastów, w 1369 roku Księstwo bytomskie zostało podzielone pomiędzy księstwa Oleśnickie i Cieszyńskie, których władcy byli najbliżej spokrewnieni z władcami Bytomia. Także zamek został podzielony: części zachodnia (z wieżą i bramą) i północno-zachodnia (część "Steinhausa") przypadły Konradowi II oleśnickiemu, a część wschodnia (reszta "Steinhausa", zabudowania gosp.) i południowo-wschodnia (studnia, większość murów) Przemysławowi I cieszyńskiemu. Od tej pory zamek stracił swoje znaczenie i zaczął podupadać, ponieważ nowi właściciele rezydowali na swoich zamkach w Cieszynie i Oleśnicy.
Zamek istniał co najmniej do początku XVI wieku. Później zamek został kompletnie rozebrany, a uzyskany z niego budulec wykorzystano przy wznoszeniu innych budowli.

</doc>
<doc id="2008713" url="https://pl.wikipedia.org/wiki?curid=2008713" title="Heemsen">
Heemsen

Heemsen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Heemsen.

</doc>
<doc id="2008715" url="https://pl.wikipedia.org/wiki?curid=2008715" title="Rohrsen (Dolna Saksonia)">
Rohrsen (Dolna Saksonia)

Rohrsen – miejscowość i gmina w Niemczech w kraju związkowym Dolna Saksonia, w powiecie Nienburg (Weser), siedziba gminy zbiorowej Heemsen.

</doc>
<doc id="2008716" url="https://pl.wikipedia.org/wiki?curid=2008716" title="Rohrsen">
Rohrsen

Niemcy:

</doc>
<doc id="2008717" url="https://pl.wikipedia.org/wiki?curid=2008717" title="Široký vrch">
Široký vrch

Široký vrch (839 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Široký vrch położony jest na południowy zachód od miejscowości Głuszyca, pomiędzy Ruprechtickim Szpiczakiem a Kościelcem. Mylony jest z Płońcem.
Široký vrch zbudowany jest z permskich porfirów kwarcowych (trachitów), należących do północnego skrzydła niecki śródsudeckiej.
Porastają go lasy świerkowe (monokultury świerkowe), miejscami dolnoreglowe lasy mieszane lu liściaste (buczyny).
Czeska, południowa część wzniesienia znajduje się w Obszarze Chronionego Krajobrazu Broumovsko.
Turystyka.
Szlaki turystyczne:

</doc>
<doc id="2008719" url="https://pl.wikipedia.org/wiki?curid=2008719" title="Estorf (powiat Nienburg (Weser))">
Estorf (powiat Nienburg (Weser))

Estorf – miejscowość i gmina w Niemczech w kraju związkowym Dolna Saksonia, w powiecie Nienburg (Weser), wchodzi w skład gminy zbiorowej Mittelweser.
Do 31 października 2011 gmina należała do gminy zbiorowej Landesbergen.

</doc>
<doc id="2008721" url="https://pl.wikipedia.org/wiki?curid=2008721" title="Dżumajjil">
Dżumajjil

Dżumajjil (lub Dżemajel, Gemayel, Jemayel, Jamail) – wpływowa rodzina maronicka z główną siedzibą w Bikfajji w Libanie. Dżumajjilowie odgrywają dużą rolę wśród libańskich chrześcijan już od XVI wieku, m.in. dwóch było prezydentami Libanu.
Znani członkowie.
Linia „prezydencka”
Pozostali

</doc>
<doc id="2008722" url="https://pl.wikipedia.org/wiki?curid=2008722" title="Wargowo (stacja kolejowa)">
Wargowo (stacja kolejowa)

Wargowo – stacja kolejowa we wsi Wargowo, leżąca na linii kolejowej nr 354 Poznań POD - Piła Główna.
W roku 2017 stacja obsługiwała 10–19 pasażerów na dobę.

</doc>
<doc id="2008723" url="https://pl.wikipedia.org/wiki?curid=2008723" title="Jānis Dūklavs">
Jānis Dūklavs

Jānis Dūklavs (ur. 24 listopada 1952 w Ķegums) – łotewski inżynier leśnik, przedsiębiorca i kołchoźnik, w latach 2009–2011 i 2014–2019 minister rolnictwa.
Życiorys.
W latach 1971–1976 studiował leśnictwo w Łotewskiej Akademii Rolniczej w Jełgawie, uzyskał tytuł zawodowy inżyniera leśnika. W latach 1975–1991 był dyrektorem kołchozu „Piebalga”. Od 1991 obejmował kierownicze stanowiska w prywatnych przedsiębiorstwach z branży rolniczej. Działacz organizacji gospodarczych i biznesowych, zasiadał we władzach Łotewskiej Konfederacji Pracodawców (2002–2005). W latach 2000–2009 był prezesem zrzeszenia łotewskich browarów, a w latach 2002–2007 dyrektorem sekcji małego i średniego biznesu w Łotewskiej Izbie Przemysłowo-Handlowej.
W wyborach w 2010, 2011, 2014 i 2018 z ramienia Związku Zielonych i Rolników uzyskiwał mandat posła na Sejm.
12 marca 2009 został ministrem rolnictwa w pierwszym rządzie Valdisa Dombrovskisa. Funkcję tę utrzymał w drugim gabinecie tegoż premiera, pełniąc ją do 25 października 2011. Powrócił na ten urząd 22 stycznia 2014 w pierwszym rządzie Laimdoty Straujumy. Pozostał na nim w kolejnych gabinetach – drugim rządzie Laimdoty Straujumy oraz rządzie Mārisa Kučinskisa. Zakończył urzędowanie 23 stycznia 2019.

</doc>
<doc id="2008725" url="https://pl.wikipedia.org/wiki?curid=2008725" title="Kościelec (Góry Kamienne)">
Kościelec (Góry Kamienne)

Kościelec (niem. "Hűttenberg", cz. "Čertův vrch") (802 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Kościelec położony jest na południowy zachód od miejscowości Głuszyca, pomiędzy Ruprechtickim Szpiczakiem a Słodną. Poniżej wierzchołka, który w całości leży w Polsce, przechodzi granica państwowa z Czechami. Czeska, południowo-wschodnia część masywu znajduje się w Obszarze Chronionego Krajobrazu Broumovsko.
Kościelec zbudowany jest z permskich porfirów (trachitów), należących do północnego skrzydła niecki śródsudeckiej.
Porastają go lasy świerkowe (monokultura świerkowa), miejscami zachowały się lasy mieszane i liściaste (buczyny).
Turystyka.
Szlaki turystyczne:

</doc>
<doc id="2008726" url="https://pl.wikipedia.org/wiki?curid=2008726" title="Incarum">
Incarum



</doc>
<doc id="2008727" url="https://pl.wikipedia.org/wiki?curid=2008727" title="Robert Weber (piłkarz ręczny)">
Robert Weber (piłkarz ręczny)

Robert Weber (ur. 25 listopada 1985 w Bregencji) – austriacki piłkarz ręczny, reprezentant Austrii, występuje na pozycji prawoskrzydłowego Obecnie występuje w Bundeslidze, w drużynie SC Magdeburg.

</doc>
<doc id="2008728" url="https://pl.wikipedia.org/wiki?curid=2008728" title="Dżemajel (rodzina)">
Dżemajel (rodzina)



</doc>
<doc id="2008729" url="https://pl.wikipedia.org/wiki?curid=2008729" title="Whitaker’s Almanack">
Whitaker’s Almanack

Whitaker’s Almanack – publikacja informacyjna, wydawana corocznie w Wielkiej Brytanii. Książka była pierwotnie publikowana przez wydawnictwo J. Whitaker &amp; Sons (1868–1897), następnie przez rządowe wydawnictwo The Stationery Office, a od 2003 przez A &amp; C Black, część Bloomsbury Publishing Plc.
Whitaker’s Almanack wspomniany został w wielu powieściach, m.in. w "Dolinie strachu" sir A.C. Doyle’a, będącej jedną z opowieści o Sherlocku Holmesie.
Zawartość.
Almanach składa się z haseł, list i tabel na różne tematy, w tym z zakresu edukacji, heraldyki, instytucji państwowych, zdrowia i spraw społecznych oraz środowiska naturalnego.
Największy rozdział to katalog krajów, zawierający informacje z zakresu ich najnowszej historii, polityki, gospodarki, kultury i zestawienia informacji. Każde wydanie oferuje także wybór esejów krytycznych koncentrując się na wydarzeniach z poprzedniego roku. Na stronie z tyłu książki opublikowana jest duża ilość danych astronomicznych.
Whitaker’s Almanack nie jest encyklopedią, ale bardziej rocznikiem spraw współczesnych i katalogiem różnych placówek w Wielkiej Brytanii, takich jak kluby, instytucje publiczne i wyższe uczelnie.
Whitaker’s był na tyle cenny, że Winston Churchill był osobiście zainteresowany dalszą publikacją książki po zniszczeniu podczas nalotów Blitz siedziby wydawnictwa. Kopię zabezpieczono również dla potomnych w londyńskim obelisku Igła Kleopatry ("Cleopatra's Needle").
Formaty.
Każdego roku almanach publikowany jest w dwóch formatach – w wydaniu standardowym i skróconym. Obie edycje zostały przeprojektowane w 1993 i 2004, aby zwiększyć rozmiar i poprawić czytelność.
W przeszłości publikowano także edycję dla bibliotek, mającą taką samą zawartość jak wydanie standardowe, ale większy format i skórzaną oprawę.

</doc>
<doc id="2008730" url="https://pl.wikipedia.org/wiki?curid=2008730" title="Chłapkowy Potok">
Chłapkowy Potok

Chłapkowy Potok – potok w Gorcach, dopływ Łopuszanki. Wypływa spod polany Jankówki na wysokości ok. 1000 m n.p.m. Spływa po północno-wschodniej stronie grzbietu Wyżniej, opływa Groń po północnej i zachodniej stronie, przepływa przez Chłapkową Polanę i na należącym do Łopusznej osiedlu Średni Zarębek uchodzi do Łopuszanki jako jej lewy dopływ. Największym dopływem Chłapkowego Potoku jest potok opływający Groń po wschodniej stronie i uchodzący do Chłapkowego Potoku nieco poniżej Chłapkowej Polany.
Wzdłuż Chłapkowego Potoku poprowadzono ścieżkę edukacyjną pt. „"Z Łopusznej na Jankówki”". Prowadzi ona ulubionymi szlakami Seweryna Goszczyńskiego, który z dworu Tetmajerów w Łopusznej często chodził tędy w Gorce. Ścieżka rozpoczyna się przy Chłapkowej Polanie (jest tutaj tablica informacyjna) i prowadzi wzdłuż koryta Chłapkowego Potoku obok ukrytego wśród lasów na polanie przysiółka Koszary Łopuszańskie, następnie przez stoki Wyżniej na widokową polanę Jankówki.
Górna część Chłapkowego Potoku znajduje się na obszarze Gorczańskiego Parku Narodowego, a cały bieg potoku we wsi Łopuszna w gminie Nowy Targ, powiecie nowotarskim w województwie małopolskim.

</doc>
<doc id="2008732" url="https://pl.wikipedia.org/wiki?curid=2008732" title="William D. Boyce">
William D. Boyce

William Dickson Boyce (ur. 16 czerwca 1858, zm. 11 czerwca 1929) – amerykański dziennikarz, przedsiębiorca, wydawca prasowy i odkrywca. Był założycielem Boy Scouts of America (BSA) i Lone Scouts of America (LSA). Pochodził z hrabstwa Allegheny w Pensylwanii. Najpierw pracował jako nauczyciel i górnik. Przez krótki czas uczył się w Wooster Academy, zanim przeniósł się do Midwestu i Kanady. Był dobrym przedsiębiorcą; założył kilka dobrze prosperujących gazet jak "The Commercial" (Winnipeg) czy "Lisbon Clipper" (Lisbon). Ze swoją pierwszą żoną, Mary Jane Beacom, przeprowadził się do Chicago, gdzie założył Mutual Newspaper Publishing Company i zaczął wydawać tygodnik "Saturday Blade".

</doc>
<doc id="2008733" url="https://pl.wikipedia.org/wiki?curid=2008733" title="Denis Jewsiejew">
Denis Jewsiejew

Denis Jewsiejew, ros. Денис Сергеевич Евсеев (ur. 3 lipca 1973 w Murmańsku) – rosyjski szachista, arcymistrz od 2003 roku.
Kariera szachowa.
W 1987 r. był medalistą mistrzostw RFSRR juniorów. W 1998 r. podczas mistrzostw Rosji rozgrywanych w Petersburgu wypełnił pierwszą arcymistrzowską normę (w turnieju tym podzielił XII m. w stawce 60 zawodników). W 1999 r. podzielił III m. w turnieju "MK Cafe B" w Koszalinie. latach 2000 (w Mińsku) i 2001 (w Tuli, memoriał Aleksandra Kotowa, dz. II m. za Andriejem Charłowem, wspólnie m.in. z Jewgienijem Pigusowem, Walerijem Łoginowem i Konstantinem Czernyszowem) wypełnił kolejne dwie normy na tytuł arcymistrza.
Sukcesy w kolejnych latach:
Najwyższy ranking w dotychczasowej karierze osiągnął 1 października 2003 r., z wynikiem 2592 punktów zajmował wówczas 28. miejsce wśród rosyjskich szachistów.

</doc>
<doc id="2008734" url="https://pl.wikipedia.org/wiki?curid=2008734" title="Rejencja gdańska">
Rejencja gdańska



</doc>
<doc id="2008739" url="https://pl.wikipedia.org/wiki?curid=2008739" title="Garniec (góra)">
Garniec (góra)

Garniec (niem. "Schűsselberg") (763 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Garniec położony jest na południowy wschód od miejscowości Sokołowsko, w bocznym grzbiecie odchodzącym ku północy od Kopicy.
Garniec zbudowany jest z permskich porfirów (latytów), należących do północnego skrzydła niecki śródsudeckiej.
Wzniesienie porośnięte jest lasem świerkowym regla dolnego z niewielką domieszką buka.
Znajduje się w Parku Krajobrazowym Sudetów Wałbrzyskich.

</doc>
<doc id="2008741" url="https://pl.wikipedia.org/wiki?curid=2008741" title="Linda Mūrniece">
Linda Mūrniece

Linda Mūrniece (ur. 28 stycznia 1970 w Dobele) – łotewska polityk, posłanka na Sejm VIII, IX i X kadencji, minister obrony (2006), w latach 2009–2011 minister spraw wewnętrznych.
Życiorys.
W latach 1988–1995 studiowała na wydziale nauk społecznych Uniwersytetu Łotwy w Rydze. Od 1989 pracowała jako dziennikarka, uzyskała również zatrudnienie w Ministerstwie Spraw Wewnętrznych, następnie była inspektorem policji (1992–1993), głównym inspektorem w departamencie ochrony niezależności gospodarczej w Policji Bezpieczeństwa (1993–1995) oraz głównym inspektorem w centrum prasowym MSW (1995–1997). W latach 1997–2001 pracowała w banku VEF.
W 2002 zaangażowała się w działalność polityczną w ramach Nowej Ery. W tym samym roku uzyskała mandat posłanki VIII kadencji, po czym objęła funkcję sekretarza parlamentarnego w MSW, którą sprawowała do 2004. W tymże okresie była również wiceprzewodniczącą sejmowej komisji obrony i spraw wewnętrznych oraz sekretarzem komisji bezpieczeństwa narodowego. Przez kilka miesięcy w 2004 pełniła funkcję wiceprzewodniczącej klubu poselskiego Nowej Ery. Od 2004 do 2006 sprawowała funkcję przewodniczącej komisji zwalczania przemytu i zorganizowanej przestępczości. W 2005 została sekretarzem parlamentarnym w Ministerstwie Obrony, w 2006 przez krótki okres była ministrem tego resortu. W 2006 uzyskała reelekcję do Sejmu IX kadencji, gdzie zasiadała w komisjach obrony, spraw wewnętrznych i zwalczania korupcji oraz bezpieczeństwa narodowego. 
12 marca 2009 objęła stanowisko ministra spraw wewnętrznych w pierwszym rządzie Valdisa Dombrovskisa, którą zachowała również w jego drugim gabinecie. W 2010 ponownie wybrana do łotewskiego parlamentu. 17 lutego 2011 podała się do dymisji ze stanowiska rządowego w związku z falą krytyki jaka przetoczyła się w stosunku do jej osoby. 21 lutego premier dymisję przyjął; Linda Mūrniece pełniła obowiązki ministra do 6 czerwca. W 2017 wystąpiła z partii Jedność.
Od 2012 była zamężna z Hosamsem Abu Meri, politykiem pochodzenia libańskiego. W 2017 para rozwiodła się.

</doc>
<doc id="2008743" url="https://pl.wikipedia.org/wiki?curid=2008743" title="Hleb Bahdanowicz">
Hleb Bahdanowicz

Hleb Bahdanowicz, biał. Глеб Багдановіч (ur. w 1913 w Wilnie, zm. prawdopodobnie w 1957 w Radoszkowicach lub Rudzieńsku) – białoruski działacz i publicysta niepodległościowy, oficer kolaborującej z okupantem Białoruskiej Obrony Krajowej, a następnie batalionu desantowego „Dalwitz”, partyzant, lekarz.
Był synem senatora RP Wiaczesława Bogdanowicza. Ukończył gimnazjum białoruskie w Wilnie, a następnie studia medyczne na Uniwersytecie Wileńskim. Przewodniczył wówczas korporacji studenckiej „Skarynia”. Pisał artykuły do pisma „Новая варта”. Po zajęciu Wilna przez wojska niemieckie w połowie 1941 r., pracował jako lekarz w Iwieńcu na Grodzieńszczyźnie. Jednocześnie działał w konspiracyjnej Białoruskiej Partii Niepodległościowej. W maju 1944 r. wstąpił do Białoruskiej Obrony Krajowej, zostając oficerem. Po ewakuacji do Prus Wschodnich wstąpił w lipcu tego roku do batalionu desantowego „Dalwitz”. 17 listopada w składzie 28-osobowej grupy dywersyjnej został zrzucony na spadochronie na Wileńszczyźnie. Trafił do polskiego oddziału partyzanckiego AK ppor. Czesława Stankiewicza ps. „Komar”, a następnie sierż. Anatola Urbanowicza ps. „Laluś”. W czerwcu 1945 r. udało mu się przedostać zbrojnie wraz z częścią oddziału przez granicę do Polski. Pracował jako lekarz na Białostocczyźnie. Działał też w konspiracji antykomunistycznej. Został zmobilizowany do LWP. Służył w stopniu porucznika jako starszy lekarz pułkowy. 14 kwietnia 1946 r. aresztowały go służby bezpieczeństwa, po czym został deportowany do ZSRR. Skazano go na wieloletni pobyt w łagrach. Karę odbywał na Workucie. Po wyjściu na wolność powrócił na Białoruś. Ponownie pracował jako lekarz.

</doc>
<doc id="2008744" url="https://pl.wikipedia.org/wiki?curid=2008744" title="Ostoja (góra)">
Ostoja (góra)

Ostoja (753 m n.p.m.) – wzniesienie w Sudetach Środkowych, w Górach Kamiennych, w środkowej części pasma Gór Suchych.
Położenie.
Wzniesienie położone jest na południowy zachód od miejscowości Głuszyca Górna, w środkowej części Gór Suchych.
Jest to wzniesienie położone na północny zachód od Raroga, poprzez który łączy się z głównym (granicznym) grzbietem Gór Suchych. Ma kształt nieregularnego stożka. Na północnym i północno-wschodnim zboczu występują liczne skałki. Zbudowane ze skał wylewnych - melafirów (trachybazaltów) porfirów (ryolitów) i tufów porfirowych (ryolitowych), należących do północnego skrzydła niecki śródsudeckiej. We wschodnie zbocza Ostoi i Raroga wcina się wyrobisko górnicze kamieniołomu melafiru oraz zbiornik wodny w starym wyrobisku.
Wzniesienie w całości porośnięte jest świerkowym lasem regla dolnego.

</doc>
<doc id="2008745" url="https://pl.wikipedia.org/wiki?curid=2008745" title="Ołeksandr Dołhopołow">
Ołeksandr Dołhopołow

Ołeksandr Dołhopołow (ukr.: Олександр Долгополов; ros.: Александр Долгополов, "Aleksandr Dołgopołow", ur. 7 listopada 1988 w Kijowie) – ukraiński tenisista, reprezentant w Pucharze Davisa.
Jego ojciec, który trenował Dołhopołowa do 2007 roku, był wcześniej trenerem ukraińskiego tenisisty Andrija Medwediewa.
Kariera tenisowa.
Karierę tenisową rozpoczął w 2006 roku.
Największym sukcesem w karierze Ukraińca jest awans do ćwierćfinału wielkoszlemowego Australian Open z 2011 roku. Po drodze wyeliminował m.in. w III rundzie Jo-Wilfrieda Tsongę, natomiast w IV rundzie rozstawionego z nr 4. Robina Söderlinga. Spotkanie o półfinał imprezy przegrał z Andym Murrayem. Następnie w lutym Dołhopołow doszedł do finału w Costa do Sauipe na nawierzchni ziemnej. Mecz o tytuł przegrał z Nicolásem Almagro. W następnym miesiącu Dołhopołow wygrał turniej z cyklu rangi ATP World Tour Masters 1000 w Indian Wells w konkurencji gry podwójnej. Wspólnie z Xavierem Malisse pokonali w finale Szwajcarów Rogera Federera i Stanislasa Wawrinkę. Pod koniec lipca Ukrainiec odniósł zwycięstwo po raz pierwszy w turnieju rangi ATP World Tour w grze pojedynczej, podczas rywalizacji w Umagu. W drodze po tytuł pokonał m.in. Juana Carlosa Ferrero, a w finale Marina Čilicia.
W styczniu 2012 roku, podczas imprezy w Brisbane, Dołhopołow osiągnął pierwszy w karierze finał na kortach twardych, w którym musiał uznać wyższość Andy’ego Murraya. Drugi tytuł w singlu zdobył w sierpniu w Waszyngtonie, pokonując w finale Tommy’ego Haasa 6:7(7), 6:4, 6:1. Pod koniec października tenisista ukraiński doszedł do finału w Walencji, gdzie nie sprostał Davidowi Ferrerowi.
W lutym 2014 roku Dołhopołow awansował do finału w Rio de Janeiro, po wyeliminowaniu m.in. w półfinale Davida Ferrera. Spotkanie o tytuł przegrał z Rafaelem Nadalem.
W styczniu 2015 roku Ukrainiec doszedł do finału gry podwójnej w Brisbane wspólnie z Keim Nishikorim. Para przegrała mecz o tytuł z Jamiem Murrayem i Johnem Peersem.
W 2016 roku razem z Eliną Switoliną osiągnął finał rozgrywek o Puchar Hopmana.
Trzeci singlowy turniej tenisista ukraiński wygrał w lutym 2017 na kortach ziemnych w Buenos Aires, nie tracąc po drodze żadnego seta. W finale wyeliminował 7:6(4), 6:4 Keiego Nishikoriego. W lipcu Dołgopołow został finalistą zawodów w Båstad, gdzie w meczu ćwierćfinałowym obronił dwie piłki meczowe przeciwko Karenowi Chaczanowowi zwyciężając 7:6(5), 3:6, 7:6(2). Spotkanie o tytuł przegrał z Davidem Ferrerem. Na początku października Ukrainiec w Shenzhen zagrał w finale, doznając porażki z Davidem Goffinem.
W maju 2018 uległ Novakowi Đokoviciowi w I rundzie w Rzymie. Wkrótce doznał poważnej kontuzji prawego nadgarstka, wymagającej zabiegu chirurgicznego. Powrót do tenisa uniemożliwił kolejny uraz i ostatecznie wspomniana porażka w Rzymie okazała się ostatnim zawodowym występem Dołhopołowa. Na przełomie kwietnia i maja 2021 ogłosił zakończenie kariery sportowej.
Najwyżej sklasyfikowany w rankingu singlistów był 16 stycznia 2012 roku na 13. miejscu. Tydzień wcześniej osiągnął także 42. lokatę w rankingu deblistów.

</doc>
<doc id="2008746" url="https://pl.wikipedia.org/wiki?curid=2008746" title="Bilbil białouchy">
Bilbil białouchy

Bilbil białouchy ("Pycnonotus leucotis") − gatunek małego, azjatyckiego ptaka z rodziny bilbili (Pycnonotidae).
Podgatunki i zasięg występowania.
Zamieszkuje w zależności od podgatunku:
Morfologia.
Bilbil białouchy jest z wyglądu bardzo podobny do bilbila białolicego; wcześniej ornitolodzy uważali, że bilbil białouchy i bilbil białolicy to ten sam gatunek. Bilbil białouchy jest jednak mniejszy i nie posiada grzebienia, stroszy jednak pióra głowy. Charakteryzuje się też większą białą plamą na policzku. Ma bladą gołą otoczkę oka. Podbrzusze jest barwy pomarańczowo-żółtej. Nie występuje dymorfizm płciowy.
Ekologia i zachowanie.
Spotyka się go w zaroślach i ogrodach. W parach lub grupach ugania się w poszukiwaniu owoców. Nie gardzi insektami. Gniazduje od marca do czerwca.
Status.
Międzynarodowa Unia Ochrony Przyrody (IUCN) uznaje bilbila białouchego za gatunek najmniejszej troski (LC, "least concern") nieprzerwanie od 1988 roku. Liczebność populacji nie jest znana, aczkolwiek ptak ten opisywany jest jako lokalnie pospolity. Trend liczebności populacji uznaje się za spadkowy.

</doc>
<doc id="2008748" url="https://pl.wikipedia.org/wiki?curid=2008748" title="Rożnowo (przystanek kolejowy)">
Rożnowo (przystanek kolejowy)

Rożnowo – przystanek kolejowy we wsi Rożnowo, leżący na linii kolejowej nr 354 Poznań POD – Piła Główna.
W roku 2017 przystanek obsługiwał 50–99 pasażerów na dobę.

</doc>
<doc id="2008749" url="https://pl.wikipedia.org/wiki?curid=2008749" title="Emmanuel Roidis">
Emmanuel Roidis

Emmanuel Roidis, gr. Ἐμμανουὴλ Ροΐδης (ur. 28 czerwca 1836 na Syros, zm. 7 stycznia 1904 w Atenach) – grecki pisarz, publicysta i krytyk literacki.
Życie.
Pochodził z bogatej rodziny pochodzenia włoskiego, przybyłej z Chios. Ze względu na zajęcie ojca – urzędnika konsularnego we Włoszech, dzieciństwo spędził w Genui, gdzie był świadkiem rewolucyjnych wydarzeń podczas Wiosny Ludów. W młodości kształcił się w liceum na rodzinnej Syros, ale od 1855 studiował poza Grecją (Rumunia, Niemcy, Egipt), co wytworzyło w nim cechy kosmopolity zafascynowanego kulturą zachodnioeuropejską (głównie francuską).
Po powrocie do ojczyzny osiadł w Atenach, gdzie prowadził swobodny i wystawny tryb życia, co ostatecznie doprowadziło go do kłopotów finansowych i obok utraty słuchu spowodowało istotny przełom w jego życiu. Jako krytyk zajął się publicystyką, a dzięki rządowej protekcji objął stanowisko kustosza Biblioteki Narodowej.
Twórczość.
Przeważającą formę jego twórczości stanowiła zjadliwa krytyka literacka, w której popierał walkę z „oczyszczonym” pseudoklasycznym językiem nowogreckim (katharewusa), powszechnie obowiązującym w literaturze greckiej tego okresu. Choć sam opowiadał się za twórczością w potocznie używanej grece dimotikí, jako bardziej zrozumiałej dla współczesnego czytelnika, wszystkie swe ważniejsze dokonania literackie tworzył w starym stylu, wykorzystując go do celów satyrycznych. 
Jego najbardziej znanym i tłumaczonym utworem, który jednak wzbudził liczne kontrowersje i potępiony został przez Święty Synod kościoła greckiego, była niewielka powieść "Papież Joanna" (ngr. "Ἡ Πάπισσα Ἰωάννα") z roku 1866, w której dawną legendę o papieżycy Joannie wykorzystał do krytyki klerykalizmu oraz rozluźnienia obyczajów wśród duchowieństwa greckiego. Powstała na gruncie wzbudzonego w dzieciństwie antyklerykalizmu, pozbawiona zwartej fabuły i dialogów powieść, wywołująca ówcześnie znaczne poruszenie, w istocie stanowiła pozytywistyczną reakcję wobec czerpiącej ze średniowiecza twórczości romantyków, będąc też literackim dokumentem epoki przejściowej.
Pod koniec życia wydał też kilka opowiadań opartych na reminiscencjach z rodzinnej wyspy. Całość jego twórczości opublikowano w 1919 roku.

</doc>
<doc id="2008750" url="https://pl.wikipedia.org/wiki?curid=2008750" title="Pycnonotus leucotis">
Pycnonotus leucotis



</doc>
<doc id="2008754" url="https://pl.wikipedia.org/wiki?curid=2008754" title="Jennifer Murray">
Jennifer Murray

Jennifer Murray (ur. w czerwcu 1940 w Providence na Rhode Island) – pierwsza kobieta, która odbyła lot dookoła świata na pokładzie śmigłowca. 
Życiorys.
Murray urodziła się w USA, ale wychowała w Anglii. Zajmowała się projektowaniem tkanin. Pracując w branży tekstylnej, przez wiele lat mieszkała w Tajlandii i Hong Kongu. Obecnie (2023) mieszka w Somerset w Anglii. Latać zaczęła w 1994 roku. Miała wtedy 54 lata. 
Od 10 maja do 8 sierpnia 1997 roku pokonała dystans 36 tys. mil lecąc helikopterem Robinson R44. Lot trwał 97 dni, co było rekordem Guinnessa w locie kobiety dookoła świata śmigłowcem. Drugim pilotem był Quentin Smith.

</doc>
<doc id="2008755" url="https://pl.wikipedia.org/wiki?curid=2008755" title="Katastrofa w Czarnobylu">
Katastrofa w Czarnobylu



</doc>
<doc id="2008759" url="https://pl.wikipedia.org/wiki?curid=2008759" title="Hermann Abert">
Hermann Abert

Hermann Josef Abert (ur. 25 marca 1871 w Stuttgarcie, zm. 13 sierpnia 1927 tamże) – niemiecki muzykolog i filolog klasyczny; syn Jana, ojciec Anny.
Życiorys.
W 1880 roku rozpoczął studia nad filologią klasyczną w Tybindze. Kontynuował i ukończył je w Berlinie otrzymując tytuł doktorski w roku 1895. Tam też, jeszcze w trakcie doktoryzacji, podjął się studiów muzykologicznych u Heinricha Bellermanna, Oskara Fleischera i Maxa Friedlaendera. 
W roku 1902 habilitował się na Uniwersytecie w Halle na podstawie rozprawy "Die ästheltischen Grundsätze der mittelalterlichen Melodiebildung". 
Siedem lat później, w roku 1907, przyjął zaproszenie tejże uczelni na stanowisko wykładowcy i pracownika naukowego. Rok później rozpoczął działalność społeczno-popularyzatorską organizując na uniwersytecie koncerty (zwłaszcza muzyki dawnej) oraz przedstawień operetkowych. Miały one przyczynić się, zarówno do twórczego podejścia studentów do muzykologii jako dziedziny wiedzy, jak też do zachęcenia mieszkańców miasta Halle do obcowania z muzyką mało popularną. Abert rozwinął tę działalność zakładając w tym samym roku Collegium Musicum, w którym grał na klawesynie, i którego był dyrektorem. 
Wielokrotne podróże naukowe do Włoch dały mu możliwość bliższego poznania opery. W 1920 Hermann Abert objął po Hugonie Riemannie kierownictwo Instytutu Muzykologii Uniwersytetu w Lipsku. Trzy lata później objął to samo stanowisko na uniwersytecie berlińskim, zastępując Hermanna Kretzschmara. W 1925 r. został przyjęty w poczet Pruskiej Akademii Nauk jako pierwszy i jedyny muzykolog. Był także przewodniczącym Niemieckiego Towarzystwa Muzykologicznego. Sprawował też inne odpowiedzialne funkcje w organizacjach społecznościowych muzykologów niemieckich.
Praca naukowa.
Hermann Abert, jeden z czołowych przedstawicieli muzykologii niemieckiej z początku XX wieku, łączył zainteresowania naukowe z praktycznym uprawianiem muzyki. Wynikało to z jego przekonania, że nauki humanistyczne powinny kierować się przede wszystkim spostrzeżeniami empirycznymi w wyciąganiu wniosków i opinii o zjawiskach, a nawet, że doświadczenia powinny być równie ważnym dowodem naukowym w muzykologii jak w chemii i fizyce. Krąg jego zainteresowań naukowych obejmował problematykę kultury muzycznej antyku, historię i teorię opery (zwłaszcza szkoły neapolitańskiej) oraz problematykę estetyczną. 
Z biegiem lat zaczął interesować się twórczością Johanna Sebastiana Bacha i Wolfganga Amadeusa Mozarta. Jego charakterystyka postaci Mozarta odbiega od ujęcia Otto Jahna – Hermann Abert ukazuje skomplikowaną psychikę twórcy. Problematyce teorii opery poświęcony jest jego zbiór szkiców "Grundprobleme der Operngeschischte". Prace Aberta, oparte na gruntownej znajomości metod filologicznych, wniosły w metodologię muzykologii nowe tendencje - szczególnie w zakresie metod badania i interpretacji źródeł oraz ich analizy. 
Działalność naukowa Hermanna Aberta – obok Hugo Riemanna i Hermanna Kretzschmara – zdecydowała o rozkwicie muzykologii niemieckiej w XX w. Hermann Abert stworzył niemiecką szkołę muzykologiczną, z której wyszli m.in. Friedrich Blume i Karl Fellerer.

</doc>
<doc id="2008761" url="https://pl.wikipedia.org/wiki?curid=2008761" title="Z-Ro Tolerance">
Z-Ro Tolerance

Z-Ro Tolerance jest siódmym solowym albumem amerykańskiego rapera Z-Ro.
Lista utworów.
Opracowano na podstawie źródła.

</doc>
<doc id="2008764" url="https://pl.wikipedia.org/wiki?curid=2008764" title="Croatiella">
Croatiella



</doc>
<doc id="2008765" url="https://pl.wikipedia.org/wiki?curid=2008765" title="Wysoka (Góry Suche)">
Wysoka (Góry Suche)

Wysoka (749 m n.p.m.) (niem. "Erber Koppe" lub "Schulzen Berg", cz. "Vysoká") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych, w paśmie Gór Suchych.
Wzniesienie położone w Sudetach Środkowych, w Górach Kamiennych, we wschodniej części pasma Gór Suchych (cz. "Javoří hory"), na południowy zachód od miejscowości Krajanów. Przez wierzchołek przechodzi polsko-czeska granica państwowa. Czeska, południowo-zachodnia część wzniesienia znajduje się w Obszarze Chronionego Krajobrazu Broumovsko.
Jest to wzniesienie zbudowane z permskich skał wylewnych - melafirów (trachybazaltów), które przecięte są dajką porfirów kwarcowych (trachitów).
Wzniesienie porośnięte lasem świerkowym regla dolnego. Po polskiej stronie wysoko pod wierzchołek podchodzą łąki. Po czeskiej stronie lasy mają charakter pierwotny. Są to buczyny sudeckie i kwaśne buczyny górskie.
Turystyka.
W pobliżu szczytu przechodzi szlak turystyczny:

</doc>
<doc id="2008769" url="https://pl.wikipedia.org/wiki?curid=2008769" title="Parkowo (przystanek kolejowy)">
Parkowo (przystanek kolejowy)

Parkowo – przystanek kolejowy we wsi Parkowo w województwie wielkopolskim, w Polsce, leżący na linii kolejowej nr 354 Poznań POD - Piła Główna. Dawniej posiadał dwa perony, ale tor przy jednym z nich został rozebrany.
W roku 2017 przystanek obsługiwał 50–99 pasażerów na dobę.

</doc>
<doc id="2008771" url="https://pl.wikipedia.org/wiki?curid=2008771" title="Komisja bioetyczna">
Komisja bioetyczna

Komisja bioetyczna – niezależna instytucja opiniująca i kontrolująca projekty badań klinicznych stworzona w celu zapewnienia właściwej ochrony godności ludzkiej podczas prowadzenia badań. Organ ten sprawdza zasadność, wykonalność i plan badania klinicznego, analizę przewidywanych korzyści i ryzyka, poprawność protokołu badania klinicznego. Badania klinicznego nie można rozpocząć bez zgody komisji bioetycznej.
Tryb powoływania.
Komisja bioetyczna powoływana jest przez okręgową radę lekarską na obszarze swojego działania, w drodze uchwały. W przypadku komisji przy uczelni lub medycznym instytucie badawczym powoływana jest ona odpowiednio w drodze zarządzenia wewnętrznego rektora lub dyrektora tego instytutu badawczego.
Komisja bioetyczna powoływana jest na okres kadencji, która trwa 3 lata.
Skład komisji bioetycznej.
W skład komisji bioetycznej, której liczba członków waha się między 11 a 15 osób, wchodzą lekarze specjaliści oraz po jednym przedstawicielu innego zawodu (np. duchowny, prawnik, farmaceuta, pielęgniarka). Komisja bioetyczna wybiera ze swojego składu przewodniczącego komisji będącego lekarzem i zastępcę przewodniczącego komisji niebędącego lekarzem. 
Zakres działania komisji bioetycznych.
Komisje bioetyczne powoływane są w celu wyrażania opinii o projekcie eksperymentu medycznego. Eksperymentem tym jest w szczególności badanie kliniczne prowadzone na podstawie ustawy z dnia 6 września 2001 r. – Prawo farmaceutyczne (), w zakresie badań klinicznych produktów leczniczych, oraz ustawy z dnia 7 kwietnia 2022 r. o wyrobach medycznych (; dalej jako: u.w.m.), w zakresie wyrobów medycznych różnego przeznaczenia i aktywnych wyrobów medycznych do implantacji.

</doc>
<doc id="2008772" url="https://pl.wikipedia.org/wiki?curid=2008772" title="Jadrin">
Jadrin

Jadrin – miasto w Rosji, w Czuwaszji, 86 km na południowy zachód od Czeboksar. W 2009 liczyło 9 767 mieszkańców.

</doc>
<doc id="2008773" url="https://pl.wikipedia.org/wiki?curid=2008773" title="Smocza lilia">
Smocza lilia



</doc>
<doc id="2008775" url="https://pl.wikipedia.org/wiki?curid=2008775" title="Partia Praw Obywateli">
Partia Praw Obywateli

Partia Praw Obywateli – Zemanowcy (czes. "Strana Práv Občanů ZEMANOVCI"; SPOZ) – czeskie pozaparlamentarne ugrupowanie polityczne o profilu lewicowym powstałe w 2009.
Historia.
Ugrupowanie zostało założone w październiku 2009 przez secesjonistów z Czeskiej Partii Socjaldemokratycznej skupionych wokół Miloša Zemana (w tym ministrów jego rządu: Miroslava Grégra, Jana Fencla, Eduarda Zemana i Jaromíra Schlinga). Opowiada się za wprowadzeniem bezpośrednich wyborów burmistrzów, starostów i marszałków województw, zmianą ordynacji wyborczej, a także prowadzeniem przez państwo polityki socjalnej. 
W latach 2009–2010 na czele partii stał Miloš Zeman, zastępowali go Radek Augustin i Vladimír Hönig. Do partii należy jeden członek Izby Poselskiej Kosta Dimitrov. W wyborach 2010 ugrupowanie uzyskało 4,33% głosów w skali kraju, nie przekraczając 5%-owego progu wyborczego uprawniającego do udziału w podziale mandatów.

</doc>
<doc id="2008776" url="https://pl.wikipedia.org/wiki?curid=2008776" title="Kozłowka">
Kozłowka

Kozłowka – miasto w Rosji, w Czuwaszji, 95 km na południowy wschód od Czeboksar, nad Wołgą. W 2009 liczyło 11 485 mieszkańców.

</doc>
<doc id="2008777" url="https://pl.wikipedia.org/wiki?curid=2008777" title="Czarnecka">
Czarnecka



</doc>
<doc id="2008780" url="https://pl.wikipedia.org/wiki?curid=2008780" title="Mariinskij Posad">
Mariinskij Posad

Mariinskij Posad (ros. "Мариинский Посад") – miasto w Rosji, w Czuwaszji, 36 km na wschód od Czeboksar, nad Wołgą. W 2009 liczyło 10 127 mieszkańców.

</doc>
<doc id="2008782" url="https://pl.wikipedia.org/wiki?curid=2008782" title="Cywilsk">
Cywilsk

Ciwilsk – miasto w Rosji, w Czuwaszji, 37 km od Czeboksar. W 2009 liczyło 13 161 mieszkańców.

</doc>
<doc id="2008784" url="https://pl.wikipedia.org/wiki?curid=2008784" title="Michele Marcolini">
Michele Marcolini

Michele Marcolini (ur. 2 października 1975 w Savonie) – włoski piłkarz występujący na pozycji lewego pomocnika, a także trener.
Kariera klubowa.
Michele Marcolini zawodową karierę rozpoczął w 1993 w pierwszoligowym Torino FC. Nie zanotował w jego barwach żadnego oficjalnego występu i po roku odszedł do klubu AS Sora. Z nim przez 3 lata występował w rozgrywkach Serie C1, po czym latem 1997 podpisał kontrakt z Bari. W Serie A zadebiutował 23 listopada w przegranym 0:1 spotkaniu z Sampdorią. Marcolini stał się podstawowym zawodnikiem swojej drużyny i razem z nią plasował się w środkowych rejonach tabeli pierwszej ligi. W sezonie 2000/2001 Bari zakończyło rozgrywki na 18. pozycji i spadło do Serie B.
Podczas letniego okienka transferowego w 2001 Marcolini odszedł do Vicenzy, dla której przez 2 lata rozegrał 70 spotkań w Serie B i strzelił 11 goli. W 2003 włoski pomocnik przeniósł się do Atalanty BC i już w sezonie 2003/2004 awansował z nią do pierwszej ligi. Po roku gry w najwyższej klasie rozgrywek w kraju Atalanta spadła do drugiej ligi.
Latem 2006 Marcolini został piłkarzem Chievo Werona. W jego barwach ligowy debiut zanotował 10 września w przegranym 1:2 spotkaniu ze Sieną. Chievo zajęło w Serie A 18. lokatę i spadło do drugiej ligi. Klub z Werony zwyciężył jednak w rozgrywkach Serie B i powrócił do pierwszej ligi. 18 stycznia 2009 Marcolini strzelił oba gole w zwycięskim 2:1 meczu ligowym z SSC Napoli. 4 października dzięki dwóm bramkom Włocha Chievo pokonało 2:1 Cagliari Calcio.
Kariera reprezentacyjna.
Marcolini rozegrał 9 meczów dla juniorskich reprezentacji Włoch.

</doc>
<doc id="2008786" url="https://pl.wikipedia.org/wiki?curid=2008786" title="Barcelona Estación de Francia">
Barcelona Estación de Francia



</doc>
<doc id="2008787" url="https://pl.wikipedia.org/wiki?curid=2008787" title="Prezydent Liberii">
Prezydent Liberii



</doc>
<doc id="2008791" url="https://pl.wikipedia.org/wiki?curid=2008791" title="Antique (prowincja)">
Antique (prowincja)

Antique – prowincja na Filipinach, położona w zachodniej części wyspy Panay w regionie Western Visayas.
Od północy granicę wyznacza Morze Sulu, od zachodu graniczy z prowincjami Aklan, Capiz i Iloilo. Powierzchnia: 2729,17 km². Liczba ludności: 515 265 mieszkańców (2007). Gęstość zaludnienia wynosi 188,8 mieszk./km². Stolicą prowincji jest San Jose.

</doc>
<doc id="2008793" url="https://pl.wikipedia.org/wiki?curid=2008793" title="Ołeksandr Dołgopolow">
Ołeksandr Dołgopolow



</doc>
<doc id="2008795" url="https://pl.wikipedia.org/wiki?curid=2008795" title="Aleksandr Dołgopolow">
Aleksandr Dołgopolow



</doc>
<doc id="2008796" url="https://pl.wikipedia.org/wiki?curid=2008796" title="Alexandr Dołgopolow">
Alexandr Dołgopolow



</doc>
<doc id="2008797" url="https://pl.wikipedia.org/wiki?curid=2008797" title="Alexandr Dołgopolow Jr">
Alexandr Dołgopolow Jr



</doc>
<doc id="2008800" url="https://pl.wikipedia.org/wiki?curid=2008800" title="Michael Coffman">
Michael Coffman

Michael Coffman (ur. 19 marca 1955) – amerykański przedsiębiorca i polityk, działacz Partii Republikańskiej, w latach 2009-2019 przedstawiciel szóstego okręgu wyborczego w Kolorado w Izbie Reprezentantów Stanów Zjednoczonych. Od 2019 roku burmistrz Aurory

</doc>
<doc id="2008801" url="https://pl.wikipedia.org/wiki?curid=2008801" title="Mike Coffman">
Mike Coffman



</doc>
<doc id="2008802" url="https://pl.wikipedia.org/wiki?curid=2008802" title="Czarnoch">
Czarnoch

Czarnoch (733 m n.p.m.) (niem. "Schwarzer Berg") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych.
Wzniesienie położone jest na polsko-czeskiej granicy państwowej, w Sudetach Środkowych, w Górach Kamiennych, w środkowej części pasma Gór Suchych ("Javoří hory"), na południe od miejscowości Głuszyca.
Jest to wzniesienie zbudowane z permskich skał wylewnych - melafirów (trachybazaltów).
Wzniesienie w całości porośnięte lasem świerkowym regla dolnego.
Przez szczyt przechodzi granica państwowa z Czechami. Czeska część wzniesienia znajduje się w Obszarze Chronionego Krajobrazu Broumovsko.
Szlaki turystyczne.
 szlak graniczny prowadzący wzdłuż granicy z Tłumaczowa do Przełęczy Okraj
 Czarnoch - Bartnica - Sierpnica - Rozdroże pod Sokołem (Główny Szlak Sudecki)

</doc>
<doc id="2008804" url="https://pl.wikipedia.org/wiki?curid=2008804" title="Zwienigowo">
Zwienigowo

Zwienigowo (ros. Звенигово, mar. Провой) – miasto w Rosji, w Mari El, 90 km na południe od Joszkar-Oły. W 2009 liczyło 12 179 mieszkańców.

</doc>
<doc id="2008808" url="https://pl.wikipedia.org/wiki?curid=2008808" title="Mapleton (Iowa)">
Mapleton (Iowa)

Mapleton – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 1416 mieszkańców.

</doc>
<doc id="2008811" url="https://pl.wikipedia.org/wiki?curid=2008811" title="Moorhead (Iowa)">
Moorhead (Iowa)

Moorhead – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 232 mieszkańców.

</doc>
<doc id="2008813" url="https://pl.wikipedia.org/wiki?curid=2008813" title="Rodney (Iowa)">
Rodney (Iowa)

Rodney – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 74 mieszkańców.

</doc>
<doc id="2008815" url="https://pl.wikipedia.org/wiki?curid=2008815" title="Soldier (Iowa)">
Soldier (Iowa)

Soldier – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 207 mieszkańców.

</doc>
<doc id="2008816" url="https://pl.wikipedia.org/wiki?curid=2008816" title="Portowiec Gdańsk">
Portowiec Gdańsk

Portowiec Gdańsk – polski klub piłkarski z siedzibą w Gdańsku, założony w 1957.
Portowiec dzisiaj.
Klub reaktywowany przez mieszkańców Nowego Portu przystąpił w sezonie 2009/2010 do rozgrywek Klasy B by zapewnić sobie awans do Klasy A już na dwie kolejki przed zakończeniem sezonu.

</doc>
<doc id="2008817" url="https://pl.wikipedia.org/wiki?curid=2008817" title="Turin (Iowa)">
Turin (Iowa)

Turin – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 75 mieszkańców.

</doc>
<doc id="2008818" url="https://pl.wikipedia.org/wiki?curid=2008818" title="Ute (Iowa)">
Ute (Iowa)

Ute – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 378 mieszkańców.

</doc>
<doc id="2008819" url="https://pl.wikipedia.org/wiki?curid=2008819" title="Bukowa Góra (Góry Kamienne)">
Bukowa Góra (Góry Kamienne)

Bukowa Góra (734 m n.p.m., , lub , ) – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych.
Wzniesienie położone jest na polsko-czeskiej granicy państwowej, w Sudetach Środkowych, w Górach Kamiennych, w środkowej części pasma Gór Suchych ("Javoří hory"), na południe od miejscowości Głuszyca, pomiędzy Rarogiem a Kopińcem.
Jest to wzniesienie zbudowane z permskich skał wylewnych - melafirów (trachybazaltów).
Wzniesienie w całości porośnięte lasem świerkowym i świerkowo-bukowym regla dolnego. Przez szczyt przechodzi granica państwowa z Czechami. Czeska, zachodnia część wzniesienia znajduje się w Obszarze Chronionego Krajobrazu Broumovsko.
Turystyka.
Przez szczyt przechodzi szlak turystyczny:
a poniżej wierzchołka, po czeskiej stronie:

</doc>
<doc id="2008820" url="https://pl.wikipedia.org/wiki?curid=2008820" title="Whiting (Iowa)">
Whiting (Iowa)

Whiting – miasto w Stanach Zjednoczonych, w stanie Iowa, w hrabstwie Monona. Zgodnie ze spisem statystycznym z 2000 roku, miasto liczyło 707 mieszkańców.

</doc>
<doc id="2008822" url="https://pl.wikipedia.org/wiki?curid=2008822" title="Rada Powiatu Kłodzkiego">
Rada Powiatu Kłodzkiego

Rada Powiatu Kłodzkiego – organ stanowiący i kontrolny samorządu powiatu kłodzkiego z siedzibą w Kłodzku. Istnieje od 1998 roku; w jego skład wchodzą radni wybierani w powiecie kłodzkim, w wyborach bezpośrednich na kadencje trwające 5 lat (do 2018 roku kadencja trwała 4 lata). Obecna VI kadencja rady trwa od 2018 do 2021 roku. Przewodniczącym Rady Powiatu Kłodzkiego jest Zbigniew Łopusiewicz, a funkcję wiceprzewodniczących pełnią: Robert Duma i Michał Cisakowski. Starostą powiatu kłodzkiego jest Maciej Awiżeń.
Wybory do rady.
Radni do Rady Powiatu Kłodzkiego są wybierani w wyborach co 5 lat w siedmiu okręgach wyborczych, które nie mają swoich oficjalnych nazw. Zasady i tryb przeprowadzenia wyborów określa odrębna ustawa. Skrócenie kadencji rady może nastąpić w drodze referendum powiatowego.
Organizacja Rady Powiatu.
Radę Powiatu Kłodzkiego tworzy 29 radnych, wybierających spośród siebie przewodniczącego i dwóch wiceprzewodniczących. Radni pracują w tematycznych komisjach stałych i doraźnych. Komisje Stałe:
Historia Rady Powiatu.
I kadencja (1998–2002).
Prezydium
Kluby radnych
II kadencja (2002–2006).
Prezydium
Kluby radnych:
III kadencja (2006–2010).
Prezydium
Kluby radnych:
IV kadencja (2010–2014).
Prezydium
Kluby radnych:
V kadencja (2014–2018).
Prezydium
Kluby radnych:
VI kadencja (od 2018).
Prezydium
Kluby radnych:

</doc>
<doc id="2008824" url="https://pl.wikipedia.org/wiki?curid=2008824" title="Kopiniec (góra)">
Kopiniec (góra)

Kopiniec (706 m n.p.m.) (cze. "Kropiwiec", niem. "Stein Hűgel", "Steinhűgel" lub "Brods Berg") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych.
Wzniesienie położone jest na polsko-czeskiej granicy państwowej, w Sudetach Środkowych, w Górach Kamiennych, w środkowej części pasma Gór Suchych ("Javoří hory"), na południe od miejscowości Głuszyca, pomiędzy Bukową Górą a Przełęczą pod Czarnochem. Na południe od szczytu odchodzi ku południowemu zachodowi niezbyt wyraźny grzbiecik, zakończony wyraźnie sterczącym nad miejscowością Heřmánkovice szczytem Velbloudí vrch.
Jest to wzniesienie zbudowane z permskich skał wylewnych - porfirów kwarcowych (trachitów) i tufów porfirowych (ryolitowych), należących do północnego skrzydła niecki śródsudeckiej.
Wzniesienie w całości porośnięte lasem świerkowym regla dolnego. Przez szczyt przechodzi granica państwowa z Czechami. Czeska, południowo-zachodnia część wzniesienia znajduje się w Obszarze Chronionego Krajobrazu Broumovsko.
Turystyka.
Przez szczyt przechodzi szlak turystyczny:
a poniżej wierzchołka, po czeskiej stronie:

</doc>
<doc id="2008825" url="https://pl.wikipedia.org/wiki?curid=2008825" title="Egidio Arévalo Ríos">
Egidio Arévalo Ríos

Egidio Raúl Arévalo Ríos (ur. 1 stycznia 1982 w Paysandú) – urugwajski piłkarz występujący na pozycji defensywnego pomocnika, zawodnik Sacachispas. Uczestnik mistrzostw świata 2010, 2014 oraz 2018.
Życiorys.
Kariera klubowa.
Arévalo Ríos pochodzi z miasta Paysandú i jest wychowankiem tamtejszego klubu Paysandú Bella Vista. Do seniorskiej drużyny został włączony w 1999 roku jako siedemnastolatek przez szkoleniowca Carlosa Mantę, kiedy to jego drużyna przystąpiła do rozgrywek pierwszej ligi jako absolutny beniaminek rozgrywek – dołączyła do urugwajskiej Primera División wskutek wygranej licytacji. Początkowo jego aktywność ograniczała się wyłącznie do treningów; podstawowym zawodnikiem Bella Vista został dopiero po przyjściu do zespołu szkoleniowca Elbio Pagano. Już jako nastolatek wywalczył sobie pewne miejsce w wyjściowym składzie, premierowego gola w najwyższej klasie rozgrywkowej zdobywając 19 września 2001 w wygranym 4:0 spotkaniu z Defensorem Sporting. Ogółem w barwach Bella Vista spędził trzy lata bez większych sukcesów.
Wiosną 2002 Arévalo Ríos przeniósł się do ekipy CA Bella Vista ze stołecznego Montevideo (został tym samym pierwszym graczem w profesjonalnej historii Paysandú Bella Vista wytransferowanym za pieniądze). Tam z miejsca został kluczowym zawodnikiem środka pola, jednak nie zdołał zanotować poważniejszych osiągnięć, przeważnie plasując się ze swoim zespołem w dolnej połowie tabeli. Na koniec sezonu 2004 spadł z Bella Vista do drugiej ligi, lecz mimo to pozostał w drużynie i pomógł jej już po roku powrócić na najwyższy szczebel. W lipcu 2006, będąc już czołowym pomocnikiem ligi urugwajskiej, został zawodnikiem krajowego giganta – stołecznego CA Peñarol, w którego barwach w sezonie 2006/2007 jako podstawowy gracz wywalczył wicemistrzostwo Urugwaju.
W lipcu 2007 Arévalo Ríos przeszedł do meksykańskiego klubu CF Monterrey, w którego barwach 5 sierpnia 2007 w przegranej 2:3 konfrontacji z Necaxą zadebiutował w meksykańskiej Primera División. Z miejsca wywalczył sobie niepodważalną pozycję w wyjściowym składzie, tworząc podstawowy tercet środkowych pomocników z Luisem Ernesto Pérezem i Walterem Ervitim. Pierwszą bramkę w lidze meksykańskiej strzelił 1 września 2007 w wygranym 2:1 meczu z Morelią, lecz w barwach Monterrey spędził zaledwie rok – mimo wielkiego poparcia ze strony kibiców decyzją zarządu został wystawiony na listę transferową. W sierpniu 2008 na zasadzie wypożyczenia powrócił do ojczyzny, do stołecznego czołowego zespołu Danubio FC, gdzie spędził pół roku, po czym został wypożyczony po raz kolejny – tym razem do meksykańskiego San Luis FC z miasta San Luis Potosí. Tam również występował przez sześć miesięcy, lecz niemal wyłącznie w roli rezerwowego.
Jesienią 2009 Arévalo Ríos pozostawał bez klubu; został odsunięty od składu Monterrey, nie mogąc znaleźć nowego pracodawcy. W styczniu 2010 udał się na wypożyczenie do swojego byłego zespołu – CA Peñarol, z którym w sezonie 2009/2010 zdobył pierwsze w karierze mistrzostwo Urugwaju, będąc podstawowym zawodnikiem w taktyce trenera Diego Aguirre. Ogółem barwy Peñarol reprezentował przez rok, po czym za sumę 1,9 miliona dolarów przeszedł do brazylijskiego Botafogo FR z Rio de Janeiro, z którym w 2011 roku zajął trzecie miejsce w lidze stanowej – Campeonato Carioca. W Campeonato Brasileiro Série A zadebiutował natomiast 22 maja 2011 w przegranym 0:1 pojedynku z SE Palmeiras, lecz już dwa miesiące później powrócił do Meksyku, gdzie za sumę czterech milionów dolarów zasilił absolutnego beniaminka tamtejszej ligi – Club Tijuana. Tam spędził rok jako kluczowy piłkarz, nie odnosząc jednak większych osiągnięć.
W lipcu 2012 Arévalo Ríos został piłkarzem włoskiego US Città di Palermo, który za jego transfer wyłożył sumę 2,8 miliona euro. W tamtejszej Serie A zadebiutował 26 sierpnia 2012 w przegranym 0:3 spotkaniu z SSC Napoli, zaś po raz pierwszy wpisał się na listę strzelców 15 września tego samego roku w zremisowanej 1:1 konfrontacji z Cagliari Calcio. Zawodnikiem Palermo pozostawał przez rok, przeważnie jako podstawowy gracz ekipy, z którą jednak na koniec sezonu 2012/2013 spadł do drugiej ligi. Bezpośrednio po tym udał się na wypożyczenie do amerykańskiego Chicago Fire, w Major League Soccer debiutując 17 sierpnia 2013 w przegranym 0:2 meczu z New England Revolution. Barwy Fire reprezentował bez poważniejszych sukcesów przez kolejne cztery miesiące.
Wiosną 2014 Arévalo Ríos zasilił meksykański Tigres UANL z miasta Monterrey, który jednak od razu zdecydował się wypożyczyć go do drużyny Monarcas Morelia. Tam występował w roli podstawowego pomocnika przez pół roku, zaś powrót do Tigres rozpoczął najbardziej obfity w sukcesy okres jego kariery klubowej. Jako kluczowy piłkarz drużyny prowadzonej przez Ricardo Ferrettiego, w 2014 roku zajął drugie miejsce w krajowym superpucharze – Supercopa MX, zaś w jesiennym sezonie Apertura 2014 zanotował tytuł wicemistrza kraju. W 2015 roku dotarł natomiast do finału najbardziej prestiżowych rozgrywek Ameryki Południowej – Copa Libertadores, jednak bezpośrednio po tym stracił pewne miejsce w składzie na rzecz Jesúsa Dueñasa i w sezonie Apertura 2015, już w roli rezerwowego, wywalczył z Tigres mistrzostwo Meksyku. W międzyczasie otrzymał meksykańskie obywatelstwo, w wyniku wieloletniego zamieszkiwania w tym kraju.
W styczniu 2016 Arévalo Ríos został wypożyczony do zespołu Atlas FC z siedzibą w Guadalajarze, gdzie jako podstawowy gracz występował przez pół roku, po czym przeniósł się do klubu Chiapas FC z miasta Tuxtla Gutiérrez.
Następnie występował w klubach: Tiburones Rojos de Veracruz, Racing Club de Avellaneda, Club Libertad i Club Centro Deportivo Municipal.
1 lipca 2019 podpisał kontrakt z meksykańskim klubem Correcaminos UAT.
Kariera reprezentacyjna.
W seniorskiej reprezentacji Urugwaju Arévalo Ríos zadebiutował za kadencji selekcjonera Óscara Tabáreza, 27 września 2006 w wygranym 1:0 meczu towarzyskim z Wenezuelą. Przez kolejne trzy lata notował jednak sporadyczne występy w narodowych barwach (między innymi jedno spotkanie w ramach eliminacjach do Mistrzostw Świata 2010) i dopiero później wywalczył sobie niepodważalną pozycję na środku pomocy w kadrze narodowej. W 2010 roku został powołany na Mistrzostwa Świata w RPA, podczas których rozegrał wszystkie siedem spotkań w pełnym wymiarze czasowym – w fazie grupowej z Francją (0:0), RPA (3:0) i Meksykiem (1:0), a następnie w 1/8 finału z Koreą Płd. (2:1), ćwierćfinale z Ghaną (1:1, 4:2 k), półfinale z Holandią (2:3) oraz meczu o trzecie miejsce z Niemcami (2:3). Urugwajczycy okazali się wówczas rewelacją rozgrywek – dotarli aż do półfinału, zajmując ostatecznie czwarte miejsce na mundialu. Sam Arévalo Ríos, mimo iż skoncentrowany wyłącznie na zadaniach destrukcyjnych, był wówczas chwalony za swoje występy jako waleczny rygiel formacji defensywnej.
W 2011 roku Arévalo Ríos znalazł się w składzie na rozgrywany w Argentynie turniej Copa América. Tam również pełnił rolę kluczowego piłkarza reprezentacji; stworzył tercet środkowych pomocników z Diego Perezem i Álvaro Gonzálezem i rozegrał wszystkie możliwe sześć meczów w wyjściowej jedenastce. Jego drużyna zdobyła natomiast tytuł mistrza Ameryki Południowej, pokonując w finale Paragwaj (3:0). Rok później jako jeden z trzech przekraczających limit wiekowy graczy – obok Luisa Suáreza i Edinsona Cavaniego – wziął udział w Igrzyskach Olimpijskich w Londynie. Pełniąc rolę kapitana ekipy, wystąpił wówczas we wszystkich trzech meczach od pierwszej do ostatniej minuty, jednak jego kadra, prowadzona przez Tabáreza, spisała się poniżej oczekiwań, notując zwycięstwo i dwie porażki, wobec czego odpadła z męskiego turnieju piłkarskiego już w fazie grupowej. W 2013 roku został powołany na Puchar Konfederacji, podczas którego rozegrał trzy z pięciu możliwych spotkań (wszystkie w pierwszej jedenastce), natomiast Urugwajczycy odpadli z rozgrywek w półfinale po porażce z gospodarzem i późniejszym triumfatorem – Brazylią (1:2) i zajęli ostatecznie czwarte miejsce.
W 2014 roku Arévalo Ríos został powołany przez Tabáreza na Mistrzostwa Świata w Brazylii (uprzednio był podstawowym piłkarzem kadry podczas eliminacji, notując podczas nich siedemnaście z osiemnastu gier). Podobnie jak przed czterema laty miał niepodważalną pozycję w wyjściowym składzie i wystąpił we wszystkich czterech meczach w pełnym wymiarze czasowym – w fazie grupowej z Kostaryką (1:3), Anglią (2:1) i Włochami (1:0) oraz w 1/8 finału z Kolumbią (0:2), po którym Urugwajczycy odpadli wówczas z mundialu. Rok później znalazł się w składzie na kolejny turniej Copa América 2015, tym razem rozgrywany na chilijskich boiskach, rozgrywając wszystkie cztery możliwe spotkania od pierwszej do ostatniej minuty. Jego zespół narodowy nie zdołał powtórzyć wielkiego sukcesu sprzed czterech lat i tym razem dotarł tylko do ćwierćfinału, w którym uległ późniejszemu triumfatorowi i zarazem gospodarzowi rozgrywek – Chile (0:1).
W 2016 roku Arévalo Ríos wziął udział w swoim trzecim już turnieju Copa América, będącym jubileuszową edycją tej imprezy i rozgrywanym na amerykańskich boiskach. Tam – niezmiennie jako kluczowy piłkarz – wystąpił we wszystkich trzech meczach w pełnym wymiarze czasowym, lecz Urugwajczycy odpadli z rozgrywek już w fazie grupowej.

</doc>
<doc id="2008826" url="https://pl.wikipedia.org/wiki?curid=2008826" title="Złącze mimośrodowe">
Złącze mimośrodowe

Złącze mimośrodowe – rodzaj złącza meblarskiego stosowanego w przemyśle meblarskim do sztywnego, rozłącznego, bezklejowego łączenia ze sobą pod kątem prostym dwóch formatek wykonanych z płyty meblowej. Są one przede wszystkim wykorzystywane do łączenia elementów mebli skrzyniowych. Składa się ono z dwóch części: śruby mimośrodowej (puszki mimośrodu) oraz zaczepu z gniazdem typu EURO (trzpienia mimośrodu), który może być zarówno jednostronny jak i dwustronny (umożliwia symetryczne zaczepienie dwóch mimośrodów po obu stronach płyty meblowej). W stosowanych rozwiązaniach trzpienie wkręcane są albo bezpośrednio w gniazdo wykonane w płycie meblowej, albo montowane za pośrednictwem mufy. Związanie elementów następuje na skutek przekręcenia mimośrodu i wywołania napięcia montażowego między klinem a łbem trzpienia mimośrodu.
Główną zaletą złączy mimośrodowych w porównaniu z konfirmatami jest możliwość wielokrotnego łączenia i rozłączania połączonych elementów bez obawy uszkodzenia delikatnego gwintowania w płycie meblowej. Dodatkowo takie złączenie jest niewidoczne na zewnętrznej stronie formatki w którą wkręcany jest zaczep. Główną wadą tych złączy jest wyższy koszt produkcji, oraz konieczność wykonania dodatkowego otworu na śrubę mimośrodową. Wiąże się to z koniecznością stosowania specjalnego oprzyrządowania lub specjalistycznych obrabiarek.

</doc>
<doc id="2008827" url="https://pl.wikipedia.org/wiki?curid=2008827" title="Międzynarodowy List Przewozowy CMR">
Międzynarodowy List Przewozowy CMR

Międzynarodowy list przewozowy CMR (skrót z francuskiego "Convention relative au contrat de transport international de Marchandise par Route") jest podstawowym dokumentem, na podstawie którego odbywa się przewóz ładunku (dokumentem potwierdzającym zawarcie umowy o przewóz).
Zwyczajowo dokument CMR jest wystawiany w 3 egzemplarzach; każdy z nich ma taką samą moc prawną. Spedytor nie podpisuje listu, gdyż zadanie to należy do nadawcy, czyli: wystawia go przedstawiciel tej strony, która posiada gestię transportową, on też otrzymuje pierwszy egzemplarz, drugi wysyłany jest z przesyłką, natomiast trzeci zatrzymuje przewoźnik.
Podstawowe informacje znajdujące się w liście CMR dotyczą: nadawcy, przewoźnika, odbiorcy, towaru, terminu i miejsca nadania, przewidzianego miejsca dostawy, kosztów związanych z przewozem, instrukcje niezbędne do załatwienia formalności celnych oraz wykaz dokumentów wręczonych kierowcy. Wszystkie strony mają możliwość wnoszenia zmian w liście przewozowym, natomiast za szkody i koszty wynikające z podania złych lub niejasnych danych odpowiada nadawca. CMR jest wypełniany w języku kraju nadania, jest dokumentem imiennym, nieprzenośnym.

</doc>
<doc id="2008832" url="https://pl.wikipedia.org/wiki?curid=2008832" title="Kris Allen">
Kris Allen

Kristopher Neil "Kris" Allen (ur. 21 czerwca 1985 w Jacksonville) – amerykański piosenkarz, autor tekstów piosenek, aktor z Conway. W maju 2009 zwyciężył w ósmej edycji "American Idol".
17 listopada 2009 wydał swój debiutancki album "Kris Allen". Płyta zadebiutowała na miejscu #11 listy Billboard 200. Album sprzedał się w nakładzie 324 000 w Stanach Zjednoczonych.
Życiorys.
Allen urodził się w Jacksonville w stanie Arkansas jako syn Kimberly (z domu Wood) i Neil Allena. Ma młodszego brata Daniela, który jest trenerem cheerleadingu w college'u. Kris jest chrześcijaninem i pracował jako asystent dyrektora muzycznego New Life Church zarówno w Conway w stanie Arkansas jak i Little Rock. Allen brał udział w chrześcijańskiej pracy misyjnej na całym świecie w tym w Birmie, Maroku, Mozambiku, Republice Południowej Afryki, Hiszpanii, Tajlandii.
26 września 2008 ożenił się ze swoją miłością ze szkoły średniej Katy.

</doc>
<doc id="2008833" url="https://pl.wikipedia.org/wiki?curid=2008833" title="Linia C metra w Buenos Aires">
Linia C metra w Buenos Aires

Linia C – linia metra w Buenos Aires. Otwarta została 9 listopada 1934. Ma długość 4,4 km i 9 stacji. Rozpoczyna się od stacji Retiro, a kończy na Constitución. Jest umiejscowiona pod ulicami Lima Sur, Bernardo de Irigoyen, Carlos Pellegrini, Esmeralda, Plaza San Martin i Avenida Ramos Mejía aż do Retiro. Korzysta z niej 200 tysięcy pasażerów dziennie.
Jest to trzecia linia metra otwarta w kolejności, po liniach A i B. Jak wszystkie linie, z wyjątkiem linii B, pobiera prąd z trakcji napowietrznej.

</doc>
<doc id="2008835" url="https://pl.wikipedia.org/wiki?curid=2008835" title="Czarna (Góry Suche)">
Czarna (Góry Suche)

Czarna (723 m n.p.m.) (niem. "Schwarzekoppe", cz. "Mez") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych, w paśmie Gór Suchych.
Wzniesienie położone w Sudetach Środkowych, w Górach Kamiennych, we wschodniej części pasma Gór Suchych (cz. "Javoří hory"), w masywie Słoneczna Kopa, na południe od miejscowości Świerki. Przez wierzchołek przechodzi polsko-czeska granica państwowa.
Jest to wzniesienie zbudowane z permskich skał wylewnych - melafirów (trachybazaltów), które są eksploatowane w kamieniołomie na wschodnom zboczu.
Szczyt po stronie czeskiej porośnięty lasem świerkowym regla dolnego, po polskiej stronie rozciągają się niewielkie zagajniki pola, łąki i nieużytki. Czeska, południowo-zachodnia część wzniesienia znajduje się w Obszarze Chronionego Krajobrazu Broumovsko.
Turystyka.
Przez szczyt przechodzi szlak turystyczny:

</doc>
<doc id="2008840" url="https://pl.wikipedia.org/wiki?curid=2008840" title="Faouzi El Brazi">
Faouzi El Brazi

Faouzi El Brazi (arab. فوزي البرازي, ur. 22 maja 1977 w Berkane) – marokański piłkarz występujący na pozycji obrońcy lub pomocnika.
Kariera klubowa.
Jest wychowankiem klubu FUS Rabat. W lecie 1999 podpisał kontrakt ze szwajcarskim klubem Servette FC, występującym w Szwajcarskiej Super League. W tych rozgrywkach rozegrał w sumie 14 meczów. W listopadzie kolejnego roku przeniósł się do holenderskiego FC Twente. W sezonie 2000/2001 wywalczył z tą drużyną Puchar Holandii, zaś w kolejnym przegrał w rozgrywkach o Superpuchar. Z klubu odszedł w czerwcu 2003. Potem grał w drużynach FAR Rabat i Wydad Casablanca. Z oboma zespołami wywalczył Mistrzostwo Maroka. Przed sezonem 2006/2007 trafił na jeden rok do francuskiego FC Istres. Następnie ponownie występował w barwach Wydadu, by od 2009 roku znów grać w Istres. W sezonie 2012/2013 grał w Renaissance Berkane.
Kariera reprezentacyjna.
Fouzi El Brazi w reprezentacji Maroka zadebiutował w 2000 roku. Ostatni mecz rozegrał w 2006 roku i do tamtej pory rozegrał 14 meczów. Był także powołany na Puchar Narodów Afryki 2002, gdzie wystąpił we wszystkich grupowych pojedynkach: z Ghaną (0:0), Burkina Faso (2:1) i RPA (1:3). Maroko odpadało z rozgrywki już po fazie grupowej.

</doc>
<doc id="2008841" url="https://pl.wikipedia.org/wiki?curid=2008841" title="Fouzi El Brazi">
Fouzi El Brazi



</doc>
<doc id="2008842" url="https://pl.wikipedia.org/wiki?curid=2008842" title="Słoneczna Kopa">
Słoneczna Kopa

Słoneczna Kopa (713 m n.p.m.) (niem. "Sonnenkoppe") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych, w paśmie Gór Suchych.
Wzniesienie położone w Sudetach Środkowych, w Górach Kamiennych, we wschodniej części pasma Gór Suchych (cz. "Javoří hory"), na południe od miejscowości Świerki. Tworzy rozległy masyw wraz z Czarną. Przez wierzchołek przechodzi polsko-czeska granica państwowa.
Jest to wzniesienie zbudowane z permskich skał wylewnych – melafirów (trachybazaltów), które są eksploatowane w kamieniołomie na wschodnim zboczu.
Szczyt po stronie czeskiej porośnięty lasem świerkowym regla dolnego, po polskiej stronie rozciągają się niewielkie zagajniki pola, łąki i nieużytki. Południowa, czeska część wzniesienia znajduje się w Obszarze Chronionego Krajobrazu Broumovsko.
Turystyka.
Przez szczyt przechodzi szlak turystyczny:

</doc>
<doc id="2008843" url="https://pl.wikipedia.org/wiki?curid=2008843" title="Mistrzostwa Świata w Łyżwiarstwie Szybkim w Wieloboju Kobiet 1935">
Mistrzostwa Świata w Łyżwiarstwie Szybkim w Wieloboju Kobiet 1935

Mistrzostwa Świata w Łyżwiarstwie Szybkim w Wieloboju Kobiet 1935 – były 3. edycją nieoficjalną MŚ w łyżwiarstwie szybkim w wieloboju kobiet, które odbyły się po raz kolejny w norweskim Oslo w dniach 26–27 lutego 1935. Mistrzynią świata została Norweżka – Laila Schou Nilsen.

</doc>
<doc id="2008847" url="https://pl.wikipedia.org/wiki?curid=2008847" title="Orkan Gdynia">
Orkan Gdynia

Orkan Gdynia – polski klub piłkarski z siedzibą we Gdyni, założony w 1975. Został rozwiązany latem 2008 roku.

</doc>
<doc id="2008849" url="https://pl.wikipedia.org/wiki?curid=2008849" title="Ulica Ludwikowo w Bydgoszczy">
Ulica Ludwikowo w Bydgoszczy

Ludwikowo – ulica łącząca Czyżkówko i Jachcice z Bocianowem (i dalej z Fordonem), przez budowę Trasy W-Z podzielona na trzy części. Główna obwodnica centrum Bydgoszczy.
Przebieg.
Ulica Ludwikowo podzielona jest na trzy części - pierwsza część to wspomniana już Trasa W-Z, czyli odcinek od ul. Siedleckiej do ul. Artyleryjskiej tuż za Wiaduktem im. Niepodległości; kolejne dwie części tej ulicy to pozostałości po starym przebiegu ul. Ludwikowo, czyli odcinek od ul. Żeglarskiej do skrzyżowania z ul. Saperów i Andrzeja Kmicica i także odcinek zaczynający się przy cmentarzu przy tejże ulicy i kończący się w okolicach zakładów Pesa.
Cmentarze.
Przy ul. Ludwikowo znajdują się:
Komunikacja.
Przez ulicę Ludwikowo przejeżdżają następujące linie komunikacji autobusowej: 54 i nocna linia 33N.

</doc>
<doc id="2008851" url="https://pl.wikipedia.org/wiki?curid=2008851" title="Bakoa">
Bakoa



</doc>
<doc id="2008852" url="https://pl.wikipedia.org/wiki?curid=2008852" title="Jan Wielki">
Jan Wielki

Jan Wielki (ur. ?, zm. 1497) – malarz działający w 2. połowie XV w na terenie Małopolski. Wraz z Mistrzem Tryptyku Dominikańskiego i Mikołajem Haberschrackiem należy do głównych przedstawicieli gotyckiego malarstwa tablicowego w Małopolsce 2. połowy XV wieku.
Życie i twórczość.
O życiu artysty zachowało się niewiele informacji źródłowych. Wiadomo, iż w 1466 roku w Krakowie artysta przyjął prawa miejskie. Przydomek artysty "Wielki" pojawia się w wykazie seniorów cechu zapisanym w 1495 roku. Ponadto spis ten wymienia m.in. Wita Stwosza. Jan Wielki utrzymywał kontakty z ówczesnymi artystami Krakowa i Małopolski, oprócz Wita Stwosza i Mikołaja Habershracka znał Stanisława Starego i Marcina Czarnego. Ten ostatni był wykonawcą testamentu Jana Wielkiego. 
Na podstawie analizy przypisywanych Janowi Wielkiemu dzieł stwierdzono, że artysta działał od lat 70. XV wieku. Zleceniodawcami Jana Wielkiego byli przede wszystkim duchowni kościołów parafialnych, kolegiackich, klasztoru. Niewykluczone, że artysta działał na dworze ówczesnego monarchy Kazimierza Jagiellończyka. Zasięg działalności Jana Wielkiego i prowadzonej przez artystę pracowni obejmuje oprócz Krakowa znaczną część Małopolski, a także Ziemię Łęczycką (Warta, Łęczyca). Za inspiracje i źródła stylu Jana Wielkiego uznaje się dzieła malarzy niderlandzkich (Dirk Bouts, Rogier van der Weyden) grafikę niemiecką (Israhel von Meckenem), niektóre dzieła Wita Stwosza oraz malarstwo Śląska i Górnych Węgier (Koszyce). 

</doc>
<doc id="2008854" url="https://pl.wikipedia.org/wiki?curid=2008854" title="Kresko">
Kresko

Kresko, Kręsko (721 m n.p.m.) – wzniesienie w południowo-zachodniej Polsce, w Sudetach Środkowych, w Górach Kamiennych, w paśmie Gór Suchych.
Położenie.
Wzniesienie położone jest w środkowej części Gór Suchych, na zakończeniu bocznego grzbietu odchodzącego od Turzyny ku południowi. Kręsko jest właściwie trabantem Gomulnika. Leży w Parku Krajobrazowego Sudetów Wałbrzyskich.
Jest to wzniesienie zbudowane z permskich skał wylewnych - melafirów (trachybazaltów), należących do północnego skrzydła niecki śródsudeckiej.
Wzniesienie w całości porośnięte jest lasem regla dolnego, który stanowi monokultura świerka.

</doc>
<doc id="2008859" url="https://pl.wikipedia.org/wiki?curid=2008859" title="Bruno Mezenga">
Bruno Mezenga

Bruno Mezenga, właśc. Bruno Mezenga Ferreira Mombra Rosa (ur. 8 sierpnia 1988 w Niterói) – brazylijski piłkarz grający na pozycji napastnika, zawodnik brazylijskiego klubu Ferroviária.
Życiorys.
Kariera klubowa.
Od 2005 do 2011 zawodnik CR Flamengo, regularnie wypożyczany do innych drużyn takich jak: Fortaleza EC, Macaé EFC, Orduspor, Legia Warszawa i FK Crvena zvezda. Następnie grał w Orduspor i Akhisar Belediyespor.
W latach 2016–2018 zawodnik tureckiego klubu Eskişehirspor. Następnie występował w AD São Caetano i Vila Nova FC.
14 grudnia 2019 podpisał kontrakt z tajskim klubem PT Prachuap FC, bez odstępnego.

</doc>
<doc id="2008860" url="https://pl.wikipedia.org/wiki?curid=2008860" title="Schottariella mirifica">
Schottariella mirifica

Schottariella mirifica P.C. Boyce &amp; S.Y. Wong – gatunek reofitycznych roślin z monotypowego rodzaju "Schottariella", z rodziny obrazkowatych ("Araceae"), pochodzący z Malezji, endemiczny dla stanu Sarawak, zasiedlający łupki ilaste na nisko położonych brzegach rzek w wiecznie zielonych i wilgotnych lasach równikowych. Gatunek ten został wyodrębniony w 2009 roku z rodzaju "Schismatoglottis". Gatunek ten posiada synonim nomenklaturowy "Schottarum sarikeense" P.C. Boyce &amp; S.Y. Wong, powstały wskutek pomyłki przy pierwotnym nadaniu nazwy przez autorów. Nazwa naukowa została utworzona od pierwszej zaproponowanej nazwy rodzaju – "Schottarum" – i końcówki deminutywnej i została nadana na cześć austriackiego botanika Heinricha Wilhelma Schotta, który pierwszy opisał rodzinę obrazkowatych i stworzył jej taksonomię.

</doc>
<doc id="2008861" url="https://pl.wikipedia.org/wiki?curid=2008861" title="Incarum pavonii">
Incarum pavonii

Incarum pavonii E.G.Gonç. – gatunek ziemnopączkowych roślin zielnych, z monotypowego rodzaju "Incarum", z plemienia "Spathicarpeae" w rodzinie obrazkowatych, wyodrębniony w 2005 roku z rodzaju "Asterostigma". Pochodzi z peruwiańskiej, boliwijskiej i ekwadorskiej części Andów, gdzie zasiedla zbocza i kotliny górskie na wysokości od 1200 do 3300 m n.p.m. Nazwa naukowa rodzaju została utworzona na cześć cywilizacji Inków i pochodzi od słów "inca" (ang.) i "Arum" (łac.).

</doc>
<doc id="2008862" url="https://pl.wikipedia.org/wiki?curid=2008862" title="Bakoa lucens">
Bakoa lucens

Bakoa lucens (Bogner) P.C. Boyce &amp; S.Y. Wong – gatunek roślin zielnych, litofitów w lasach i reofitów w pobliżu strumieni i wodospadów, należący do monotypowego rodzaju "Bakoa", z rodziny obrazkowatych, endemiczny dla wyspy Borneo. Gatunek ten został wyodrębniony w 2009 roku z rodzaju "Piptospatha". Gatunek posiada synonimy nomenklaturowe "Hottarum lucens" Bogner (bazonim) i "Piptospatha lucens" (Bogner) Bogner &amp; A. Hay. Nazwa naukowa rodzaju pochodzi od powstałego w 1957 r. parku narodowego Bako w Sarawaku.

</doc>
<doc id="2008863" url="https://pl.wikipedia.org/wiki?curid=2008863" title="Croatiella integrifolia">
Croatiella integrifolia

Croatiella integrifolia (Madison) E.G.Gonç. – gatunek ziemnopączkowych roślin zielnych z monotypowego rodzaju "Croatiella", z rodziny obrazkowatych, wyodrębniony w 2005 roku z rodzaju "Asterostigma". Rośliny z tego gatunku zasiedlają las mglisty w dolinie rzeki Zamora, na wschodnim zboczu Andów we wschodnim Ekwadorze. Często występują wzdłuż dróg, na wysokości od 2800 do 3150 m. Holotyp został znaleziony w Ekwadorze, w prowincji Loja, 14 km na wschód od miasta Loja wzdłuż drogi prowadzącej do miasta Zamora, w niewielkim lesie mglistym na wysokości 2600 m n.p.m. Obecnie znajduje się w kolekcji Michaela Madisona (2942). Nazwa naukowa została utworzona na cześć Thomasa Bernarda Croata, specjalisty od roślin obrazkowatych, który opisał ponad 600 nowych gatunków w tej rodzinie.

</doc>
<doc id="2008864" url="https://pl.wikipedia.org/wiki?curid=2008864" title="Deutsche Nationalbibliothek">
Deutsche Nationalbibliothek



</doc>
<doc id="2008866" url="https://pl.wikipedia.org/wiki?curid=2008866" title="Hutnik Szczecin">
Hutnik Szczecin

Hutnik Szczecin – polski klub piłkarski z siedzibą w Szczecinie, założony w 1949 roku. Obecnie gra w IV lidze, gr. zachodniopomorskiej.
Historia.
Historia Hutnika Szczecin jest nierozerwalnie związana z historią huty, która znajdowała się na szczecińskim Stołczynie. Zakład specjalizował się w produkcji surówki żelaza dla potrzeb odlewni. Huta trafiła w polskie ręce 16 maja 1946 roku i została włączona do Gliwickich Zakładów Hutniczych. Cztery lata później funkcjonowała już jako samodzielny zakład produkcyjny. 
Przez lata huta przeszła szereg przemian własnościowych, najpierw z Przedsiębiorstwa Państwowego w jednoosobową spółkę Skarbu Państwa, by w 1996 roku stać się zakładem prywatnym. Osiem lat później właścicielem Huty Szczecin SA została firma Kronospan, a w 2008 roku zakład został poddany rozbiórce.
Już zaraz po wojnie w latach 1947-48 na terenie Stołczyna działał Zakładowy Klub Sportowy „Hutnik”. W wyniku reorganizacji sportu 1 kwietnia 1949 roku przy hucie na Stołcznie powstaje Koło Sportowe "Stal Huta", które należało do Zrzeszenia Sportowego "Stal".  Pierwszym Prezesem został Dyrektor Huty Pan Władysław Olbrycht, a trenerem Pan Józef Olbrycht.  
W 1961 roku Koło Sportowe przekształcone zostało w Klub Sportowy „Stal”.
W 1969 roku zmieniono nazwę klubu na Hutniczy Klub Sportowy „Hutnik”. Pod tą nazwą pomarańczowo – czarni święcili największe sukcesy w historii klubu. Drużyna dwukrotnie występowała w rozgrywkach III ligi i sięgała po regionalny Puchar Polski.
W 2000 roku po uzyskaniu sponsora tytularnego zmieniono nazwę klubu na Hutnik – Eko Tras, by ostatecznie w sierpniu 2009 roku przyjąć nazwę Osiedlowy Klub Sportowy „Hutnik” Szczecin.
Drużyna od wielu lat stabilnie reprezentuje miasto na poziomie rozgrywek IV ligi, w których w sezonie 2022/2023 występuje 15 raz z rzędu.
Zawodnicy.
W Hutniku występowali: Jacek Chyła, Sławomir Rafałowicz, Andrzej Tychowski, Jakub Żelazowski

</doc>
<doc id="2008867" url="https://pl.wikipedia.org/wiki?curid=2008867" title="Zamieszki w Kingston (2010)">
Zamieszki w Kingston (2010)

Zamieszki w Kingston w 2010 roku – zamieszki w stolicy Jamajki, Kingston pomiędzy zwolennikami domniemanego barona narkotykowego Christophera "Dudus" Coke'a a służbami bezpieczeństwa.
Starcia w południowej dzielnicy Kingston rozpoczęły się 23 maja 2010 od ataku zwolenników Coke'a na jednostki policji po tym, jak rząd kilka dni wcześniej zdecydował o jego ekstradycji do Stanów Zjednoczonych. W wyniku kilkudniowych starć zginęły co najmniej 73 osoby, w tym 3 lub 4 członków służb bezpieczeństwa. Coke został zatrzymany dopiero 22 czerwca 2010 i po dwóch dniach został przetransportowany do USA.
Przyczyna zamieszek.
W połowie maja 2010 rząd premiera Bruce'a Goldinga zgodził się na ekstradycję Christophera "Dudus" Coke'a do Stanów Zjednoczonych. Amerykańska administracja już w sierpniu 2009 złożyła do jamajskich władz wniosek w tej sprawie. Przyczyniło się to do napięcia we wzajemnych relacjach między państwami. Władze USA oskarżały Coke'a o kierowanie międzynarodowym handlem narkotykami i bronią. Coke oskarżony był o kierowanie gangiem Shower Posse, trudniącym się przemytem i nielegalnym handlem, który w latach 80. XX w. wymordował setki ludzi w czasie wojen narkotykowych na Jamajce.
Jamajski rząd przez 9 miesięcy odmawiał ekstradycji Coke'a, argumentując, że dowody przeciwko niemu zostały zebrane niezgodnie z prawem, dzięki podsłuchom rozmów telefonicznych. Stany Zjednoczone twierdziły przez cały czas, że wniosek ekstradycyjny został przygotowany i przedłożony w sposób prawidłowy.
Coke i jego prawnicy utrzymywali, że jest on legalnie działającym biznesmenem, niezaangażowanym w żadną działalność przestępczą. Głównym terenem jego działalności była południowa dzielnica Kingston, Tivoli Gardens, okręg wyborczy premiera Goldinga. Według jamajskich mediów Coke pełnił dla okolicznych mieszkańców rolę "ojca chrzestnego", który potrafił zapewnić im bezpieczeństwo i dochody na wyżywienie rodziny, czego nie udało się dokonać organom państwa. Były jamajski minister bezpieczeństwa narodowego, Peter Philips, określił go jako "prawdopodobnie najpotężniejszego człowieka na Jamajce", a Departament Sprawiedliwości USA umieścił jego nazwisko na liście "najbardziej niebezpiecznych osób na świecie". Za zarzucone mu czyny groziła mu kara dożywotniego pozbawienia wolności.
Sprzeciw rządu wobec ekstradycji doprowadził do zarzutów o powiązaniach lewicowego gabinetu Jamajskiej Partii Pracy z gangiem Coke'a i jego wpływach w kręgach politycznych. Do opinii publicznej przedostały się informacje o wynajęciu przez rządzącą partię amerykańskich prawników w celu lobbingu przeciw ekstradycji Coke'a do USA. Rząd początkowo zaprzeczał tym doniesieniom, jednak w maju 2010 premier Golding potwierdził ten fakt, wyrażając przy tym ubolewanie z tego powodu. Zapewnił, że był tego nieświadomy, lecz wyraził gotowość do poniesienia odpowiedzialności. Zaoferował swoją rezygnację, na co nie zgodziła się Jamajska Partia Pracy. Pod wpływem narastających podejrzeń i niezadowolenia społecznego, premier zmienił zdanie i zgodził się na ekstradycję. Przeprosił obywateli i przyznał, że źle poprowadził sprawę.
Przebieg starć.
Do wybuchu zamieszek w stolicy doszło 23 maja 2010, gdy zwolennicy Coke'a zaatakowali i ostrzelali kilka posterunków policji, podkładając ogień pod jeden z nich. Mieszkańcy południowej dzielnicy Tivoli Gardens wznieśli na ulicach barykady, zapowiadając walkę w obronie swego lidera. Wojsko i policja rozpoczęły akcję poszukiwania Coke'a i wysłały swoje siły do rejon dzielnicy. Wieczorem 23 maja 2010 rząd wprowadził stan wyjątkowy na okres co najmniej jednego miesiąca w dwóch objętych starciami dystryktach, West Kingston i Saint Andrew. Premier Golding określił ataki jako "zaplanowaną napaść na władze państwa, która nie może być zaakceptowania i kontynuowana". Zapowiedział szybkie działanie sił bezpieczeństwa w celu opanowania sytuacji i zatrzymania kryminalistów dążących do przemocy i chaosu.
24 maja 2010 wojsko i policja wkroczyły do południowej części miasta. Opór stawili im ciężko uzbrojeni mieszkańcy. Doszło do wymiany ognia, a znad terenu zaczął unosić się dym. Setki mieszkańców wykrzykiwało na ulicach hasła w obronie Coke'a, nazywając go "prezydentem", "generałem" i wznosząc transparenty z napisami: "Jezus umarł za nas, my umrzemy za Dudusa". 25 maja 2010 wojsko kontynuowało ofensywę i przeszukiwało dzielnicę w celu ujęcia poszukiwanego. Do walk przyłączyli się członkowie gangów ze slumsów na obrzeżach stolicy, wznosząc barykady na ulicach i strzelając w stronę żołnierzy. Władze poinformowały, że w czasie trzydniowych starć zginęło 27 osób, kilkadziesiąt zostało rannych, a ponad 200 aresztowanych.
W wojskowej akcji brały udział pojazdy opancerzone, a wsparcie z powietrza zapewniały helikoptery. W wyniku walk czasowo zablokowana została droga do lotniska, co doprowadziło do utrudnień w ruchu lotniczym. Premier Golding wyraził żal z powodu śmierci członków służb bezpieczeństwa oraz tych niewinnych i praworządnych obywateli, którzy znaleźli się strefie wymiany ognia. 26 maja Rzecznik Praw Obywatelskich poinformował, że w wyniku walk zginęły już co najmniej 44 osoby. Większość zabitych stanowili młodzi mężczyźni, członkowie gangów powiązanych z Coke'iem. Po wprowadzeniu stanu wyjątkowego ludność dzielnic nie mogła opuszczać swoich domów, co uniemożliwiło jej zaspokojenie niezbędnych potrzeb. Ulice Kingston w czasie walk były niemalże opustoszałe, ograniczony został ruch uliczny, a większość szkół i wiele firm pozostało zamkniętych.
27 maja 2010 władze poinformowały, że w wyniku walk na ulicach Kingston zginęły co najmniej 73 osoby, w tym co najmniej 3 lub 4 członków służb bezpieczeństwa, a aresztowanych zostało ponad 500 osób. Tego dnia wciąż dochodziło do sporadycznych starć. W rejon walk wpuszczeni zostali dziennikarze. Mieszkańcy skarżyli się im na naruszanie praw człowieka i używanie ich zdaniem przez żołnierzy nadmiernej i nieproporcjonalnej siły. Oficerowie sił zbrojnych bronili swoich działań, podkreślając, że spotkali się z oporem ze strony doświadczonych bojowników i odkryli wiele materiałów wybuchowych. Zaprzeczyli oskarżeniom o paleniu zabitych ciał w celu pozbycia się ich i zatarcia skali przemocy. Wojsko i policja nie zdołały pojmać Christophera Coke'a, choć zadeklarowały kontynuowanie wysiłków i postawienie go przed wymiarem sprawiedliwości.
Reakcje.
Organizacja Państw Amerykańskich (OPA) wyraziła "głębokie zaniepokojenie" wybuchem przemocy na Jamajce. Międzyamerykańska Komisja Praw Człowieka wezwała władze do wszczęcia "pilnego, efektywnego i bezstronnego dochodzenia w sprawie wydarzeń". Zaapelowała o podjęcie środków mających na celu "minimalizację ofiar" i zagwarantowanie bezpieczeństwa mieszkańcom. Podkreśliła, że skala użycia siły nie może być nadmierna, a stan wyjątkowy powinien być współmierny do sytuacji i nie powinien powodować dyskryminacji żadnej z grup. O rozpoczęcie śledztwa w sprawie przebiegu zamieszek zaapelowała również organizacja obrony praw człowieka Amnesty International. Administracja Stanów Zjednoczonych udzieliła poparcia wysiłkom jamajskiego rządu mającym na celu "wzmocnienie rządów prawa i aresztowanie Christophera Coke'a".
Zatrzymanie Coke'a.
Christopher Coke został zatrzymany przez służby bezpieczeństwa 22 czerwca 2010 w punkcie kontroli drogowej na drodze Mandela Highway w Portmore w pobliżu Kingston. Według słów towarzyszącego mu pastora Reverenda Al Millera, Coke miał poprosić go o pomoc w dotarciu do amerykańskiej ambasady w celu oddania się bezpośrednio w ręce administracji USA z obawy o swoje bezpieczeństwo. Po aresztowaniu został przewieziony do najbliższego posterunku policji, skąd przetransportowano go helikopterem w nieznane miejsce. Komisarz Jamajskiego Policji, Owen Ellington, oświadczył, że zatrzymanemu zostało zagwarantowane bezpieczeństwo i zapowiedział wszczęcie przeciw niemu procedury prawnej. Zwolennicy Coke'a otoczyli na pewien czas posterunek policji, do którego został on przewieziony. Komisarz policji Ellington zaapelował do jego krewnych, przyjaciół i sympatyków o zachowanie spokoju.
24 czerwca 2010 Coke został przetransportowany do Stanów Zjednoczonych po tym, jak dobrowolnie zrezygnował z procesu ekstradycyjnego na Jamajce. Stwierdził, że uczynił z ciężkim sercem, przekonany o swojej niewinności i powrocie do kraju jako wolny człowiek. Amerykańskie władze oskarżyły go o nielegalny handel bronią i narkotykami.

</doc>
<doc id="2008868" url="https://pl.wikipedia.org/wiki?curid=2008868" title="Hudson Hornet">
Hudson Hornet

Hudson Hornet – amerykański samochód osobowy klasy wyższej produkowany w latach 1950–1957, w ramach dwóch generacji, sztandarowy model marki Hudson. Pierwsza generacja, produkowana przez Hudson Motor Car Company począwszy od 1951 roku modelowego, znana była szczególnie z licznych sukcesów w amerykańskim sporcie motorowym. Druga generacja produkowana była od 1955 roku po włączeniu marki w skład koncernu American Motors i bazowała na samochodzie Nash Ambassador. Wśród amerykańskich samochodów tego okresu obie generacje Horneta wyróżniało samonośne nadwozie i mocny silnik sześciocylindrowy; później stosowano także silnik V8.
Pierwsza generacja.
Model 1951.
Hudson Hornet został zaprezentowany po raz pierwszy w październiku 1950 roku, na 1951 rok modelowy.
Model Hornet oparto na produkowanym równolegle modelu Commodore, wprowadzając nowy silnik o bardziej sportowym charakterze. Samochód utrzymano w charakterystycznych proporcjach stylistycznych, zachowując smukłą, niską, dynamiczną sylwetkę z łagodnie opadającą linią dachu i zwężającym się ku tyłowi nadwoziem, z zakrytymi całkowicie tylnymi kołami. Rozstaw osi wynosił 124 cale (315 cm). Nadwozie to, nazwane "Step-down", zadebiutowało w modelach Hudsona Super i Commodore z 1948 roku, będąc wówczas bardzo nowoczesne, z gładkimi bokami, bez wystających błotników. Zastosowano w nim rodzaj samonośnej konstrukcji z integralną ramą, pozwalającą na umieszczenie podłogi poniżej podłużnic ramy, co sprawiało, że samochody Hudsona były niższe od konkurencji stosującej tradycyjne ramy i lepiej się prowadziły, przy zachowaniu obszernego wnętrza. Elementy nośne ramy otaczały przedział pasażerski, a także znajdowały się na zewnątrz tylnych kół, usztywniając konstrukcję.
Pas przedni zdobiła duża, chromowana półeliptyczna atrapa chłodnicy z mniejszą półeliptyczną belką wewnątrz i charakterystycznymi poprzeczkami pośrodku w formie trójkąta, tworzącego literę A, z medalionem Hudsona na szczycie. Jej wzór był nowy, wspólny dla wszystkich modeli Hudsona z tego roku. Maska przednia miała charakterystyczne dla tego okresu wybrzuszenie, a po jej bokach na przedłużeniu błotników znajdowały się szeroko rozstawione okrągłe reflektory. Dzielona szyba przednia była silnie pochylona. Ozdoby boczne stanowił emblemat Horneta za przednimi kołami, przechodzący w listwę nierdzewną, opadającą łagodnie do dolnej krawędzi nadwozia za tylnymi kołami. Sedan miał nadwozie w stylu fastback, a coupé w stylu notchback.
Napęd stanowił silnik H-145 – wbrew trendom był to dolnozaworowy rzędowy silnik sześciocylindrowy (R6) o pojemności 308 cali sześciennych (5 litrów), a nie w układzie V8, lecz zapewniał wysoką moc brutto 145 KM. Był to wówczas najsilniejszy silnik sześciocylindrowy na rynku amerykańskim, mocniejszy także od części jednostek V8. Standardowo stosowana była trzybiegowa manualna skrzynia biegów, opcjonalnie nadbieg ("overdrive"), skrzynia półautomatyczna "Drivemaster" lub automatyczna skrzynia biegów "Hydra-Matic" produkcji koncernu General Motors (158 dolarów). Opony miały rozmiar 7,1 × 15, a w kabriolecie 7,6 × 15. W wyposażeniu dodatkowym było radio (84 dolary), a w standardzie był elektryczny zegar. Tylko kabriolet miał elektrycznie opuszczane i podnoszone szyby oraz dach. Komfort na tylnej kanapie zwiększał rozkładany centralny podłokietnik o szerokości 41 cm.
Wersje nadwoziowe obejmowały czterodrzwiowy sedan i modele dwudrzwiowe: coupé ("Club Coupe"), hardtop ("Hollywood Hardtop") i kabriolet ("Brougham Convertible"); wszystkie sześciomiejscowe. Ceny bazowe samochodów wynosiły w pierwszym roku od 2543 dolarów za coupé i 2568 dolarów za sedan do 3099 dolarów za kabriolet. Hornet kosztował tyle samo co model Commodore z silnikiem ośmiocylindrowym, lecz z uwagi na mocniejszy silnik był pozycjonowany jako sztandarowy model marki. Wyprodukowano ich w 1951 roku modelowym 43 667, co stanowiło 1/3 produkcji Hudsona i przyczyniło się do jego drugiego najlepszego roku po wojnie (aczkolwiek Hudson zajmował mimo to dopiero 12. miejsce na rynku amerykańskim, z udziałem 2,27%). Odmiany hardtop i kabriolet okazały się jednak mało popularne, znajdując tylko 2101 i 551 nabywców. Hornet należał do wyższej średniej półki cenowej, konkurując z samochodami takimi, jak Buick Super, Chrysler Windsor DeLuxe, Oldsmobile 98 i DeSoto Custom, a od 1952 roku Firedome. Spośród tych samochodów, Hornet dysponował w pierwszym roku najmocniejszym silnikiem, był też nieco lżejszy.
Modele 1952 i 1953.
W 1952 roku samochód został poddany jedynie niewielkiemu liftingowi. Ozdobna listwa boczna z emblematem z nazwą modelu Hornet z przodu przebiegała wyżej, nad przednimi kołami, i opadała łagodnie do tyłu, podkreślając przetłoczenie paneli nadwozia. Atrapa chłodnicy pozostała podobna, różniąca się detalami, a na masce była zmieniona ozdoba w formie trójkąta. Powiększona została tylna szyba, zachodząc bardziej na boki. Tylne pionowe wystające lampy zespolone zmieniono na poziome, owalne. Za dopłatą dostępny był pakiet Twin H-Power, z dwoma gaźnikami jednogardzielowymi i podwójnym kolektorem dolotowym, zwiększający moc do 160 KM. Pakiet Twin H-Power dostępny był jako akcesorium pozafabryczne już od listopada poprzedniego roku i pozwalał na osiąganie prędkości maksymalnej 172 km/h oraz przyspieszanie do 97 km/h w 12,1 sekundy. Ceny wzrosły o prawie 8%, do 2769 dolarów za sedan i 3342 dolarów za kabriolet, a wyprodukowano ich 35 922.
Na 1953 rok Hornet został poddany kolejnemu niewielkiemu liftingowi, przede wszystkim usunięto centralne poprzeczki w formie odwróconej litery V z atrapy chłodnicy i dodano fałszywy chromowany chwyt powietrza jako ozdobę na masce. Boczne listwy pozostały takie same. Hornet pozostał od tego roku najdroższym modelem Hudsona i jedynym o długim rozstawie osi. Ceny pozostały na takim samym poziomie, a wyprodukowano 27 208 Hornetów tego rocznika (41% sprzedaży marki).
Model 1954.
W październiku 1953 roku Hornet został przestylizowany na 1954 rok modelowy, prezentując całkiem nowe oblachowanie i atrapę chłodnicy, chociaż bazujące na dotychczasowej konstrukcji nadwozia. Błotniki tylne wydłużono zgodnie z nową modą, tworząc niewielkie płetwy z lampami na końcu, a na tylnych drzwiach dodano ukośny chromowany panel, sprawiający wrażenie wystających błotników. Zlikwidowano wzdłużne przetłoczenie na gładkich bokach nadwozia, pozostawiając prostą ozdobną listwę ze stali nierdzewnej. Szyba przednia była od tego roku jednoczęściowa. Atrapa chłodnicy otrzymała prostą trapezową formę, z poziomą belką, w stylu wprowadzonym w poprzednim roku w kompaktowym modelu Jet. Ozdoba na masce pozostała w formie fałszywego chwytu powietrza. Moc silnika wzrosła do 160 KM, przy czym dostępny nadal pakiet Twin H-Power zwiększał moc do 170 KM. W wyposażeniu opcjonalnym pojawiło się wspomaganie układu kierowniczego i hamulców.
Odmiany nadwoziowe pozostały takie same (czterodrzwiowy sedan, coupé, hardtop i kabriolet), lecz 19 marca 1954 roku wprowadzono jeszcze tańszy model Hornet Special, dostępny jako cztero- lub dwudrzwiowy sedan i coupé. Hornet Special różnił się między innymi uboższym wnętrzem, przejętym z mniejszego modelu Super Wasp. Ceny wynosiły od 2571 dolarów za dwudrzwiowy sedan Special, przez 2769 dolarów za zwykły sedan do 3228 dolarów za kabriolet. Wyprodukowano 24 833 Hornety z 1954 roku, co stanowiło prawie połowę produkcji Hudsona. 
1 maja 1954 roku firma Hudson połączyła się z Nash, tworząc koncern American Motors (AMC), i z powodów oszczędnościowych w październiku 1954 roku zaprzestano produkcji samochodów konstrukcji Hudsona w fabryce w Detroit.
Hornet w wyścigach.
Hudson zaangażował się od początku w wyścigi samochodowe NASCAR. Samochodem, który po specjalnych modyfikacjach reprezentował oficjalny zespół producenta od 1951 roku, i wkrótce zaczął dominować w wyścigach, był Hornet. Już w sezonie 1951 zwyciężył on w 12 z 41 wyścigów. W kolejnym roku samochodem ścigało się kilku utytułowanych kierowców wyścigowych, w tym Marshall Teague, Tim Flock, Herb Thomas, Al Keller i Dick Rathmann, wygrywając w 27 zawodach z 34. Zespół fabryczny nosił nazwę Fabulous Hudson Hornet (Fantastyczny Hudson Hornet). Pod koniec 1953 roku opracowano specjalną rozwierconą wersję silnika 7-X, osiągającą moc ok. 220 KM. W 1953 roku Hornety zwyciężyły w 22 z 37 wyścigów NASCAR, a w 1954 roku w 17 z 37.
Występy wyścigowego wariantu Hudsona Horneta w wyścigach NASCAR i pozyskane w ich ramach tytuły przyprawiły pierwszej generacji tego modelu dużą popularność. W nawiązaniu do tego, samochód pojawił się także w serii filmów animowanych "Auta", jako postać „Doc” Hudsona, starego samochodu wyścigowego.
Druga generacja.
Model 1955.
Hudson Hornet II został zaprezentowany po raz pierwszy w lutym 1955 roku.
Druga generacja Horneta porzuciła konstrukcję poprzednika, powstając już całkowicie w ramach powstałego rok wcześniej koncernu American Motors, w dawnej fabryce Nash w Kenosha. Oparta była na konstrukcji samochodu Nash Ambassador, wywodzącej się oryginalnie z 1952 roku. Stylistyka nadwozia, szczególnie pasa przedniego, była zupełnie różna od poprzednich Hudsonów, lecz także zdecydowanie odróżniała się od bliźniaczego Ambassadora. W odróżnieniu od modelu Nasha, stylistyka była bardziej klasyczna, z szeroko rozstawionymi reflektorami na przedłużeniu błotników i odkrytymi nadkolami. Charakterystyczna była duża wypukła atrapa chłodnicy w formie chromowanej kraty, z medalionem firmowym pośrodku jej górnej obwódki. Sedan miał już klasyczny profil tylnej części, a nie fastback jak poprzednio. Typowy dla modeli Nasha był gruby, nachylony do tyłu słupek C nadwozia, natomiast w odróżnieniu od nich Hornet otrzymał jednoczęściową, silnie zagiętą na boki szybę tylną, w miejsce trzyczęściowej. Również szyba przednia była silnie wygięta na boki, zgodnie z modą. Rozstaw osi był nieco mniejszy: 308 cm (121¼ cala). Cechą wspólną z poprzednią generacją Horneta było jedynie samonośne nadwozie, a także obszerne wnętrze – samochody Hudson i Nash miały najszersze wnętrza z przodu i najwyższe kabiny spośród wszystkich samochodów produkcji amerykańskiej w tym roku.
Napęd stanowił dotychczasowy dolnozaworowy rzędowy silnik sześciocylindrowy (R6) o pojemności 5 l (308 cali³) i mocy 160 KM, z trzybiegową manualną skrzynią biegów, opcjonalnie nadbiegiem lub skrzynią automatyczną "Hydra-Matic". Opcjonalnie dostępny był po raz pierwszy silnik ośmiocylindrowy w układzie V8 OHV, o pojemności 5,2 l (320 cali³), rozwijający moc 208 KM – za dopłatą 260 dolarów ze skrzynią trzybiegową lub za 459 dolarów z automatyczną "Ultramatic". Nowoczesny silnik V8 wraz ze skrzynią biegów pochodził od Packarda, w ramach współpracy nawiązanej przez niezależnych producentów, lecz występował w osłabionej wersji, o stopniu sprężania 7,8:1. Opony miały rozmiar 7,1 × 15. W wyposażeniu dodatkowym, oprócz wspomagania układu kierowniczego i hamulców, pojawiły się elektrycznie podnoszone szyby, siedzenia rozkładane do równego miejsca do spania oraz klimatyzacja (395 dolarów).
Hornet dostępny był już tylko jako czterodrzwiowy sedan (w odmianach Super i Custom) oraz dwudrzwiowy hardtop (Custom Hollywood). Wersja Custom, oprócz lepszego wykończenia wnętrza, miała koło zapasowe w stylu Continental, co zwiększało długość samochodu o 25 cm. Ceny bazowe minimalnie spadły, wynosząc 2565 dolarów za sedan Super, 2780 za sedan Custom i 2880 dolarów za hardtop. Wyprodukowano 13 130 Hornetów 1955 rocznika, z czego 6219 miało silnik V8. Bliźniaczy Nash Ambassador był tylko około 100 dolarów tańszy, lecz powstało ich prawie dwa razy więcej. Konkurencją były takie samochody jak Buick Century, Mercury Montclair, DeSoto Fireflite, Packard Clipper. Samochody Hudsona powstałe na skutek zaadaptowania konstrukcji Nash zyskały potoczną nazwę „Hash”.
Model 1956.
W listopadzie 1955 roku, na 1956 rok modelowy Hudson Hornet drugiej generacji otrzymał całkowicie przestylizowany pas przedni, przy pozostawieniu dotychczasowego oblachowania. Za nową stylistykę, nazwaną "V-line Styling", odpowiadał projektant Richard Arbib, który zainspirował się trójkątnym znakiem firmowym Hudsona oraz silnikiem V8. Dolne chromowane obramowanie atrapy chłodnicy miało formę rozchylonej szeroko litery V, a w górnym obramowaniu było mniejsze wycięcie w formie litery V, nadające mu formę kojarzącą się z ptasim dziobem. Wewnątrz górnego wycięcia był trójkątny znak Hudsona, a nad nim ozdoba maski podobnego kształtu. Sama atrapa wykonana była w formie drobnej kraty. Także światła postojowe, umieszczone pod brzegami atrapy, miały obramowania w formie wydłużonych leżących liter V. Boczna listwa ozdobna również tworzyła kształt V na tylnych drzwiach, po czym dalej rozdwajała się w kierunku tyłu – na samochodach wersji Custom pas między dolną a górną listwą pokryty był ozdobnym panelem anodowanym na złoty kolor. Na przedłużeniu górnej krawędzi tylnych błotników były niewielkie chromowane płetwy, na końcu których były pionowe lampy. Ozdoby w formie litery V były także na klapie bagażnika i we wnętrzu. Ogólnie osiągnięty efekt stylistyczny był kontrowersyjny i wielu ocenia go jako znaczne pogorszenie wyglądu samochodu
W marcu 1956 roku wprowadzono nową wersję Hornet Special, o krótszym rozstawie osi 290 cm (114¼), która w istocie stanowiła nadwozie modelu Hudson Wasp połączone z ozdobami Horneta, zastępując wycofany z produkcji model Wasp w najwyższej wersji Custom. Dostępna była jako czterodrzwiowy sedan lub dwudrzwiowy hardtop Hollywood. Standardowy napęd Hornetów Super i Custom stanowił dotychczasowy sześciocylindrowy silnik 5-litrowy (308 cali³), lecz o mocy poniesionej do 165 KM, a opcjonalnie dostępny był większy silnik V8 OHV o pojemności 5,8 l (352 cali³) i mocy 220 KM, pochodzący od Packarda. Model Hornet Special natomiast dostępny był tylko z nowym silnikiem V8 OHV własnej konstrukcji American Motors, o pojemności 4,1 l (250 cali³) i mocy 190 KM. Wszystkie silniki standardowo występowały ze skrzynią trzybiegową mechaniczną, a opcjonalnie z automatyczną "Hydra-Matic", lub w przypadku silnika V8 5,8 l (352 cali³), nową "Twin Ultramatic" Packarda.
Nowa kontrowersyjna stylistyka nie spełniła pokładanych w niej nadziei i wyprodukowano tylko 8152 Hornety, w tym 1757 krótszych Special. Stanowiło to spadek produkcji Horneta o ponad 1/3, lecz przesunięcia w gamie modeli spowodowały jeszcze większy spadek sprzedaży modelu Wasp, o prawie 2/3 (do 2519 sztuk). Ceny gamy zaczynały się od niższej kwoty 2630 dolarów za sedan Special, lecz realnie znacząco wzrosły, wynosząc od 2774 do 3140 dolarów za odmiany na dłuższym podwoziu.
Model 1957.
W 1957 roku stylistyka "V-Line" pozostała taka sama, lecz dzięki zmianie profilu dachu, obniżono samochód, zgodnie z nowymi trendami, o prawie 5 cm. Samochody tego roku modelowego zaprezentowano 25 października 1956 roku. Dodano więcej ozdób, w tym chromowany znak V pośrodku atrapy chłodnicy i podwójne chromowane trójkątne brzechwy nad reflektorami. Z tyłu powiększone płetwy nad błotnikami poprowadzono poziomo. Zmieniła się listwa boczna ze stali nierdzewnej, która zaczynała się przy reflektorze i miała trójkątny uskok przed wycięciami przednich kół, a dalej szła poziomo do tyłu, przy czym w przedniej części była nad nią druga listwa, ciągnąca się od reflektora do przednich drzwi. W wersji Custom obszar między listwami był anodowany na srebrno, w wersji Super lakierowany na kolor nadwozia. Zmieniono też koła z 15-calowych na 14-calowe. W ostatnim roku jedyną opcją napędu był nowy mocny silnik konstrukcji American Motors: V8 OHV o pojemności 5,4 l (327 cali³) i mocy 255 KM, z czterogardzielowym gaźnikiem, znany ponadto z samochodu Rambler Rebel. Obok skrzyni mechanicznej dostępna była nowa automatyczna "Flash-away Hydra-Matic".
Hornet pozostał w tym roku jedynym modelem marki Hudson. Pozostały tylko wersje nadwoziowe z długim rozstawem osi: czterodrzwiowy sedan oraz dwudrzwiowy hardtop Hollywood, obie dostępne w wersjach Super i Custom, z cenami bazowymi od 2821 do 3101 dolarów. Z uwagi na malejącą sprzedaż Horneta i rosnącą popularność modelu średniej wielkości Rambler, koncern American Motors zdecydował jednak zlikwidować odrębną markę Hudson i ostatni Hornet powstał 25 czerwca 1957 roku, po wyprodukowaniu tylko 3108 samochodów 1957 rocznika.

</doc>
<doc id="2008872" url="https://pl.wikipedia.org/wiki?curid=2008872" title="Miłosz (góra)">
Miłosz (góra)

Miłosz (niem. "Friedlander Reichmacher") (701 m n.p.m.) – wzniesienie w Sudetach Środkowych, w Górach Kamiennych, w zachodniej części pasma Gór Suchych.
Położenie.
Miłosz położony jest na północny wschód od miejscowości Mieroszów, w bocznym grzbiecie odchodzącym od Średniaka, z którym łączy się poprzez Garbatkę. Grzbiet ten kończy się Jatkami nad Kowalową i Mieroszowem.
Miłosz zbudowany jest z permskich porfirów kwarcowych (trachitów) i tufów porfirowych (ryolitowych), należących do północnego skrzydła niecki śródsudeckiej.
Wzniesienie porośnięte jest lasem świerkowym i świerkowo-bukowym regla dolnego.
Turystyka.
Poniżej szczytu biegnie niebieski szlak turystyczny z Mieroszowa do Schroniska „Andrzejówka”.

</doc>
<doc id="2008876" url="https://pl.wikipedia.org/wiki?curid=2008876" title="Lord Chesterfield">
Lord Chesterfield



</doc>
<doc id="2008877" url="https://pl.wikipedia.org/wiki?curid=2008877" title="Hudson Wasp">
Hudson Wasp

Hudson Wasp – samochód osobowy klasy średniej (pełnowymiarowej) produkowany pod amerykańską marką Hudson w latach 1952–1956, w ramach dwóch generacji. Pierwsza generacja produkowana była od 1952 roku przez Hudson Motor Car Company, a druga od 1955 roku przez koncern American Motors, bazując na samochodzie Nash Statesman. Wyprodukowano ogółem 62,5 tysiąca sztuk.
Pierwsza generacja.
Model 1952.
Hudson Wasp został zaprezentowany po raz pierwszy z nową gamą marki Hudson w styczniu 1952 roku, jako mniejszy odpowiednik wprowadzonego rok wcześniej sztandarowego modelu Hornet. Zastąpił on w gamie marki większy model Super Six, zajmując jego pozycję pomiędzy najtańszym modelem Pacemaker a droższym Commodore. Dzięki skróceniu rozstawu osi ze 124 do 119 cali (302 cm), Wasp był lżejszy od poprzednika i miał lepsze osiągi. Jego związek z udanym modelem Hornet podkreślała nazwa ("wasp" – osa, "hornet" – szerszeń). Wasp bazował na wspólnej konstrukcji nadwozia samochodów Hudsona, nazwanego "Step-down", które zadebiutowało w modelach Super i Commodore z 1948 roku, będąc wówczas bardzo nowoczesne, z gładkimi bokami, bez wystających błotników. Zastosowano w nim rodzaj samonośnej konstrukcji z integralną ramą, pozwalającą na umieszczenie podłogi poniżej podłużnic ramy, co sprawiało, że samochody Hudsona były niższe od konkurencji stosującej tradycyjne ramy i lepiej się prowadziły, przy zachowaniu obszernego wnętrza. Elementy nośne ramy otaczały przedział pasażerski, a także znajdowały się na zewnątrz tylnych kół, usztywniając konstrukcję.
Pas przedni zdobiła duża, chromowana półeliptyczna atrapa chłodnicy z mniejszą półeliptyczną belką wewnątrz i charakterystycznymi poprzeczkami pośrodku w formie trójkąta, tworzącego literę A, z medalionem Hudsona na szczycie, będąca wariacją atrapy wprowadzonej w poprzednim roku. Maska silnika miała charakterystyczne dla tego okresu wybrzuszenie, a po jej bokach na przedłużeniu błotników znajdowały się szeroko rozstawione okrągłe reflektory. Dzielona szyba przednia była silnie pochylona. Ozdoby boczne stanowiła listwa zaczynająca się emblematem z nazwą modelu nad przednimi kołami, która opadała łagodnie w kierunku tyłu, podkreślając przetłoczenie paneli nadwozia.
Napęd stanowił dolnozaworowy rzędowy silnik sześciocylindrowy (R6) o pojemności 4,3 l (262 cale sześcienne), który przy stopniu sprężania 6,7:1 rozwijał moc 127 KM (brutto). Był on wzmocniony o 4 KM w stosunku do jednostki znanej już z poprzedniego roku i używany był też do napędu modelu Commodore. Opcjonalnie dostępny był silnik z aluminiową głowicą ze stopniem sprężania 7,2:1, zapewniający lepsze osiągi. Standardowo stosowana była trzybiegowa manualna skrzynia biegów, opcjonalnie był dostępny nadbieg ("overdrive") lub czterobiegowa automatyczna skrzynia biegów "Hydra-Matic" produkcji koncernu General Motors (176 dolarów). Opony miały rozmiar 7,1 × 15, a w kabriolecie 7,6 × 15. W wyposażeniu dodatkowym było radio i elektryczny zegar, a tylko kabriolet miał opcjonalnie elektrycznie podnoszone szyby (dach był standardowo podnoszony elektrycznie).
Wersje nadwoziowe obejmowały czterodrzwiowy sedan i modele dwudrzwiowe: sedan "Brougham", coupé ("Club Coupe"), hardtop o dodatkowej nazwie Hollywood i kabriolet ("Brougham Convertible"); wszystkie sześciomiejscowe. Sedan czterodrzwiowy i dwudrzwiowy "Brougham" miały nadwozie w stylu fastback, a coupe w stylu notchback. Ceny bazowe samochodów wynosiły w pierwszym roku od 2413 dolarów za "Brougham" i 2466 dolarów za sedan oraz "Club" coupe do 3048 dolarów za kabriolet. Model okazał się dosyć popularny i wyprodukowano ich w 1952 roku modelowym 23 418, co stanowiło prawie 1/3 produkcji Hudsona. Wasp należał do średniej półki cenowej, konkurując z samochodami takimi, jak Chrysler Windsor, Oldsmobile Super 88 i DeSoto Custom.
Model 1953.
Na 1953 rok modelowy, w listopadzie 1952 roku wprowadzono dwie wersje wyposażenia: Wasp i Super Wasp. Lepiej wykończony Super Wasp pozostał na dawnym miejscu w gamie marki, a podstawowy Wasp zastąpił wycofany tańszy model Pacemaker, będąc dostępny jako dwu- lub czterodrzwiowy sedan i dwudrzwiowe coupe ("Club Coupe"). Samochód został poddany niewielkiemu liftingowi, przede wszystkim usunięto centralne poprzeczki w formie odwróconej litery V z atrapy chłodnicy. Tylko odmiana Super Wasp miała listwy boczne i ozdobny fałszywy chromowany chwyt powietrza na masce. Ceny bazowe pozostały takie same, przy czym podstawowy Wasp kosztował tyle, co poprzednio Pacemaker (2264 dolarów za dwudrzwiowy sedan i 2311 dolarów za pozostałe). Wyprodukowano 17 792 Waspów tego rocznika. W tym roku z gamy Hudsona wycofano modele Pacemaker i Commodore, natomiast pojawił się nowy najtańszy model Jet.
Model 1954.
W październiku 1953 roku Wasp został przestylizowany na 1954 rok modelowy, razem z innymi modelami marki, prezentując całkiem nowe oblachowanie i atrapę chłodnicy, chociaż bazujące na dotychczasowej konstrukcji nadwozia. Błotniki tylne wydłużono zgodnie z nową modą, tworząc niewielkie płetwy z pionowymi lampami na końcu. Zlikwidowano wzdłużne przetłoczenie na gładkich bokach nadwozia, pozostawiając prostą ozdobną listwę ze stali nierdzewnej we wszystkich wersjach. Szyba przednia była od tego roku jednoczęściowa. Atrapa chłodnicy otrzymała prostą trapezową formę, z poziomą belką, w stylu wprowadzonym w poprzednim roku w kompaktowym modelu Jet. Obie wersje wykończenia miały teraz ozdobę na masce w formie chwytu powietrza.
Podstawowa wersja Wasp otrzymała mniejszy dolnozaworowy rzędowy silnik sześciocylindrowy R6 o pojemności 3,8 l (232 cale³), lecz rozwijający praktycznie taką samą moc 126 KM, przy stopniu sprężania 7:1. Super Wasp miał dotychczasowy silnik R6 o pojemności 4,3 l (262 cale³), lecz wzmocniony do 140 KM, przy stopniu sprężania 7:1. Skrzynie biegów nie uległy zmianie, natomiast w wyposażeniu opcjonalnym pojawiło się wspomaganie układu kierowniczego i hamulców.
Odmiany nadwoziowe pozostały takie same. Ceny bazowe uległy obniżeniu, wynosząc od 2209 dolarów za dwudrzwiowy sedan Wasp, przez 2466 dolarów za czterodrzwiowy sedan Super Wasp, do 3004 dolarów za kabriolet Super Wasp. Wyprodukowano 11 603 Waspy z 1954 roku.
1 maja 1954 roku firma Hudson połączyła się z Nash, tworząc koncern American Motors (AMC), i z powodów oszczędnościowych w październiku 1954 roku zaprzestano produkcji samochodów konstrukcji Hudsona w fabryce w Detroit.
Druga generacja.
Model 1955.
Hudson Wasp II został zaprezentowany po raz pierwszy w lutym 1955 roku.
Druga generacja modelu Wasp, wraz z pokrewną konstrukcją Hornet, powstała już w ramach powstałego rok wcześniej koncernu American Motors. Produkowana była w dawnej fabryce Nash w Kenosha, a pierwszy samochód zszedł z linii 28 grudnia 1954 roku. Oparta była na konstrukcji samochodu Nash Statesman, wywodzącej się oryginalnie z 1952 roku, lecz zmodernizowanej. Stylistyka nadwozia, szczególnie pasa przedniego, była zupełnie różna od poprzednich Hudsonów, lecz także zdecydowanie odróżniała się od bliźniaczego Statesmana. W odróżnieniu od modelu Nasha, stylistyka była bardziej klasyczna, z szeroko rozstawionymi reflektorami na przedłużeniu błotników i odkrytymi nadkolami. Charakterystyczna była duża wypukła atrapa chłodnicy w formie chromowanej kraty, z medalionem firmowym pośrodku jej górnej obwódki. Sedan miał już klasyczny profil bagażnika, a nie fastback jak poprzednio. Typowy dla modeli Nasha był gruby, nachylony do tyłu słupek C nadwozia, natomiast w odróżnieniu od nich Wasp otrzymał jednoczęściową, silnie zagiętą na boki szybę tylną, w miejsce trzyczęściowej. Również szyba przednia była silnie wygięta na boki, zgodnie z modą. Rozstaw osi był obecnie nieco mniejszy: 290 cm (114¼ cala). Cechą wspólną z poprzednią generacją Waspa było jedynie samonośne nadwozie, a także obszerne wnętrze – samochody Hudson i Nash miały najszersze wnętrza z przodu i najwyższe kabiny spośród wszystkich samochodów produkcji amerykańskiej w tym roku.
Napęd stanowił dolnozaworowy rzędowy silnik sześciocylindrowy (R6) o pojemności 3,3 l (202 cale³) i mocy 115 KM (stopień sprężania 7,5:1), a za dopłatą o mocy 130 KM, z pakietem gaźników Twin-H (stopień sprężania 8:1). Silnik ten w poprzednim roku w słabszej wersji był używany w kompaktowym modelu Hudson Jet. Stosowano trzybiegową manualną skrzynię biegów, opcjonalnie z nadbiegiem lub skrzynię automatyczną "Hydra-Matic". Opony miały rozmiar 6,7 × 15. W wyposażeniu dodatkowym, oprócz wspomagania układu kierowniczego i hamulców, pojawiły się elektrycznie podnoszone szyby, siedzenia rozkładane do równego miejsca do spania oraz klimatyzacja (395 dolarów).
Wasp dostępny był obecnie już tylko jako czterodrzwiowy sedan (w odmianach Super i Custom) oraz dwudrzwiowy hardtop (Custom Hollywood). Wersja Custom, oprócz lepszego wykończenia wnętrza i zegara elektrycznego w standardzie, miała koło zapasowe w stylu Continental, co zwiększało długość samochodu o 25 cm. Ceny bazowe minimalnie spadły, wynosząc 2290 dolarów za sedan Super, 2460 za sedan Custom i 2570 dolarów za hardtop. Wyprodukowano tylko 7191 Waspów 1955 rocznika. Konkurencją były obecnie takie samochody jak Buick Special, Mercury Monterey, Pontiac Star Chief, Dodge Royal. Warto zaznaczyć, że samochody Hudsona powstałe na skutek zaadaptowania konstrukcji Nash znane są także pod potocznym określeniem „Hash”.
Model 1956.
W listopadzie 1955 roku, na 1956 rok modelowy Hudson Wasp drugiej generacji otrzymał całkowicie przestylizowany pas przedni. Za nową stylistykę, nazwaną "V-line Styling", odpowiadał projektant Richard Arbib, który zainspirował się trójkątnym znakiem firmowym Hudsona. Dolne chromowane obramowanie atrapy chłodnicy miało formę rozchylonej szeroko litery V, a w górnym obramowaniu było mniejsze wycięcie w formie litery V, nadające mu formę kojarzącą się z ptasim dziobem. Wewnątrz górnego wycięcia był trójkątny znak Hudsona, a nad nim ozdoba maski podobnego kształtu. Sama atrapa wykonana była w formie drobnej kraty. Także światła postojowe, umieszczone pod brzegami atrapy, miały obramowania w formie wydłużonych leżących liter V. Boczna listwa ozdobna również tworzyła kształt V na tylnych drzwiach. Na przedłużeniu górnej krawędzi tylnych błotników były niewielkie chromowane płetwy, na końcu których były pionowe lampy. Ozdoby w formie litery V były także na klapie bagażnika i we wnętrzu. Ogólnie osiągnięty efekt stylistyczny był kontrowersyjny i wielu ocenia go jako znaczne pogorszenie wyglądu samochodu
W tym roku jedynym modelem, który pozostał w produkcji, był czterodrzwiowy sedan Wasp Super, gdyż odpowiednikiem modelu Wasp Custom stał się nowo wprowadzony Hornet Special, stanowiący w istocie nadwozie modelu Wasp, z takim samym rozstawem osi, połączone z ozdobami większego Horneta i nowym silnikiem. Silnik modelu Wasp Super pozostał taki sam – sześciocylindrowy 308ci, jedynie moc nieznacznie wzrosła do 120 KM. Cena bazowa samochodu nieco wzrosła, wynosząc 2420 dolarów.
Nowa kontrowersyjna stylistyka nie spełniła pokładanych w niej nadziei, i – w połączeniu z przesunięciem w gamie modeli, wyprodukowano prawie o 2/3 mniej Waspów – 2519, a jeszcze mniej Hornetów Special zastępujących model Wasp Custom (1757). Z końcem roku zaprzestano produkcji modelu Wasp, natomiast marka Hudson przetrwała jeszcze tylko rok.

</doc>
<doc id="2008879" url="https://pl.wikipedia.org/wiki?curid=2008879" title="1. FFC Turbine Potsdam">
1. FFC Turbine Potsdam

1. FFC Turbine Potsdam – kobiecy klub piłkarski w Niemczech, z siedzibą w Poczdamie. Został założony w 1971 roku jako sekcja piłkarska kobiet ówczesnego zakładowego klubu sportowego "BSG Turbine Potsdam". Głównym inicjatorem założenia był Bernd Schröder (ur. 1942), który do dziś sprawuje funkcję pierwszego trenera. W latach 1996–2004 r. w szeregach pierwszej drużyny występowała Maria Makowska, w przeszłości kapitan kobiecej reprezentacji Polski.

</doc>
<doc id="2008880" url="https://pl.wikipedia.org/wiki?curid=2008880" title="Bilbil brązowy">
Bilbil brązowy

Bilbil brązowy ("Euptilotus eutilotus") − gatunek średniej wielkości ptaka z rodziny bilbili (Pycnonotidae), zamieszkujący Azję Południowo-Wschodnią. Jest bliski zagrożenia wyginięciem.

</doc>
<doc id="2008881" url="https://pl.wikipedia.org/wiki?curid=2008881" title="Jatki (góra w Górach Suchych)">
Jatki (góra w Górach Suchych)

Jatki (niem. "Fleischer Berge") (663, 661 m n.p.m.) – dwuwierzchołkowe wzniesienie w Sudetach Środkowych, w Górach Kamiennych, w zachodniej części pasma Gór Suchych.
Położenie.
Masyw położony jest na północny wschód od miejscowości Mieroszów. Stanowi zakończenie bocznego grzbietu, odchodzącego od Średniaka, z którym łączy się poprzez Garbatkę i Miłosz. Grzbiet ten kończy się nad Kowalową i Mieroszowem, nad przełomem Ścinawki, która płynie tędy w kierunku północnym.
Masyw zbudowany jest z permskich porfirów kwarcowych (ryolitów) i tufów porfirowych (ryolitowych), należących do północnego skrzydła niecki śródsudeckiej.
Wzniesienie porośnięte jest lasem świerkowym regla dolnego.
Turystyka.
Przez grzbiet biegnie Szlaki turystyczne:

</doc>
<doc id="2008882" url="https://pl.wikipedia.org/wiki?curid=2008882" title="Rafał Stobiecki">
Rafał Stobiecki

Rafał Mieczysław Stobiecki (ur. 11 marca 1962 w Łodzi) – polski historyk, profesor nauk humanistycznych, nauczyciel akademicki Uniwersytetu Łódzkiego.
Życiorys.
W 1985 ukończył studia historyczne w Instytucie Historii UŁ i rozpoczął pracę na stanowisku asystenta w Katedrze Historii Historiografii UŁ. W 1995 uzyskał stopień doktora nauk humanistycznych (promotor: Andrzej Feliks Grabski), a w 1999 stopień doktora habilitowanego, na podstawie rozprawy: "Bolszewizm a Historia. Próba rekonstrukcji bolszewickiej filozofii dziejów". Tytuł profesorski uzyskał w 2007. Wypromował pięciu doktorów.
Obecnie jest kierownikiem Katedry Historii Historiografii i Nauk Pomocniczych Historii w Instytucie Historii UŁ. W swoich badaniach koncentruje się na problemach historiografii okresu PRL, rosyjskiej i radzieckiej historiografii XIX i XX w., a także emigracyjnego dziejopisarstwa polskiego po 1945.
Był stypendystą Funduszu dla Popierania Niezależnej Nauki i Kultury (1993), a także Polskiej Fundacji Kulturalnej, Polonia Aid Foundation Trust (1999, 2000), Fundacji Kościuszkowskiej (2010). W latach 2011-2014 był członkiem Komitetu Nauk Historycznych PAN, członek redakcji pisma "Dzieje Najnowsze".

</doc>
<doc id="2008883" url="https://pl.wikipedia.org/wiki?curid=2008883" title="Ferrovie Nord Milano">
Ferrovie Nord Milano

Ferrovie Nord Milano – włoski przewoźnik kolejowy, drugie co do wielkości przedsiębiorstwo kolejowe we Włoszech. Działa głównie w północnych regionach Włoch: Lombardii, Piemoncie i w kantonie Ticino na południu Szwajcarii. Jest notowany na giełdzie w Mediolanie, jego głównymi akcjonariuszami są Region Lombardii (57,57%), Ferrovie dello Stato (14,5%%) i Aurelia SpA (3%).

</doc>
<doc id="2008884" url="https://pl.wikipedia.org/wiki?curid=2008884" title="Średniak (Góry Kamienne)">
Średniak (Góry Kamienne)

Średniak (niem. "Mittelberg" lub "Hegewald", cz. "Obírka", 782 m n.p.m.) – wzniesienie w Sudetach Środkowych, w Górach Kamiennych, w zachodniej części pasma Gór Suchych.
Położenie.
Średniak położony jest na południe od miejscowości Sokołowsko, na południowy wschód od Garbatki. Przez wierzchołek przechodzi granica państwowa z Czechami. Odchodzi od niego boczny grzbiet ku północy, w kierunku Sokołowska.
Średniak zbudowany jest z permskich porfirów (trachitów) i tufów porfirowych (ryolitowych), należących do północnego skrzydła niecki śródsudeckiej.
Wzniesienie porośnięte jest lasem świerkowym (monokultury świerkowe) i bukowo-świerkowym regla dolnego. Czeska, południowa część wzniesienia znajduje się w Obszarze Chronionego Krajobrazu Broumovsko.
Turystyka.
Przez szczyt przechodzi szlak turystyczny:

</doc>
<doc id="2008885" url="https://pl.wikipedia.org/wiki?curid=2008885" title="The Life of Joseph W. McVey">
The Life of Joseph W. McVey

The Life of Joseph W. McVey – ósmy solowy album amerykańskiego rapera Z-Ro.

</doc>
<doc id="2008887" url="https://pl.wikipedia.org/wiki?curid=2008887" title="Pycnonotus eutilotus">
Pycnonotus eutilotus



</doc>
<doc id="2008891" url="https://pl.wikipedia.org/wiki?curid=2008891" title="ETR 500">
ETR 500

ETR 500 – pierwszy pociąg dużych prędkości zbudowany we Włoszech. Pierwsze pociągi weszły do eksploatacji w 1993 r. Zostały zaprojektowane pod egidą Ferrovie dello Stato i są eksploatowane przez Trenitalia. Prędkość służbowa wynosi 300 km/h.
W 2011 r. pociągi przeszły przebudowę wnętrz z 2 klas na 4 tzw. poziomy usługowe:
Wyposażono je również w Wi-Fi.
Kursy pociągu.
Pociągi ETR500 kursują jako FrecciaRossa („czerwona strzała”) na relacjach:
Turyn-Mediolan/Wenecja-Padwa-Bolonia-Florencja-Rzym-Neapol-Salerno,
Mediolan-Bolonia-Ankona-Bari oraz
Salerno-Neapol-Rzym-Wenecja.
Czasy podróżowania.
Średnie czasy podróży są następujące:

</doc>
<doc id="2008893" url="https://pl.wikipedia.org/wiki?curid=2008893" title="Źródlana">
Źródlana

Źródlana (niem. "Born Berg", 682 m n.p.m.) – góra w południowo-zachodniej Polsce, w Sudetach Środkowych, w Górach Kamiennych.
Wzniesienie położone w Sudetach Środkowych, w Górach Kamiennych, w środkowej części pasma Gór Suchych ("Javoří hory"), na południowy zachód od miejscowości Bartnica, w bocznym grzbieciku, odchodzącym od Czarnocha ku wschodowi, następnie północnemu wschodowi. Od wierzchołka Źródlanej grzbiecik ten skręca ku północnemu zachodowi.
Jest to wzniesienie zbudowane z permskich skał wylewnych – melafirów (trachybazaltów), należących do północnego skrzydła niecki śródsudeckiej.
Wzniesienie w całości porośnięte lasem świerkowym regla dolnego.

</doc>
<doc id="2008898" url="https://pl.wikipedia.org/wiki?curid=2008898" title="Uwikłani">
Uwikłani



</doc>
<doc id="2008903" url="https://pl.wikipedia.org/wiki?curid=2008903" title="Cody Crocker">
Cody Crocker

Cody Crocker (ur. 18 października 1971) – australijski kierowca rajdowy. Trzykrotnie w swojej karierze był mistrzem kraju i czterokrotnie sięgał po Mistrzostwo Azji i Pacyfiku.
W 1995 roku Crocker zadebiutował w Rajdowych Mistrzostwach Świata. Pilotowany przez Grega Folettę i jadący Subaru Legacy RS nie ukończył wówczas Rajdu Australii. Od początku występów w Mistrzostwach Świata startował jedynie w Rajdzie Australii, Rajdzie Nowej Zelandii i Rajdzie Japonii, będąc członkiem teamu Subaru Australia. W 1999 roku zdobył pierwsze w karierze punkty w klasyfikacji Production Cars, za zajęcie 6. miejsca w PCWRC w Rajdzie Nowej Zelandii. W 2004 roku zajął 7. miejsce w klasyfikacji generalnej Rajdu Australii i zdobył pierwsze 2 punkty w karierze w Mistrzostwach Świata.
Swój debiut rajdowy Crocker zaliczył w 1987 roku. W 1997 roku po raz pierwszy wziął udział w mistrzostwach Australii. W swojej karierze czterokrotnie wywalczył tytuł rajdowego mistrza Australii, w latach 2003, 2004 i 2005. W 2003 roku zajął 2. miejsce w grupie N, w rajdowym Pucharze Azji i Pacyfiku. W 2006 roku osiągnął pierwszy międzynarodowy sukces, gdy wywalczył Mistrzostwo Azji i Pacyfiku. W latach 2007, 2008 i 2009 jeszcze trzykrotnie z rzędu sięgnął po ten tytuł.

</doc>
<doc id="2008905" url="https://pl.wikipedia.org/wiki?curid=2008905" title="Jakub Suchacek">
Jakub Suchacek



</doc>
<doc id="2008906" url="https://pl.wikipedia.org/wiki?curid=2008906" title="Włodarz (Góry Kamienne)">
Włodarz (Góry Kamienne)

Włodarz (668 m n.p.m.) (niem. "Meierkoppe") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych, w paśmie Gór Suchych.
Wzniesienie położone w Sudetach Środkowych, w Górach Kamiennych, we wschodniej części pasma Gór Suchych (cz. "Javoří hory"), na południowy zachód od Krajanowa. Przez wierzchołek przechodzi polsko-czeska granica państwowa.
Jest to wzniesienie zbudowane z permskich skał wylewnych - porfirów kwarcowych (trachitów), niżej z melafirów (trachybazaltów). U podnóża występują również permskie (czerwony spągowiec) skały osadowe - piaskowce i zlepieńce.
Szczyt porośnięty lasem świerkowym regla dolnego, na zboczach łąki i nieużytki. Czeska, południowo-zachodnia część wzniesienia znajduje się w Obszarze Chronionego Krajobrazu Broumovsko.
Turystyka.
Przez szczyt przechodzi szlak turystyczny:

</doc>
<doc id="2008909" url="https://pl.wikipedia.org/wiki?curid=2008909" title="Miroslav Červenka">
Miroslav Červenka

Miroslav Červenka (ur. 5 listopada 1932 w Pradze, zm. 19 listopada 2005 tamże) – czeski literaturoznawca, krytyk literacki, poeta i tłumacz, specjalista w dziedzinie wersologii.
Życiorys.
Urodził się w rodzinie nauczycielskiej. Maturę zdał w 1951. Ukończył studia bohemistyczne i literaturoznawcze na Uniwersytecie Karola w Pradze (1956). Po studiach pracował w Instytucie Literatury Czeskiej (Ústav pro českou literaturu) Czechosłowackiej Akademii Nauk. W 1971 został z powodów politycznych zwolniony. Zatrudniony był jako bibliotekarz w przedsiębiorstwie Poragoprojekt. Swoje prace naukowe publikował w samizdacie oraz za granicą (m.in. w Polsce). Współpracował z samizdatowym pismem „Obsah”. Po Aksamitnej Rewolucji ponownie został pracownikiem Instytutu Literatury Czeskiej. Był redaktorem naczelnym naukowego periodyku „Česká literatura” (Literatura czeska). Wykładał również naukę o literaturze na Uniwersytecie Karola. Jako wersolog współpracował z Květą Sgallovą i Lucyllą Pszczołowską.
Działalność literacka.
Jako poeta debiutował w 1949 w piśmie „Směna”. W pierwszych tomach złożył hołd aktualnym w ówczesnej Czechosłowacji tendencjom artystycznym i ideologicznym. Potem związany był z grupą twórców skupionych wokół pisma „Květen” (Maj), głoszących program „poezji dnia powszedniego”, przez akcentowanie prywatności, problemów jednostki i zwyczajności przeciwstawiający się zideologizowaniu socrealizmu.
Działalność translatorska.
Červenka tłumaczył m.in. z rosyjskiego (Aleksandra Puszkina, Władimira Odojewskiego, Walerija Briusowa, Nikołaja Gumilowa, Osipa Mandelsztama, Nikołaja Zabołockiego, Bułata Okudżawę i in.), estońskiego (Jaana Krossa, Matsa Traata), słowackiego (Miroslava Válka, Milana Rúfusa) oraz polskiego (Czesława Miłosza, Zbigniewa Herberta i in.). Ponieważ miał zakaz publikowania czegokolwiek w Czechosłowacji, część przekładów ogłosił pod cudzymi nazwiskami lub pod pseudonimami. Był edytorem i jednym z tłumaczy samizdatowej antologii poezji polskiej "Slovo a zeď" (Słowo i mur), 1988.
Twórczość.
Publikacje literaturoznawcze w Polsce.
Swoje prace ogłaszał w Polsce w Pamiętniku Literackim oraz w tomach zbiorowych: "Styl a kompozycja" (Wrocław 1965), "Wiersz i poezja" (Wrocław 1966), "Metryka słowiańska" (Wrocław-Warszawa 1971), "Semiotyka i struktura tekstu" (Wrocław 1973), "Tekst i język. Problemy semantyczne" (Wrocław 1974), "Semantyka tekstu i języka" (Wrocław 1976), "Tekst-język-poetyka" (Wrocław 1978), "Słowiańska metryka porównawcza", t. 1-5 (Wrocław-Warszawa 1978-1993), "Tekst i zdanie" (Wrocław 1983), "Z polskich studiów slawistycznych", seria 6 (Wrocław 1984).

</doc>
<doc id="2008910" url="https://pl.wikipedia.org/wiki?curid=2008910" title="Juho Hanninen">
Juho Hanninen



</doc>
<doc id="2008911" url="https://pl.wikipedia.org/wiki?curid=2008911" title="Cedric Robert">
Cedric Robert



</doc>
<doc id="2008912" url="https://pl.wikipedia.org/wiki?curid=2008912" title="Pavel Valousek">
Pavel Valousek



</doc>
<doc id="2008914" url="https://pl.wikipedia.org/wiki?curid=2008914" title="Ryan AQM-91 Firefly">
Ryan AQM-91 Firefly

Ryan AQM-91 Firefly (Model 154) – amerykański, strategiczny bezzałogowy statek powietrzny (UAV - "unmanned aerial vehicle") opracowany pod koniec lat 60. XX wieku przez firmę Ryan Aeronautical Company. Aparat startował po zrzuceniu przez przenoszący go pod skrzydłem DC-130. Pomimo wybudowania 28 egzemplarzy AQM-91 nigdy nie wszedł do produkcji seryjnej i nie został wykorzystany operacyjnie.
Historia.
Podczas wojny w Wietnamie Stany Zjednoczone z powodzeniem wykorzystywały w roli bezzałogowych aparatów rozpoznawczych maszyny Ryan Model 147 Lightning Bug, które były specjalnie przystosowanymi do tego typu zadań latającymi celami Ryan Firebee. Pozytywne doświadczenia skłoniły firmę Ryan do zaproponowania w 1965 roku Centralnej Agencji Wywiadowczej budowy większego aparatu, zdolnego do wykonywania zadań strategicznych. Jednak w owym okresie CIA była zaangażowana w rozwój projektu Lockheed D-21. Nie zrażając się brakiem zainteresowania ze strony wywiadu wytwórnia zwróciła się z projektem do United States Air Force. Tym bardziej, że na początku 1965 roku siły powietrzne ogłosiły konkurs na nowy, strategiczny bezpilotowy aparat latający. Do konkursu obok Ryana stanęła również firma North American Aviation, ale w czerwcu 1966 roku okazało się, że to Ryan wyszedł z rywalizacji zwycięsko. Wytwórnia przystąpiła do opracowywania nowego bezzałogowego samolotu oznaczonego jako Model 154. Cały projekt ukrywał się pod kryptonimem "„Compass Arrow”". Nowa konstrukcja po raz pierwszy wzniosła się w powietrze we wrześniu 1968 roku. Pomimo zachowania całego programu budowy w tajemnicy, 4 sierpnia 1969 roku jeden z aparatów opadł na spadochronie w pobliżu ośrodka badań nuklearnych Los Alamos National Laboratory. „Tajemniczy obiekt” został sfotografowany przez miejscowych dziennikarzy, którzy opublikowali jego zdjęcia. Siły powietrzne ogłosiły, że na zdjęciach jest nowy latający cel przeznaczony do lotów na dużych wysokościach. Próby AQM-91 trwały do 1971 roku, pomimo zadowalających osiągów na drodze do produkcji seryjnej i wykorzystania operacyjnego stanęła polityka. Pierwotnie, głównym celem operacji, w której planowano wykorzystać AQM-91 miała być Chińska Republika Ludowa i jej poligon atomowy zlokalizowany w pobliżu jeziora Lob-nor. Jednak prezydent Richard Nixon rozpoczął względem komunistycznych Chin politykę odprężenia i normalizacji stosunków. W tym kontekście nie chciano narażać inicjatywy prezydenta na niepowodzenie prowokując Chińczyków lotami bezpilotowych aparatów zwiadowczych i cały program anulowano. Był to również jeden z powodów, obok problemów natury technicznej, dla którego zrezygnowano z użycia Lockheeda D-21, który również zmagał się z rozpoznaniem chińskiego poligonu.
Konstrukcja.
AQM-91 Firefly był dolnopłatem ze skrzydłami o dużym wydłużeniu i skosie, wykonanym – co jak na czasy, w których powstał było sporą innowacją – z kompozytów. Dzięki temu rozwiązaniu maszyna była bardzo trudno wykrywalna przez radar. Podwójne usterzenie pionowe. Na grzbiecie umocowany był silnik turboodrzutowy General Electric YJ97-GE-3. Z kolei dzięki takiemu umieszczeniu silnika zmniejszeniu ulegał ślad cieplny, jaki pozostawiały rozgrzane gazy silnikowe. Aparat przenosił panoramiczną kamerę, którą w przyszłości planowano stosować wymiennie z kamerą do zdjęć w podczerwieni lub systemami rozpoznawania sygnałów elektromagnetycznych i radiowych. AQM-91 startował po zrzuceniu z samolotu DC-130, który mógł przenosić dwa aparaty. AQM-91 kontynuował następnie samodzielnie zadanie lecąc po wcześniej zaprogramowanym kursie. Po wykonaniu zadania i powrocie nad przyjazne terytorium następowało lądowanie przy użyciu spadochronu. Firefly miał być przechwytywany przez śmigłowiec podczas opadania na spadochronie. Aparat wyposażony był w urządzenie do samozniszczenia w przypadku niezaprogramowanego lądowania na wrogim terytorium.

</doc>
<doc id="2008915" url="https://pl.wikipedia.org/wiki?curid=2008915" title="Volkan Isik">
Volkan Isik



</doc>
<doc id="2008916" url="https://pl.wikipedia.org/wiki?curid=2008916" title="Ptasi Szczyt">
Ptasi Szczyt

Ptasi Szczyt (539 m n.p.m.) (niem. "Flucht Koppe", cz. "Ptačí vrch") – góra graniczna w południowo-zachodniej Polsce i północnych Czechach, w Sudetach Środkowych, w Górach Kamiennych, w paśmie Gór Suchych.
Wzniesienie położone w Sudetach Środkowych, w Górach Kamiennych, we wschodniej części pasma Gór Suchych (cz. "Javoří hory"), stanowiąc jego południowo-wschodnie zakończenie. Na wschód od Ptasiego Szczytu znajdują się Włodowice. Przez wierzchołek przechodzi polsko-czeska granica państwowa. Czeska, zachodnia część wzniesienia znajduje się w Obszarze Chronionego Krajobrazu Broumovsko.
Jest to wzniesienie zbudowane z permskich skał wylewnych - melafirów (trachybazaltów). Niżej występują również permskie (czerwony spągowiec) skały osadowe - piaskowce i zlepieńce. Utwory te należą do północno-wschodniego skrzydła niecki śródsudeckiej.
Szczyt porośnięty lasem świerkowym regla dolnego, na zboczach łąki i nieużytki.
Turystyka.
Przez szczyt przechodzą szlaki turystyczne:

</doc>
<doc id="2008917" url="https://pl.wikipedia.org/wiki?curid=2008917" title="Enrique Garcia Ojeda">
Enrique Garcia Ojeda



</doc>
<doc id="2008918" url="https://pl.wikipedia.org/wiki?curid=2008918" title="Ulica Jana Matejki w Katowicach">
Ulica Jana Matejki w Katowicach

Ulica Jana Matejki w Katowicach (do 1922 i w latach 1939–1945 "Nikolaistraße") – jedna z ulic w katowickiej dzielnicy Śródmieście. Rozpoczyna swój bieg od placu Wolności. Biegnie około 120 metrów do skrzyżowania z ulicą Sądową, ulicą Mikołowską i ulicą Juliusza Słowackiego.
Opis.
Przy ulicy Jana Matejki 2 i 4 znajdują się zabytkowe budynki, wpisane do rejestru zabytków 17 czerwca 1988 (nr rej.: A.1369/88). Wzniesiono je na początku XX wieku w stylu secesji. Przy ul. Jana Matejki 3 zlokalizowany jest Dom Powstańca Śląskiego projektu arch. Zbigniewa Rzepeckiego, wybudowany w latach 1936–1937 w stylu funkcjonalizmu. 3 i 4 września 1939 budynek był najsilniejszym punktem oporu przeciwko hitlerowcom. Obrońcy bronili się w nim najdłużej w całym mieście, a wojska niemieckie musiały zdobywać go „piętro po piętrze”. Na jego fasadzie została umieszczona tablica upamiętniająca obrońców Katowic: powstańców śląskich i harcerzy. Do 2002 działało w budynku Kino Zorza. Obecnie swoją siedzibę posiada tam Klub Muzyczny "Pomarańcza".
W latach 2014–2015 wyburzono obiekt przy ul. J. Matejki 8. W 2019 wyburzono willę na tyłach domu powstańca, pochodzącą z IV ćwierci XIX w.
Do 1922 i w latach 1939–1945 ulica nosiła nazwę "Nikolaistraße" (część ulicy Mikołowskiej). W czasie wojny obronnej w 1939 obrońcy pod dowództwem kaprala Hińczuka obsadzili Liceum im. Marii Curie-Skłodowskiej, z którego ostrzeliwali wojska niemieckie wkraczające ulicą Jana Matejki.
Przy ul. Jana Matejki swoją siedzibę mają: przedsiębiorstwa wielobranżowe, Bielsko-Częstochowsko-Katowickie Stowarzyszenie Pośredników w Obrocie Nieruchomościami, kancelarie notarialne i adwokackie, prywatna praktyka psychoterapeutyczna, Stowarzyszenie Przyjaciół Dzieci Słońca, Śląskie Centrum Podatków Sp. z o.o.
Ulicą kursują autobusy ZTM.

</doc>
<doc id="2008919" url="https://pl.wikipedia.org/wiki?curid=2008919" title="Achim Mortl">
Achim Mortl



</doc>
<doc id="2008921" url="https://pl.wikipedia.org/wiki?curid=2008921" title="Mauricio Victorino">
Mauricio Victorino

Mauricio Bernardo Victorino Dansilio (ur. 11 października 1982 w Montevideo) – urugwajski piłkarz występujący najczęściej na pozycji środkowego obrońcy. Od 2009 roku zawodnik Universidadu de Chile, grającego w Primera División de Chile.
Kariera klubowa.
Victorino jest wychowankiem drużyny Nacionalu, skąd w 2004 na krótko przeszedł do Plaza Colonia. W latach 2005–2006 reprezentował seniorskie barwy Nacionalu (z którym zaliczył występy m.in. w Copa Libertadores), zaś w latach 2006–2007 grał w meksykańskim Veracruz. Tutaj zadebiutował 13 sierpnia 2006 w meczu z UNAM Pumas. Później powrócił do ojczyzny, skąd został sprzedany za sumę 600 tys. euro do chilijskiego Universidadu. Pierwszą bramkę w tej drużynie zdobył 30 sierpnia 2009 przeciwko Audax Italiano.
Kariera reprezentacyjna.
Victorino swój pierwszy mecz w dorosłej reprezentacji Urugwaju rozegrał 27 września 2006 w towarzyskim spotkaniu z Wenezuelą. Znalazł się też w szerokiej kadrze Urugwaju na Mundial 2010.

</doc>
<doc id="2008922" url="https://pl.wikipedia.org/wiki?curid=2008922" title="Stepan Vojtech">
Stepan Vojtech



</doc>
<doc id="2008923" url="https://pl.wikipedia.org/wiki?curid=2008923" title="4 Dywizja Rakietowa">
4 Dywizja Rakietowa

4 Harbińska Dywizja Rakietowa – związek taktyczny Wojsk Rakietowych Przeznaczenia Strategicznego Związku Radzieckiego, następnie – Rosji. Jednostki dywizji rozmieszczone były w Gornyj w obwodzie czytyjskim. Miejscowość ta znana jest pod nazwą Uljetowsk-45, faktycznie jest to miasto zamknięte ZATO Drowianaja. Pozostałe rejony dyslokacji, to miejscowości Czyta-46 i Czyta-47.
Zarys historyczny.
Na podstawie dyrektywy Ministra Obrony ZSRR nr org./59003 z 25 maja 1960 oraz rozkazu Głównodowodzącego Wojsk Rakietowych Przeznaczenia Strategicznego ZSRR nr 866414 z 4 czerwca 1960 – z dniem 1 grudnia 1960 na bazie 116 Brygady Artylerii, jednostek 46 Dywizji Pancernej, 36 i 98 szkół mechaników Wojsk Lotniczych oraz Zabajkalskiej Szkoły Lotniczej w mieście Nerczyńsk w obwodzie czytyjskim została sformowana 119 Brygada Rakietowa. Dowódcą brygady został Bohater Związku Radzieckiego płk Iwan Tiurin. W skład brygady weszły cztery pułki rakietowe – jednostki wojskowe nr 33952, 54024, 44127 i 54278. Sztab związku taktycznego stacjonował w mieście Nerczyńsk, a w 1964 został przeniesiony do miejscowości Dolino w obwodzie czytyjskim. Od 1965 dowództwo i sztab ZT stacjonowały w m. Gornyj (Drowianaja) położonej w odległości 98 km od Czyty.
29 maja 1961 dowództwo 119 Brygady Rakietowej na podstawie dyrektywy Ministra Obrony ZSRR nr org./9/59215 z 5 kwietnia 1961 zostało przeformowane w 4 Dywizję Rakietową (JW 44039) włączoną w skład 8 Samodzielnego Korpusu Rakietowego.
W październiku 1961 dywizji nadano nazwę wyróżniającą "Harbińska" - jako kontynuatorce tradycji bojowych 46 Harbińskiej Dywizji Pancernej.
Dywizja została wyposażona w międzykontynentalne kompleksy rakietowe R-16U (8K64; NATO: SS-7 Saddler) ze stanowiskami startowymi naziemnymi oraz w silosach. Stan osobowy pułków rakietowych został przeszkolony na państwowym poligonie rakietowym Bajkonur. Pierwszy dywizjon rakietowy rozpoczął pełnienie dyżuru bojowego z dniem 5 marca 1963. W kwietniu 1964 w skład dywizji zostały włączone dwa kolejne pułki rakietowe. W tym okresie pułki dysponowały piętnastoma stanowiskami startowymi (9 w silosach i 6 naziemnych). Jednostki bojowe rozmieszczono na zamkniętym obszarze o powierzchni 400 km kwadratowych pomiędzy łańcuchami Gór Jabłonowych oraz Gór Czerskiego w dolinie rzek Ingoda i Olenguj.
W maju 1964 w dywizji rozpoczęto prace nad budową pozycji startowych dla nowego kompleksu rakietowego UR-100 (8K84; NATO: SS-11 mod.1 Sego). Pierwszy pułk wyposażony w te rakiety rozpoczął dyżur bojowy 24 listopada 1966. Decyzją Głównodowodzącego Wojsk Rakietowych Przeznaczenia Strategicznego ZSRR w skład dywizji włączono trzy kolejne pułki rakietowe. W sierpniu 1967 wszystkie pułki dywizji pełniły dyżury bojowe. Stanowiska dowodzenia pułków zostały wyposażone w zautomatyzowane systemy dowodzenia „Sygnał”.
W 1967 jeden z pułków dywizji (JW 69796) został usamodzielniony i wyposażony w rakiety operacyjno-taktyczne TR-1 Temp (R-900, 9K76; NATO: SS-12 Scaleboard). W 1968 pułk przeniesiono do Zabajkalskiego Okręgu Wojskowego i przeformowano we frontową brygadę rakietową.
W 1970 w związku z przeformowaniem 8 Samodzielnego Korpusu Rakietowego w 53 Czytyjską Armię Rakietową – dywizja została włączona w skład armii.
W 1973 dywizja została wyposażona w nowy zmodernizowany typ rakiet balistycznych UR-100K (15A20; NATO: SS-11 mod.2 Sego). Jednocześnie ze składu dywizji wyłączono i rozformowano 3 pułki rakietowe wyposażone w rakiety R-16U. Dywizja wzięła udział w dwóch ćwiczeniach armijnych, w trakcie których przeprowadzono szkolno-bojowe starty rakiet UR-100K - "Wostok-74" i "Wostok-75".
W 1976 na uzbrojenie dywizji wprowadzono rakiety średniego zasięgu RSD-10 „Pionier”.
Poważnym wyzwaniem dla dywizji był udział w wielkich ćwiczeniach strategicznych kierowanych przez ministra obrony ZSRR pod kryptonimem „Wostok-81”. W trakcie ćwiczeń jeden z pułków dywizji odbył 160-kilometrowy marsz połączony z forsowaniem przez mobilne kompleksy rakietowe „Pionier” rzeki Ingoda, następnie grzbietu Gór Jabłonowych – wreszcie po osiągnięciu wyznaczonej pozycji przeprowadził pomyślnie trzy szkolno-bojowe starty rakiet „Pionier”. Pociski osiągnęły wyznaczone cele na kamczackim poligonie rakietowym Kura.
W 1988 w związku z podpisaniem układu o likwidacji rakiet średniego i bliskiego zasięgu zostały wycofane z dyżurów bojowych oraz rozformowane trzy pułki rakietowe ze składu dywizji. Jeden z pułków został przekazany do składu dywizji stacjonującej w Joszkar-Oła. W okresie od 26 sierpnia do 29 grudnia 1988 dywizja po raz pierwszy w historii Wojsk Rakietowych Przeznaczenia Strategicznego pod kontrolą grup inspekcyjnych USA przeprowadziła 36 startów rakiet RSD-10 "Pionier" - w celu ich likwidacji. W latach 1992-1994 w związku z układem o ograniczeniu zbrojeń strategicznych – ze składu dywizji Harbińskiej wycofane zostały trzy kolejne pułki rakietowe.
W 1995 na uzbrojenie dywizji przekazano nowy typ rakiet międzykontynentalnych – RT-2PM „Topol”. W składzie dywizji były wówczas dwa pułki z 18 stanowiskami startowymi.
Na podstawie dyrektywy I zastępcy ministra obrony Federacji Rosyjskiej nr 314/3/0839 z 14 listopada 2001 rozpoczęto przygotowania do rozformowania i likwidacji 4 Harbińskiej Dywizji Rakietowej. Ostatecznie dywizję rozformowano w październiku 2002. Obiekty infrastruktury przekazano wojskom Syberyjskiego Okręgu Wojskowego.

</doc>
<doc id="2008924" url="https://pl.wikipedia.org/wiki?curid=2008924" title="Pal Anders Ullevalseter">
Pal Anders Ullevalseter



</doc>
<doc id="2008925" url="https://pl.wikipedia.org/wiki?curid=2008925" title="The Hartford Courant">
The Hartford Courant

The Hartford Courant - amerykańska gazeta codzienna, największy dziennik w stanie Connecticut. Założony w 1764.

</doc>
<doc id="2008927" url="https://pl.wikipedia.org/wiki?curid=2008927" title="Piotr Bałujew">
Piotr Bałujew

Piotr Siemionowicz Bałujew, ros. Пётр Семёнович Балу́ев (ur. we Władykaukazie, zm. 2 marca 1923 w Moskwie) – rosyjski i radziecki wojskowy, generał kawalerii.
Życiorys.
Pochodził z rodziny oficerskiej. Ukończył Władymirowskie Gimnazjum Wojskowe w Kijowie i 1 Pawłowską Szkołę Wojskową. Oficer od 1876. Następnie ukończył Mikołajewską Akademię Sztabu Generalnego w 1882. Służył w sztabach Petersburskiego i Kaukaskiego Okręgu Wojskowego, potem w sztabie Obwodu Kaspijskiego, sztabie 4 KA, sztabie Wojska Dońskiego, jako wykładowca w Kozackiej Szkole Junkrów w Nowoczerkasku. Od 1900 w linii - był dowódcą batalionu, dowódcą 127 pułku piechoty, dowódcą 2 Brygady Piechoty w 16 Dywizji Piechoty. Od października 1904 służył jako szef sztabu 6 AK. W 1906 mianowany został generałem lejtnantem i dowódcą 17 Dywizji Piechoty, z którą w składzie 14 AK 4 Armii rozpoczął I wojnę światową.
18 sierpnia 1914 ze swą dywizją w m. Huta rozbił 11 pułk i zdobył jego sztandar. Od 30 sierpnia był dowódcą 6 AK w składzie 2 Armii. W okresie 29 - 30 września odblokowywał Twierdzę Osowiec, po czym jego Korpus został podporządkowany 10 Armii. Uderzeniem skrzydłowym od Grajewa wyszedł na tyły armii niemieckiej. Na początku października podporządkowany został dowódcy 1 Armii. 9 listopada był ranny, na leczeniu, po czym w grudniu wyznaczono go na dowódcę 5 AK. We wrześniu 1915 został mianowany generałem piechoty. W lutym w składzie 2 Armii w bitwie nad jeziorem Narocz - Wiśniewska, zajął Postawy biorąc do niewoli 1,3 tys. żołnierzy. Walczył w 1916 w operacji gen. A. Brusiłowa na rzekach Styr i Lipa. Od 10 listopada 1916 dowodził korpusem i Armią Specjalną w składzie Frontu Południowo-Zachodniego. Od 18 marca do 9 czerwca 1917 był dowódcą Armii Specjalnej. Przed operacją poleską w czerwcu 1917, wydzielił połowę sił Armii do rezerwy Frontu. Armia nie odgrywała żadnej roli w operacji. 9 lipca był dowódcą 11 Armii, ale już 19 lipca wrócił do dowodzenia Armią Specjalną. 23 lipca część Armii była ześrodkowana na rz. Strypa, a część na Wołyńsko-Halickiej rubieży w rej. Brodów, a rozbita w walkach część była na odcinku od rzeki Seret do rzeki Styr. W dniach 23-28 lipca bronił bez powodzenia Tarnopol, po czym zajął obronę od Radziwiłowa do Wołoczysk.
W dniach 24-31 lipca jako naczelny dowódca Frontu Południowo-Zachodniego przygotowywał Front do operacji zaczepnej. W czasie operacji (31 lipca - 13 sierpnia) jego Front wziął do niewoli 36 tys. jeńców i zdobył 121 dział. Razem Niemcy stracili 45 tys. ludzi w operacji. W czasie wycofywania z Galicji armie Frontu straciły ok. 20 tys. zabitych, 42 tys. wziętych do niewoli, 257 dział, 191 moździerzy, 546 ckm. Od 5 sierpnia 12 listopada 1917 został naczelnym dowódcą Frontu Zachodniego.
W 1918 wstąpił do Armii Czerwonej. W 1920 był członkiem Zebrania Specjalnego przy naczelnym dowódcy Armii Czerwonej. Pod koniec życia był wykładowcą.

</doc>
<doc id="2008928" url="https://pl.wikipedia.org/wiki?curid=2008928" title="Rezerwat przyrody Kręgi Kamienne (pomorskie)">
Rezerwat przyrody Kręgi Kamienne (pomorskie)



</doc>
<doc id="2008930" url="https://pl.wikipedia.org/wiki?curid=2008930" title="Włodzimierz Antonowicz">
Włodzimierz Antonowicz



</doc>
<doc id="2008931" url="https://pl.wikipedia.org/wiki?curid=2008931" title="Czad na Letnich Igrzyskach Olimpijskich 2008">
Czad na Letnich Igrzyskach Olimpijskich 2008

Czad na Letnich Igrzyskach Olimpijskich 2008 reprezentowało dwoje zawodników – oboje wystartowali w lekkoatletyce.
Był to dziesiąty start reprezentacji Czadu na letnich igrzyskach olimpijskich.
Wyniki reprezentantów Czadu.
Lekkoatletyka.
Mężczyźni
Kobiety

</doc>
<doc id="2008932" url="https://pl.wikipedia.org/wiki?curid=2008932" title="Let the Truth Be Told">
Let the Truth Be Told

Let the Truth Be Told jest dziewiątym studyjnym albumem amerykańskiego rapera Z-Ro. Został również wydany w edycji Chopped &amp; Screwed.

</doc>
<doc id="2008934" url="https://pl.wikipedia.org/wiki?curid=2008934" title="Gaizka Toquero">
Gaizka Toquero

Gaizka Toquero Pinedo (ur. 9 sierpnia 1984 w Vitorii) – hiszpański piłkarz narodowości baskijskiej, który gra na pozycji napastnika.
Kariera klubowa.
Toquero urodził się w Vitorii i po niezbyt długich epizodach w Realu Sociedad oraz kadrach C i B drużyny z Alaves, profesjonalne uprawianie piłki nożnej rozpoczął z SD Lemoną w sezonie 2006–2007. Rok później dołączył do Sestao River Club.
Podczas gry w Sestao zainteresował się nim Athletic Club, który pozyskał go w letnim okienku transferowym 2008 roku. Napastnik nie przypadł jednak do gustu Joaquína Caparrósa i natychmiastowo został wypożyczony do innego baskijskiego klubu, SD Eibar, głównie ze względu na nowego trenera tej drużyny, Carlosa Pouso, który wcześniej współpracował już z zawodnikiem.
Po rozegraniu 15 meczów w Segunda División Toquero został przywrócony do Athletic Bilbao (1 stycznia 2009 roku). Sześć dni później snajper zaliczył debiut w La Liga, kiedy to pojawił się na płycie boiska w drugiej połowie zremisowanego 1-1 meczu z RCD Espanyolem. Pierwszego gola dla klubu zdobył 4 marca 2009 roku w wygranym u siebie 3-0 spotkaniu Copa del Rey przeciwko Sevilli FC (4-2 w dwumeczu). Baskowie dostali się wtedy do finału rozgrywek, gdzie polegli 1-4 z ekipą FC Barcelony.
W sezonie 2009/2010 Toquero był drugim najlepszym strzelcem swojej drużyny, zdobył łącznie siedem bramek w lidze.

</doc>
<doc id="2008936" url="https://pl.wikipedia.org/wiki?curid=2008936" title="Alazani Gurdżaani">
Alazani Gurdżaani

SK Alazani Gurdżaani (gruz. სკ ალაზანი გურჯაანი) – klub piłkarski z siedzibą w Gurdżaani.
Historia.
Chronologia nazw:
Klub został założony w 1964 jako Alazani Gurdżaani. W tym że roku debiutował w rozgrywkach Klasy B, strefy 4 Mistrzostw ZSRR, w której występował do 1969. W 1970 w wyniku reorganizacji systemu lig spadł do Klasy B, strefy 2, a potem występował w rozgrywkach lokalnych.
W 1990 debiutował w pierwszych rozgrywkach o Mistrzostwo niepodległej Gruzji w Pirveli Liga i zdobył awans do Umaglesi Liga. W sezonie 1993/94 jako Erkvani Gurdżaani zajął 8 miejsce i spadł do Pirveli Liga. Przywrócił pierwotną nazwę i kontynuował występy w 2.lidze, a potem w niższych ligach. 1 lipca 2002 zmienił nazwę na Alazani-Merani Gurdżaani, a po roku powrócił do historycznej nazwy.

</doc>
<doc id="2008937" url="https://pl.wikipedia.org/wiki?curid=2008937" title="Erkvani Gurdżaani">
Erkvani Gurdżaani



</doc>
<doc id="2008941" url="https://pl.wikipedia.org/wiki?curid=2008941" title="Turcy (ujednoznacznienie)">
Turcy (ujednoznacznienie)

Nazwa "Turcy" może odnosić się do:

</doc>
<doc id="2008944" url="https://pl.wikipedia.org/wiki?curid=2008944" title="Kwas hydrohydroksylowy">
Kwas hydrohydroksylowy



</doc>
<doc id="2008947" url="https://pl.wikipedia.org/wiki?curid=2008947" title="A u was Murzynów biją!">
A u was Murzynów biją!

A u was Murzynów biją! – żartobliwe określenie sofizmatu polegającego na próbie odpierania argumentów lub zarzutów w dyskusji poprzez bezpośrednią krytykę dyskutanta, również w kwestiach niezwiązanych z tematem dyskusji. Celem takiego ataku jest podważenie moralnego prawa przeciwnika w dyskusji do formułowania zarzutów bądź skierowania dyskusji na inny temat. Taki sofizmat jest także znany jako .
Sformułowanie pochodzi z dowcipu o komputerze chwalącym Związek Radziecki, który nie potrafiąc odpowiedzieć na niewygodne pytanie zagranicznych dziennikarzy „w którym kraju ludzie żyją najbiedniej?” odpowiedział „a u was Murzynów biją!” (w odniesieniu do prześladowań czarnoskórych osób w USA).
Rasizm w USA jest dalej wykorzystywany przez media i polityków rosyjskich, a także chińskich, do krytyki USA i odwracania uwagi od zjawisk takich jak łamanie praw człowieka (np. dyplomaci chińscy, proszeni o komentarz nt. chińskich obozów w Sinciangu, często zmieniają temat na dyskusję ruchu Black Lives Matter).
Argument ten jest przykładem zabiegu erystycznego znanego jako "tu quoque" (łac. „ty też”) albo "argumentum ad personam" (łac. „argument przeciwko osobie”).

</doc>
<doc id="2008950" url="https://pl.wikipedia.org/wiki?curid=2008950" title="Zygmunt Waschko">
Zygmunt Waschko

Zygmunt Waschko (ur. 10 sierpnia 1925 w Poznaniu, zm. 5 września 2006 tamże) – architekt modernistyczny związany przede wszystkim z Poznaniem, Ghaną i Libią. Brat muzyka jazzowego – Romana.
Kariera zawodowa.
Gimnazjum i liceum ukończył w Warszawie na tajnych kompletach w 1944. Absolwent Wydziału Architektury Szkole Inżynierskiej w Poznaniu i Politechniki Wrocławskiej (magisterskie). 
Pracował kolejno w:
Był członkiem zarządu poznańskiego Oddziału SARP.
Życie prywatne.
Żonaty z architektem Marią Waschko, także związaną z Poznaniem. Miał z nią jedną córkę – Karinę. Ostatnie lata życia upłynęły małżeństwu na przezwyciężaniu trudnych chorób. Prochy architekta rozsypano na Cmentarzu Junikowskim 12 września 2006.

</doc>
<doc id="2008951" url="https://pl.wikipedia.org/wiki?curid=2008951" title="Archidiecezja ostrzyhomsko-budapeszteńska">
Archidiecezja ostrzyhomsko-budapeszteńska

Archidiecezja ostrzyhomsko-budapeszteńska – jedna z 3 diecezji w metropolii ostrzyhomsko-budapeszteńskiej. Powstała 31 maja 1993 z przekształcenia archidiecezji ostrzyhomskiej, której korzenie sięgają X wieku. Arcybiskup Ostrzyhomia i Budapesztu jest jednocześnie Prymasem Węgier. Katedrą archidiecezji jest Bazylika Matki Boskiej Wniebowziętej i św. Wojciecha w Ostrzyhomiu.
Podział administracyjny archidiecezji.
Parafie archidiecezji ostrzyhomsko-budapeszteńskiej są zorganizowane w następujących dekanatach:

</doc>
<doc id="2008953" url="https://pl.wikipedia.org/wiki?curid=2008953" title="FC Tokyo">
FC Tokyo



</doc>
<doc id="2008959" url="https://pl.wikipedia.org/wiki?curid=2008959" title="Mistrzostwa Świata w Łyżwiarstwie Szybkim w Wieloboju Sprinterskim 1972">
Mistrzostwa Świata w Łyżwiarstwie Szybkim w Wieloboju Sprinterskim 1972

3. Mistrzostwa świata w łyżwiarstwie szybkim w wieloboju sprinterskim odbyły się w Eskilstuna, w Szwecji w dniach 26–27 lutego 1972. Zawody rozegrano na Eskilstuna Isstadion. Zawodnicy dwukrotnie startowali na dystansie 500 i 1000 metrów. Najlepsi byli: reprezentantka RFN Monika Pflug (która ustanowiła również rekord świata w sprincie) oraz Fin Leo Linkovesi.
Uczestnicy.
W zawodach wzięło udział 26 łyżwiarek (25 sklasyfikowanych) i 35 łyżwiarzy (wszyscy sklasyfikowani) z 14 krajów.

</doc>
<doc id="2008964" url="https://pl.wikipedia.org/wiki?curid=2008964" title="Stanisław Maurer">
Stanisław Maurer

Stanisław Wawrzyniec Maurer (ur. 1932 w Łodzi, zm. 7 marca 2020) – polski prawnik, adwokat, sędzia Trybunału Stanu.
Życiorys.
Ukończył studia prawnicze na Uniwersytecie Łódzkim. Uzyskał uprawnienia adwokackie, po czym praktykował w tym zawodzie. W 1980 zaangażował się w działalność „Solidarności”. Na pierwszym Krajowym Zjeździe Delegatów pełnił funkcję eksperta prawnego. W latach 80. był obrońcą represjonowanych z przyczyn politycznych (m.in. Jerzego Kropiwnickiego i Grzegorza Palki). Współpracował z łódzkimi adwokatami zaangażowanymi w pomoc działaczom opozycji demokratycznej.
W latach 1991–1993 był członkiem Trybunału Stanu.
Wyróżniony odznaką „Adwokatura Zasłużonym” z 1995. W 2009 otrzymał Krzyż Komandorski Orderu Odrodzenia Polski, a w 2019 został odznaczony Krzyżem Wolności i Solidarności. 

</doc>
<doc id="2008965" url="https://pl.wikipedia.org/wiki?curid=2008965" title="PIIGS">
PIIGS

PIIGS, PIIGGS, wcześniej PIGS (ang. dosł. świnie) – skrótowiec określający państwa o złej sytuacji budżetowej. Akronim PIGS pierwotnie oznaczał Portugal, Italy, Greece, Spain" (Portugalia, Włochy, Grecja, Hiszpania). W związku z sytuacją gospodarczą od 2010 dołączono kolejne I oznaczające Ireland" (Irlandia), tworząc rozszerzoną formę: PIIGS. Niekiedy używana jest forma PIIGGS z dodatkowym G za Wielką Brytanię ("Great Britain").

</doc>
<doc id="2008967" url="https://pl.wikipedia.org/wiki?curid=2008967" title="Transocean">
Transocean

Transocean – drugi co do wielkości na świecie, jeśli chodzi o wartość rynkową dostawca specjalistycznego, morskiego sprzętu wydobywczego, w tym przede wszystkim mobilnych konstrukcji wykorzystywanych w morskim przemyśle wydobywczym paliw kopalnych (ropa naftowa, gaz ziemny). Przedsiębiorstwo z siedzibą w Vernier w Szwajcarii (kanton genewski) specjalizuje się w dzierżawie przenośnych platform wiertniczych, łącznie z kompleksowym wyposażeniem oraz odpowiednio przeszkolonymi pracownikami, świadcząc tym samym szeroką gamę usług dla przedsiębiorstw zajmujących się wydobyciem ropy naftowej i gazu ziemnego. Przeciętny dzienny koszt dzierżawy wynosi 240 tys. USD (2008), jednakże jest znacznie wyższy (nawet 630 tys. USD za dobę) w przypadku sprzętu wykorzystywanego do wierceń głębinowych sięgających poniżej 3000 m. Transocean zatrudnia 18 000 wysoko wykwalifikowanych pracowników.

</doc>
<doc id="2008969" url="https://pl.wikipedia.org/wiki?curid=2008969" title="Yūto Nagatomo">
Yūto Nagatomo

 – japoński piłkarz występujący na pozycji bocznego obrońcy w tureckim klubie Galatasaray SK.
Kariera klubowa.
Nagatomo skierował swoje pierwsze kroki sportowe do miejscowego klubu Ehime FC, gdzie nie poznano się na jego talencie. Zespół Saijo Kita Junior High School nie powtórzył tego błędu i pozwolił mu na grę w swoich barwach.
Po przenosinach do Fukuoki Yūto Nagatomo rozpoczął karierę w drużynie Higashi Fukuoka High School, z którą wziął udział w mistrzostwach szkół średnich. Następnie występował w klubie uniwersyteckim Meiji University. Dobre występy w tym zespole umożliwiły mu znalezienie się w jedenastce najlepszych piłkarzy drużyn uniwersyteckich.
W 2007 został zawodnikiem klubu F.C. Tokyo. Pierwszy mecz ligowy w nowych barwach rozegrał 8 marca 2008 z Vissel Kobe. Wyróżnił się w meczu z Júbilo Iwata, gdzie strzelił bramkę i zanotował asystę.
Cesena.
W 2010 roku Nagatomo został wypożyczony do włoskiej Ceseny, a w styczniu 2011 został wykupiony przez ten klub za 1,7 mln euro. Debiut Nagatomo w barwach "Koników Morskich" miał miejsce 28 sierpnia 2010 w ligowym meczu z AS Roma. Dla Ceseny zagrał łącznie w 16 meczach ligowych.
Inter.
Miesiąc później Cesena wypożyczyła go jednak do Interu Mediolan, który w zamian wypożyczył Davide Santona do "Koników Morskich". Debiut pierwszego Japończyka w barwach "Nerazzurrich" odbył się 6 lutego 2011 podczas wygranego 5:3 meczu z AS Romą, gdy zmienił Wesleya Sneijdera.
6 marca 2011 strzelił swoją pierwszą bramkę dla Interu w meczu z Genoą. Pod koniec marca wziął udział w charytatywnym meczu, z którego dochód został przekazany ofiarom trzęsienia ziemi w Japonii.
Dzięki występowi w meczu ćwierćfinałowym Ligi Mistrzów z FC Schalke 04 stał się drugim Japończykiem grającym w tych rozgrywkach po Keisuke Hondzie. Po zakończeniu sezonu Inter zdecydował się wykupić go z Ceseny za 10,95 mln euro (w tym połowę praw do Luki Garritano i Luki Caldiroli).
2 grudnia 2011 zanotował dwie asysty w spotkaniu z US Lecce. 20 września 2012 strzelił wyrównującą bramkę na 2:2 Rubinowi Kazań w ramach rozgrywek Ligi Europy.
Z Interem wiąże go umowa zawarta w styczniu 2013, a obowiązująca do czerwca 2016 r., na mocy której Nagatomo otrzymuje rocznie 0,8 mln euro wynagrodzenia.
Kariera reprezentacyjna.
W 2007 reprezentował Japonię na Uniwersjadzie w Bangkoku. Później Nagatomo występował w drużynie U-22 walczącej o olimpijską kwalifikację.
W pierwszej reprezentacji Japonii zadebiutował 24 maja 2008 w meczu z Wybrzeżem Kości Słoniowej. Tego samego roku wystąpił na Igrzyskach Olimpijskich w Pekinie. Pierwszą bramkę dla Japonii zdobył 13 listopada 2008 w meczu z Syrią. Niedługo potem 31 maja 2009 zdobył drugiego gola w reprezentacji, a także zaliczył asystę. W spotkaniu z Ghaną, rozegranym 9 września 2009, asystował przy dwóch bramkach.
W maju 2010 został powołany do kadry narodowej na Mistrzostwa Świata 2010 w Południowej Afryce. W styczniu 2011 zdobył Puchar Azji, będąc jednym z liderów drużyny. To po jego dośrodkowaniu padła zwycięska bramka.
Styl gry.
Yuto Nagatomo to dynamiczny lewy obrońca. Andrea Stramaccioni wystawiał go także jako bocznego pomocnika w ustawieniu 3-4-3. Charakteryzuje go świetna szybkość, dynamika i kontrola nad piłką, co pomaga mu wygrywać liczne pojedynki jeden na jeden. Posiada duże umiejętności w grze ofensywnej. Potrafi celnie dośrodkowywać z obu nóg. Inspiruje się grą Vincenta Candeli.
Życie prywatne.
Dziadek Yūto, Tatsuo Yoshida oraz jego brat Minoru byli słynnymi kolarzami keirinowymi. Nagatomo jako jeden z niewielu piłkarzy Serie A posiada wyższe wykształcenie. Jego ulubionymi daniami są risotto alla parmigiana i piadina.

</doc>
<doc id="2008972" url="https://pl.wikipedia.org/wiki?curid=2008972" title="Maria Waschko">
Maria Waschko

Maria Waschko (ur. 28 października 1925 w Toruniu, zm. 21 marca 2007 w Poznaniu) – architekt modernistyczna, związana przede wszystkim z Poznaniem i działająca głównie w obszarze zdrowia publicznego. 
Ukończyła II Liceum w Poznaniu przed II wojną światową. W 1951 roku ukończyła studia na Wydziale Architektury Szkoły Inżynierskiej w Poznaniu. W latach 1950-1955 w Dyrekcji Budowy Osiedli Robotniczych. Od 1955 do 1973 pracownik poznańskiego Miastorpojektu (projektant). W 1968 uhonorowana srebrną odznaka Miastoprojektu. Od 1987 Prawa Twórcy. Członek SARP i Stowarzyszenia Szpitalnictwa Polskiego. Została pochowana na Cmentarzu Junikowo w Poznaniu (pole 11, rząd 23, grób 6).
Życie prywatne.
Żona Zygmunta Waschko – architekta również związanego z Poznaniem i Afryką. Miała z nim jedną córkę – Karinę. Zmarła po kilkuletniej chorobie, podobnie, jak mąż rok wcześniej (2006).

</doc>
<doc id="2008975" url="https://pl.wikipedia.org/wiki?curid=2008975" title="Ciąg Moore'a-Smitha">
Ciąg Moore'a-Smitha



</doc>
<doc id="2008976" url="https://pl.wikipedia.org/wiki?curid=2008976" title="Rugosa">
Rugosa



</doc>
<doc id="2008977" url="https://pl.wikipedia.org/wiki?curid=2008977" title="Tetracoralla">
Tetracoralla



</doc>
<doc id="2008978" url="https://pl.wikipedia.org/wiki?curid=2008978" title="Fiodor Ogorodnikow">
Fiodor Ogorodnikow

Fiodor Jewłampijewicz Ogorodnikow, (ur. we Władykaukazie, zm. 3 marca 1939 w Moskwie) – rosyjski wojskowy, generał porucznik, profesor.
Życiorys.
Ukończył Aleksandrowski Korpus Kadetów i Nikołajewską Oficerską Szkołę Inżynieryjną. Oficer od 1887. Następnie ukończył Nikołajewską Akademię Sztabu Generalnego w 1893. Służył w sztabie dywizji, w dowództwie wojsk kozackich w Wojskowym Komitecie Naukowym Sztabu Głównego. Od maja 1903 profesor statystyki i geografii wojennej Nikołajewskiej Akademii Sztabu Generalnego. Od października 1903 attaché wojskowy Rosji w Chinach. Od kwietnia 1907 dowódca 1 Szlisersburskiego Pułku Piechoty. W maju 1911 mianowany generałem majorem i szefem sztabu 25 KA, z którym rozpoczął I wojnę światową.
Od 14 listopada 1914 generał ds. zadań specjalnych przy dowódcy 10 Armii, od marca 1915 szef sztabu 20 KA, od sierpnia 1915 dowódca 26 Dywizji Piechoty, mianowany generałem porucznikiem. Od 11 sierpnia 1916 dowódca 125 Dywizji Piechoty.
Po rewolucji lutowej 1917, od kwietnia dowódca 17 KA. Na czele Korpusu walczył w operacji czerwcowej 1917 w szeregach 11 Armii. W czasie operacji działał nieumiejętnie i jego Korpus został rozbity. Oddany do dyspozycji dowódcy Kijowskiego Okręgu Wojskowego. Po zdjęciu Ł. Korniłowa, od 29 sierpnia naczelny dowódca Frontu Południowo-Zachodniego. Wypuścił z aresztów żołnierzy aresztowanych za działania rewolucyjne, zwolnił z wojska oficerów popierających Korniłowa. Po kilku dniach dowodzenia doszło do odmowy posłuszeństwa wśród żołnierzy Frontu. Odwołany ze stanowiska 9 września. 
W lutym 1918 wstąpił do Armii Czerwonej. Wyznaczony na dowódcę Białomorskiego Okręgu Wojskowego, następnie szef zaopatrzenia Frontu Zachodniego. Od 1920 był wykładowcą w Akademii Robotniczo Chłopskiej Armii Czerwonej i służył w sztabie RChACz. Od 1932 szef katedry historii wojen Wojskowej Akademii Transportu, później profesor Wojskowej Akademii im. Frunzego. W 1935 mianowany do stopnia komdiwa Armii Czerwonej. 
Pochowany na Cmentarzu Nowodziewiczym.

</doc>
<doc id="2008979" url="https://pl.wikipedia.org/wiki?curid=2008979" title="Rugozy">
Rugozy



</doc>
