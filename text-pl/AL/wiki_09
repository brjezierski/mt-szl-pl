<doc id="2016360" url="https://pl.wikipedia.org/wiki?curid=2016360" title="Harry Stafford">
Harry Stafford

Harry Stafford (ur. 1869 lub 1870 w Crewe, zm. 1940 w Ottawie) – angielski piłkarz, występujący na pozycji obrońcy, przez wiele lat związany z klubem piłkarskim Manchester United.
Jako młody człowiek pracował jako kotlarz, a w wolnych chwilach grał z kolegami w piłkę w drużynie Southport Central. Jego talent sprawił, że w 1892 roku podpisał kontrakt z klubem Crewe Alexandra. W roku 1895 podjął pracę w Lancashire and Yorkshire Railway, w związku z czym dołączył do należącej do tego przedsiębiorstwa drużyny Newton Heath L&amp;YR. Stafford został mianowany kapitanem zespołu i stał się jego najważniejszym zawodnikiem. W barwach tego klubu strzelił również jedynego gola w swej karierze - 5 stycznia 1901 roku w meczu Pucharu Anglii z Portsmouth F.C..
Kiedy drużyna w 1902 r. popadła w poważne kłopoty finansowe, Harry wraz z kolegami zaangażowali się w zbiórkę pieniędzy i szukanie sponsorów. Przypadek sprawił, że do "pomocy" zaangażowali również psa Harry'ego - bernardyna, a ten uciekł i trafił do domu Johna Henry Daviesa - lokalnego biznesmena, właściciela browaru. Kiedy Harry odnalazł swojego ulubieńca, panowie zaprzyjaźnili się, a John Davies podjął decyzję o przeznaczeniu znacznych środków finansowych na ratowanie klubu. Tak narodził się Manchester United.
Stafford wraz z Daviesem zostali dyrektorami Manchester United, przy czym Harry nadal aktywnie grał, aż do 7 marca 1903r. Na koniec sezonu 1902-1903 władze klubu - Stafford i ówczesny menedżer MU James West, zostały zawieszone przez angielską federację piłki nożnej, za dokonywanie nielegalnych wypłat dla zawodników.
Harry wycofał się z działalności w klubie i zmienił branżę na hotelarską - prowadził hotel najpierw w Walii, a potem w Kanadzie.

</doc>
<doc id="2016366" url="https://pl.wikipedia.org/wiki?curid=2016366" title="Costică Ștefănescu">
Costică Ștefănescu

Costică Ștefănescu (ur. 26 marca 1951 r. w Bukareszcie, zm. 20 sierpnia 2013 tamże) – rumuński piłkarz i trener, reprezentant kraju grający na pozycji obrońcy.
Kariera klubowa.
Karierę piłkarską rozpoczął w 1969 w klubie FC Steaua Bukareszt. W klubie tym 2 razy zdobył Puchar Rumunii w latach 1970 i 1971. Przez 4 lata gry w tym klubie wystąpił w 77 spotkaniach i strzelił 9 bramek. W 1973 podpisał kontrakt z zespołem Universitatea Craiova. W klubie tym 3 razy zdobył Mistrzostwo Rumunii w sezonach 1973/1974, 1979/1980 i 1980/1981. Zdobył także z tym zespołem 4 razy Puchar Rumunii w latach 1977, 1978, 1981 i 1983. Osiągnął także półfinał Pucharu UEFA w sezonie 1982/1983. W sumie w zespole Universitatea grał przez 13 lat i w 378 spotkaniach strzelił 10 bramek. W 1986 przeszedł do zespołu FC Brașov jako grający trener. W zespole tym wystąpił w 35 spotkaniach. W 1988 zakończył karierę piłkarską.
Kariera reprezentacyjna.
Karierę reprezentacyjną rozpoczął 14 sierpnia 1977 w meczu przeciwko reprezentacji Czechosłowacji. Został powołany na Euro 1984. Karierę reprezentacyjną zakończył 13 listopada 1985 meczem przeciwko reprezentacji Turcji. W sumie w reprezentacji wystąpił w 66 spotkaniach.
Kariera trenerska.
Karierę trenerską rozpoczął w 1986 jako grający trener w zespole FC Brașov. Był nim do 1988, a do 1989 tylko trenerem. W 1990 przez kilka miesięcy był trenerem FC Steaua Bukareszt. W 1991 pracował w katarskim zespole Al-Wakrah. W 1992 powrócił do Rumunii do zespołu FCM Bacău. W 1993 został trenerem zespołu Politehnica Timișoara. W 1994 objął posadę asystenta trenera reprezentacji Rumunii. Był nim na Euro 1996 i na Mundialu 1998. Po tym turnieju stracił pracę. W 1999 trenował Astrę Ploeszti. W 2000 pracował z piłkarzami FCM Reșița. W 2001 został trenerem izraelskiego zespołu Hapoel Holon F.C. Trenował go do 2002. W 2003 przez kilka miesięcy pracował w saudyjskim Al-Shola. W tym samym roku zasiadł na ławce trenerskiej drużyny Al-Jaish Damascus. Z zespołem tym w 2004 zdobył AFC Cup. W tym samym roku wygrał Puchar Syrii. W 2006 został trenerem klubu, w którym jako piłkarz osiągnął najwięcej, czyli Universitatea Craiova. Pomógł drużynie w awansie do Ligi I. W 2007 pracował w Al-Wahda. W 2008 trenował Najran SC. Od 2009 był trenerem klubu Al Tadamon. Potem trenował kluby Al-Jaish Damaszek i Al Shamal
Okoliczności śmierci.
Costică Ștefănescu popełnił samobójstwo. 62-latek wyskoczył z okna na piątym piętrze szpitala w Bukareszcie. Costică od dłuższego czasu był chory na raka płuc, a przez ostatnie dni życia ważył jedynie 35 kilogramów i był dokarmiany dożylnie.

</doc>
<doc id="2016367" url="https://pl.wikipedia.org/wiki?curid=2016367" title="Europejska Nagroda Muzyczna MTV dla najlepszego polskiego wykonawcy">
Europejska Nagroda Muzyczna MTV dla najlepszego polskiego wykonawcy

Europejska Nagroda Muzyczna MTV dla najlepszego polskiego wykonawcy – nagroda przyznawana przez polską redakcję MTV podczas corocznego rozdania MTV Europe Music Awards. Nagrodę dla najlepszego polskiego wykonawcy po raz pierwszy przyznano w 2000. O zwycięstwie decydują widzowie za pomocą głosowania internetowego i telefonicznego (smsowego).
New Sound of Europe.
W 2007 wprowadzono nową kategorię – "New Sound of Europe" (Nowe odkrycie w Europie), która polegała na głosowaniu na nowe zespoły zaprezentowane przez regionalne oddziały MTV Europe. MTV Polska reprezentował zespół Coma, który wygrał w krajowej preselekcji z zespołami Cool Kids of Death, NOT, Hurt i The Car Is on Fire. W europejskim głosowaniu odpadł jako jeden z pierwszych.

</doc>
<doc id="2016368" url="https://pl.wikipedia.org/wiki?curid=2016368" title="Liga Światowa w Piłce Siatkowej 1998">
Liga Światowa w Piłce Siatkowej 1998

Liga Światowa w Piłce Siatkowej 1998 (ang. 1998 FIVB Volleyball World League) – 9. edycja międzynarodowego turnieju siatkarskiego zorganizowanego przez Międzynarodową Federację Piłki Siatkowej (FIVB) dla 12 narodowych reprezentacji.
Rywalizacja składała się z trzech faz: fazy interkontynentalnej, fazy play-off oraz turnieju finałowego. Faza interkontynentalna trwała od 15 maja do 21 czerwca, natomiast faza play-off od 13 do 15 lipca. Turniej finałowy rozegrany został w dniach 17-19 lipca w Forum di Assago w Assago niedaleko Mediolanu. Oficjalnym miastem-gospodarzem turnieju finałowego był Mediolan.
Zwycięzcą Ligi Światowej 1998 została po raz pierwszy reprezentacja Kuby. Najlepszym punktującym turnieju został Kubańczyk Osvaldo Hernández.
W rozgrywkach zadebiutowała reprezentacja Polski.
Faza interkontynentalna.
Wszystkie godziny według czasu lokalnego.

</doc>
<doc id="2016370" url="https://pl.wikipedia.org/wiki?curid=2016370" title="Układ współrzędnych ekliptycznych">
Układ współrzędnych ekliptycznych



</doc>
<doc id="2016371" url="https://pl.wikipedia.org/wiki?curid=2016371" title="Reino Paasilinna">
Reino Paasilinna

Reino Paasilinna (ur. 5 grudnia 1939, zm. 21 lipca 2022 w Helsinkach) – fiński dziennikarz i polityk, deputowany krajowy, w latach 1996–2009 poseł do Parlamentu Europejskiego.
Życiorys.
Urodził się na statku „Aunus” na Oceanie Arktycznym. Z wykształcenia magister nauk społecznych, w 1995 uzyskał stopień naukowy doktora w tej dziedzinie. Do 1961 pracował w różnych branżach, następnie zajął się działalnością dziennikarską w telewizji. Od 1974 do 1983 był sekretarzem prasowym i doradcą w fińskich ambasadach, najpierw w Moskwie, później w Waszyngtonie. W latach 1983–1989 zasiadał w Eduskuncie z ramienia Socjaldemokratycznej Partii Finlandii. Po odejściu z parlamentu od 1990 do 1994 był dyrektorem generalnym i prezesem fińskiego publicznego nadawcy radiowo-telewizyjnego Yleisradio. W latach 1992–1994 pełnił jednocześnie funkcję prezesa zarządu Euronews i wiceprzewodniczącego Europejskiej Unii Nadawców.
Od 1995 do 1996 ponownie był posłem do krajowego parlamentu, reprezentował go w Zgromadzeniu Parlamentarnym Rady Europy. W latach 1998–1999 był radnym Helsinek. W 1996 uzyskał mandat posła do Parlamentu Europejskiego, odnawiał go w wyborach w 1999 i 2004. Zasiadał w grupie Partii Europejskich Socjalistów, pracował m.in. w Komisji Przemysłu, Badań Naukowych i Energii, przez szereg lat był wiceprzewodniczącym Delegacji do Komisji Współpracy Parlamentarnej UE-Rosja. W PE zasiadał do 2009.
Kawaler Orderu Lwa Finlandii (1995).

</doc>
<doc id="2016372" url="https://pl.wikipedia.org/wiki?curid=2016372" title="Parafia św. Władysława w Kunowie">
Parafia św. Władysława w Kunowie

Parafia pw. Świętego Władysława w Kunowie - parafia rzymskokatolicka znajdująca się w diecezji sandomierskiej w dekanacie kunowskim. 
Erygowana w 1281. Mieści się przy ulicy Kościelnej.

</doc>
<doc id="2016376" url="https://pl.wikipedia.org/wiki?curid=2016376" title="Ellen Allien">
Ellen Allien

Ellen Allien (Ellen Fraatz) – urodzona w Berlinie DJ, wokalistka, producentka, wykonująca muzykę elektroniczną, założycielka wytwórni płytowej BPitch Control. Swoją karierę zaczynała w 1992 roku w berlińskich klubach Tresor, Bunker i E-Werk, gdzie była rezydentem. Przez dwa lata prowadziła własną audycję w berlińskim radiu Kiss-FM. W 1995 założyła swój pierwszy label muzyczny nazwany za audycją „Braincandy”, jednak po dwóch latach z powodu małej popularności, „Braincandy” przestał istnieć. W zamian, Ellen Allien zaczęła organizować cykliczną imprezę pod nazwą „B Pitch”, a w 1999 założyła nową wytwórnię „BPitch Control”, która okazała się sukcesem.

</doc>
<doc id="2016378" url="https://pl.wikipedia.org/wiki?curid=2016378" title="Lasse Lehtinen">
Lasse Lehtinen

Lasse Antero Lehtinen (ur. 23 stycznia 1947 w Kotce) – fiński polityk i dziennikarz, deputowany krajowy, w latach 2004–2009 poseł do Parlamentu Europejskiego.
Życiorys.
Z wykształcenia filozof, w 2002 uzyskał w tej dziedzinie stopień doktora na Uniwersytecie w Oulu. W 1962 rozpoczął pracę w zawodzie dziennikarza. Od 1968 do 1980 był radnym w Kuopio. W latach 1972–1983 zasiadał w Eduskuncie z ramienia Socjaldemokratycznej Partii Finlandii. Następnie przez siedem lat związany z dyplomacją. Później zajął się produkcją programów telewizyjnych, ponownie pracował jako dziennikarz. W latach 1999–2005 prowadził "Haluatko miljonääriksi?", fińską edycję programu "Who Wants to Be a Millionaire?".
W 2004 uzyskał mandat posła do Parlamentu Europejskiego. Zasiadał w grupie Partii Europejskich Socjalistów, pracował m.in. w Komisji Rynku Wewnętrznego i Ochrony Konsumentów, był wiceprzewodniczącym Delegacji do spraw stosunków z Kanadą. W PE zasiadał do 2009.
W listopadzie 2010 wybrany na przewodniczącego fińskiej ligi piłkarskiej.

</doc>
<doc id="2016382" url="https://pl.wikipedia.org/wiki?curid=2016382" title="Stewart SF1">
Stewart SF1

Stewart SF1 – samochód Formuły 1, zaprojektowany przez Alana Jenkinsa dla zespołu Stewart na sezon 1997. Kierowcami zespołu byli Rubens Barrichello oraz Jan Magnussen. Stewart debiutował w sezonie 1997, SF1 był zatem pierwszym samochodem tego zespołu.
Samochód zaczął być testowany w grudniu 1996 roku. Wiele mniejszych zespołów, które debiutowały w połowie lat 90. (Pacific, Forti, Simtek, Lola), szybko wycofywało się z Formuły 1. Stewart zapewnił sobie jednak wsparcie Forda, który udzielił zespołowi gwarancji na dostawę silników przez pięć lat oraz uczynienie z niego niejako zespołu fabrycznego Forda.
Model SF1 był na tyle konkurencyjny, by regularnie zdobywać punkty, ale miał duże problemy z niezawodnością – zawodnicy zespołu w sumie dojechali podczas sezonu do mety 8 razy. Problemy sprawiał głównie silnik. W związku z tym jedynie punkty dla zespołu zdobył Barrichello w Grand Prix Monako, kiedy to zdobył drugie miejsce. Zespół zdobył więc w sezonie 6 punktów, co dało mu dziewiąte miejsce w klasyfikacji generalnej konstruktorów.

</doc>
<doc id="2016383" url="https://pl.wikipedia.org/wiki?curid=2016383" title="Wiskacza górska">
Wiskacza górska

Wiskacza górska ("Lagidium viscacia") – gatunek ssaka z rodziny szynszylowatych występujący w Ameryce Południowej, w Peru, Boliwii, Chile i Argentynie.
Biotop.
Żyją na skalistych terenach pokrytych rzadką roślinnością.
Wygląd.
Masa ciała ok. 3 kg. Zwierzę podobne do królika, o miękkim, żółtym lub szarym futrze. Koniec ogona czarny. Długie uszy zakończone kępkami białej sierści.
Tryb życia.
Dzienny tryb życia, najbardziej aktywny o wschodzie i zachodzie słońca. Roślinożerny, zjada każdą roślinność, jaką uda mu się znaleźć.
Rozmnażanie.
Okres godowy trwa od października do grudnia. Po 120-140 dniach ciąży samica rodzi jedno młode. Matka karmi młode mlekiem przez 8 tygodni, chociaż już od pierwszego dnia życia może ono jeść pokarm stały.
Zagrożenie.
Gatunek nie jest bezpośrednio zagrożony wyginięciem, ale liczba osobników spada, ponieważ ludzie polują na niego dla mięsa i skóry.

</doc>
<doc id="2016387" url="https://pl.wikipedia.org/wiki?curid=2016387" title="Riitta Myller">
Riitta Myller

Riitta Myller (ur. 12 lipca 1956 w Joensuu) – fińska polityk i dziennikarka, deputowana krajowa, w latach 1995–2009 posłanka do Parlamentu Europejskiego.
Życiorys.
Z wykształcenia socjolog, ukończyła studia na Uniwersytecie w Tampere. Od 1980 do 1995 była radną swojej rodzinnej miejscowości. W latach 1983–1987 jako freelancer pracowała dla Yleisradio. Następnie do 1994 zasiadała w Eduskuncie z ramienia Socjaldemokratycznej Partii Finlandii.
W 1995 uzyskała mandat posłanki do Parlamentu Europejskiego. Była później wybierana w wyborach powszechnych kolejno w 1996, 1999 i 2004. Zasiadała w grupie Partii Europejskich Socjalistów w latach 1997–2004 jako jej wiceprzewodnicząca), pracowała m.in. w Komisji Ochrony Środowiska Naturalnego, Zdrowia Publicznego i Bezpieczeństwa Żywności. W PE zasiadała do 2009. W tym samym roku została przewodniczącą rady miejskiej w Joensuu, a w 2011 po szesnastu latach przerwy powróciła do Eduskunty, utrzymując mandat również w 2015.

</doc>
<doc id="2016388" url="https://pl.wikipedia.org/wiki?curid=2016388" title="Tanzania na Letnich Igrzyskach Olimpijskich 2008">
Tanzania na Letnich Igrzyskach Olimpijskich 2008

Reprezentacja Tanzanii na Letnich Igrzyskach Olimpijskich 2008 w Pekinie liczyła 10 zawodników. Był to jedenasty start Tanzanii na letnich igrzyskach olimpijskich.
Wyniki reprezentantów Tanzanii.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2016390" url="https://pl.wikipedia.org/wiki?curid=2016390" title="Praga 6">
Praga 6

Praga 6 – największa dzielnica Pragi rozciągająca się w północno-zachodniej części miasta, na zachód od Wełtawy. Składa się z mniejszych dzielnic: Ruzyně, Liboc, Veleslavín, Vokovice, Dejvice, Střešovice, Břevnov, Sedlec, Bubeneč i Hradczany.
Obszar dzielnicy wynosi 41,54 km² i jest zamieszkiwany przez 99 263 mieszkańców (2006).

</doc>
<doc id="2016391" url="https://pl.wikipedia.org/wiki?curid=2016391" title="Pan Ki-mun">
Pan Ki-mun



</doc>
<doc id="2016395" url="https://pl.wikipedia.org/wiki?curid=2016395" title="Seks nocy letniej">
Seks nocy letniej

Seks nocy letniej ("A Midsummer Night's Sex Comedy") – amerykańska komedia z 1982 roku w reżyserii i ze scenariuszem Woody’ego Allena. Była luźno inspirowana sztuką Szekspira "Sen nocy letniej", a bardziej bezpośrednio filmem "Uśmiech nocy" Ingmara Bergmana z 1955 roku.
Jest pierwszym z trzynastu filmów Allena z udziałem jego ówczesnej partnerki życiowej Mii Farrow. Jest również jedynym obrazem tego reżysera, który otrzymał niechlubną nominację do Złotej Maliny. Ścieżka dźwiękowa w całości składa się z kompozycji Felixa Mendelssohna-Bartholdiego. Jego słynny marsz weselny stanowi tło dla napisów początkowych filmu.
Opis fabuły.
Film rozgrywa się w wiejskiej posiadłości, niedaleko Nowego Jorku, na początku XX wieku. Jej właścicielem jest Andrew, doradca inwestycyjny i wynalazca-amator. Cała akcja trwa niespełna dwa dni, w weekend poprzedzający kameralny ślub dużo starszego kuzyna żony Andrew, który ma się odbyć na terenie posiadłości. W ciągu nieco ponad doby bohaterowie zaczynają podkochiwać się w sobie i pożądać się, jednak w zupełnie innych konfiguracjach par niż te, w jakich tu przyjechali.
Obsada.
i inni

</doc>
<doc id="2016396" url="https://pl.wikipedia.org/wiki?curid=2016396" title="Neuenkirchen (powiat Diepholz)">
Neuenkirchen (powiat Diepholz)

Neuenkirchen – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Schwaförden.

</doc>
<doc id="2016397" url="https://pl.wikipedia.org/wiki?curid=2016397" title="Istota (film 2009)">
Istota (film 2009)

Istota (ang. "Splice") – francusko-kanadyjsko-amerykański thriller science fiction w reżyserii Vincenzo Natali z 2009 roku.
Fabuła.
Elsa i Clive to dwójka ambitnych naukowców. Razem pracują nad badaniami genetycznymi. Z racji wykonywanej pracy, często spotykają się z trudnymi pytaniami dotyczącymi etyki i kwestii prawnych. Naukowcy jednak nie poddają się przez niezręczne pytania i kontynuują swoją pracę. Pewnego dnia postanawiają połączyć DNA dwóch różnych istot. Eksperyment przebiega pomyślnie, lecz wkrótce pojawiają się poważne problemy. 
Obsada.
i inni.

</doc>
<doc id="2016398" url="https://pl.wikipedia.org/wiki?curid=2016398" title="Herb Łasina">
Herb Łasina

Herb Łasina – jeden z symboli miasta Łasin i gminy Łasin w postaci herbu określony w uchwale Nr XXX/195/98 rady miejskiej z 27 stycznia 1998.
Wygląd i symbolika.
Herbem miasta jest ścięta głowa św. Jana Chrzciciela umieszczona na kielichu, położona w polu między dwoma drzewkami o dębowych liściach, znajdująca się na czerwonej tarczy herbowej.

</doc>
<doc id="2016401" url="https://pl.wikipedia.org/wiki?curid=2016401" title="Paasilinna">
Paasilinna



</doc>
<doc id="2016403" url="https://pl.wikipedia.org/wiki?curid=2016403" title="Mistrzostwa Świata w Piłce Nożnej 2010/Grupa G">
Mistrzostwa Świata w Piłce Nożnej 2010/Grupa G

Mecze Mistrzostw Świata w grupie G odbywają się w dniach 15, 20, 21 oraz 25 czerwca. Rywalizacja o dwa miejsca premiowane awansem toczyła się pomiędzy drużynami Brazylii (5-krotni mistrzowie świata), Korei Północnej, Wybrzeża Kości Słoniowej oraz Portugalii. Drużyny z grupy G w 1/8 finału spotkały się z drużynami z grupy H.

</doc>
<doc id="2016405" url="https://pl.wikipedia.org/wiki?curid=2016405" title="Alexander Huber (wspinacz)">
Alexander Huber (wspinacz)

Alexander Huber (ur. 30 grudnia 1968 w Trostberg, Bawaria) – niemiecki wspinacz.
Jego starszy brat Thomas jest również wspinaczem i często partnerem wspinaczkowym Alexandra.

</doc>
<doc id="2016406" url="https://pl.wikipedia.org/wiki?curid=2016406" title="Affinghausen">
Affinghausen

Affinghausen (dolnoniem. "Affinghusen" lub "Affjehusen") - miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Schwaförden.

</doc>
<doc id="2016407" url="https://pl.wikipedia.org/wiki?curid=2016407" title="Affinghusen">
Affinghusen



</doc>
<doc id="2016408" url="https://pl.wikipedia.org/wiki?curid=2016408" title="Affjehusen">
Affjehusen



</doc>
<doc id="2016410" url="https://pl.wikipedia.org/wiki?curid=2016410" title="Costica Stefanescu">
Costica Stefanescu



</doc>
<doc id="2016412" url="https://pl.wikipedia.org/wiki?curid=2016412" title="Scholen">
Scholen

Scholen – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Schwaförden.

</doc>
<doc id="2016416" url="https://pl.wikipedia.org/wiki?curid=2016416" title="Sudwalde">
Sudwalde

Sudwalde (dolnoniem. "Suwohle") – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Schwaförden.

</doc>
<doc id="2016418" url="https://pl.wikipedia.org/wiki?curid=2016418" title="Suwohle">
Suwohle



</doc>
<doc id="2016420" url="https://pl.wikipedia.org/wiki?curid=2016420" title="Herb Lubrańca">
Herb Lubrańca

Herb Lubrańca – jeden z symboli miasta Lubraniec i gminy Lubraniec w postaci herbu.
Wygląd i symbolika.
Herb przedstawia na czerwonej tarczy herbowej drzewo (sosnę) z trzema zielonymi koronami i pięcioma brązowymi korzeniami. 
Herb nawiązuje do herbu szlacheckiego Godziemba, którym pieczętowała się rodzina Lubrańskich, dawnych właścicieli miasta.

</doc>
<doc id="2016437" url="https://pl.wikipedia.org/wiki?curid=2016437" title="Parafia św. Jana Chrzciciela w Lubrańcu">
Parafia św. Jana Chrzciciela w Lubrańcu

Parafia Świętego Jana Chrzciciela w Lubrańcu – rzymskokatolicka parafia położona w mieście Lubraniec. Administracyjnie należy do diecezji włocławskiej (dekanat lubraniecki). 
Odpust parafialny odbywa się w uroczystość Świętego Jana Chrzciciela – 24 czerwca.
Od 1 listopada 2007 roku proboszczem parafii jest ks. kan. dr hab. Waldemar Karasiński.

</doc>
<doc id="2016441" url="https://pl.wikipedia.org/wiki?curid=2016441" title="Goalpara (dystrykt)">
Goalpara (dystrykt)

Goalpara () – jeden z dystryktów w indyjskim stanie Asam. Stolica dystryktu jest ulokowana w mieście Goalpara. Dystrykt zajmuje powierzchnię 1824 km² i jest zamieszkiwany (według spisu z 2001 roku) przez 822 035 mieszkańców. Wśród zamieszkujących dystrykt, najliczniejszą grupę religijną stanowią muzułmanie (441 516 co stanowi 53,71%), a także hindusi(314 157) oraz chrześcijanie (64 662). Dystrykt w większości jest zamieszkiwany przez ludność wywodzącą się z plemienia Koch Rajbongsi, która posługiwała się językiem goalpariya.
Po raz pierwszy dystrykt o nazwie Goalpara powstał w 1876 roku za sprawą władz brytyjskich.
Klimat.
Klimat panujący w dystrykcie jest umiarkowany podczas zimy i gorący w lato. Deszcze pojawiają się zwykle w kwietniu, początkowo jako lekkie i nieregularne opady, stopniowo przechodząc do intensywnych opadów połączonych z cyklonami od końca maja. Od początku czerwca pojawiają się wiatry monsunowe z intensywnymi opadami, które trwają aż do początku września. Temperatura maksymalna dochodzi w tym czasie do 33 stop, podczas gdy w styczniu spada do 7 stopni.
Gospodarka dystryktu.
Dystrykt jest zacofany pod względem przemysłowym i praktycznie nie istnieje na jego terenie żadna większa fabryka. Niestety także możliwości do rozwoju przemysłu są znikome, ze względu na zacofanie rozwojowe, a także słaby stan dróg transportowych. Obecnie w trakcie budowy jest linia kolejowa Jogighopa do Kamakhya poprzez most kolejowy nad rzeką Brahmaputra. Być może rozwój komunikacji w tym rejonie polepszy możliwości gospodarcze dystryktu.
Do dnia dzisiejszego znakomitą większość gospodarki dystryktu stanowi rolnictwo i aż 90% populacji czerpie z niego dochody i utrzymanie. Głównie uprawia się w tym rejonie ryż, jutę oraz fasolę, groch i ziemniaki. Zwykle, natomiast, eksportowane są z dystryktu inne produkty rolnicze, a mianowicie orzechy areki oraz banany.

</doc>
<doc id="2016442" url="https://pl.wikipedia.org/wiki?curid=2016442" title="Historia ludzkości">
Historia ludzkości

Historia ludzkości (ang. "The Story of Mankind") – amerykański film fantasy z 1957 roku, zrealizowany na podstawie książki popularnonaukowej autorstwa Hendrika Willema van Loona.
Fabuła.
W odległym kosmosie Rada Starszych obraduje nad decyzją, czy dopuścić do zagłady ludzkości, czy pozwolić jej istnieć dalej. Obrońcą ludzkości jest Anioł, a oskarżycielem Diabeł. Obaj na poparcie swojej tezy ukazują scenki z historii ludzkości, które przemawiają za zniszczeniem lub ocaleniem ludzi.

</doc>
<doc id="2016454" url="https://pl.wikipedia.org/wiki?curid=2016454" title="Schwaförden">
Schwaförden

Schwaförden (dolnoniem. "Swabern") – miejscowość i gmina w Niemczech, w kraju związkowym Dolna Saksonia, w powiecie Diepholz, siedziba gminy zbiorowej Schwaförden.

</doc>
<doc id="2016455" url="https://pl.wikipedia.org/wiki?curid=2016455" title="Schwafoerden">
Schwafoerden



</doc>
<doc id="2016456" url="https://pl.wikipedia.org/wiki?curid=2016456" title="Swabern">
Swabern



</doc>
<doc id="2016458" url="https://pl.wikipedia.org/wiki?curid=2016458" title="Leonard Etel">
Leonard Etel

Leonard Etel (ur. 1960) – polski prawnik, profesor nauk prawnych, specjalista w zakresie prawa podatkowego i finansowego, w kadencji 2012–2016 rektor Uniwersytetu w Białymstoku, w latach 2005–2012 dziekan Wydziału Prawa UwB.
Życiorys.
W 1985 ukończył studia prawnicze w białostockiej filii Uniwersytetu Warszawskiego, po których rozpoczął pracę naukową. W 1992 na tej samej uczelni na podstawie pracy "Podatkowe instrumenty oddziaływania organów terenowych na jednostki gospodarcze" uzyskał stopień naukowy doktora nauk prawnych. W 1998, już na UwB, habilitował się w oparciu o dorobek naukowy oraz rozprawę pt. "Reforma opodatkowania nieruchomości w Polsce". W 2004 otrzymał tytuł profesora nauk prawnych.
Specjalizuje się w prawie podatkowym i finansowym. Zawodowo związany z Uniwersytetem w Białymstoku na stanowisku profesora zwyczajnego. Pełni funkcję kierownika Katedry Prawa Podatkowego na Wydziale Prawa UwB. Wykładał także w Wyższej Szkole Finansów i Zarządzania w Siedlcach i w Wyższej Szkole Administracji Publicznej w Białymstoku. Został również ekspertem ds. legislacji w Kancelarii Sejmu oraz członkiem władz Fundacji Uniwersytetu w Białymstoku.
W latach 2005–2012 był dziekanem Wydziału Prawa UwB (wcześniej, w latach 1992–2001, pełnił funkcję prodziekana). W 2012 wybrany na stanowisko rektora UwB na czteroletnią kadencję.
Odznaczenia.
Odznaczony Brązowym (1997) i Srebrnym (2003) Krzyżem Zasługi.
Życie prywatne.
Leonard Etel jest żonaty, ma dwoje dzieci.

</doc>
<doc id="2016461" url="https://pl.wikipedia.org/wiki?curid=2016461" title="Rafał Kobylarz">
Rafał Kobylarz

Rafał Kobylarz, ps. "Kobi" (ur. 11 listopada 1988) – polski strongman i funkcjonariusz Służby Więziennej. Jeden z najlepszych polskich siłaczy. Mistrz Polski Strongman 2010.
Życiorys.
Rafał Kobylarz trenuje sporty siłowe od 2004. Uczestniczył w Pucharze Polski Strongman 2008, w trakcie których podczas pierwszych zawodów, rozgrywanych w Bartoszycach, doznał kontuzji.
Od grudnia 2016 jest funkcjonariuszem Służby Więziennej. Mieszka w Zabrzu.
Wymiary:
Rekordy życiowe:

</doc>
<doc id="2016462" url="https://pl.wikipedia.org/wiki?curid=2016462" title="Umaglesi Liga (1990)">
Umaglesi Liga (1990)

Sezon (1990) był 1. sezonem o mistrzostwo Gruzji w piłce nożnej. Do rozgrywek przystąpiło 18 zespołów. Pierwszym mistrzem Gruzji została drużyna Iberia Tbilisi. Tytuł króla strzelców zdobyli Gia Guruli (Iberia Tbilisi) i Mamuka Panculaja (Gorda Rustawi), którzy strzelili po 23 gole.

</doc>
<doc id="2016463" url="https://pl.wikipedia.org/wiki?curid=2016463" title="Johannes Matthias Sperger">
Johannes Matthias Sperger

Johann Matthias Sperger, właściwie "Jan Matyáš Sperger", (ur. 23 marca 1750 w Feldsbergu (obecnie Valtice w Czechach), zm. 13 maja 1812 w Ludwigslust) - austriacki kompozytor i kontrabasista.
Pierwszy kontakt z muzyką miał miejsce w teatrze muzycznym w Feldsbergu, następnie Sperger wyjechał do Wiednia, gdzie zdobył dalsze wykształcenie u Friedricha Pischelbergera. W swojej karierze muzyka zdobył uznanie jako solista, grywał również w nadwornych zespołach orkiestrowych. Sperger był jednym z pierwszych kontrabasistów, którzy stosowali naprzemiennie struny solowe oraz orkiestrowe.
Jest patronem jednego z największych konkursów kontrabasowych na świecie, odbywających się w Niemczech.
W roku 2012 fiński kompozytor Teppo Hauta-aho skomponował utwór poświęcony pamięci klasyka, "Hommage à Johann Matthias Sperger", jest to kompozycja, której główny temat oparty jest na dźwiękowym odwzorowaniu imion i nazwiska Spergera. Został skomponowany jako utwór obligatoryjny na VII Konkurs im. Johanna Matthiasa Spergera.
Wybrane kompozycje.
Jego utwory zostały skatalogowane i opracowane przez niemieckiego kontrabasistę Klausa Trumpfa.

</doc>
<doc id="2016464" url="https://pl.wikipedia.org/wiki?curid=2016464" title="Maasen">
Maasen

Maasen – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Siedenburg.

</doc>
<doc id="2016465" url="https://pl.wikipedia.org/wiki?curid=2016465" title="Sperger">
Sperger



</doc>
<doc id="2016469" url="https://pl.wikipedia.org/wiki?curid=2016469" title="Lobeliowate">
Lobeliowate



</doc>
<doc id="2016470" url="https://pl.wikipedia.org/wiki?curid=2016470" title="Mellinghausen">
Mellinghausen

Mellinghausen – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Siedenburg.

</doc>
<doc id="2016471" url="https://pl.wikipedia.org/wiki?curid=2016471" title="Liga Światowa w Piłce Siatkowej 1999">
Liga Światowa w Piłce Siatkowej 1999

Liga Światowa w Piłce Siatkowej 1999 (ang. 1999 FIVB Volleyball World League) – 10. edycja międzynarodowego turnieju siatkarskiego zorganizowanego przez Międzynarodową Federację Piłki Siatkowej (FIVB) dla 12 narodowych reprezentacji.
Rywalizacja składała się z dwóch faz: fazy interkontynentalnej oraz turnieju finałowego. Faza interkontynentalna trwała od 28 maja do 4 lipca. Turniej finałowy rozegrany został w dniach 12-17 lipca w Polideportivo Islas Malvinas w Mar del Plata.
Zwycięzcą Ligi Światowej 1999 została po raz siódmy reprezentacja Włoch, która w finale pokonała reprezentację Kuby. Brązowy medal zdobyła reprezentacja Brazylii.
W rozgrywkach zadebiutowały reprezentacje Australii i Portugalii. Po raz pierwszy w turnieju finałowym brały udział Argentyna oraz Hiszpania.
Po raz pierwszy w oficjalnych rozgrywkach międzynarodowych zastosowano nowy system, w którym do zwycięstwa w secie należało zdobyć 25 punktów w secie, a punkty liczone były po każdej akcji.
System rozgrywek.
Faza interkontynentalna.
12 reprezentacji podzielonych zostało na trzy grupy (A, B i C). W ciągu sześciu tygodni w każdej grupie drużyny rozegrały między sobą po cztery spotkania (dwa jako gospodarz i dwa jako gość). W sumie w ramach fazy interkontynentalnej odbyły się 72 spotkania.
Awans do turnieju finałowego uzyskali:
Turniej finałowy.
6 drużyn, które zaklasyfikowały się do turnieju finałowego, podzielone zostały na dwie grupy (D i E) według następującego klucza:
Przy rozstawieniu drużyn z drugich miejsc decydujące znaczenie miało, aby, o ile to możliwe, drużyny z tej samej grupy w fazie interkontynentalnej nie znalazły się w jednej grupie turnieju finałowego.
Do półfinałów awans uzyskały po dwie najlepsze drużyny z poszczególnych grup. Pary półfinałowe ustalone zostały według klucza:
Zwycięzcy półfinałów zagrali o zwycięstwo w całych rozgrywkach, natomiast przegrani - o brązowy medal.
Faza interkontynentalna.
Wszystkie godziny według czasu lokalnego.
Turniej finałowy.
Rozgrywki grupowe.
Grupa D.
Tabela
Wyniki spotkań
Grupa E.
Tabela
Wyniki spotkań
Nagrody indywidualne.
Dodatkowo najwyżej w klasyfikacji przyjmujących znalazł się Hiszpan Enrique De La Fuente, rozgrywających - Kubańczyk Raúl Diago, natomiast broniących - Włoch Mirko Corsano. W tych kategoriach nie przyznawano jednak nagród indywidualnych ani pieniężnych.

</doc>
<doc id="2016472" url="https://pl.wikipedia.org/wiki?curid=2016472" title="Staffhorst">
Staffhorst

Staffhorst – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Siedenburg.

</doc>
<doc id="2016473" url="https://pl.wikipedia.org/wiki?curid=2016473" title="Goalpara">
Goalpara

Goalpara (asamski গোৱালপাৰা) – miasto w północno-wschodnich Indiach, nad rzeką Brahmaputrą, w stanie Asam. Miasto jest stolicą dystryktu o tej samej nazwie. W 2001 r. miasto to zamieszkiwało 48 911 mieszkańców.
Geografia.
Goalpara jest położona nad brzegiem rzeki Brahmaputra na średniej wysokości 35 metrów.
Demografia.
Według spisu z 2001 roku Goalparę zamieszkuje 48 911 mieszkańców. Mężczyźni stanowią 52% całej populacji, a kobiety 48%. Goalpara posiada przeciętny wskaźnik alfabetyzacji na poziomie 69% (czyli umiejętności czytania i pisania), co jest wyższą wartością od indyjskiej przeciętnej wynoszącej 59.5%: z czego 73% są to mężczyźni, a kobiety 64%. 12% populacji stanowiły dzieci poniżej 6. roku życia.
Ludzie.
Miasto w większości jest zamieszkane przez ludność Rajbongshi, która posługuje się językiem Goalpariya, będącym dialektem języka assamskiego.

</doc>
<doc id="2016475" url="https://pl.wikipedia.org/wiki?curid=2016475" title="Borstel (Dolna Saksonia)">
Borstel (Dolna Saksonia)

Borstel (dolnoniem. "Bössel") – miejscowość i gmina w Niemczech, w kraju związkowym Dolna Saksonia, w powiecie Diepholz, wchodzi w skład gminy zbiorowej Siedenburg.

</doc>
<doc id="2016478" url="https://pl.wikipedia.org/wiki?curid=2016478" title="Bössel">
Bössel



</doc>
<doc id="2016479" url="https://pl.wikipedia.org/wiki?curid=2016479" title="Boessel">
Boessel



</doc>
<doc id="2016480" url="https://pl.wikipedia.org/wiki?curid=2016480" title="Ernesto Rossi">
Ernesto Rossi

Ernesto Rossi (ur. 27 marca 1827 w Livorno, zm. 4 czerwca 1896 w Pescarze) – włoski aktor, odtwórca wielu postaci szekspirowskich – Hamleta, Makbeta, Króla Leara, Otella, Koriolana i Romea.
W 1846 przyłączył się do grupy teatralnej Gustavo Modeny, a po jej rozpadzie w 1848 założył własną grupę teatralną. W późniejszym okresie kierował grupą Reale Sarda. W 1855 odbył swoje pierwsze występy zagraniczne wraz z Adelaide Ristori – najpierw w Paryżu, a następnie w Londynie. W 1856 ponownie kierował własną grupą teatralną. W tym samym roku wystawił w Mediolanie "Otella" i "Hamleta". W sztukach Szekspira grywał podczas swoich licznych tournée zagranicznych po Europie i Ameryce Północnej i Południowej.
W 1877 występował w Polsce, jego wizyta w Warszawie została zobrazowana przez Bolesława Prusa w powieści "Lalka".
Rossi występował w Warszawie także w 1878 r.

</doc>
<doc id="2016482" url="https://pl.wikipedia.org/wiki?curid=2016482" title="Umaglesi Liga (1991)">
Umaglesi Liga (1991)

Sezon (1991) był 2. sezonem o mistrzostwo Gruzji w piłce nożnej. Liga liczyła 20 zespołów. Rozgrywki toczyły się tylko wiosną, co było spowodowane przejściem z systemu wiosna-jesień na jesień-wiosna. Tytuł obroniła drużyna Iberia Tbilisi. Tytuł króla strzelców zdobył Otar Korgalidze, który w barwach klubu Guria Lanczchuti strzelił 14 goli.
Baraż o awans/utrzymanie.
Iweria Chaszuri – Mrtebi Tbilisi 2-3

</doc>
<doc id="2016484" url="https://pl.wikipedia.org/wiki?curid=2016484" title="MTV Movie Awards 2010">
MTV Movie Awards 2010

19. gala MTV Movie Awards odbyła się 6 czerwca 2010 w Los Angeles w stanie Kalifornia. Gospodarzem imprezy był Aziz Ansari.

</doc>
<doc id="2016485" url="https://pl.wikipedia.org/wiki?curid=2016485" title="Tritlenek diwodoru">
Tritlenek diwodoru

Tritlenek diwodoru (trioksydan), – nietrwały nieorganiczny związek chemiczny.
Tritlenek diwodoru można otrzymać w niewielkich ilościach w reakcji nadtlenku wodoru z ozonem w rozpuszczalnikach organicznych (aceton lub tetrahydrofuran) w temperaturze −78 °C.
Łatwo rozkłada się tworząc wodę i tlen singletowy:
W rozpuszczalnikach w temperaturze 20 °C okres półtrwania wynosi około 16±2 minuty, natomiast w wodzie wynosi około 20 milisekund.
Roztwory tritlenku wodoru o wysokiej czystości w eterze dietylowym można przechowywać w temperaturze –20 °C przez tygodnie.

</doc>
<doc id="2016486" url="https://pl.wikipedia.org/wiki?curid=2016486" title="Lech Dzienis">
Lech Dzienis

Lech Jerzy Dzienis (ur. 11 czerwca 1952 w Krakowie) – polski inżynier i nauczyciel akademicki, profesor nauk technicznych, rektor Politechniki Białostockiej w kadencjach 2012–2016 i 2016–2020.
Życiorys.
W 1976 ukończył studia na Wydziale Budownictwa Lądowego Politechniki Łódzkiej, w 1983 został doktorem nauk technicznych. W 1993 na Politechnice Krakowskiej na podstawie rozprawy "Niezawodność wiejskich systemów zaopatrzenia w wodę" uzyskał stopień doktora habilitowanego nauk technicznych w zakresie inżynierii środowiska ze specjalnością inżynieria środowiska. W 2007 otrzymał tytuł profesora nauk technicznych.
W 1990–1996 był prodziekanem Wydziału Budownictwa i Inżynierii Środowiska Politechniki Białostockiej, następnie przez sześć lat zajmował stanowisko dziekana tego wydziału. W 2008 został prorektorem ds. rozwoju i współpracy. W 2012 wybrany na rektora Politechniki Białostockiej na czteroletnią kadencję. W 2016 uzyskał reelekcję na kolejną kadencję.
W wyborach w 1997 ubiegał się o mandat poselski z listy Unii Wolności. W wyborach w 2002 kandydował z rekomendacji Platformy Obywatelskiej do sejmiku podlaskiego. Mandat radnego objął w 2005 w miejsce Krzysztofa Putry. W 2006 nie ubiegał się o reelekcję.
Odznaczenia.
Odznaczony Srebrnym (1993) i Złotym (2001) Krzyżem Zasługi.

</doc>
<doc id="2016487" url="https://pl.wikipedia.org/wiki?curid=2016487" title="Trioksydan">
Trioksydan



</doc>
<doc id="2016489" url="https://pl.wikipedia.org/wiki?curid=2016489" title="Adam Ondra">
Adam Ondra

Adam Ondra (ur. 5 lutego 1993 w Brnie) – czeski wspinacz sportowy. Specjalizuje się boulderingu, prowadzeniu oraz we wspinaczce łącznej i klasycznej. Czterokrotny Mistrz świata we wspinaczce sportowej; trzykrotnie w prowadzeniu oraz w boulderingu. Mistrz Europy w prowadzeniu z 2019 z Edynburga i z 2022 z Monachium. 
Kariera sportowa.
Jako pierwszy poprowadził drogę wspinaczkową wycenianą na 9c – Silence (Flatanger, Norwegia), a także autor trzech pierwszych przejść kolejnych najtrudniejszych dróg sportowych na świecie: La dura dura (9b+), The Change (9b+), oraz Vasil Vasil (9b+). Autor licznych powtórzeń takich ekstremów jak "Golpe de Estado" (9b), "La Rambla" (9a+), czy "Action Directe" (9a). 
Zwycięzca pucharu świata w zawodach wspinaczkowych w prowadzeniu w roku 2009 i 2015, oraz w konkurencji boulderingu w roku 2010.
Mistrz Świata zarówno w boulderingu, jak i w prowadzeniu w 2014 r. 
W 2019 roku w Tuluzie na światowych kwalifikacjach do igrzysk olimpijskich zajął drugie miejsce, które zapewniało mu awans "(kwalifikacje)" na IO 2020 w Tokio.
Multimedalista we wspinaczce sportowej w konkurencji boulderingu oraz prowadzenia "(łącznie 17 medali w tym 5 złotych, 10 srebrnych oraz 2 brązowe)" w latach 2009–2019:
Wielokrotny uczestnik, medalista prestiżowych zawodów wspinaczkowych Rock Master we włoskim Arco, gdzie zdobył ogółem 11 medali; w tym 7 złotych, 2 srebrne i 2 brązowe. 
Ondra z 7 zwycięstwami w zawodach wspinaczkowych w Rock Masters jest współrekordzistą z Ramón Julián Puigblanqué wśród mężczyzn pod względem ilości wygranych. Hiszpan też wygrał siedem razy te zawody w Arco w konkurencji prowadzenia.
Osiągnięcia.
Najważniejsze osiągnięcia wspinaczkowe.
Drogi wspinaczkowe przebyte klasycznie.
Jednowyciągowe:
Wielowyciągowe:
Bouldery.
8C+(V16)
8C/8C+ (V15/V16)
8C (V15)

</doc>
<doc id="2016490" url="https://pl.wikipedia.org/wiki?curid=2016490" title="Kilabo">
Kilabo

Kilabo – meteoryt kamienny należący do chondrytów oliwinowo-pigeonitowych LL6. Meteoryt Kilabo spadł 21 lipca 2002 roku niedaleko miejscowości Hadejia w nigeryjskim stanie Jigawa w postaci deszczu meteorytowego. Jak dotąd zebrano w sumie 19 kg materii meteorytowej, z czego największy fragment ważył 2,2 kg.

</doc>
<doc id="2016495" url="https://pl.wikipedia.org/wiki?curid=2016495" title="Tad Witkowicz">
Tad Witkowicz



</doc>
<doc id="2016497" url="https://pl.wikipedia.org/wiki?curid=2016497" title="Hiennadij Popowycz">
Hiennadij Popowycz



</doc>
<doc id="2016498" url="https://pl.wikipedia.org/wiki?curid=2016498" title="Diphu">
Diphu

Diphu – miasto w północno-wschodnich Indiach, w stanie Asam.
Geografia.
Diphu jest położona na średniej wysokości 186 metrów. Odległość miasta od Guwahati, stolicy stanu Asam, to około 213 kilometrów szlakiem kolejowym i prawie 270 kilometrów samochodem.
Demografia.
Według spisu z 2001 roku Diphu zamieszkuje 52 062 mieszkańców. Mężczyźni stanowią 53% całej populacji, a kobiety 47%. Goalpara posiada przeciętny wskaźnik alfabetyzacji na poziomie 75% (czyli umiejętności czytania i pisania), co jest wyższą wartością od indyjskiej przeciętnej wynoszącej 59.5%: z czego wśród mężczyzn wskaźnik ten wynosi 80%, a dla kobiet 69%. W mieście 13% populacji stanowiły dzieci poniżej 6. roku życia.

</doc>
<doc id="2016500" url="https://pl.wikipedia.org/wiki?curid=2016500" title="Ivan Hippolyte">
Ivan Hippolyte

Ivan Hippolyte (ur. 7 października 1964) – utytułowany holenderski kick-boxer wagi superśredniej. Po zakończeniu zawodniczej kariery w 2000 roku został trenerem. Wśród jego podopiecznych jest m.in. trzykrotny mistrz K-1 WGP Remy Bonjasky.

</doc>
<doc id="2016501" url="https://pl.wikipedia.org/wiki?curid=2016501" title="Magnezja biała">
Magnezja biała



</doc>
<doc id="2016503" url="https://pl.wikipedia.org/wiki?curid=2016503" title="Hong Tianguifu">
Hong Tianguifu

Hong Tianguifu (ur. 23 listopada 1849, zm. 18 listopada 1864) – drugi i ostatni cesarz Niebiańskiego Królestwa Wielkiego Pokoju, najstarszy syn przywódcy tajpingów, Hong Xiuquana.
Najstarszy z trzech synów Hong Xiuquana; jego matką była Lai Lianying. Od wczesnego dzieciństwa był wyróżniany przez ojca i przeznaczony na następcę. Miał równy mu tytuł Niebiańskiego Króla ("Tian Wang", 天王), choć na ogół używany z dodatkiem Młodszy. Według edyktów z 1861 miał się zająć zarządzaniem ziemskimi sprawami, podczas gdy jego ojciec miał się skupić wyłącznie na kwestiach duchowych.
Pięć dni po śmierci Hong Xiuquana objął 6 czerwca 1864 tron tajpingów w Nankinie, ale efektywna władza spoczywała w rękach Li Xiuchenga. Sześć tygodni później, 19 lipca, Zeng Guoquan przypuścił ostateczny szturm i zdobył stolicę tajpingów. Hong i Li uciekli z garstką popleczników (młodsi bracia i cztery żony Tianguifu zginęły w rzezi po szturmie). Li został szybko pojmany, ale Hong schronił się w Huzhou, bronionym przez Hong Rengana. Po jego zdobyciu uciekał dalej na południe, aż do południowego Jiangxi, gdzie został schwytany 25 października koło Shichengu. Przesłuchującym go urzędnikom qingowskim oświadczył, że nie uczestniczył w działaniach swego ojca, potajemnie studiował księgi konfucjańskie i że pragnie studiować dalej i przystąpić do cesarskich egzaminów.
Został stracony w Nanchangu.

</doc>
<doc id="2016506" url="https://pl.wikipedia.org/wiki?curid=2016506" title="Związek Pracowników Słowacji">
Związek Pracowników Słowacji



</doc>
<doc id="2016510" url="https://pl.wikipedia.org/wiki?curid=2016510" title="Dokument (album)">
Dokument (album)

Dokument – album zespołu Bikini wydany w 2009 przez wytwórnię Noise Annoys. Na zawartość płyty składają się nagrania z lat 1982–2008.
Lista utworów.
Wideoklipy:

</doc>
<doc id="2016511" url="https://pl.wikipedia.org/wiki?curid=2016511" title="Ryad Boudebouz">
Ryad Boudebouz

Ryad Boudebouz, arab. رياض بودبوز (ur. 19 lutego 1990 w Colmar) – algierski piłkarz, występujący na pozycji pomocnika w saudyjskim klubie Al-Ahli Dżudda. Były reprezentant Algierii.
Kariera klubowa.
Urodził się we Francji, jednak jego rodzice pochodzą z Algierii. W dorosłym futbolu debiutował w 2008 jako zawodnik FC Sochaux – piłkarzem tego klubu był od 2004. Wcześniej trenował w zespole SR Colmar. Występuje na pozycji ofensywnego pomocnika.
2 września 2013 roku podpisał kontrakt z pierwszoligowym SC Bastia.
Kariera reprezentacja.
W reprezentacji Algierii debiutował w 2010 roku i w tym samym roku został powołany do składu na mistrzostwa świata. Występował we francuskich reprezentacjach juniorskich i młodzieżowych.
Statystyki kariery.
"Stan na 30 maja 2022"

</doc>
<doc id="2016512" url="https://pl.wikipedia.org/wiki?curid=2016512" title="Bikini (EP)">
Bikini (EP)

Bikini – EPka zespołu Bikini nagrana na przełomie października i listopada 2009. Wydana w 2010 w formie winylowej płyty przez Hard Rock Pub Pamela.
Skład.
Gościnnie:

</doc>
<doc id="2016513" url="https://pl.wikipedia.org/wiki?curid=2016513" title="Karabin maszynowy MG4">
Karabin maszynowy MG4

Heckler &amp; Koch MG4 – zasilany z taśmy ręczny karabinek maszynowy, kalibru 5,56 mm, opracowany i wytwarzany przez niemiecką firmę Heckler &amp; Koch. Prace nad karabinem zaczęły się pod koniec lat 90. XX wieku, a we wrześniu 2001 pierwszy raz zaprezentowano gotową broń. Jest on następcą MG3 jako karabin wielofunkcyjny w Bundeswehrze, a także jako uzbrojenie dodatkowe w nowych Pumach. Zgodnie z koncepcją ma to być broń lekka, zapewniająca maksymalne bezpieczeństwo użytkowania i niezawodność przy ciężkich warunkach oraz stosowanie amunicji różnych producentów bez potrzeby dostosowywania systemów odprowadzania gazów. Karabin oryginalnie nosił nazwę MG43, obecna została wprowadzona wraz z zaadaptowaniem go do Bundeswehry.

</doc>
<doc id="2016514" url="https://pl.wikipedia.org/wiki?curid=2016514" title="Zstąpienie Chrystusa do Otchłani">
Zstąpienie Chrystusa do Otchłani



</doc>
<doc id="2016516" url="https://pl.wikipedia.org/wiki?curid=2016516" title="Andromeda XI">
Andromeda XI

Andromeda XI (And XI) – karłowata galaktyka sferoidalna znajdująca się w konstelacji Andromedy w odległości 2,9 miliona lat świetlnych od Ziemi. Galaktyka ta należy do Grupy Lokalnej i jest satelitą Galaktyki Andromedy. Została odkryta w 2006 roku przez N. F. Martina i jego zespół.

</doc>
<doc id="2016517" url="https://pl.wikipedia.org/wiki?curid=2016517" title="Andromeda XII">
Andromeda XII

Andromeda XII (And XII) – karłowata galaktyka sferoidalna znajdująca się w konstelacji Andromedy w odległości 2,9 miliona lat świetlnych od Ziemi. Galaktyka ta należy do Grupy Lokalnej i przypuszczalnie jest satelitą Galaktyki Andromedy. Została odkryta w 2006 roku przez N. F. Martina i jego zespół.

</doc>
<doc id="2016518" url="https://pl.wikipedia.org/wiki?curid=2016518" title="Andromeda XIII">
Andromeda XIII

Andromeda XIII (And XIII) – karłowata galaktyka sferoidalna znajdująca się w konstelacji Ryb w odległości prawie 3 milionów lat świetlnych od Ziemi. Galaktyka ta należy do Grupy Lokalnej i jest satelitą Galaktyki Andromedy. Jest oddalona o około 587 tys. lat świetlnych (180 kpc) od centrum Galaktyki Andromedy. Została odkryta w 2006 roku przez N. F. Martina i jego zespół.

</doc>
<doc id="2016519" url="https://pl.wikipedia.org/wiki?curid=2016519" title="Andromeda XIV">
Andromeda XIV

Andromeda XIV (And XIV) – karłowata galaktyka sferoidalna znajdująca się w konstelacji Ryb w odległości około 2,4 miliona lat świetlnych od Ziemi. Została odkryta w 2007 roku przez zespół astronomów kierowany przez Stevena R. Majewskiego. Galaktyka ta należy do Grupy Lokalnej i przypuszczalnie jest satelitą Galaktyki Andromedy. Jest oddalona o około 528 tys. lat świetlnych (162 kpc) od centrum Galaktyki Andromedy.

</doc>
<doc id="2016520" url="https://pl.wikipedia.org/wiki?curid=2016520" title="Zstąpienie Chrystusa do piekieł">
Zstąpienie Chrystusa do piekieł

Zstąpienie Chrystusa do piekieł (otchłani) () – zawarte w Apostolskim symbolu wiary w artykule „zstąpił do piekieł” określenie wydarzeń w perspektywie czasowej, mających miejsce pomiędzy śmiercią a zmartwychwstaniem Jezusa. Zstąpienie do piekieł jest uznawane w teologii chrześcijańskiej za element zbawczego dzieła Chrystusa i istotną część historii zbawienia. Artykuł o zstąpieniu do piekieł w dziejach Kościoła był różnie interpretowany, jest również obiektem zainteresowań współczesnej myśli teologicznej.
Podstawy biblijne.
Jako nowotestamentową podstawę artykułu wiary o zstąpieniu do piekieł przytacza się zwykle trzy teksty:
W początkach chrześcijaństwa.
W Symbolu Apostolskim oraz innych wyznaniach wiary i orzeczeniach Kościoła.
Wyznanie apostolskie stwierdza, że Chrystus:
Artykuł o zstąpieniu do otchłani wszedł w skład Symbolu Apostolskiego w końcowej fazie jego formułowania. Pierwszym znanym wyznaniem wiary zawierającym ten artykuł jest Wyznanie z Akwilei z 370 roku, znane z relacji Rufina z Akwilei. Występował też w deklaracjach synodów z Sirmium (359), Nicei (359) i Konstantynopola (360).
W księgach apokryficznych.
Wzmianki o zstąpieniu do otchłani znajdują się w księgach apokryficznych: Ewangelii Piotra, Ewangelii Nikodema, Ewangelii Bartłomieja, Liście Apostołów, Odach Salomona, Wyroczniach sybillińskich i Testamencie Dana. Ewangelia Nikodema podaje długi i dokładny opis zstąpienia do Hadesu jako triumfalnego wkroczenia w królestwo śmierci.
Świadectwa pisarzy wczesnochrześcijańskich.
O zstąpieniu do piekieł wspominają liczni Ojcowie Apostolscy i Ojcowie Kościoła. Wielu spośród nich podkreśla soteriologiczny charakter zstąpienia. Należą do nich m.in. Ignacy Antiocheński, Justyn Męczennik, Ireneusz z Lyonu, Meliton z Sardes, Cyryl z Aleksandrii, Epifaniusz z Salaminy, Hieronim ze Strydonu i Jan z Damaszku.
We wczesnym chrześcijaństwie istniały dwa modele zstąpienia do piekieł, oparte na dwóch wzorach antropologicznych. Model semicki podkreślał zstąpienie do otchłani całego Chrystusa jako osoby, według modelu greckiego do otchłani zstąpiła jedynie dusza Chrystusa.
Ojcowie Kościoła sprzeciwiali się utożsamianiu pogrzebania Jezusa ze zstąpieniem do piekieł.
Interpretacja teologiczna.
W katolicyzmie.
Oficjalna nauka Kościoła katolickiego na temat zstąpienia do piekieł znajduje się w KKK 631–637.
Tomasz z Akwinu pisał na temat zstąpienia Chrystusa do Otchłani (limbus) w "Summa Theologiae".III, q. 52, a. 6.
Jan Paweł II pisał, że: "Zstąpienie do otchłani obrazowo wyraża zwycięstwo Chrystusa nie tylko nad śmiercią, ale również nad szatanem, zwycięstwo, które spowodowało wyzwolenie ludzkości spod dominacji złego ducha".
W prawosławiu.
Zstąpienie do piekieł odgrywa istotną rolą w teologii i pobożności Kościoła wschodniego. Uznawane jest ono za przejaw wywyższenia Chrystusa. Podkreślana jest jego rola soteriologiczna: stanowi ono zwycięstwo nad śmiercią i szatanem, i tym samym drogę do przebóstwienia człowieka. Ikonografia prawosławna przedstawia zstąpienie do piekieł jako wyrwanie z mocy śmierci całego rodzaju ludzkiego, symbolizowanego przez pierwszych rodziców, i tym samym wskazuje na uniwersalny charakter zbawienia.
W protestantyzmie.
Teologia luterańska uznaje zstąpienie Chrystusa do otchłani za pierwszy stopień wywyższenia Chrystusa. Najszerszy wykład nauczania luterańskiego na temat zstąpienia do piekieł znajduje się w "Formule zgody", a przede wszystkim w artykule IX, konkretnie temu zagadnieniu poświęconym. Według niej do otchłani zstąpił cały Chrystus, w swej boskiej i ludzkiej naturze. Zstąpienie do otchłani miało charakter zbawczy, było zwycięstwem Chrystusa i wyrwaniem wierzących z mocy śmierci, potępienia i szatana. Księga opowiada się w nim za jak najprostszym rozumieniem artykułu wiary jako zwycięstwa Chrystusa i niezagłębianiem się, w jaki sposób się ono dokonało. W kwestiach bardziej szczegółowych "Formuła zgody" odwołuje się do kazania wygłoszonego przez Marcina Lutra w Torgawie w 1533 roku, którego istotne elementy sama zawiera. Luter był zdania, że Chrystus zstąpił do piekieł duszą i ciałem, a sposób w jaki się to dokonało, przy jednoczesnym pozostaniu ciała w grobie, uznaje za tajemnicę Boga. Uznanie integralności osoby Chrystusa było w znacznej mierze pochodną polemiki w zakresie teologii eucharystycznej, w której luteranizm opowiadał się za realną obecnością ciała i krwi Chrystusa w Wieczerzy Pańskiej.
Nauczanie "Formuły zgody" na temat zstąpienia do piekieł jest polemiką z poglądami reformatorów szwajcarskich i ich naśladowców.
Odmienną od tradycyjnej interpretację artykułu o zstąpieniu do piekieł uznawali reformatorzy szwajcarscy. Huldrych Zwingli utożsamiał zstąpienie Jezusa do piekieł z pogrzebaniem; artykuły „pogrzebion” i „zstąpił do piekieł” były jego zdaniem synonimiczne. Jan Kalwin w dziele "Institutio religionis christianae" tłumaczył zstąpienie do piekieł jako przeżycie wewnętrznej męki. Również Katechizm Heidelberski w odpowiedzi na 44 pytanie poświadcza, że reformatorzy szwajcarscy pojmowali zstąpienie do piekieł jako najgłębszy punkt cierpienia Chrystusa. Wśród teologów luterańskich podobne nauczanie prezentował Jan Aepinus, według którego zstąpienie do piekieł było karą poniesioną za grzechy pierworodne ludzi i ostatnim etapem poniżenia Chrystusa, a zwycięstwo nad piekłem zostało odniesione przez cierpienie.
Bracia polscy w XVI wieku, unitarianie w XVII wieku, i obecni chrystadelfianie wierzą, że słowo „piekło” (Hades) oznacza grób, i że Jezus umarł i 3 dni nie żył.
U Świadków Jehowy.
Świadkowie Jehowy uważają, że termin "piekło" jest budzącym niewłaściwe skojarzenia tłumaczeniem hebrajskiego "שְׁאוֹל" ("sze’òl") i greckiego "Ἅδης" ("háides"). Według nich oba te terminy odnoszą się do miejsca spoczynku zmarłych, w którym nie doznają żadnych wiecznych mąk. Nie jest to literalne miejsce o określonym położeniu, ale symboliczne jako stan niebytu – wspólny grób ludzkości. Dlatego uważają, że Jezus Chrystus poszedł po śmierci do piekła (grobu). Jednak „nie został opuszczony w grobie [„piekle”, Biblia gdańska]”, bo Jehowa Bóg po trzech dniach go wskrzesił (Dzieje Apostolskie 2:31, 32 (NW)).

</doc>
<doc id="2016521" url="https://pl.wikipedia.org/wiki?curid=2016521" title="IC 1727">
IC 1727

IC 1727 (również PGC 6574 lub UGC 1249) – magellaniczna galaktyka spiralna z poprzeczką znajdująca się w gwiazdozbiorze Trójkąta w odległości około 24 milionów lat świetlnych od Ziemi. Została odkryta 29 listopada 1896 roku przez Isaaca Robertsa.
IC 1727 oddziałuje grawitacyjnie z pobliską galaktyką NGC 672, od której dzieli ją dystans niecałych 90 tysięcy lat świetlnych. Galaktyki te należą do małej grupy galaktyk wraz z NGC 784, UGC 64 i Andromedą IV. Masę galaktyki IC 1727 szacuje się na 10 miliardów mas Słońca.

</doc>
<doc id="2016524" url="https://pl.wikipedia.org/wiki?curid=2016524" title="Nikołaj Szokoli">
Nikołaj Szokoli

Nikołaj Aleksandrowicz Szokoli, ros. Николай Александрович Шоколи (ur. w 1886, zm. 9 sierpnia 1963 w Nowym Jorku) – rosyjski wojskowy (pułkownik), szef oddziału kadr Wojsk Pomocniczych Sił Zbrojnych Komitetu Wyzwolenia Narodów Rosji pod koniec II wojny światowej, emigracyjny działacz kombatancki.
Ukończył Michajłowską Szkołę Artyleryjską w Petersburgu. Służył w lejbgwardii 2 Brygady Artyleryjskiej. Doszedł do stopnia kapitana. Wykładał w Michajłowskiej Akademii Artyleryjskiej. Brał udział w I wojnie światowej. W listopadzie 1917 r. wstąpił do nowo formowanej Armii Ochotniczej. Objął dowodzenie kompanią artylerii, a następnie konstantynowsko-michajłowskiej baterii artylerii. Uczestniczył w 1 Kubańskim (Lodowym) Marszu. Od lutego 1918 r. był oficerem 4 baterii, zaś od marca tego roku 1 baterii 1 lekkiego (markowskiego) dywizjonu artylerii. Następnie służył jako szef oddziału zaopatrzenia artyleryjskiego. Od 13 lipca 1919 r. wykładał w kubańskiej szkole wojskowej. Awansował do stopnia pułkownika. W sierpniu 1920 r. został ewakuowany z Sewastopola. Na emigracji zamieszkał w Królestwie SHS. Pod koniec 1944 r. objął funkcję szefa oddziału kadr sztabu Wojsk Pomocniczych Sił Zbrojnych Komitetu Wyzwolenia Narodów Rosji. Po zakończeniu wojny wyjechał do USA. Od 1949 r. stał na czele Stowarzyszenia Oficerów - Artylerzystów.

</doc>
<doc id="2016525" url="https://pl.wikipedia.org/wiki?curid=2016525" title="Jerzy Myrcha">
Jerzy Myrcha

 
Jerzy Myrcha, znany również jako Jerzy Myrcha-Karpiński, (ur. 6 marca 1933 w Siedlcach, zm. 14 listopada 2003 w Warszawie) – polski działacz społeczny, pieśniarz, autor i kompozytor.
Założyciel Społecznej Fundacji Pamięci Narodu Polskiego, założyciel Warszawskiego Zespołu Artystycznego "Vars Cantabile" oraz Warszawskiego Zespołu Artystycznego „Polonia” im. Ignacego Jana Paderewskiego.
Magister prawa, absolwent Uniwersytetu Warszawskiego. Karierę artystyczną zaczynał jako chórzysta, następnie solista, w Zespole Warszawskim „Starówka”, Centralnym Zespole Artystycznym Wojska Polskiego oraz w Towarzystwie Śpiewaczym "Harfa". W roku 1990 założył Warszawski Zespół Artystyczny "Vars Cantabile" pod dyr. A. Janaszka, a w 1993 r. Warszawski Zespół Artystyczny „Polonia” im. Ignacego Jana Paderewskiego. Będąc kierownikiem artystycznym i solistą, propagował głównie utwory historyczno-patriotyczne. Był autorem i kompozytorem pieśni wykonywanych przez chóry „Vars Cantabile” i „Polonia”. W 1997 bez powodzenia ubiegał się o mandat posła na Sejm w okręgu warszawskim z listy Krajowego Porozumienia Emerytów i Rencistów.
W 1991 r. z inicjatywy Jerzego Myrchy powstała Społeczna Fundacja Pamięci Narodu Polskiego, a cztery lata później, akcja honorowania Polaków i Przyjaciół Polski Społeczno-Narodowym Orderem Polonia Mater Nostra Est, za szczególne zasługi dla Narodu i Państwa Polskiego.
Do śmierci pełnił funkcję dyrektora generalnego „Społecznej Fundacji Pamięci Narodu Polskiego” oraz kierownika artystycznego Warszawskiego Zespołu Artystycznego „Polonia”. Zmarł w przeddzień koncertu z okazji Święta Niepodległości Polski, który sam przygotowywał. Na pogrzebie żegnali go m.in.: chór „Polonia”, zarząd Fundacji, kombatanckie poczty sztandarowe, przedstawiciele zarządu Mazowsza, organizacji społecznych i kulturalnych. Został pochowany na Warszawskim Cmentarzu Północnym. Pośmiertnie został kawalerem prywatnego odznaczenia pod nazwą Polonia Mater Nostra Est, którego był pomysłodawcą.

</doc>
<doc id="2016528" url="https://pl.wikipedia.org/wiki?curid=2016528" title="Plan zadań ochronnych">
Plan zadań ochronnych

Plan zadań ochronnych - dokument planistyczny, który sporządza się i realizuje dla obszaru Natura 2000. Sporządza się go w ciągu 6 lat od ustanowienia obszaru specjalnej ochrony ptaków lub zatwierdzenia przez Komisję Europejską obszaru mającego znaczenie dla Wspólnoty. Można sporządzać go także dla obszaru zaproponowanego Komisji Europejskiej jako obszar mający znaczenie dla Wspólnoty, lecz jeszcze nie zatwierdzonego. Nie sporządza się tylko dla:
Projekt planu sporządza sprawujący nadzór nad obszarem (zwykle Regionalny Dyrektor Ochrony Środowiska, niekiedy dyrektor parku narodowego). W procesie sporządzenia planu musi być zapewniony udział osób i podmiotów prowadzących działalność w obrębie siedlisk przyrodniczych i siedlisk gatunków, dla których ochrony wyznaczono obszar Natura 2000, a także możliwość wnoszenia uwag i wniosków ze strony ogółu społeczeństwa.
Regionalny dyrektor ochrony środowiska ustanawia plan na okres 10 lat, w drodze aktu prawa miejscowego w formie zarządzenia, kierując się koniecznością utrzymania i przywracania do właściwego stanu ochrony siedlisk przyrodniczych oraz gatunków roślin i zwierząt, dla których ochrony wyznaczono obszar Natura 2000. Plan zadań ochronnych może być zmieniony, jeżeli wynika to z potrzeb ochrony tych siedlisk przyrodniczych lub gatunków roślin i zwierząt.
Planowanie ochrony dla obszaru Natura 2000 lub jego części może być pogłębione przez sporządzenie bardziej szczegółowego planu ochrony.
Plan zadań ochronnych dla obszaru Natura 2000 zawiera:
Szczegółowy tryb sporządzania i zakres prac określa rozporządzenie Ministra Środowiska z 17 lutego 2010 r. (Dz. U. 34 poz. 186)

</doc>
<doc id="2016529" url="https://pl.wikipedia.org/wiki?curid=2016529" title="Diecezja Périgueux">
Diecezja Périgueux

Diecezja Périgueux (pełna nazwa: diecezja Périgueux (-Sarlat)) – diecezja Kościoła rzymskokatolickiego w południowo-zachodniej Francji, w metropolii Bordeaux. Powstała w III wieku. W 1801 została zlikwidowana, ale już w 1822 przywrócono ją. W 1857 uzyskała obecną nazwę oficjalną.

</doc>
<doc id="2016530" url="https://pl.wikipedia.org/wiki?curid=2016530" title="Społeczna Fundacja Pamięci Narodu Polskiego">
Społeczna Fundacja Pamięci Narodu Polskiego

Społeczna Fundacja Pamięci Narodu Polskiego - organizacja pozarządowa o charakterze historyczno-patriotycznym. Statutowymi celami i zadaniami Fundacji są:
Fundacja została zarejestrowana w Rejonowym Sądzie Rejestrowym Warszawy 14 kwietnia 1991 r. pod nr. 1362, uzyskując osobowość prawną. Pomysłodawcą i inicjatorem był Jerzy Myrcha (dyrektor generalny Fundacji do śmierci w listopadzie 2003 r.). Do grudnia 2015 prezesem Fundacji był Jan Niewiński. Obecnie prezesem fundacji jest Wanda Tymińska - Buczek. Członkami Rady Fundacji są: Włodzimierz Bojarski, Marek Borkowski, Dariusz Grabowski, Marek Lubiński, Ryszard Parulski, Ryszard Ślązak i Henryk Talarek.

</doc>
<doc id="2016532" url="https://pl.wikipedia.org/wiki?curid=2016532" title="Polędwica">
Polędwica

Polędwica ("kulin.") – mięso z mięśni wzdłuż grzbietu zwierzęcia (w tym także ryby) z otaczającym je tłuszczem i tkanką łączną, oddzielone od kości biodrowej, mające szerokie zastosowanie w przemyśle spożywczym.
Rodzaje polędwicy:

</doc>
<doc id="2016534" url="https://pl.wikipedia.org/wiki?curid=2016534" title="Polędwiczka">
Polędwiczka

Polędwiczka – część tylnej półtuszy wieprzowej – długi i stosunkowo wąski mięsień wzdłuż grzbietu zwierzęcia, przylegający częściowo do biodrówki i do tylnej części schabu. Jeden z najcenniejszych gatunków mięsa wieprzowego, o uniwersalnym zastosowaniu.
W podstawowym rozbiorze półtuszy wieprzowej polędwiczka zaliczana jest do schabu.

</doc>
<doc id="2016535" url="https://pl.wikipedia.org/wiki?curid=2016535" title="Parlament Ugandy">
Parlament Ugandy

Parlament Ugandy (ang. "Parliament of Uganda") – główny organ władzy ustawodawczej w Ugandzie. Składa się z 327 członków, z czego 215 pochodzi z wyborów bezpośrednich, przeprowadzanych w jednomandatowych okręgach wyborczych, z zastosowaniem ordynacji większościowej. Pozostałe mandaty zarezerwowane są dla przedstawicieli różnych grup: kobiet (80 mandatów), młodzieży (5 mandatów, przy czym co najmniej jeden musi zajmować kobieta), osób niepełnosprawnych (5 mandatów, w tym co najmniej jeden dla kobiety), robotników (5 mandatów, w tym co najmniej jedna kobieta) oraz sił zbrojnych (10 mandatów, w tym co najmniej dwie kobiety). Dodatkowo prezydent może powołać w skład parlamentu dowolną liczbę osób z racji i na czas sprawowania określonej funkcji (członkostwo "ex officio"). Zwykle tego rodzaju nominację otrzymują wszyscy członkowie rządu, którzy nie zostali wcześniej wybrani do parlamentu.

</doc>
<doc id="2016538" url="https://pl.wikipedia.org/wiki?curid=2016538" title="Polędwica wieprzowa">
Polędwica wieprzowa



</doc>
<doc id="2016545" url="https://pl.wikipedia.org/wiki?curid=2016545" title="Harpstedt">
Harpstedt

Harpstedt - miasto (niem. "Flecken") w Niemczech, w kraju związkowym Dolna Saksonia, w powiecie Oldenburg, siedziba gminy zbiorowej Harpstedt.

</doc>
<doc id="2016547" url="https://pl.wikipedia.org/wiki?curid=2016547" title="Dötlingen">
Dötlingen

Dötlingen – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Oldenburg.

</doc>
<doc id="2016548" url="https://pl.wikipedia.org/wiki?curid=2016548" title="Doetlingen">
Doetlingen



</doc>
<doc id="2016550" url="https://pl.wikipedia.org/wiki?curid=2016550" title="Stanstead (Quebec)">
Stanstead (Quebec)

Stanstead – miasto w Kanadzie, w prowincji Quebec, w regionie Estrie i MRC Memphrémagog. Powstało w 1995 roku poprzez połączenie wsi Rock Island, Beebe Plain i Stanstead Plain w jedno miasto. Znajduje się przy granicy ze Stanami Zjednoczonymi, w dawnym Beebe Plain granica przebiega środkiem ulicy Rue Canusa (Canusa Street w Beebe Plain (Vermont) po stronie amerykańskiej)
Liczba mieszkańców Stanstead wynosi 2 957. Język angielski jest językiem ojczystym dla 59,2%, francuski dla 37,8% mieszkańców (2006).

</doc>
<doc id="2016552" url="https://pl.wikipedia.org/wiki?curid=2016552" title="Tarra White">
Tarra White

Tarra White (ur. 19 listopada 1987 w Ostrawie) – czeska modelka, moderatorka, aktorka i reżyserka filmów pornograficznych.
Życiorys.
Wczesne lata.
Urodziła się w Ostrawie, tuż przy polskiej granicy. Po rozwodzie rodziców, mieszkała z matką. Gdy była dzieckiem, często jeździła z rodziną na zakupy do Polski. W wieku pięciu lat chciała być striptizerką. Mając trzynaście lat dążyła, by być gwiazdą porno i zakładała wysokie buty matki, która była niezadowolona, kiedy dowiedziała się o ambicjach córki.
Kariera.
Podczas gdy jeszcze uczęszczała do szkoły średniej, w dniu swoich osiemnastych urodzin zdobyła od przyjaciół numer telefonu do znanego czeskiego aktora porno Roberta Rosenberga, który skontaktował się z nią tego samego dnia. Dwa dni później wzięła udział w pierwszej profesjonalnej scenie z Robertem Rosenbergiem przy Uniwersytecie Karola w Pradze.
Od kwietnia 2008 pracowała dla TV Nova jako prezenterka Red News.
Jej praca nie ograniczała się tylko do udziału w produkcjach czeskich. Brała także udział w scenach kręconych przez Rocco Siffrediego w willi, samolocie, zbiorniku lub w stodole. Występowała też w filmach Private Media Group, z którą podpisała kontrakt, w tym "Private Gold 86: Ibiza Fucking Island" (2007), "Private Exotic 1: Sluts of the Caribbean" (2007), "Private Exotic 3: Sexual Revenge in the Tropics" (2007) czy "Billionaire 2" (2009).
W latach 2010–2013 była nominowana do AVN Award w kategorii „Wykonawczyni zagraniczna roku”. W 2014 zdobyła nominację do AVN Award w kategorii „Najlepsza scena seksu w zagranicznej produkcji” w "Cayenne Loves Rocco" (2013) z takimi wykonawcami jak Cayenne Klein, Ian Scott, Michael Chapman i Markus Dupree. W 2015 otrzymała nominację do AVN Award w kategorii „Najlepsza scena seksu w zagranicznej produkcji” w "Anissa Kate, the Widow" (2013) z Cherry Kiss i Renato.
W "Mission Ass Possible" (2011) była kobietą-szpiegiem, a w filmie Video Marc Dorcel "Inglorious Bitches" (2011) grała główną i wymagającą aktorsko rolę.
W roku 2012 założyła swoją stronę internetową. Został też dziewczyną firmy MagikView Entertainment. Na początku grudnia 2013 roku opublikowała książkę "Porno a já". 18 stycznia 2014 gościła na 31. edycji gali AVN Awards - Adult Entertainment Expo w Las Vegas.
Życie prywatne.
Ze związku ze swoim włoskim producentem porno Giorgio Grandim, ma córkę Charlottę (ur. 17 maja 2014) i dwoje dzieci.

</doc>
<doc id="2016553" url="https://pl.wikipedia.org/wiki?curid=2016553" title="Góry Kodorskie">
Góry Kodorskie

Góry Kodorskie – łańcuch górski w Wielkim Kaukazie. Góry Kodorskie leżą na granicy Gruzji i Abchazji (południowo-wschodnia część Abchaskiej Republiki Autonomicznej).

</doc>
<doc id="2016555" url="https://pl.wikipedia.org/wiki?curid=2016555" title="Góry Bzypijskie">
Góry Bzypijskie

Góry Bzypijskie (abch. Агеишьха, "Ageiścha"; ros. Бзыбский хребет, "Bzybskij chriebiet"; Бзипский хребет, "Bzipskij chriebiet"; gruz. ბზიფის ქედი, "Bzipis Kedi") – pasmo górskie w Abchazji, w południowej części Wielkiego Kaukazu. Rozciąga się na długości około 50 km. Największym jego szczytem jest Chimsa – 3033 m n.p.m. Góry zbudowane są głównie z wapieni. Występuje rozwinięty kras, liczne są również jaskinie. Zbocza pokryte są lasami liściastymi, wyżej – iglastymi, najwyższe partie zaś porastają łąki górskie.

</doc>
<doc id="2016556" url="https://pl.wikipedia.org/wiki?curid=2016556" title="Góry Gagryjskie">
Góry Gagryjskie

Góry Gagryjskie (gruz.: გაგრის ქედი, trl.: Gagris K'edi, trb.: Gagris Kedi) – pasmo górskie leżące na południu pasma głównego Wielkiego Kaukazu, na północnym wschodzie terytorium Gruzji, przy granicy z Rosją (na terenie Abchazji), między rzekami Psou (po niej przebiega granica z Rosją) i Bzyp. Najwyższy szczyt, Agepsta (na granicy z Rosją), wznosi się na wysokość 3256 m n.p.m. Góry zbudowane są głównie z wapieni; występują zjawiska krasowe.

</doc>
<doc id="2016557" url="https://pl.wikipedia.org/wiki?curid=2016557" title="Opus Basilicon">
Opus Basilicon

Bazyliki (gr. "τά βασιλικά" '[prawo] cesarskie') - najobszerniejszy zbiór praw bizantyjskich. Ich kompilacja została dokonana na polecenie Leona VI Filozofa. Dokładny czas jej powstania nie jest znany, określa się go jako koniec IX wieku. "Bazyliki" są podzielone na 60 ksiąg (podzielonych na tytuły, fragmenty i czasem paragrafy) w 6 tomach, uwzględniają prawa wydane w czasie panowania Leona VI oraz jego poprzednika - Bazylego I. Przewaga Bazylik nad "Corpus Iuris Civilis" dla współczesnych polegała na tym, że były one zredagowane w języku greckim, poza tym odznaczały się przejrzystością układu. Cały materiał został zebrany w jednym dziele i bardzo systematycznie uporządkowany, podczas gdy w "Corpus Iuris" był rozrzucony czasem w kilku odrębnych księgach.

</doc>
<doc id="2016558" url="https://pl.wikipedia.org/wiki?curid=2016558" title="Uniwersytet papieski">
Uniwersytet papieski

Uniwersytet papieski – kościelna uczelnia katolicka, podlegająca bezpośrednio pod Stolicę Apostolską.
Uniwersytety papieskie składają się głównie z trzech wydziałów kościelnych i z reguły mają prawo do wydawania stopni naukowych w trzech głównych dziedzinach: teologii, filozofii i prawa kanonicznego oraz co najmniej jednego wydziału innego. Uniwersytety te stosują europejski system stopni naukowych i nadają akademickie tytuły: bachelor’s degree, licencjata i doktora.
Wybrane uniwersytety papieskie:

</doc>
<doc id="2016559" url="https://pl.wikipedia.org/wiki?curid=2016559" title="Góry Suramskie">
Góry Suramskie



</doc>
<doc id="2016561" url="https://pl.wikipedia.org/wiki?curid=2016561" title="Emydura macquarii">
Emydura macquarii



</doc>
<doc id="2016562" url="https://pl.wikipedia.org/wiki?curid=2016562" title="Kapitularz">
Kapitularz



</doc>
<doc id="2016564" url="https://pl.wikipedia.org/wiki?curid=2016564" title="Władimir Czeremisow">
Władimir Czeremisow

Władimir Andriejewicz Czeremisow, ros. Владимир Андреевич Черемисов, ur. 21 maja 1871, zm. po 1937 we Francji) – generał piechoty 1917 armii Imperium Rosyjskiego, uczestnik I wojny światowej.
Życiorys.
Pochodził z rodziny szlacheckiej. Edukację rozpoczął w Szkole Realnej w Baku oraz ukończył kurs oficerski przy Szkole Piechoty Junkrów w Moskwie. Ukończył Nikołajewską Akademię Sztabu Generalnego w 1899. Służył na stanowiskach sztabowych, był wykładowcą w szkołach oficerskich i w Akademii Sztabu Generalnego.
Na początku I wojny światowej, dowódca 20 Sierpuchowskiego pułku piechoty 30 Dywizji Piechoty, generał-kwatermistrz 12 Armii w 1915, generał ds. zadań specjalnych w dowództwie 7 Armii w 1916. Generał major z kwietnia 1915. Walczył w Prusach Wschodnich i pod Warszawą
Po rewolucji lutowej 1917, demokratycznie nastrojony Czeremisow, został mianowany dowódca 159 Dywizji Piechoty, a w kwietniu 1917 dowódca 12 KA. W kwietniu 1917 generał lejtnant. Dowodził korpusem w czasie operacji czerwcowych 1917 w składzie 8 Armii gen. Ł. Korniłowa. Dowodzony przez niego Korpus nanosił główne uderzenie w kierunku na Halicz i Kałusz. 10 lipca zajął Halicz, a 11 lipca Kałusz. 8 lipca został dowódcą 8 Armii, na miejsce gen. Korniłowa mianowanego dowódca Frontu Południowo-Zachodniego. Armia była w beznadziejnym położeniu ze względu na bunty żołnierzy i niechęć do wojny. Zmuszony rozkazami Korniłowa do opuszczenia Halicza i Kałusza. 23 lipca zmuszony do opuszczenia Stanisławowa pod naporem niemieckiej Południowej Grupy Armijnej. Wycofując się za 7 i 11 Armiami oddał Kołomyję, Chocimierz i Horodenko.
Po wyznaczeniu gen. Korniłowa Najwyższym Naczelnym Dowódcą, 18 lipca gen. Czeremisow został naczelnym dowódcą Frontu Południowo-Zachodniego, bez uzgodnienia z Korniłowem. 23 lipca rozpoczął operację i zmusił wojska niemieckie do odwrotu pod Skałą i Wygodą. 25 lipca usunięty ze stanowiska i 2 sierpnia podporządkowany Rządowi Tymczasowemu. 11 sierpnia 1917 mianowany generałem piechoty i wyznaczony na dowódcę 9 Armii. Armia zajmowała front nad rz. Seret. Po zdjęciu ze stanowiska Najwyższego Naczelnego Dowódcy gen. Ł. Korniłowa wyznaczony naczelnym dowódcą Frontu Północnego. Sytuacja operacyjna Frontu była tragiczna. Gen. Czeremisow siłami Frontu nie mógł prowadzić jakichkolwiek walk.
Po rewolucji październikowej 14 listopada usunięty ze stanowiska i na rozkaz N. W. Krylenki aresztowany. Wyjechał z Rosji, najpierw do Kijowa, a następnie na Zachód. Mieszkał w Danii, a od lat trzydziestych we Francji.
Autor prac z teorii sztuki operacyjnej: Zasady współczesnej sztuki wojennej (wyd. 1910), Rosyjsko-japońska wojna 1904-1905 (wyd. 1909), Zasady taktyki niemieckiej, Taktyka stosowana tom 1 - 4 (wyd. 1913-14). Autor Wspomnień. Odznaczenia: Order Świętego Jerzego IV klasy, Order Świętej Anny I i II klasy, Order Świętego Stanisława II i III klasy.

</doc>
<doc id="2016565" url="https://pl.wikipedia.org/wiki?curid=2016565" title="Kapitularz (zbiór praw)">
Kapitularz (zbiór praw)

Kapitularz – zbiór praw z czasów Karola Wielkiego i jego następców. Kapitularze zawierały najczęściej przepisy prawa publicznego, ich nazwa pochodzi od łacińskiego terminu "capitula" oznaczającego rozdział zarządzeń królewskich.

</doc>
<doc id="2016569" url="https://pl.wikipedia.org/wiki?curid=2016569" title="Potencjalnie niebezpieczne asteroidy">
Potencjalnie niebezpieczne asteroidy

Potencjalnie niebezpieczne asteroidy (, w skrócie: PHA) – planetoidy poruszające się wokół Słońca po orbitach przecinających orbitę Ziemi lub znajdujących się w jej pobliżu.
Z powodu możliwych zbliżeń do Ziemi, mogą one zderzyć się z nią, czego skutkiem mogą być wielkie zniszczenia na powierzchni Ziemi, a nawet zmiany klimatyczne. W przeszłości Ziemia niejednokrotnie zderzała się z obiektami różnej wielkości, czego świadectwem są kratery uderzeniowe na jej powierzchni (lub pod nią, w przypadku części starszych). Potencjalnie niebezpieczne planetoidy zalicza się do większej klasy potencjalnie niebezpiecznych obiektów.
Liczba.
Obserwacje sondy Wide-field Infrared Survey Explorer (WISE) wskazują, że istnieje 4700 ± 1500 obiektów PHA, o średnicach powyżej 100 m. Większość potencjalnie niebezpiecznych planetoid krąży blisko płaszczyzny Układu Słonecznego (płaszczyzny ekliptyki).
Obecnie znanych jest ponad 2000 potencjalnie niebezpiecznych planetoid (2309 według stanu na 1 stycznia 2023 roku), przy czym żadna nie stwarza realnego zagrożenia katastrofą kosmiczną.

</doc>
<doc id="2016572" url="https://pl.wikipedia.org/wiki?curid=2016572" title="Franz Krieg von Hochfelden">
Franz Krieg von Hochfelden

Franz Freiherr Krieg von Hochfelden (ur. 10 grudnia 1776 w Rastatt, zm. 17 kwietnia 1856 w Wiedniu) – gubernator Galicji, honorowy obywatel Lwowa.
Życiorys.
Mając 17 lat wstąpił do armii austriackiej. Następnie studiował prawo na uniwersytetach we Lwowie i Krakowie. Obrał karierę urzędniczą, zaczynał w 1803 jako koncypista w Krakowie a następnie w Gubernium we Lwowie. Kolejno awansował w 1807 był sekretarzem prezydialnym, w 1808 był radcą gubernialnym, w 1810 starostą w Brzeżanach, w 1815 radcą Gubernium, w 1829 wiceprezydentem Kamery Dworskiej w Wiedniu, w latach 1831-1847 prezydentem Guber­nium Galicyjskiego. Członek założyciel (3 lipca 1845) Galicyjskiego Towarzystwa Gospodarskiego. Od 2 lipca 1846 do 1 sierpnia 1847 był gubernatorem Galicji. Przypisywany jest mu pomysł wykorzystania galicyjskich chłopów do stłumienia szlacheckiego powstania w 1846 roku. Jego dwuznaczna postawa w tym okresie doprowadziła do przejścia w stan spoczynku w następnym roku. W latach 1851-1856 był członkiem i prezesem mianowanej przez cesarza doradczej Rady Państwa.
Pochowany w Wiedniu w honorowym grobie na cmentarzu Hietzinger (sektor 4, nr 80).
Wyróżnienia i odznaczenia.
W 1818 otrzymał tytuł barona (Freiherr), od 1831 był tajnym radcą. 15 maja 1842 magistrat miasta Lwowa przyznał mu honorowe obywatelstwo "w dowód najtkliwszej i niezgasłej wdzięczności za pomyślność tegoż miasta, które pod kierunkiem i za przyczynieniem się Waszej Excelencyi tak silnie się wzmaga". 
Był odznaczony orderem św. Stefana (1817), następnie Wielkim Krzyżem Orderu Leopolda i krzyżem komandorskim z diamentami orderu św. Stefana. 

</doc>
<doc id="2016573" url="https://pl.wikipedia.org/wiki?curid=2016573" title="Kasper Cięglewicz">
Kasper Cięglewicz

Kasper Cięglewicz (ur. 1807 w Horodence, zm. 23 września 1886 we Lwowie) – polski działacz niepodległościowy pochodzenia ukraińskiego, powstaniec listopadowy, poeta.
Studiował na Wydziale Prawa na Uniwersytecie Lwowskim. Już na studiach zaczął prowadzić szeroką działalność wśród chłopstwa ukraińskiego na rzecz polskiego ruchu niepodległościowego, tutaj także zaczął pisać swoje pierwsze wiersze w języku ukraińskim. Po studiach odbywał praktyki sądowe w kilku miastach galicyjskich. Jego utwory, adresowane do ukraińskich chłopów, były kolportowane w całej wschodniej Galicji i były powszechnie znane. Jednak poezje i pieśni Cięglewicza, mające chłopów skłonić do powstania przeciw Austriakom, rozmijały się z chłopską mentalnością. Dla chłopów ukraińskich cesarz austria­cki był obrońcą, a państwo polskie kojarzyło się im z pańskim folwarkiem. W takiej sytuacji nawoływa­nie do kos i podpaleń mogło się obrócić w niezamierzoną stronę, czego obawiali się inni konspiratorzy. Idea niepodległości Polski tak zawład­nęła Cięglewiczem, że nie wahał się fałszować historii, pisząc m.in., że pańszczyznę wprowadzili zaborcy.
W 1831 dostał się do Warszawy i wstąpił do armii polskiej, walczył u boku generała Samuela Różyckiego. Po upadku powstania wrócił do Galicji.
Działalność agitatorską rozpoczął w 1837, po aresztowaniu w związku ze sprawą studen­tów samborskich. Po aresztowaniu uciekł z więzienia w biały dzień w kobiecym przebraniu. Ukrywał się, prowadził agitację i pisał najczęściej na terenie cyrkułu złoczowskiego. Stanął na czele jednego z 22 kół (gmin) Stowarzyszenia ludu Polskiego we Lwowie. Władze Stowarzyszenia Ludu Polskiego proponowały Cięglewiczowi wyjazd do Francji, ale odmówił. Napisał w tym czasie „Wskazówkę dla nauczycieli ludu ruskiego", która odegrała ważną rolę w akcji propagandowej wśród chłopów ukraińskich, ale na bardzo krótki okres, gdyż Cięglewicz nie zauważał rozwoju ukraińskiego ruchu narodowego.
Został schwytany przez policję w grudniu 1838 w Derewlanach. Był jednym z najbardziej poszukiwanych konspiratorów, jego nazwisko widniało na „urzędowym wykazie niebezpiecznych emisariuszy i z ich sprawą złączonych Galicjan", otrzymał wyrok 20 lat więzienia w najcięższej austriackiej twierdzy Kufstein na terenie Tyrolu, gdzie przetrzymywano więźniów politycznych, w tym wielu Polaków. Tam zasłynął nieudaną próbą ucieczki.
Po amnestii w 1848 wziął udział w Kongresie Słowiań­skim w Pradze, następnie próbował przedrzeć się na Węgry do Legionów Polskich, jednak został ponownie ujęty i na ponad rok aresztowany. Następnie wyjechał na emigrację do Paryża, tutaj zaczął projektować różnego rodzaju wynalazki techniczne żyjąc w skrajnych warunkach bytowych. Do Galicji wrócił w 1869 dzięki namowom Ignacego Łukasiewicza i przez 15 lat pracował jako nauczyciel ludowy w Chorkówce koło Krosna. Po śmierci Łukasiewicza wrócił do Lwowa, gdzie zaopiekował się nim hrabia Włodzimierz Dzieduszycki.
Zmarł 23 września 1886 i został pochowany na Cmentarzu Łyczakowskim we Lwowie w kwaterze powstańców listopadowych zwanej kwaterą „Żelaznej Kompanii”.

</doc>
<doc id="2016574" url="https://pl.wikipedia.org/wiki?curid=2016574" title="Związek Dwudziestu Jeden">
Związek Dwudziestu Jeden

Związek Dwudziestu Jeden (zwany też Związkiem Doktorów) – galicyjska organizacja spiskowa, utworzona w 1832 we Lwowie przez zamożną szlachtę i inteli­gencję pochodzenia szlacheckiego.
Do Związku należeli m.in.: Seweryn Goszczyński, Ignacy Kul­czyński, Jan Podolecki, Ludwik Jabłonowski, Wincenty Pol, Henryk Janko, Ksawery Krasicki, Franciszek Jan Smolka, Mieczysław Weryha Darowski. Związek istniał do 1833.

</doc>
<doc id="2016575" url="https://pl.wikipedia.org/wiki?curid=2016575" title="Myrosław Senyk">
Myrosław Senyk

Myrosław Senyk (ukr. Миросла́в Петро́вич Се́ник, ur. 2 listopada 1957 w Kamiankach w obwodzie tarnopolskim) – ukraiński polityk i działacz samorządowy, od 28 kwietnia 2006 był przewodniczącym Lwowskiej Rady Obwodowej.
Życiorys.
W 1975 rozpoczął studia na wydziale budowy maszyn Politechniki Lwowskiej.
W latach 1990-1992 był przewodniczącym czerwonogradzkiej rady miejskiej i jej komitetu wykonawczego, od czerwca 1992 przewodniczącym regionalnego Funduszu Majątku Narodowego w obwodzie lwowskim. W 1995 objął stanowisko przewodniczącego łyczakowskiej administracji rejonowej, a w latach 2000-2001 był dyrektorem departamentu w Radzie Miejskiej Lwowa. W latach 2001-2005 był dyrektorem przedsiębiorstwa zajmującego się naprawą i konserwacją wind „Lift-Eko”, a od lutego 2005 pierwszym zastępcą przewodniczącego Lwowskiej Rady Obwodowej.
Należał kolejno do Ukraińskiej Partii Republikańskiej, Kongresu Ukraińskich Nacjonalistów, następnie Naszej Ukrainy. Odznaczony Orderem „Za zasługi” 3 klasy.

</doc>
<doc id="2016577" url="https://pl.wikipedia.org/wiki?curid=2016577" title="Francesco del Cairo">
Francesco del Cairo

Francesco del Cairo (ur. 26 września 1607 w Mediolanie, zm. 27 lipca 1665 tamże) – włoski malarz okresu baroku.
Kształcił się w pracowni Morazzonego. W latach 1633-48 był nadwornym malarzem dynastii sabaudzkiej w Turynie. Przebywał także w Rzymie. W końcu osiadł na stałe w Mediolanie.
Malował półpostaciowe portrety, sceny o tematyce biblijnej i mitologicznej oraz obrazy ołtarzowe dla kościołów w Turynie, Mediolanie, Modenie i Wenecji.

</doc>
<doc id="2016578" url="https://pl.wikipedia.org/wiki?curid=2016578" title="Francesco Cairo">
Francesco Cairo



</doc>
<doc id="2016579" url="https://pl.wikipedia.org/wiki?curid=2016579" title="Triumph GT6">
Triumph GT6

Triumph GT6 – sportowy samochód osobowy produkowany przez brytyjską firmę Triumph Motor Company w latach 1966–1973. Dostępny jako 2-drzwiowe coupé. Do napędu użyto silnika R6 o pojemności dwóch litrów. Moc przenoszona była na oś tylną poprzez 4-biegową manualną skrzynię biegów.

</doc>
<doc id="2016580" url="https://pl.wikipedia.org/wiki?curid=2016580" title="Triumph Vitesse">
Triumph Vitesse

Triumph Vitesse – kompaktowy samochód osobowy produkowany przez brytyjską firmę Triumph Motor Company w latach 1962–1971. Dostępny jako 2-drzwiowy kabriolet oraz 2-drzwiowy sedan. Do napędu użyto silnika R6 o pojemności 1,6 lub 2,0 l. Moc przenoszona była na oś tylną poprzez 4-biegową manualną skrzynię biegów. Został zastąpiony przez model Dolomite.

</doc>
<doc id="2016588" url="https://pl.wikipedia.org/wiki?curid=2016588" title="Parafia św. Jana Chrzciciela w Cegłowie (mariawicka)">
Parafia św. Jana Chrzciciela w Cegłowie (mariawicka)



</doc>
<doc id="2016590" url="https://pl.wikipedia.org/wiki?curid=2016590" title="Ana Srebrnič">
Ana Srebrnič

Ana Srebrnič (ur. 20 lutego 1984 w Lublanie) – słoweńska szachistka i sędzia szachowy ("FIDE Arbiter" od 2011), arcymistrzyni od 2006 roku.
Kariera szachowa.
Wielokrotnie startowała w finałach mistrzostw kraju juniorek w różnych kategoriach wiekowych, m.in. ośmiokrotnie zdobywając tytuły mistrzowskie. Poza tym była wielokrotną reprezentantką Słowenii na mistrzostwach Europy i świata juniorek. Wielokrotnie startowała w finałach indywidualnych mistrzostw Słowenii, siedmiokrotnie zdobywając medale: 2 złote (2008, 2012), 3 srebrne (2000, 2003, 2004) oraz 2 brązowe (2001, 2005).
Wielokrotnie reprezentowała Słowenię w turniejach drużynowych, m.in.:
W 2003 r. zdobyła w Al Ajaylat tytuł mistrzyni państw śródziemnomorskich juniorek do 20 lat, wygrywając wszystkie 9 partii. Normy na tytuł arcymistrzyni wypełniła podczas turnieju "HIT Open" w Novej Goricy (2004) oraz indywidualnych mistrzostw Europy w Kiszyniowie (2005). W 2005 r. podzieliła również II m. (za Evą Repkovą, wspólnie z Angelą Dragomirescu i Anną Burtasową) w kołowym turnieju w Malinskiej na wyspie Krk. W 2008 r. w kolejnym turnieju rozegranym na tej wyspie, we Vrbniku, ponownie podzieliła II m. (za Reginą Pokorną, wspólnie z Veroniką Schneider, Nino Maisuradze i Tatianą Kostiuk).
Najwyższy ranking w dotychczasowej karierze osiągnęła 1 lipca 2006 r., z wynikiem 2318 punktów zajmowała wówczas 2. miejsce (za Anną Muzyczuk) wśród słoweńskich szachistek.
Życie prywatne.
Mężem Any Srebrnič jest serbski arcymistrz, Robert Markuš.

</doc>
<doc id="2016592" url="https://pl.wikipedia.org/wiki?curid=2016592" title="Île de Montréal">
Île de Montréal

Île de Montréal (Wyspa Montrealu, Wyspa Montreal, ang. "Island of Montreal") – wyspa rzeczna na południowym zachodzie kanadyjskiej prowincji Quebec. Leży na Rzece Świętego Wawrzyńca, przy ujściu do niej rzeki Ottawy. Jest największą wyspą archipelagu Archipel d’Hochelaga. Leży na niej drugie co do wielkości miasto Kanady, Montreal oraz 14 innych miast tworzących razem wielką aglomerację. Z liczbą ludności przekraczającą 1,8 mln jest to najludniejsza wyspa Kanady oraz najludniejsza wyspa słodkowodna (rzeczna lub jeziorna) świata. Mieszka tutaj prawie jedna czwarta ludności Quebecu.
Geografia.
Wyspa ma długość ok. 50 km, szerokość 16 km i ma kształt bumerangu (jeden jej kraniec skierowany jest na zachód, a drugi na północ). Długość linii brzegowej wynosi 266,6 km. Najwyższym punktem wyspy jest położony na wysokości 233 m szczyt wzgórza Mont Royal, będącego najbardziej na zachód położonym ze wzgórz Collines Montérégiennes.
Na południowy zachód od wyspy Rzeka Świętego Wawrzyńca poszerza się tworząc jezioro Saint-Louis, zwęża się tworząc katarakty Lachine i rozszerza tworząc Bassin de La Prairie, po czym znowu staje się Rzeka Świętego Wawrzyńca i płynie na północny wschód w kierunku miasta Québec.
Płynąca z północnego zachodu Ottawa przekształca się w jezioro Lac des Deux Montagnes, który poprzez dwie wąskie rzeczne ramiona łączy się z jeziorem Saint-Louis i Rzeką Świętego Wawrzyńca. Kolejna rzeka wypływająca z Lac des Deux Montagnes, Rivière des Prairies, płynie wzdłuż północnego brzegu wyspy i przy jej północno-wschodnim krańcu wpada do Rzeki Świętego Wawrzyńca; Rivière des Prairies oddziela tym samym wyspę Jésus i miasto Laval od Île de Montréal.
Etymologia.
W roku 1535 francuski odkrywca Jacques Cartier nadał odkrytemu na wyspie wzgórzu nazwę Mont Royal. Sama wyspa pozostawała wtedy jeszcze nienazwana. Samuel de Champlain określił ją w 1616 roku na swojej mapie jako „Isle de Vilmenon” („isle” to ówczesna pisownia słowa „île”), na cześć Sieura de Vilmenon, udzielającego mu poparcia dworzaninowi króla Ludwika XIII.
Jednak w 1632 roku Champlain nazwał wyspę na innej mapie "Isle de Mont-real". Nazwa ta została zapożyczona od pobliskiej góry, a różnica między pisownią (Royal/-réal) jest efektem wówczas innej niż dziś wymowy. Określenie to stało się na tyle popularne, że nazwano nim w drugiej połowie XVIII miasta u stóp wzgórza Mont Royal, które pierwotnie nazywano „Ville-Marie” (zachowało się to w nazwie dzielnicy).
W języku Indian Mohawk wyspa nazywa się "Tiohtià:ke Tsi", a w języku Algonkinów "Moniang".
Podział administracyjny.
Île de Montréal i kilka mniejszych pobliskich wysp (Bizard, Sainte-Hélène, Notre-Dame i Île des Sœurs należące do miasta Montreal oraz będąca samodzielnym miastem wyspa Dorval) tworzą razem region i MRC Montreal (oba o identycznych granicach). Podzielone są one na 16 gmin, z czego 15 znajduje się całkowicie lub częściowo na Île de Montréal (całkowicie poza nią jest tylko wspomniana L’Île-Dorval).
Piętnaście gmin na Île de Montréal:

</doc>
<doc id="2016594" url="https://pl.wikipedia.org/wiki?curid=2016594" title="Wyspa Montrealu">
Wyspa Montrealu



</doc>
<doc id="2016596" url="https://pl.wikipedia.org/wiki?curid=2016596" title="Wyspa Montreal">
Wyspa Montreal



</doc>
<doc id="2016598" url="https://pl.wikipedia.org/wiki?curid=2016598" title="Island of Montreal">
Island of Montreal



</doc>
<doc id="2016599" url="https://pl.wikipedia.org/wiki?curid=2016599" title="Jewgienij Miszin">
Jewgienij Miszin



</doc>
<doc id="2016602" url="https://pl.wikipedia.org/wiki?curid=2016602" title="Augustin Lara">
Augustin Lara



</doc>
<doc id="2016604" url="https://pl.wikipedia.org/wiki?curid=2016604" title="Porta Romana">
Porta Romana

Porta Romana – stacja metra w Mediolanie, na linii M3. Znajduje się na Corso di Porta Romana, w Mediolanie i zlokalizowana jest pomiędzy stacjami Crocetta i Lodi T.I.B.B. Została otwarta w 1990

</doc>
<doc id="2016606" url="https://pl.wikipedia.org/wiki?curid=2016606" title="Lodi T.I.B.B.">
Lodi T.I.B.B.

Lodi T.I.B.B. – stacja metra w Mediolanie, na linii M3. Znajduje się na piazzale Lodi, w Mediolanie i zlokalizowana jest pomiędzy stacjami Porta Romana i Brenta. Została otwarta w 1991

</doc>
<doc id="2016607" url="https://pl.wikipedia.org/wiki?curid=2016607" title="Jordan EJ15">
Jordan EJ15

Jordan EJ15 – samochód Formuły 1, zaprojektowany przez Johna McQuillama i Nicolò Petrucciego dla zespołu Jordan na sezon 2005. Kierowcami zespołu byli Tiago Monteiro oraz Narain Karthikeyan. Od Grand Prix Włoch wprowadzono ulepszoną wersję samochodu, oznaczoną EJ15B. Był to piętnasty i ostatni samochód Jordana w Formule 1. Na początku roku 2005 zespół został za 60 milionów dolarów sprzedany grupie Midland (mimo że zakupem zespołu był zainteresowany m.in. Eddie Irvine), a po sezonie Jordana przekształcono w MF1.
Na sezon 2005, po zerwaniu współpracy z Fordem, Jordan zapewnił sobie silniki Toyoty. Kierowcami zostali debiutanci, Tiago Monteiro i Narain Karthikeyan. Ponownie zespół był jednym z najgorszych w stawce, walcząc z Minardi. Mimo to Monteiro zdołał zdobyć podium w Grand Prix Stanów Zjednoczonych, ale wtedy do wyścigu przystąpiły jedynie samochody Ferrari, Jordana i Minardi. Było to zarazem ostatnie podium zespołu w historii. Ostatni punkt dla Jordana zdobył również Monteiro, w Grand Prix Belgii.

</doc>
<doc id="2016614" url="https://pl.wikipedia.org/wiki?curid=2016614" title="Margate (stacja kolejowa)">
Margate (stacja kolejowa)

Margate – stacja kolejowa w Margate, w hrabstwie Kent, w Anglii, w Wielkiej Brytanii. Jest obsługiwana przez Southeastern.
Pociąg ze stacji kursują do London Victoria przez Chatham, lub do London St Pancras przez Ramsgate, Canterbury West i Ashford International. W godzinach szczytu pociągi kursują na St Pancras przez Chatham i Gravesend i na Cannon Street Station w Londynie.
Na przełomie 2008/09 z usług stacji skorzystało 0,672 mln pasażerów.

</doc>
<doc id="2016616" url="https://pl.wikipedia.org/wiki?curid=2016616" title="Miejsca ceremonii rozdania nagród Grammy">
Miejsca ceremonii rozdania nagród Grammy



</doc>
<doc id="2016618" url="https://pl.wikipedia.org/wiki?curid=2016618" title="Zbrodnie prawa międzynarodowego">
Zbrodnie prawa międzynarodowego

Zbrodnie prawa międzynarodowego – czyny określone jako zbrodnie w prawie międzynarodowym, na podstawie obowiązujących aktów prawa międzynarodowego (konwencje haskie, konwencje genewskie, konwencje ONZ).
Przyjęte w 1907 roku konwencje haskie zawierały katalog czynów zabronionych w czasie działań wojennych i w związku z nimi, odsyłając odpowiedzialność karną do wewnętrznej jurysdykcji sygnatariuszy.
Międzynarodowa jurysdykcja i katalog zbrodni prawa międzynarodowego określone zostały w 1919 roku w traktacie wersalskim. Wszystko, co narusza prawa i zwyczaje wojenne (artykuł 228) a także bulwersujące międzynarodową moralność i powagę traktatów (artykuł 227). 
Zakres zbrodni prawa międzynarodowego został rozszerzony przez artykuł 6 Statutu Międzynarodowego Trybunału Wojskowego w Norymberdze, który określił następujące rodzaje zbrodni prawa międzynarodowego: 

</doc>
<doc id="2016621" url="https://pl.wikipedia.org/wiki?curid=2016621" title="ZMZ Żak">
ZMZ Żak



</doc>
<doc id="2016622" url="https://pl.wikipedia.org/wiki?curid=2016622" title="Port lotniczy Ipoh">
Port lotniczy Ipoh

Port lotniczy Ipoh (IATA: IPH, ICAO: WMKI) – port lotniczy położony w Ipoh, w stanie Perak, w Malezji.

</doc>
<doc id="2016623" url="https://pl.wikipedia.org/wiki?curid=2016623" title="ZMZ Ryś">
ZMZ Ryś



</doc>
<doc id="2016625" url="https://pl.wikipedia.org/wiki?curid=2016625" title="Jordan 192">
Jordan 192

Jordan 192 – samochód Formuły 1, skonstruowany przez Gary'ego Andersona i Andrew Greena na sezon 1992 dla zespołu Jordan. Był napędzany silnikiem Ford. Kierowcami byli Stefano Modena i Maurício Gugelmin. Głównym sponsorem zespołu była firma Sasol.
Zespół zrezygnował z silników Forda, zastępując je jednostkami Yamahy. W porównaniu do poprzednika (191), model 192 był bardzo nieudany. Samochód był awaryjny i powolny – Modena czterokrotnie nie zakwalifikował się do wyścigu, a zespół zdobył jeden punkt, co dało mu 11 miejsce w klasyfikacji zespołów.

</doc>
<doc id="2016627" url="https://pl.wikipedia.org/wiki?curid=2016627" title="Byliński">
Byliński

Byliński ("Łabędź Odmienny III") – polski herb szlachecki z nobilitacji, odmiana herbu Łabędź.
Opis herbu.
W polu czerwonym łabędź kroczący srebrny.
W klejnocie, bez korony łabędź jak w godle, po którego prawej stronie miecz na opak.
Najwcześniejsze wzmianki.
Nadany Adamowi Bylińskiemu z Litwy, 18 listopada 1567.
Herbowni.
Byliński.

</doc>
<doc id="2016628" url="https://pl.wikipedia.org/wiki?curid=2016628" title="Olszanka (potok)">
Olszanka (potok)

Olszanka – prawobrzeżny dopływ Sanu. Wpływa do Sanu na wysokości wsi Olszany. W górnym biegu nosi nazwę Cisówka.
Przepływa przez Łodzinkę Górną, Cisową, Brylińce, Rokszyce, Olszany. Źródło Olszanki znajduje się w okolicach Łodzinki Górnej.

</doc>
<doc id="2016630" url="https://pl.wikipedia.org/wiki?curid=2016630" title="Paweł Zarzeczny">
Paweł Zarzeczny

Paweł Andrzej Zarzeczny (ur. 26 stycznia 1961 w Warszawie, zm. 25 marca 2017 w Piasecznie) – polski dziennikarz sportowy, eseista, publicysta, felietonista i osobowość medialna.
Życiorys.
W młodości uczył się w technikum mechanicznym zawodu ślusarza. Był absolwentem Instytutu Stosunków Międzynarodowych Uniwersytetu Warszawskiego.
Karierę dziennikarską rozpoczynał w tygodniku „Piłka Nożna”, gdzie z czasem doszedł do stanowiska zastępcy redaktora naczelnego. Pisał także dla „Nowego Światu”, „Super Expressu”, „Faktu” i „Dziennika”. Specjalizował się w tematyce piłkarskiej. W 1989 był kierownikiem kadry „Orłów Górskiego” na mistrzostwach Europy oldbojów w Danii. Swoje artykuły i felietony publikował również w „Gazecie Wyborczej”, tygodniku „Wprost”, „Najwyższym Czasie”, „Futbol News”, „Magazynie Futbol”, „Tygodniku Kibica”, a także na portalach internetowych, takich jak „Wirtualna Polska”, „Onet” czy „Interia”. Przez pewien czas przy pisaniu tekstów posługiwał się pseudonimami "River", a także "Paolo River". W latach 2001–2003 był zastępcą redaktora naczelnego „Przeglądu Sportowego”, największego polskiego dziennika sportowego. Jego felietony można było przeczytać także w dzienniku „Polska The Times”, na portalu internetowym "Weszlo.com" i w tygodniku „Uważam Rze”.
Pracował w TVP Sport, a także redakcjach sportowych TVP Polonia, Polsatu, Wizji Sport i Radio Zet. Jako ekspert telewizyjny występował w programach: "Liga"+ "extra" na Canal+ Sport, "Hyde Park" w Orange Sport, "Magazynie Ekstraklasy" na Ekstraklasa.tv, gdzie prowadził również program "Niegrzeczny Zarzeczny", a także w programie piłkarskim "Stan Futbolu" na antenach Eleven Sports. W Orange Sport, prowadził program "Zrzuć ciężar z Zarzecznym,", a także, wraz z Marcinem Najmanem, program "Fun raport". W 2008 r. współprowadził z Wiesławem Kotem program "Pogromcy hitów" na antenie TV4.
Napisał wiele książek o tematyce futbolowej, był autorem albumów serii Panini, "Historii Polskiej Piłki Nożnej", monografii futbolu warszawskiego, albumu fotograficznego "Górski" czy też zbioru reportaży o Polakach w ligach zagranicznych. Wspólnie z Kazimierzem Górskim napisał książkę pt. "Piłka jest okrągła", która ukazała się w 2004 roku i stanowiła biografię Kazimierza Górskiego. W 2011 wydał zbiór swoich felietonów publikowanych na łamach dziennika „Polska The Times” pt. "Zawsze byłem najlepszy".
Od września 2013 w TVP Info był gospodarzem programu "Nie – Poważnie" wspólnie z Jackiem Cholewińskim. Współpracował z portalem "Łączy nas pasja" oraz z "Weszlo.com", gdzie był felietonistą, a od lutego 2015 prowadził także videobloga na portalu YouTube pod nazwą "One Man Show." Dwa dni przed swoją śmiercią nagrał 500. odcinek programu. We wrześniu 2015 wydał zbiór felietonów pod tytułem "Mój własny charakter pisma".
Od lutego 2016 prowadził na żywo w Telewizji Republika swój autorski program pt. "Bul głowy". Ostatni odcinek wyemitowano na dzień przed jego śmiercią. Przez lata pracy zawodowej dał się poznać jako jedna z najbardziej charyzmatycznych, charakterystycznych i kontrowersyjnych postaci w polskim dziennikarstwie sportowym. Był znany z wyrazistych i bezpośrednich opinii. Pracując w największych tytułach w kraju, zyskał miano jednej z najbardziej rozpoznawalnych postaci w branży.
Życie prywatne.
W wieku kilku lat przeżył rodzinną tragedię, kiedy to na jego oczach ojciec zabił jego matkę, a następnie popełnił samobójstwo. Resztę dzieciństwa spędził w domu dziecka, a następnie wychowywało go wujostwo. Miał również siostrę. Trenował piłkę nożną w Gwardii Warszawa. Służbę wojskową (uzyskał stopień plutonowego) odbywał w jednostce CWKS Legia Warszawa. Był kibicem Legii Warszawa.
W 2004 będąc pod wpływem alkoholu spowodował wypadek samochodowy, w którym ucierpiał motocyklista, a następnie uciekł z miejsca zdarzenia. Został skazany za ten czyn na 1,5 roku pozbawienia wolności w zawieszeniu na 4 lata. Na 4 lata odebrano mu również prawo jazdy.
Zmarł nagle, 25 marca 2017 w swoim domu w Zalesiu Dolnym, wskutek zawału serca. Miał 56 lat. W ostatnich latach życia zmagał się m.in. z cukrzycą, chorobą wieńcową i otyłością. 31 marca 2017 został pochowany na cmentarzu Bródnowskim w Warszawie (kwatera 20F-6-30). Podczas ceremonii pogrzebowej, zgodnie z wolą zmarłego, odegrany został utwór „Shape of my heart” Stinga, a także „Chariots of fire” Vangelisa. Licznie zgromadzeni odśpiewali również „Sen o Warszawie” Czesława Niemena.
Z żoną Małgorzatą miał córkę Paulinę, natomiast z poprzedniego związku syna Krzysztofa.
Odznaczenia.
Postanowieniem prezydenta RP Andrzeja Dudy z dnia 30 marca 2017, "w uznaniu wybitnych zasług dla dziennikarstwa sportowego oraz za działalność publicystyczną", został pośmiertnie odznaczony Krzyżem Kawalerskim Orderu Odrodzenia Polski.
Upamiętnienie.
31 marca 2017 pamięć dziennikarza, minutą ciszy przed ligowym meczem uczciły drużyny Śląska Wrocław i Korony Kielce. Dzień później, rozgrywany w Warszawie mecz Legia–Pogoń, również poprzedziła minuta ciszy na jego cześć. Ponadto komentatorzy Canal+, relacjonujący wszystkie mecze 27. kolejki Ekstraklasy, uczcili pamięć Pawła Zarzecznego milczeniem pomiędzy 56. a 57. minutą transmisji, symbolizującą wiek dziennikarza.

</doc>
<doc id="2016631" url="https://pl.wikipedia.org/wiki?curid=2016631" title="The Seekers">
The Seekers

The Seekers - australijski zespół wokalno-instrumentalny.
Powstał w 1962 w Melbourne. W 1964 przeniósł się do Londynu. Swoją działalność zawiesił w 1968. W czerwcu 1969 grupa reaktywowała się w nowym składzie jako The New Seekers.
Skład:
Najpopularniejsze nagrania: "Carnival Is Over", "Georgy Girl", "I'll Never Find Another You", "A World of Our Own", "Morningtown Ride", "Someday One Day".

</doc>
<doc id="2016633" url="https://pl.wikipedia.org/wiki?curid=2016633" title="Linia kolejowa Napoli – Salerno">
Linia kolejowa Napoli – Salerno

Linia kolejowa Neapol-Salerno - główna linia kolejowa we włoskiej sieci kolejowej, część głównej magistrali południowych Włoch. Pierwsze dziewięć kilometrów od Neapolu do Portici było pierwszą linią kolejową we Włoszech, otwartą w dniu 3 października 1839 roku. Została przedłużona do Torre Annunziata Centrale w dniu 2 sierpnia 1842, do Nocera Inferiore w dniu 19 maja 1844 roku. linia została przedłużona do Cava de’ Tirreni w dniu 31 lipca 1858, do Vietri sul Mare 1 sierpnia 1860 i do Salerno w 20 maja 1866 roku.
Ruch pasażerski między Angri i Salerno jest większy, w miastach między Neapolem a Scafati kursuje kolejka Circumvesuviana.

</doc>
<doc id="2016634" url="https://pl.wikipedia.org/wiki?curid=2016634" title="Blue Note">
Blue Note



</doc>
<doc id="2016644" url="https://pl.wikipedia.org/wiki?curid=2016644" title="Great Barrier Airlines">
Great Barrier Airlines

Great Barrier Airlines - nowozelandzka linia lotnicza z siedzibą w Auckland, założona w 1983.

</doc>
<doc id="2016648" url="https://pl.wikipedia.org/wiki?curid=2016648" title="Psychozy krótkotrwałe">
Psychozy krótkotrwałe



</doc>
<doc id="2016657" url="https://pl.wikipedia.org/wiki?curid=2016657" title="Muzeum Archeologiczno-Historyczne w Stargardzie">
Muzeum Archeologiczno-Historyczne w Stargardzie

Muzeum Archeologiczno-Historyczne w Stargardzie jest instytucją kultury gminy – miasta Stargard. Jego siedzibą są barokowe kamieniczki i odwach przy Rynku Staromiejskim 2-4 oraz Basteja przy Baszcie Tkaczy. Ponadto pod opieką muzeum znajdują się Brama Pyrzycka i baszta Morze Czerwone.
Historia.
Obecnie funkcjonujące muzeum zostało oddane do użytku w 1960, a jego pierwszą siedzibą była Brama Pyrzycka. Po odbudowaniu zachodniej pierzei Rynku w 1966 Muzeum przeniosło się do odwachu. W 1978 otwarto filię Muzeum w Bastei, gdzie eksponowano zbiory militariów: broń myśliwska oraz wojskowa. W 2013 oddano do użytku po kapitalnym remoncie budynek Bastei w którym otwarto oddział muzeum, w którym prezentowana jest historia Stargardu do lat 20. XX wieku. W związku ze zmianą profilu muzeum z dniem 22 maja 2013 roku zmieniono nazwę na Muzeum Archeologiczno-Historyczne w Stargardzie.
Pierwsze muzeum w Stargardzie ("Heimatmuseum") zostało zorganizowane w 1908. Mieściło się w kamienicy przy "Königstr." w obecnej plebanii kolegiaty NMP. Zbiory muzeum stanowiły zbiory archeologiczne oraz sztuka sakralna i mieszczańska. Większość zbiorów w 1945 została ewakuowana do Greifswaldu.
Zbiory.
Zbiory Muzeum stanowią zabytki archeologiczne pozyskane na terenie powiatu, numizmatyka, dzieła sztuki w tym prace lokalnych twórców, inkunabuły. W strukturze muzeum funkcjonuje także biblioteka licząca ok. 10 tysięcy woluminów poświęconych tematyce Stargardu i Pomorza Zachodniego.

</doc>
<doc id="2016661" url="https://pl.wikipedia.org/wiki?curid=2016661" title="Machna">
Machna

Machna – polski herb szlachecki z nobilitacji.
Opis herbu.
W pas, w polu górnym, czarnym, czapla popielata, w dolnym, czerwonym, koło młyńskie srebrne z paprzycą pośrodku.
Klejnot: brak.
Labry: czerwone, podbite popielatym.
Najwcześniejsze wzmianki.
Nadany Wojciechowi Sylwestrowi Rzepkowskiemu, 3 czerwca 1555.
Herbowni.
Rzepkowski.

</doc>
<doc id="2016665" url="https://pl.wikipedia.org/wiki?curid=2016665" title="Marchesini">
Marchesini

Marchesini – polski herb szlachecki z nobilitacji, nieznany z wizerunku.
Najwcześniejsze wzmianki.
Nadany Karolowi Antoniemu Marchesiniemu de Monte Cenere z Bolonii, kanonikowi płockiemu, sekretarzowi królowej Bony.
Herbowni.
Marchesini.

</doc>
<doc id="2016666" url="https://pl.wikipedia.org/wiki?curid=2016666" title="Artykuł typu pre-sell">
Artykuł typu pre-sell



</doc>
<doc id="2016668" url="https://pl.wikipedia.org/wiki?curid=2016668" title="Miantonimo">
Miantonimo



</doc>
<doc id="2016670" url="https://pl.wikipedia.org/wiki?curid=2016670" title="Ougree">
Ougree



</doc>
<doc id="2016671" url="https://pl.wikipedia.org/wiki?curid=2016671" title="The Game (rapper)">
The Game (rapper)



</doc>
<doc id="2016672" url="https://pl.wikipedia.org/wiki?curid=2016672" title="Pohénégamook">
Pohénégamook

Pohénégamook – miasto w Kanadzie, w prowincji Quebec, w regionie Bas-Saint-Laurent i MRC Témiscouata. Powstało w 1973 roku poprzez połączenie Saint-David-de-Sully, Saint-Pierre-d'Estcourt et de Saint-Éleuthère, nazwa pochodzi natomiast od pobliskiego jeziora. Miasto znajduje się na granicy ze Stanami Zjednoczonymi, po drugiej stronie granicy znajduje się Estcourt Station w stanie Maine.
Liczba mieszkańców Pohénégamook wynosi 2 940. Język francuski jest językiem ojczystym dla 99,3%, angielski dla 0,3% mieszkańców (2006).

</doc>
<doc id="2016673" url="https://pl.wikipedia.org/wiki?curid=2016673" title="Maricius">
Maricius

Maricius – polski herb szlachecki z nobilitacji.
Opis herbu.
W polu barwy nieznanej chomąto;
Klejnot: włócznia w słup a na niej godło.
Najwcześniejsze wzmianki.
Nadany Wojciechowi Szymonowi Mariciusowi (Marycjuszowi), 11 czerwca 1559. Herb powstał w wyniku adopcji do herbu Chomąto, przez Michała Wulkowskiego.
Herbowni.
Maricius - Marycjusz.

</doc>
<doc id="2016674" url="https://pl.wikipedia.org/wiki?curid=2016674" title="Pérez Prado">
Pérez Prado

Dámaso Pérez Prado (ur. 11 grudnia 1916 w Matanzas, zm. 14 września 1989 w mieście Meksyk) – kubański pianista, kompozytor, aranżer i lider orkiestry.
Karierę rozpoczął w latach 40. XX wieku grając jako pianista w orkiestrze „Casino de la Playa” w Hawanie. Potem wyjechał do miasta Meksyk, gdzie odniósł swój pierwszy sukces. W końcu znalazł się w Stanach Zjednoczonych, w których popularyzował kubańską muzykę mambo, zyskując przydomek "The King of Mambo". W latach 50. XX wieku osiadł na stałe w Meksyku.
Najpopularniejsze nagrania: „Patricia”, „Cherry Pink and Apple Blossom White”, „Mambo de Paris”, „Cuban Mambo”, „Que Rico el Mambo”, „Guajiro”, „Broadway Mambo”, „Guaglione”.
Wybrane kompozycje: „Patricia”, „Mambo No. 5", „Mambo Jambo”, „La Ragazza”, „Mambo a la Kenton”.

</doc>
<doc id="2016675" url="https://pl.wikipedia.org/wiki?curid=2016675" title="Matijewicz">
Matijewicz

Matijewicz – polski herb szlachecki z nobilitacji.
Opis herbu.
W polu głowa jelenia z rogami, barwy nieznane;
Najwcześniejsze wzmianki.
Nadany Szymonowi Matijewiczowi, 24 maja 1581.
Herbowni.
Matijewicz.

</doc>
<doc id="2016676" url="https://pl.wikipedia.org/wiki?curid=2016676" title="Mei Lanfang">
Mei Lanfang

Mei Lanfang (ur. 22 października 1894, zm. 8 sierpnia 1961) – jeden z najbardziej znanych aktorów opery pekińskiej.
Urodził się w rodzinie aktorskiej. Naukę zawodu aktora rozpoczął w wieku 8 lat, zadebiutował na scenie 3 lata później. W wieku 14 lat dołączył do trupy Teatru Xiliancheng i odtąd występował w Szanghaju, szybko zdobywając sobie popularność. Grał role kobiece ("dan"). Po wybuchu wojny chińsko-japońskiej w 1937 roku wyemigrował do Hongkongu. Po kilku latach wrócił do Szanghaju, odmówił jednak grania w okupacyjnym teatrze i powrócił na scenę dopiero w 1946 roku. W ciągu swojego życia zagrał ponad 100 różnych ról.
Mei zreformował tradycyjną operę pekińską, wprowadzając innowacje m.in. w strojach, gestykulacji i muzyce. Stworzył własną szkołę gry aktorskiej. Odbywając tournée po Japonii (1919, 1924, 1956), Stanach Zjednoczonych (1930) i Związku Radzieckim (1935, 1952), w trakcie których znalazł uznanie w oczach krytyków i był wielokrotnie nagradzany, rozpropagował na świecie chińską operę. Otrzymał doktoraty honoris causa University of Southern California i Pomona College.
Po utworzeniu ChRL został wybrany członkiem Ogólnochińskiego Zgromadzenia Przedstawicieli Ludowych oraz członkiem Stałego Komitetu Krajowego Ogólnochińskiej Ludowej Konferencji Konsultatywnej Chin. Został także przewodniczącym Instytutu Badań nad Operą Chińską, Chińskiej Szkoły Operowej i dyrektorem Opery Narodowej w Pekinie. W 1959 roku wstąpił do Komunistycznej Partii Chin.
W 2008 roku Chen Kaige nakręcił oparty na jego biografii film "Mei Lanfang".

</doc>
<doc id="2016679" url="https://pl.wikipedia.org/wiki?curid=2016679" title="Przegląd Tomistyczny">
Przegląd Tomistyczny

Przegląd Tomistyczny: Filozofia – Teologia – Kultura duchowa średniowiecza – polskie czasopismo naukowe wydawane przez Instytut Tomistyczny z siedzibą w klasztorze dominikanów na warszawskim Służewie. 
„Przegląd Tomistyczny” jest rocznikiem wydawanym od 1984 roku przez Instytut Tomistyczny. Stanowi on kontynuację „Polskiego Przeglądu Tomistycznego”, założonego w 1939 przez J. M. Bocheńskiego OP i A. F. Gmurowskiego OP.
Pismo publikuje owoce studiów nad tradycją chrześcijańską, intelektualną i duchową, ze szczególnym uwzględnieniem polskiego dorobku, badań nad średniowieczem oraz poszukiwań inspirujących się myślą i dziełem Tomasza z Akwinu.

</doc>
<doc id="2016681" url="https://pl.wikipedia.org/wiki?curid=2016681" title="Ponteix">
Ponteix

Ponteix – miasto w Kanadzie, w prowincji Saskatchewan. Jest jednym z nielicznych miejscowości w zachodniej Kanadzie ze znacznym odsetkiem ludności francuskojęzycznej.
Liczba mieszkańców Ponteix wynosi 531. Język angielski jest językiem ojczystym dla 60,6%, francuski dla 36,4% mieszkańców (2006).

</doc>
<doc id="2016685" url="https://pl.wikipedia.org/wiki?curid=2016685" title="Gradobicie w Sydney (1947)">
Gradobicie w Sydney (1947)

Gradobicie w Sydney – klęska żywiołowa, która nawiedziła Sydney 1 stycznia 1947 roku. Komórka burzowa rozwinęła się rankiem w Nowy Rok nad obszarem Gór Błękitnych, a następnie w godzinach popołudniowych uderzyła w miasto na wschód od dzielnicy Bondi. Było to wówczas najpoważniejsze gradobicie odnotowane w mieście od czasu rozpoczęcia obserwacji meteorologicznych w roku 1792.
Duża wilgotność powietrza oraz wysoka temperatura w Sydney spowodowały zwiększenie się siły burzy. Koszty zniszczeń w tym czasie zostały oszacowane na około 750 000 funtów szterlingów (3 mln dolarów amerykańskich), czyli odpowiednik około 45 mln dzisiejszych dolarów australijskich. Z superkomórki burzowej spadły na miasto gradziny o średnicy ponad 8 cm. Największe zniszczenia wystąpiły w Central Business District (CBD) oraz na wschodnich przedmieściach Sydney.
W wyniku przejścia nawałnicy około 1000 osób zostało rannych, ponadto od 200 do 350 osób zostało hospitalizowanych, lub udzielono im innej pomocy medycznej. Urazy były głównie spowodowane przez stłuczone szkło. Większość groźnych urazów wystąpiła u osób, które w tym czasie przebywały na plażach w Sydney, będących otwartymi przestrzeniami, na których nie miały możliwości schowania się przed opadami. Szkody będące wynikiem gradobicia w roku 1947 przewyższyło dopiero po 52 latach gradobicie z roku 1999, które spowodowało szkody szacowane na 1,7 mld dolarów australijskich – największe jak dotąd, będące wynikiem klęski żywiołowej w historii Australii.
Warunki pogodowe.
Wiosną i latem warunki wzdłuż wschodniego wybrzeża Australii są bardzo sprzyjające dla powstawania opadów gradu. Różnice temperatury powietrza w atmosferze – ciepłe i wilgotne masy powietrza przy gruncie i chłodniejsze powietrze powyżej – powodują niestabilność pogodową; niższe temperatury w wyższych warstwach atmosfery przyczyniają się do powstawania opadów stałych w postaci gradu. Z pomiarów meteorologicznych (prowadzonych w Australii od roku 1792) wynika, że opady gradowe w styczniu wynoszą w przybliżeniu około 13% z ogólnej liczby występowania opadów gradu nad aglomeracją Sydney; ponadto w styczniu koncentruje się około 15% dużych gradobić.
Gradobicia spowodowały znaczne szkody w historii Australii. Od kiedy w roku 1967 zaczęto prowadzić zapisy na temat ubezpieczonych strat, wystąpiły trzy duże gradobicia w Sydney w latach: 1986, 1990 i 1999, oraz jedno w Brisbane w roku 1985, które znalazły się na szczycie listy dziesięciu największych poniesionych szkód spowodowanych przez klęskę żywiołową. Gradobicia spowodowały około 30% wszystkich szkód poniesionych na skutek klęsk żywiołowych w tym okresie, ponadto około trzy czwarte zniszczeń spowodowanych przez grad wystąpiło w stanie Nowa Południowa Walia.
Warunki panujące w Nowy Rok (w Australii jest wtedy pora letnia) w roku 1947 były sprzyjające do powstania burzy gradowej. Dzień był gorący i wilgotny; maksymalna temperatura odnotowana w ciągu dnia wyniosła 32,7 °C, a wilgotność wyniosła 73%. Wielu mieszkańców miasta wybrało się na plaże, aby skorzystać z chłodzącej popołudniowej bryzy morskiej. Ogólnym obrazem pogody w Sydney w okresie letnim jest ruch powietrza z zachodu na wschód, z terenu Gór Błękitnych przez miasto nad obszar Morza Tasmana.
Rozwój burzy.
Rozwój burzy rozpoczął się nad obszarem Gór Błękitnych na południowy zachód od Sydney w godzinach porannych 1 stycznia 1947 roku. Komórka burzowa po raz pierwszy została zidentyfikowana o godzinie 10:00 przez obserwatorium pogodowe położone w Mascot. Tworzenie burz w tym regionie nie jest niczym niezwykłym, w szczególności gdy występują wysokie temperatury i duża wilgotność powietrza, które powodują niestabilność w atmosferze.
Komórka burzowa początkowo spowodowała opady gradu wielkości kul bilardowych na południowo-zachodnich przedmieściach Sydney. Następnie burza przemieściła się nad region dzielnicy Liverpool, gdzie dotarła o godzinie 14:25 i zmierzając w kierunku północno-zachodnim przeszła przez południowy region dzielnicy CBD. W trakcie przechodzenia gradobicia przez most Sydney Harbour dźwięk powstały przez uderzenia gradzin został opisany przez pracownika obserwatorium Observatory Hill, które położone jest w pobliżu mostu od strony południowo-zachodniej, jako „straszliwy hałas” podobny do „kilku pociągów przejeżdżających przez most Sydney Harbour”.
Burza osiągnęła swoją pełną moc po przejściu przez miasto na wschodnich peryferiach Sydney. Najbardziej dotknięta została dzielnica Surry Hills, położona na południe od centrum miasta; jak również dzielnice: Bondi i Rose Bay znajdujące się na terenie samorządu terytorialnego Waverley, burza uderzyła w ten region około godziny 14:40. Gradziny we wschodniej części miasta osiągnęły rozmiar piłki krykietowej.
Skutki.
Najwięcej uszkodzeń wystąpiło we wschodniej części miasta, gdy burza stała się najbardziej intensywna. Według Australian Bureau of Meteorology W Waverley ponad 5000 dachów zostało zniszczonych przez bryły lodu, których masa dochodziła do 1,8 kg. Żaden oficjalny koszt zniszczeń nie został podany po przejściu gradobicia z roku 1947, jednak Agencja Reutera w artykule opublikowanym w „The New York Times” w dniu 2 stycznia oszacowała uszkodzenia na 3 mln dolarów amerykańskich (w przybliżeniu jest to suma równa dzisiejszym 45 mln dolarów australijskich), która umieszcza tę klęskę żywiołową znacznie poniżej najbardziej kosztownych naturalnych katastrof w historii Australii. Biorąc pod uwagę siłę burzy, niskie koszty uszkodzeń spowodowanych przez nią wynikają z faktu, że budynki w tamtym okresie były budowane z tańszych materiałów niż obecnie. W wyniku gradobicia zostały również zniszczone historyczne budynki, m.in. świetlik na stacji Central Railway Station, który spadł w postaci odłamków dochodzących do rozmiarów 26 cm² na około 100 oczekujących pasażerów.
W trakcie burzy zostały także zniszczone samochody z otwieranym dachem, które w tym okresie były bardzo popularne – grad wybijał dziury w dachach; również tramwaje we wschodniej części miasta zostały uszkodzone przez gradziny. Problemy po przejściu gradobicia zostały spotęgowane przez brak materiałów budowlanych po zakończeniu zaledwie 18 miesięcy wcześniej II wojny światowej. Sytuacja ta spowodowała takie opóźnienia w remontach, że nawet kilka lat później domy były przykryte tymczasowo brezentem.
Większość z 1000 obrażeń zostało spowodowanych przez gradziny uderzające bezpośrednio w ludzi lub przez latające odłamki, głównie szkła, które pochodziło z rozbitych okien. Spośród tysiąca rannych od 200 do 350 osób zostało hospitalizowanych lub została im udzielona inna pomoc medyczna (dane są różne w zależności od źródła). Burza uderzyła w godzinach popołudniowych w Nowy Rok, gdy w mieście było gorąco i wilgotno, co sprawiło, że na plażach położonych we wschodniej części miasta opalało się dużo osób. Gdy burza dotarła nad wybrzeże, osoby przebywające w tym czasie na plażach były narażone na uderzenia dużych gradzin. Według „The Sydney Morning Herald”, który ukazał się w następnym dniu: „przez prawie trzy godziny ambulanse jeździły na wschodnie przedmieścia po ranne osoby na plaży".

</doc>
<doc id="2016687" url="https://pl.wikipedia.org/wiki?curid=2016687" title="Ste. Rose du Lac">
Ste. Rose du Lac

Ste. Rose du Lac – miasto w Kanadzie, w prowincji Manitoba, ok. 300 km na północny zachód od stolicy prowincji, Winnipeg. Ste. Rose du Lac zostało nazwane na cześć Róża z Limy, świętej pochodzącej z Ameryki Południowej.
Liczba mieszkańców Ste. Rose du Lac wynosi 995. Język angielski jest językiem ojczystym dla 72,8%, francuski dla 19,6% mieszkańców (2006).

</doc>
<doc id="2016711" url="https://pl.wikipedia.org/wiki?curid=2016711" title="Wspólnota Anglikanów Wyznających">
Wspólnota Anglikanów Wyznających

Wspólnota Anglikanów Wyznających (ang. "Fellowship of Confessing Anglicans", FCA) – organizacja zrzeszająca szerokie spektrum konserwatywnych anglikanów, powstała w wyniku kryzysu, który dotknął Wspólnotę Anglikańską na skutek wyświęcenia na episkopalnego biskupa New Hampshire w 2003 roku Gene Robinsona, praktykującego homoseksualisty. Kościoły należące do FCA zrzeszają 34 mln wiernych, co stanowi ponad połowę członków Wspólnoty Anglikańskiej. Obecnym przewodniczącym Wspólnoty jest południowoamerykański bp Gregory Venables.
Decyzję o utworzeniu Wspólnoty podjęto w Jerozolimie na Globalnej Anglikańskiej Konferencji Przyszłości ("Global Anglican Future Conference", GAFCON), w której brało udział 1200 osób, w tym 300 biskupów. Uczestnicy Konferencji przyjęli „Końcowe Oświadczenie” oraz „Deklarację Jerozolimską”, która określa doktrynę konserwatywnego anglikanizmu. W oświadczeniu uznano znaczenie Canterbury jako historycznej stolicy, jednak odrzucono pogląd, według którego uznanie arcybiskupa Canterbury było wykładnikiem anglikańskiej tożsamości.
Podstawą wiary anglikanów należących do Wspólnoty jest Pismo Święte, wykładane z poszanowaniem dla tradycyjnego jego rozumienia w Kościele. FCA uznaje trzy historyczne wyznania wiary, orzeczenia czterech pierwszych soborów ekumenicznych i 39 artykułów. Wspólnota uznaje Modlitewnik powszechny ("Book of Common Prayer") z 1662 roku za „prawdziwy i autorytatywny standard nabożeństwa i modlitwy”. Członkowie FCA odrzucają autorytet tych Kościołów i przywódców kościelnych, którzy w słowach i czynach odchodzą od ortodoksyjnej wiary.
Członkowie wspólnoty podchodzą z dystansem (a niekiedy bardzo krytycznie) do konstytucji apostolskiej "Anglicanorum coetibus", powołującej ordynariaty dla anglikanów, którzy chcą dołączyć do Kościoła katolickiego. Dotyczy to zwłaszcza anglikanów afrykańskich, którzy podkreślają swoją protestancką tożsamość. Zamiast tego proponują objęcie opieką duszpasterską tych anglikanów, którzy są niezadowoleni ze zbyt liberalnej postawy swoich Kościołów.

</doc>
<doc id="2016714" url="https://pl.wikipedia.org/wiki?curid=2016714" title="Eta Lirydy">
Eta Lirydy

eta Lirydy (η Lirydy, ELY) – słabo zbadany rój meteorów aktywny od 3 do 12 maja. Jego radiant znajduje się w gwiazdozbiorze Lutni w pobliżu granicy z gwiazdozbiorem Łabędzia. Maksimum roju przypada na 9 maja, jego aktywność nie jest jeszcze poznana, a obfitość roju wynosi 3 do 5 meteorów/h. Możliwe jednak, że aktywność roju trwa aż do 17 maja, a maksimum przypada na 10 lub 11 maja. eta Lirydy są rojem związanym z kometą C/1983 H1 (IRAS-Araki-Alcock), której orbita przebiega blisko orbity Ziemi.

</doc>
<doc id="2016716" url="https://pl.wikipedia.org/wiki?curid=2016716" title="Arrows A21">
Arrows A21

Arrows A21 – samochód Formuły 1, zaprojektowany przez Mike'a Coughlana i Eghbala Hamidy'ego dla zespołu Arrows na sezon 2000. Kierowcami zespołu byli Pedro de la Rosa oraz Jos Verstappen. Głównym sponsorem była firma telekomunikacyjna Orange, przez co samochód był pomalowany na czarno i pomarańczowo.
W porównaniu do modelu A20, A21 był bardzo udaną, choć zawodną konstrukcją. De la Rosa miał szansę na podium w Grand Prix Austrii i Niemiec, Verstappen również miał wiele udanych wyścigów. Szybki był również silnik Supertec – w Grand Prix Włoch Verstappen uzyskał największą prędkość ze wszystkich kierowców. Uzyskał także w tym wyścigu najlepszy wynik dla zespołu w sezonie – czwarte miejsce.
Ostatecznie zespół uzyskał siedem punktów i sezon zakończył na siódmym miejscu w klasyfikacji konstruktorów.

</doc>
<doc id="2016718" url="https://pl.wikipedia.org/wiki?curid=2016718" title="Altmünster (gmina)">
Altmünster (gmina)

Altmünster – gmina targowa w Austrii, w kraju związkowym Górna Austria, w powiecie Gmunden.
Współpraca.
Miejscowość partnerska:

</doc>
<doc id="2016721" url="https://pl.wikipedia.org/wiki?curid=2016721" title="Andrzej Zamoyski (hrabia)">
Andrzej Zamoyski (hrabia)



</doc>
<doc id="2016727" url="https://pl.wikipedia.org/wiki?curid=2016727" title="Laakirchen">
Laakirchen

Laakirchen – miasto w Austrii, w kraju związkowym Górna Austria, w powiecie Gmunden.
Współpraca.
Miejscowości partnerskie:

</doc>
<doc id="2016729" url="https://pl.wikipedia.org/wiki?curid=2016729" title="Rekordy nagród Grammy">
Rekordy nagród Grammy

Rekordy nagród Grammy ustanawiane były przez różnych artystów na przestrzeni lat. Poniżej nie zostały uwzględnione nagrody specjalne, takie jak na przykład Lifetime Achievement Award. Jednak do listy włączone zostały osoby związane z produkcją oraz oprawą techniczną.
Nagrody.
Najwięcej nagród w historii.
Rekord dla największej liczby nagród Grammy w historii utrzymuje Sir Georg Solti, dyrygent, który przez dwadzieścia dwa lata prowadził Chicagowską Orkiestrą Symfoniczną. Zdobył on 31 statuetek.
Najwięcej nagród zdobytych przez artystę.
Najwięcej nagród Grammy wśród mężczyzn, 31, zdobył Georg Solti.
Najwięcej nagród zdobytych przez artystkę.
Alison Krauss zdobyła 27 nagród Grammy, najwięcej ze wszystkich wokalistek.
Najwięcej nagród zdobytych przez grupę muzyczną.
Najwięcej nagród dla zespołu, 22, zdobył U2.
Najwięcej nagród zdobytych przez producenta.
Quincy Jones zdobył 27 nagród, ustanawiając rekord dla największej liczby statuetek dla producenta.
Najwięcej nagród zdobytych przez inżyniera lub miksera dźwięku.
Al Schmitt zdobył 18 nagród Grammy, najwięcej ze wszystkich inżynierów i mikserów dźwięku.
Najmłodsi zwycięzcy.
LeAnn Rimes jest najmłodszą zwyciężczynią Grammy – w momencie otrzymania statuetki miała 14 lat. Poza tym była pierwszą artystką country w historii, która wygrała w kategorii najlepszy nowy artysta.
Najstarsi zwycięzcy.
Pinetop Perkins jest najstarszą osobą, która zdobyła Grammy, otrzymując ją w 2011 roku, kiedy miał 97 lat.
Najczęściej nagradzane albumy.
"Supernatural" Santany oraz "How to Dismantle an Atomic Bomb" U2 wygrały po dziewięć nagród, ustanawiając rekordy dla najczęściej honorowanych albumów. "Supernatural" zdobył dziewięć statuetek w 2000 roku, natomiast "How To Dismantle an Atomic Bomb" otrzymał trzy trofea w 2005 roku oraz kolejne sześć w 2006 roku
Najwięcej nagród dla albumu roku.
Kilku artystów zdobyło rekordową sumę nagród dla albumów roku – 3.
Najwięcej nagród dla kolejnych albumów artysty.
Pat Metheny i Pat Metheny Group wygrali w sumie 17 nagród, w tym siedem statuetek dla siedmiu kolejnych albumów.
Najwięcej kolejnych nagród w tej samej kategorii.
Jimmy Sturr wygrał w sumie 18 nagród Grammy, wszystkie w tej samej kategorii, Best Polka Album. Czterokrotnie były to nieprzerwane lata (1987–1992, 1996−1999, 2001–2004, 2006–2009). W sumie Sturr zdobył 18 z 24 statuetek wręczonych w tej kategorii.
Najwięcej wygranych w kategorii Best Male Rock Vocal Performance.
Lenny Kravitz wygrał Grammy dla Best Male Rock Vocal Performance cztery razy z rzędu (1999, 2000, 2001, 2002), ustnawiając rekord w tej kategorii.
Najwięcej wygranych w kategorii Best Female R&amp;B Vocal Performance.
Aretha Franklin wygrała jedenaście statuetek w kategorii Best Female R&amp;B Vocal Performance, z czego osiem rok po roku.
Pojedyncze ceremonie.
Najwięcej nagród Grammy zdobytych jednej nocy.
Rekord dla największej liczby nagród Grammy zdobytych jednej nocy należy do Michaela Jacksona (1984) oraz Santany (2000).
Najwięcej nagród Grammy zdobytych jednej nocy przez artystę.
Najwięcej nagród Grammy podczas jednej ceremonii, 8, zdobył Michael Jackson w 1984 roku.
Najwięcej nagród Grammy zdobytych jednej nocy przez artystkę.
Najwięcej nagród Grammy podczas jednej ceremonii, 6, zdobyły Beyoncé Knowles w 2010 roku oraz Adele w 2012 roku. Wcześniejszy rekord, 5 statuetek, również należał do m.in. Knowles.
Najwięcej nagród Grammy zdobytych jednej nocy przez grupę.
W 2000 roku Santana zdobył osiem nagród, ustanawiając nowy rekord i wyrównując wynik Michaela Jacksona dla największej liczby Grammy otrzymanych podczas jednej gali.
Najwięcej nagród Grammy zdobytych jednej nocy przez producenta.
W 2007 roku Rick Rubin wygrał pięć nagród Grammy, ustanawiając nowy rekord. Wśród kategorii, w których zwyciężył były: nagranie roku, album roku i najlepszy album country za płytę Dixie Chicks, a także rockowy album roku za Red Hot Chili Peppers oraz wyróżnienie dla producenta roku.
Artyści, którzy podczas jednej ceremonii wygrali wszystkie nagrody z obszaru generalnego.
Christopher Cross (1981), Adele (2012) oraz Billie Eilish (2020) są jedynymi artystami w historii, którzy jednej nocy zdobyli nagrody w czterech najważniejszych kategoriach, zwanych obszarem ogólnym: Record of the Year („Sailing”), Album of the Year („Christopher Cross”), Song of the Year („Sailing”) oraz Best New Artist Żadnym innym artystom nie udało się wygrać we wszystkich czterech nagród, nawet w przeciągu kilku kolejnych lat.
Najwięcej nagród wygranych przez jeden album tej samej nocy.
W 2000 roku "Supernatural" Santany zdobył dziewięć nagród, ustanawiając nowy rekord.
Najwięcej pośmiertnych nagród zdobytych jednej nocy.
W 2005 roku Ray Charles otrzymał pośmiertnie pięć nagród Grammy, ustanawiając nowy rekord. Jego płyta "Genius Loves Company" zdobyła m.in. wyróżnienie dla albumu roku.
Nominacje.
Najwięcej nominacji.
Quincy Jones otrzymał najwięcej nominacji do nagród Grammy – 79.
Najwięcej nominacji na jednej gali.
W 1984 roku Michael Jackson otrzymał 12 nominacji do Grammy, ustanawiając nowy rekord.
Najwięcej nominacji bez żadnej wygranej.
Brian McKnight nominowany był do Grammy 16 razy, jednak nigdy nie wygrał statuetki.
Najwięcej nominacji jednej nocy bez żadnej wygranej.
India.Arie otrzymała w 2002 roku siedem nominacji do Grammy, jednak nie wygrała w żadnej kategorii.
Nominacje w największej liczbie kategorii.
Béla Fleck nominowany był w większej liczbie kategorii niż jakikolwiek inny artysta, a wśród dziedzin były m.in.: country, pop, jazz, muzyka poważna, folk, kompozycja i aranżacja.
Najmłodsi nominowani.
Deleon Richards była najmłodszą osobą nominowaną do nagrody Grammy w historii. W momencie uzyskania nominacji miała 9 lat.

</doc>
<doc id="2016734" url="https://pl.wikipedia.org/wiki?curid=2016734" title="Malcom (Iowa)">
Malcom (Iowa)

Malcom – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 352 mieszkańców.

</doc>
<doc id="2016740" url="https://pl.wikipedia.org/wiki?curid=2016740" title="Montezuma (Iowa)">
Montezuma (Iowa)

Montezuma – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 1440 mieszkańców.

</doc>
<doc id="2016741" url="https://pl.wikipedia.org/wiki?curid=2016741" title="Tichon (Stiepanow)">
Tichon (Stiepanow)

Tichon, imię świeckie Nikołaj Władimirowicz Stiepanow (ur. 2 marca 1963 w Kostromie, zm. 20 października 2010 w Archangielsku) – biskup Rosyjskiego Kościoła Prawosławnego.
Urodził się w rodzinie kapłana prawosławnego. Jako nastolatek był hipodiakonem arcybiskupa kostromskiego i galickiego Kasjana. Po odbyciu służby wojskowej ukończył w 1986 seminarium duchowne w Leningradzie, a następnie wyższe studia teologiczne w Leningradzkiej Akademii Duchownej. W latach 1990–1991 kontynuował naukę w seminarium św. Włodzimierza w Nowym Jorku, gdzie dodatkowo zbierał materiały związane z pracą duszpasterską arcybiskupa amerykańskiego Tichona, późniejszego patriarchy Moskwy i całej Rusi, w Stanach Zjednoczonych. Po powrocie złożył 28 sierpnia 1991 śluby zakonne przed biskupem pietrozawodzkim i ołonieckim Manuelem (Pawłowem). Miało to miejsce w soborze Podwyższenia Krzyża Pańskiego w Pietrozawodsku. Następnego dnia otrzymał święcenia diakońskie, zaś 1 września 1991 – kapłańskie. 16 czerwca 1992 został podniesiony do godności ihumena.
W 1995 został proboszczem odnowionej parafii przy soborze św. Aleksandra Newskiego w Pietrozawodsku. Od 1995 zasiadał w komisji opracowującej plan odnawiania prawosławnej sieci parafialnej na terenie Federacji Rosyjskiej. W grudniu tego samego roku otrzymał godność archimandryty.
4 lutego 1996 w Soborze Objawienia Pańskiego w Moskwie miała miejsce jego chirotonia na biskupa archangielskiego i chołmogorskiego. Jako ordynariusz tejże eparchii doprowadził do wzniesienia szeregu nowych cerkwi lub otwarcia tych, które zostały zamknięte w okresie radzieckim. Reaktywował m.in. monaster św. Aleksandra Oszewieńskiego. Godność biskupa archangielskiego pełnił do swojej śmierci w 2010.
23 października 2010 został pochowany na Cmentarzu Bogorodskim w Archangielsku, w sąsiedztwie Cerkwi Wszystkich Świętych.

</doc>
<doc id="2016743" url="https://pl.wikipedia.org/wiki?curid=2016743" title="Searsboro (Iowa)">
Searsboro (Iowa)

Searsboro – miasto w Stanach Zjednoczonych, w stanie Iowa, w hrabstwie Poweshiek. Zgodnie ze spisem statystycznym z 2000 roku, miasto liczyło 155 mieszkańców.

</doc>
<doc id="2016750" url="https://pl.wikipedia.org/wiki?curid=2016750" title="Markus Steuerwald">
Markus Steuerwald

Markus Steuerwald (ur. 7 marca 1989 we Wolfach) – niemiecki siatkarz, reprezentacji Niemiec, grający na pozycji libero. Od sezonu 2016/2017 występuje w niemieckiej drużynie VfB Friedrichshafen.
Jego brat Patrick Steuerwald również jest siatkarzem i gra na pozycji rozgrywającego w klubie TSV Unterhaching.
Sukcesy klubowe.
Puchar Niemiec:
Liga Mistrzów:
Mistrzostwo Niemiec:
Mistrzostwo Francji:
Superpuchar Francji:
Puchar CEV:
Superpuchar Niemiec:
Sukcesy reprezentacyjne.
Memoriał Huberta Jerzego Wagnera:
Mistrzostwa Świata:

</doc>
<doc id="2016751" url="https://pl.wikipedia.org/wiki?curid=2016751" title="Leonel Vielma">
Leonel Vielma

Leonel Gerardo Vielma Peña (ur. 30 sierpnia 1978 w Méridzie) – wenezuelski piłkarz występujący najczęściej na pozycji środkowego obrońcy. Od 2010 roku zawodnik Trujillanos FC, grającego w Primera División de Venezuela.
Kariera klubowa.
Vielma jest wychowankiem zespołu Estudiantes de Mérida. Swój pierwszy występ w turnieju międzynarodowym zanotował 30 marca 1999, kiedy to Estudiantes polegli aż 1:5 z urugwajskim Bella Vista w rozgrywkach Copa Libertadores. W konsekwencji dwóch żółtych kartek musiał opuścić boisko w 86 minucie. Zaliczył też występy w Copa Merconorte 2000, gdzie wbił gola Chivas (ostateczny wynik meczu – 2:3). Ogółem na tym turnieju wystąpił we wszystkich sześciu meczach Estudiantes. W 2002 roku dołączył do drużyny UA Maracaibo. 2 marca 2003 zdobył pierwszą bramkę w nowym klubie – przeciwko Deportivo Italia. W tych samych rozgrywkach strzelił jeszcze jednego gola z rzutu karnego. Z Deportivo Táchira Vielma brał udział w Copa Libertadores 2004, gdzie strzelił gola w spotkaniu z River Plate. Wywalczył też tytuł wicemistrza Wenezueli. W roku 2004 Vielma na krótko wyjechał do Kolumbii, gdzie został piłkarzem Deportivo Cali. W Copa Mustang zadebiutował 5 sierpnia 2004 w przegranym 0:3 spotkaniu z Américą. Niedługo potem powrócił do ojczyzny, gdzie podpisał kontrakt z Caracas FC. Tutaj po raz drugi zdobył tytuł wicemistrzowski. W 2005 roku ponownie wyemigrował do Kolumbii, tym razem do Once Caldas. Tutaj występował m.in. w Recopa Sudamericana 2005. Następnie grał w Deportivo Italia, Caracas FC i Independiente Santa Fe. Przed Torneo Clausura 2010 podpisał kontrakt z Trujillanos FC.
Kariera reprezentacyjna.
16 marca 2000 Vielma zadebiutował w seniorskiej reprezentacji Wenezueli. Pierwszą bramkę w kadrze narodowej strzelił za to 20 sierpnia 2003 z rzutu karnego przeciwko Haiti. Brał udział w eliminacjach do MŚ 2006 i eliminacjach do MŚ 2010 oraz w Copa América 2001, 2004 i 2007.

</doc>
<doc id="2016759" url="https://pl.wikipedia.org/wiki?curid=2016759" title="Baumholder">
Baumholder

Baumholder – miasto w Niemczech, w kraju związkowym Nadrenia-Palatynat, w powiecie Birkenfeld, siedziba gminy związkowej Baumholder. W 2009 liczyło 4 058 mieszkańców.

</doc>
<doc id="2016761" url="https://pl.wikipedia.org/wiki?curid=2016761" title="Ileum">
Ileum



</doc>
<doc id="2016762" url="https://pl.wikipedia.org/wiki?curid=2016762" title="Antologia „Proza Życia”">
Antologia „Proza Życia”

Antologia Proza Życia – wydawany od 2002 roku zbiór tekstów nagrodzonych w kolejnych edycjach Konkursu Literackiego Uniwersytetu Gdańskiego. Wydawcą antologii i organizatorem konkursu jest Akademickie Centrum Kultury UG "Alternator". Do 2010 ukazało się 6 Antologii.

</doc>
<doc id="2016764" url="https://pl.wikipedia.org/wiki?curid=2016764" title="Sobór Krestowozdwiżeński w Kaliningradzie">
Sobór Krestowozdwiżeński w Kaliningradzie



</doc>
<doc id="2016770" url="https://pl.wikipedia.org/wiki?curid=2016770" title="Europa środkowa">
Europa środkowa



</doc>
<doc id="2016772" url="https://pl.wikipedia.org/wiki?curid=2016772" title="Hachenburg">
Hachenburg

Hachenburg – miasto w Niemczech, w kraju związkowym Nadrenia-Palatynat, w powiecie Westerwald, siedziba gminy związkowej Hachenburg. Liczy 5 695 mieszkańców (31 grudnia 2010).

</doc>
<doc id="2016779" url="https://pl.wikipedia.org/wiki?curid=2016779" title="Przewlekłe zapalenie wątroby">
Przewlekłe zapalenie wątroby



</doc>
<doc id="2016783" url="https://pl.wikipedia.org/wiki?curid=2016783" title="BKS Bydgoszcz">
BKS Bydgoszcz

Budowlany Klub Sportowy – wielosekcyjny klub sportowy z siedzibą w Bydgoszczy, założony w 1956 roku. Niegdyś znany pod nazwą Budowlani Bydgoszcz. Od 2005 jest członkiem Cywilno-Wojskowego Związku Sportowego Zawisza Bydgoszcz.
Informacje ogólne.
Sekcje.
Wcześniej funkcjonowały również sekcje: brydża sportowego i tenisa ziemnego
Historia.
Początki klubu związane są z utworzonym w 1949 roku Zrzeszeniem Sportowym Budowlani, opartym o pracowników przedsiębiorstw branży budowlanej. Uprawiano wówczas sport w sekcjach: strzeleckiej, tenisa stołowego, boksu, piłki nożnej, łyżwiarstwa figurowego i lekkoatletyki. 8 marca 1957 klub został wpisany do rejestru stowarzyszeń i związków. W 1975 zmieniono jego nazwę na Budowlany Klub Sportowy (BKS). W 1977 liczył 654 członków. Piłkarze w latach 70. uczestniczyli w rozgrywkach III ligi, a w sezonie 1977/1978 grali na zapleczu ekstraklasy. Z sekcji lekkoatletycznej wywodziło się wielu indywidualnych mistrzów Polski w kategorii młodzików, juniorów i seniorów. Wyniki na poziomie europejskim i światowym uzyskiwali m.in. olimpijczycy: sprinterka Beata Żbikowska i trójskoczek Michał Joachimowski, poza tym skoczkowie o tyczce (Mirosław Chmara), biegacze (Kazimierz Żbikowski, Jarosław Kaniecki, Danuta Gąska, Rafał Jerzy), wieloboiści i inni. W latach 1978–1984 klub prowadził sekcję hokejową przejętą z Polonii Bydgoszcz, przez cztery sezony uczestnicząc w rozgrywkach ekstraklasy. W latach 60. i 70. przy ul. Żupy wzniesiono budynek administracyjny, gdzie zlokalizowano siedzibę klubu wraz z restauracją, salą gimnastyczną, siłownią i kortami tenisowymi. Przy ul. Słowiańskiej wzniesiono boisko piłkarsko-lekkoatletyczne, a w 1978 rozpoczęto budowę stadionu na Górzyskowie, którą przerwano w latach 80.. Po 1990 stadion na Wzgórzu Wolności przekazano w gestię TKKF.
W latach 80. i 90. w klubie działała również sekcja koszykówki kobiet.
W 2005 BKS zgłosił akces do Cywilno-Wojskowego Związku Sportowego Zawisza, jako członek założyciel co otworzyło klubowi dostęp do bazy sportowej na wysokim poziomie. Skoncentrowano się na szkoleniu dla dzieci i młodzieży w zakresie piłki nożnej, lekkoatletyki i łucznictwa oraz dyscyplin do tej pory zaniedbanych w Bydgoszczy: od 2014 hokeja na lodzie, a od 2015 piłki ręcznej kobiet. Od 2007 roku wysoki poziom sportowy osiągają lekkoatleci. Kilkunastu zawodników zdobywa medale na mistrzostwach Polski w różnych kategoriach wiekowych. Wychowanka i zawodniczka klubu Iga Baumgart dwukrotnie uczestniczyła w igrzyskach olimpijskich (2012, 2016), a w 2017 zdobyła tytuł halowej mistrzyni Europy i wicemistrzyni świata sztafet,a także brązowy medal w sztafecie 4x400 m na Mistrzostwach Świata w Lekkoatletyce 2017 Londyn. W 2018 roku zdobyła złoty medal na Mistrzostwach Europy w Lekkoatletyce 2018 w sztafecie 4x400 m (Berlin).
Obiekty sportowe.
Do 2013 siedzibą klubu był rozebrany w 2022 budynek przy ul. Żupy 2 z salą gimnastyczną i siłownią. Lekkoatleci korzystali z boiska przy ul. Słowiańskiej na Wzgórzu Wolności. W 1977 na powierzchni 11 ha przy ul. Żwirki i Wigury na Górzyskowie klub rozpoczął budowę własnego kompleksu sportowego, którą miały zrealizować społecznie bydgoskie przedsiębiorstwa budowlane. Obok stadionu zaprojektowano halę sportową oraz baseny pływackie: kryty i otwarty. Rozpoczęte prace przerwano w latach 80. XX w. Wykonano jedynie boisko z bieżnią lekkoatletyczną, otoczone wałami ziemnymi oraz częściowo basen otwarty. Na boisku ćwiczyli piłkarze grający wówczas w V lidze. W latach 90. teren sprzedano pod osiedle mieszkaniowe, a stadion na Wzgórzu Wolności przekazano TKKF. Po przejściu klubu pod kuratelę CWZS Zawisza, lekkoatleci korzystają z kompleksu sportowego Zawiszy przy ul. Gdańskiej, a piłkarze ze zmodernizowanego w 2015 stadionu w Fordonie. Łucznicy do 2012 korzystali z torów otwartych przy hali Łuczniczka, a po ich likwidacji otrzymali od miasta teren przy ul. Inwalidów pod nowe tory łucznicze. Do klubu w latach 1978–1984 należało sztuczne lodowisko Torbyd. Reaktywowana w 2014 sekcja hokeja na lodzie korzystała z hali Tortor w Toruniu. Po otwarciu nowego Torbydu 14 stycznia 2018 roku odbył się pierwszy mecz hokeja na lodzie w Bydgoszczy od czasu reaktywacji sekcji hokeja BKS. BKS uległ w zespołowi Mad Dogs Sopot 6:7. Piłkarki ręczne rozgrywają mecze w hali ZS nr 7 przy ul. Waryńskiego na osiedlu Błonie.
W październiku 2018 roku na terenie Kompleksu Sportowego CWZS Zawisza przy ul.Sielskiej klub oddał do użytku nowe boisko piłkarskie typu Orlik przykryte balonem o wymiarach 53,3 m na 36 m, gdzie w okresie jesienno-zimowym trenują piłkarze grup młodzieżowych.
Sportowcy BKS Bydgoszcz.
Olimpijczycy z BKS Bydgoszcz.
Olimpijczykami byli także wychowankowie klubu: wieloboista Janusz Szczerkowski (Moskwa 1980) i skoczek o tyczce Mirosław Chmara (Seul 1988).
Osiągnięcia sportowe.
Osiągnięcia drużynowe.
Od 2008 roku w klasyfikacji punktowej Polskiej Federacji Sportu Młodzieżowego w województwie kujawsko-pomorskim klub zajmuje regularnie 2 miejsce w sporcie młodzieżowym (po Zawiszy Bydgoszcz).
Sekcje.
Lekkoatletyka.
Sekcję założono u zarania klubu. Bazą do uprawiania dyscyplin lekkoatletycznych było boisko otoczone bieżnią przy ul. Słowiańskiej urządzone w końcu lat 50. Począwszy od lat 60. XX w. BKS posiadał jedyną obok Zawiszy wyczynową sekcję lekkoatletyczną w Bydgoszczy. Jej zawodnicy osiągali wysoki poziom sportowy występując na najważniejszych imprezach międzynarodowych z igrzyskami olimpijskimi włącznie. Najlepiej wypadali sprinterzy i długodystansowcy: Kazimierz Żbikowski, Beata Żbikowska, Jarosław Kaniecki, Wiesław Wojtkuński, Danuta Gąska, Rafał Jerzy, wieloboiści: Janusz Szczerkowski, Maciej Jędral, skoczkowie o tyczce: Paweł Iwiński, Romuald Murawski, Mirosław Chmara oraz trójskoczkowie: Michał Joachimowski (mistrz Europy, wielokrotny mistrz Polski, dwukrotny olimpijczyk) i Robert Michniewski. Klub uczestniczył w rozgrywkach II ligi, a w sezonach 1977–1978 – w ekstraklasie lekkoatletycznej. W 2007 w sekcji trenowało 154 zawodników pod kierunkiem 9 trenerów, zawodnicy zdobyli 14 medali na imprezach mistrzowskich, a do kadry narodowej zakwalifikowano 10 zawodniczek i zawodników BKS. Wzrost poziomu sportowego zawodników sekcji zanotowano po 2009 roku, kiedy BKS został członkiem CWZS Zawisza, otrzymując dostęp do bazy szkoleniowej na wysokim poziomie. Współpraca ze szkołami bydgoskimi, m.in.: XI LO, VII LO, VIII LO, Gimnazja nr 9 i 10, SP nr 14, 63, 65, 67 dawała dobre efekty. Od 2008 w klasyfikacji punktowej Polskiej Federacji Sportu Młodzieżowego w województwie kujawsko-pomorskim klub zajmował regularnie 2 miejsce w sporcie młodzieżowym oraz awansował do I ligi lekkoatletycznej juniorów. BKS dochował się wielu reprezentantów Polski na mistrzostwa Europy, świata, igrzyska olimpijskie. Zawodnicy zdobywali liczne medale mistrzostw Polski różnych kategorii wiekowych. W 2017 w klasyfikacji medalowej mistrzostw Polski juniorów BKS uplasował się na 3. miejscu w kraju. Jednocześnie Iga Baumgart została nominowana w plebiscycie Expressu Bydgoskiego na „Sportową Gwiazdę Bydgoszczy”. W 2018 roku Iga Baumgart-Witan została Mistrzynią Europy w sztafecie 4x400 m (Berlin) ,a indywidualnie sięgnęła po 5 miejsce,Kinga Gacka jako jedyna bydgoszczanka reprezentowała Polskę na Igrzyskach Olimpijskich U-18 w Buenos Aires. W tym roku do kadr narodowych Polskiego Związku Lekkiej Atletyki w różnych kategoriach wiekowych powołanych zostało 14 zawodników BKS Bydgoszcz.
W 2019 roku Iga Baumgart-Witan trenowana przez trener Iwonę Baumgart(mama)wywalczyła złoty medal na HME w Glasgow w sztafecie 4x400 m, srebrny medal na MŚ w Doha (QAT). Została indywidualną Mistrzynią Polski w hali (Toruń)oraz na otwartym stadionie (Radom). Jako pierwsza Polka w historii (wraz z Justyną Święty-Ersetic) wstąpiła w finale Mistrzostw Świata w biegu na 400 m (zajęła w nim 8 miejsce),a także pomogła wywalczyć 5 miejsce w Mistrzostwach Świata w Doha 2019 w sztafecie mieszanej 4x400m.Reprezentowała reprezentację Europy w meczu Europa-USA w Mińsku. (w biegu na 400 m zajęła 3 miejsce ,a w sztafecie szwedzkiej była pierwsza)
Piłka nożna.
Sekcję założono w 1955 roku, jeszcze przed oficjalną rejestracją klubu. Zawodnikami byli młodzi pracownicy bydgoskich przedsiębiorstw budowlanych. Początkowo założono 4 drużyny: seniorów, rezerwy, juniorów i trampkarzy. W latach 1956–1958 zespół seniorów awansował z klasy D do III ligi (wojewódzkiej). W 1962 zespół rozegrał mecz towarzyski z włoskim UISP Reggio Emilia (1:1), a w 1967 Zbigniewa Dembińskiego powołano do kadry Polski juniorów. W sezonie 1976/77 klub awansował do II ligi, w której spędził tylko jeden sezon, lecz udział w rozgrywkach zaplecza ekstraklasy był największym osiągnięciem klubu. Następnie przez dwa sezony grał w III lidze, po czym spadł do niższych lig. W sezonach 2002/03 i 2003/04 występował w lidze okręgowej w fuzji z Gwiazdą Bydgoszcz. Po rozpadzie fuzji seniorski zespół piłkarski przestał istnieć. W 2008 reaktywowano go i zgłoszono do rozgrywek bydgoskiej Klasy B. Od 2010 drużyna uczestniczyła w rozgrywkach Klasy A, a w 2016 awansowała do klasy okręgowej (V liga). W 2007 roku sekcja prowadziła szkolenie w 7 grupach rozgrywkowych z udziałem 180 zawodników i 8 trenerów. Młodzicy reprezentowali województwo kujawsko-pomorskie w Turnieju im. Marka Wielgusa (klubowe MP), dochodząc do półfinału. Zespół seniorów rozgrywa mecze na boisku CWZS Zawisza przy ul. Sielskiej w Fordonie. Klub prowadzi szkolenie młodzieży (juniorzy starsi i młodsi, trampkarze, młodzicy, orlicy, żacy). Do znanych wychowanków klubu należą:
Hokej na lodzie.
Sekcję hokeja na lodzie założono w latach 50. XX w. W 1978 klub przejął od Polonii Bydgoszcz sekcję hokejową wraz z seniorami (którzy spadli do II ligi), grupami młodzieżowymi, kadrą szkoleniową oraz lodowiskiem Torbyd. Drużynę seniorów wzmocniono nowymi zawodnikami, a rolę trenerów powierzono Jozefowi Ivanowi i Janowi Sylwestrzakowi. W sezonie 1979/1980 hokeiści awansowali do I ligi, gdzie spędzili kolejne 4 sezony. Trzon drużyny stanowili wówczas m.in. Marian Feter, bracia Csorichowie, bracia Godziątkowscy, Czesław Panek, J. Gawara, R. Niedzielski, M. Gmiński, bramkarz Piotr Panek i inni. W sezonie 1983/84 drużyna prowadzona przez Piotra Cebulę przegrała baraż o utrzymanie z Cracovią i spadła do II ligi, a zarząd BKS ze względów finansowych przekazał sekcję do Polonii Bydgoszcz.
Rozgrywki hokeistów BKS (1978–1984):
W lipcu 2014 przy BKS reaktywowano sekcję hokejową. Sprzyjała temu planowana przez magistrat Bydgoszczy budowa nowej hali lodowej, niezbędnej do uprawiania tego sportu. Do czasu jej oddania do użytku, jako miejsce treningów ustalono Tortor w Toruniu. W sezonie 2014/2015 zainaugurowano rozgrywki w grupie zachodniej II ligi, a rok później w grupie północnej, gdzie występowały zespoły z Warszawy, Łodzi, Poznania i Trójmiasta.
Rozgrywki hokeistów BKS (od 2014):
Sekcja prowadzi również szkółkę hokejową dla dzieci, której bazą jest kryte lodowisko przy SP nr 65 w Fordonie. Prowadzone są tu rozgrywki w unihokeju.
Łucznictwo.
Sekcję łuczniczą przejęto w 2007 od Klubu Sportowego Łączność, w którym tradycje uprawiania tego sportu sięgają 1935 roku. Od 2012 działalność wyczynowa utrudniona była przez likwidację torów łuczniczych w parku Centralnym w związku z budową Artego Areny. Przez kilka lat treningi odbywały się w hali przy ul. Szajnochy. W 2014 miasto przekazało klubowi teren przy ul. Inwalidów w celu urządzenia tam nowych torów otwartych. Zawodnicy sekcji osiągali sukcesy na arenie krajowej i międzynarodowej. W 2010 Monika Gruszczyńska z Kacprem Sierakowskim ustanowili rekord Europy w kategorii mikst. Szereg medali osiągnięto również w mistrzostwach Polski seniorów, juniorów i młodzików. Monika Gruszczyńska zdobyła (2010) i (2012) medal MP juniorów. Jakub Banaszak zdobył (2013, 2014) i (2016) MP juniorów oraz (2014) i (2016) medal MP seniorów. Obaj znajdują się w kadrze narodowej.
Piłka ręczna.
Sekcję piłki ręcznej powołano w październiku 2015 roku na bazie kadry UKS Sokół Bydgoszcz. Klub ten założony w 2006 przy Gimnazjum nr 3 w Fordonie doprowadził swoje zawodniczki do ćwierćfinału mistrzostw Polski juniorek (2011/2012). W 2015 do rozgrywek regionalnych zgłoszono drużyny juniorek młodszych i młodziczek, bazujących na uczennicach Gimnazjum nr 9 i 35, SP nr 48. W 2016 roku do rozgrywek ogólnopolskiej II ligi zgłoszono drużynę seniorek BKS Bydgoszcz.
Szachy.
Sekcję szachową założono wraz z powstaniem klubu. Już w 1956 drużyna awansowała do ekstraklasy szachowej, gdzie występowała w sezonach 1957-1959. Najwyższe w historii klubu – 4. miejsce osiągnięto w 1957 roku. Klub posiadał w swoim składzie zawodników na wyrównanym poziomie. Trzon drużyny tworzyli: Jan Kowalski, Waldemar Jagodziński, Stanisław Barche, Włodzimierz
Heliasz, Jerzy Bratoszewski, Henryka Konarkowska, Andrzej Tomaszewski. W 1961 roku Budowlani Bydgoszcz uczestniczyli w eliminacjach o awans do ekstraklasy szachowej, ale zajęli IV miejsce w III grupie.

</doc>
<doc id="2016786" url="https://pl.wikipedia.org/wiki?curid=2016786" title="Koleje aglomeracyjne w Południowym Kantō">
Koleje aglomeracyjne w Południowym Kantō



</doc>
<doc id="2016788" url="https://pl.wikipedia.org/wiki?curid=2016788" title="Eparchia kaliningradzka">
Eparchia kaliningradzka

Eparchia kaliningradzka – eparchia Rosyjskiego Kościoła Prawosławnego, z siedzibą w Kaliningradzie. 
Historia.
Administratura została wyodrębniona z eparchii smoleńskiej i kaliningradzkiej decyzją Świętego Synodu Rosyjskiego Kościoła Prawosławnego 31 marca 2009. Jej zwierzchnik ma każdorazowo nosić tytuł biskupa kaliningradzkiego i bałtyjskiego. Święty Synod nie wyznaczył nowego biskupa eparchialnego, lecz powierzył tymczasowy zarząd eparchii patriarsze Moskwy i całej Rusi Cyrylowi, który przed wyborem na patriarchę był metropolitą smoleńskim i kaliningradzkim.
Postanowieniem Świętego Synodu, 21 października 2016 z terytorium eparchii wydzielono nową administraturę – eparchię czerniachowską. Jednocześnie z macierzystej i nowej eparchii utworzono metropolię kaliningradzką. Wybrano też ordynariusza eparchii kaliningradzkiej – został nim dotychczasowy jej biskup pomocniczy, Serafin (Mielkonian).
Główna świątynia.
Funkcję katedry eparchii pełni sobór Chrystusa Zbawiciela w Kaliningradzie.
Dekanaty.
Eparchia dzieli się na 3 dekanaty:
W momencie powołania eparchii na jej terenie (obejmującym ówcześnie cały obwód kaliningradzki) działało 78 parafii. Według danych z kwietnia 2020 r. w skład eparchii wchodziło 57 parafii, obsługiwanych przez 72 księży.

</doc>
<doc id="2016789" url="https://pl.wikipedia.org/wiki?curid=2016789" title="Ch’oe Yŏng Rim">
Ch’oe Yŏng Rim

Ch’oe Yŏng Rim, również Choe Yong Rim (kor. 최영림, ur. 20 października 1929 lub 2 listopada 1930 w powiecie Kyŏnghŭng, prowincja Hamgyŏng Północny) – północnokoreański polityk, premier Korei Północnej od 7 czerwca 2010 do 1 kwietnia 2013. Od września 2010 roku jest również członkiem Biura Politycznego Komitetu Centralnego Partii Pracy Korei, a od 1972 roku deputowanym do Najwyższego Zgromadzenia Ludowego KRLD, parlamentu Korei Północnej.
Życiorys.
Ch’oe Yŏng Rim urodził się w 1929 roku. Ukończył Szkołę Rewolucjonistów w Man'gyŏngdae (w pierwszym roczniku absolwentów uczelni), Wydział Ekonomii Politycznej na Uniwersytecie im. Kim Ir Sena w Pjongjangu oraz Uniwersytet Moskiewski. Jego ojciec przed i w czasie II wojny światowej walczył w partyzantce u boku Kim Ir Sena. Brat, Choe Yŏng Hwa, został pisarzem.
Kariera partyjna.
W lipcu 1950, tuż po wybuchu wojny koreańskiej, Ch’oe wstąpił do wojska. Został członkiem osobistej ochrony Kim Ir Sena. Inżynier elektryk z wykształcenia, już od 1956 roku pełnił różne stanowiska w Partii Pracy Korei, szybko awansując do Komitetu Centralnego Partii Pracy Korei. Partyjną karierę zaczynał w Wydziale Organizacyjnym, w 1956 roku. Rok później został głównym partyjnym kadrowym.
Na drugiej Konferencji Partii Pracy Korei w październiku 1966 został zastępcą członka KC PPK. Wraz z Jon Pyŏng Ho, brał wtedy udział w eliminowaniu z szeregów partii członków tzw. frakcji kapsańskiej, którzy byli niechętni stojącemu na jej czele Kim Ir Senowi. W 1967 został wicedyrektorem Wydziału Informacyjno-Organizacyjnego KC PPK. Na 5. Zjeździe PPK w 1970 mianowano go na pełnoprawnego członka Komitetu Centralnego.
W 1971 roku objął funkcję szefa Wydziału Ekonomicznego Komitetu Centralnego PPK. Dwa lata później Kim Ir Sen mianował go swoim osobistym sekretarzem. W 1974 został szefem Wydziału Administracyjnego KC PPK. Na VI Zjeździe Partii Pracy Korei w październiku 1980 otrzymał nominację na zastępcę członka Biura Politycznego KC, a jego pełnoprawnym członkiem stał się na 6. Plenum Komitetu, które odbyło się w Hamhŭng w sierpniu 1982 roku. W grudniu 1983 roku został wicepremierem Korei Północnej w rządzie Ri Jŏng Oka. W październiku 1985 roku zrezygnował ze stanowiska w rządzie oraz w Biurze Politycznym i ponownie został szefem osobistego sekretariatu Kim Ir Sena. W maju 1990 wrócił do rządu (z Yŏn Hyŏng Mukiem na czele), obejmując stanowisko szefa Państwowej Komisji Planowania. W grudniu 1992 został ministrem przemysłu ciężkiego.
Od kwietnia 2005 do lipca 2009 zajmował stanowisko sekretarza generalnego Prezydium Najwyższego Zgromadzenia Ludowego. W 2000 roku towarzyszył Kim Dzong Ilowi w czasie historycznego spotkania z prezydentem Korei Południowej Kim Dae-jungiem w Pjongjangu.
W czasie pierwszej sesji Najwyższego Zgromadzenia Ludowego X kadencji (1998), wszedł w skład parlamentarnej Komisji Legislacyjnej. Wtedy także otrzymał nominację na Prokuratora Generalnego. W 2006 roku został sekretarzem Prezydium NZL. W 2009 roku wybrano go na stanowisko szefa Komitetu Miejskiego Partii w stolicy KRLD, Pjongjangu. Stanowisko to tradycyjnie zajmowały osoby powiązane rodzinnymi relacjami z Kim Ir Senem i Kim Dzong Ilem.
Nominacja na szefa rządu.
7 czerwca 2010 w czasie trzeciej, nadzwyczajnej sesji Najwyższego Zgromadzenia Ludowego (zazwyczaj w ciągu roku odbywają się jedynie dwie sesje – wiosną i jesienią), został wybrany na stanowisko premiera Korei Północnej. Jego kandydatura została według doniesień prasowych zaproponowana przez samego Kim Dzong Ila i zyskała aprobatę Biura Politycznego Komitetu Centralnego Partii Pracy Korei.
Premier w Korei Północnej odpowiedzialny jest głównie za sprawy gospodarcze kraju. Część z komentatorów jako powód wymiany szefa rządu wymieniała kłopoty i kryzys gospodarczy związany z rewaluacją i wymianą państwowej waluty – wona północnokoreańskiego – w grudniu 2009. Ze względu na podeszły wiek Ch’oe Yŏng Rima eksperci spekulowali, że jego wybór na szefa rządu miał charakter przejściowy.

</doc>
<doc id="2016790" url="https://pl.wikipedia.org/wiki?curid=2016790" title="Karaimskoje Slovo">
Karaimskoje Slovo



</doc>
<doc id="2016792" url="https://pl.wikipedia.org/wiki?curid=2016792" title="Pacific PR01">
Pacific PR01

Pacific PR01 – samochód Formuły 1, zaprojektowany przez Adriana Reynarda, Franka Coppucka i Paula Browna dla zespołu Pacific Grand Prix na sezon 1993. Jednakże z powodu problemów finansowych samochód wystartował dopiero w sezonie 1994. Kierowcami byli Paul Belmondo i Bertrand Gachot. Kierowcy modelu PR01 często nie kwalifikowali się do wyścigów.
Konstrukcja.
Aerodynamika i projekt modelu PR01 opierały się na konstrukcjach Reynarda dla Pacifika w Formule 3000. Zespół nie przeprowadzał testów w tunelu aerodynamicznym, a niewiele testów zostało przeprowadzonych na torze. Nie dokonano również znaczących poprawek w trakcie sezonu, nawet po "czarnym weekendzie", choć zespół zapowiadał, że to uczyni. Zespół umieścił wprawdzie drewnianą deskę pod podwoziem, co nakazała wszystkim zespołom FIA, a pod koniec sezonu przeprojektował nos samochodu, zmieniając jego kształt z podniesionego na opadający. Te czynniki, a także słaby silnik Ilmor 2175A (z 1991 roku) spowodowały, że samochody były bardzo niekonkurencyjne.
PR01 w wyścigach.
Konstrukcja samochodu powodowała, że kierowcy nie byli nawiązać walki nawet z drugim debiutantem sezonu 1994, Simtekiem. Gachot zakwalifikował się do pięciu, a Belmondo do dwóch wyścigów, ale nie licząc Grand Prix Brazylii, zawsze miało to związek z tym, iż do kwalifikacji nie przystępowało wszystkich 28 kierowców; gdy w kwalifikacjach startowało 27 kierowców lub mniej, wtedy jeden z kierowców zespołu Pacific miał już zapewniony udział w wyścigu.
Ostatnim wyścigiem, do którego zakwalifikował się kierowca zespołu, było Grand Prix Kanady, szósty wyścig sezonu. Przez 10 następnych wyścigów żaden z kierowców Pacifika nie wystartował w wyścigu.
Samochód był nie tylko powolny, ale i awaryjny – w sezonie 1994 ani razu kierowca Pacific Grand Prix nie dojechał do mety.
Zespół w pewnym momencie rozważał nawet wycofanie się z mistrzostw, by poświęcić się w całości pracom nad modelem PR02. Nie uczyniono jednak tego, ponieważ zespół musiałby zapłacić karę finansową.
Po Grand Prix Australii Bertrand Gachot powiedział, że to najszczęśliwszy dzień w jego życiu, ponieważ nigdy już nie będzie musiał prowadzić modelu Pacific PR01.

</doc>
<doc id="2016796" url="https://pl.wikipedia.org/wiki?curid=2016796" title="Johann Joseph Wilhelm Lux">
Johann Joseph Wilhelm Lux

Johann Joseph Wilhelm Lux (ur. 6 kwietnia 1773 w Opolu, zm. 29 stycznia 1849 w Lipsku) – niemiecki lekarz weterynarii i twórca izopatii, propagator leczenia homeopatycznego u zwierząt. Studiował medycynę, weterynarię, botanikę, filozofię i ekonomię. Był profesorem weterynarii na Uniwersytecie w Lipsku. Autor książki pt. "Isopathik der Contagionen" opublikowanej w 1833, w której stwierdził na podstawie własnych obserwacji, że wszystkie choroby zakaźne zawierają w swoich produktach patologicznych sposób na ich wyleczenie. Zastąpił w izopatii hahnemannowską zasadę "Similia similibus curentur" tezą "Aequalia aequalibus curentur". Napisał kilka opracowań naukowych, m.in. "Characteriscics of the epidemic of bovide" (Lipsk, 1893), "Translation of Tolnay: Artis Veterinariae, compendium pathologicum" (1808) i "Popular Studies on the domestic animals" (1819). Po przejściu w stan spoczynku poświęcił się zdobywaniu wiedzy z pomologii.

</doc>
<doc id="2016797" url="https://pl.wikipedia.org/wiki?curid=2016797" title="Karl Robert Sommer">
Karl Robert Sommer



</doc>
<doc id="2016805" url="https://pl.wikipedia.org/wiki?curid=2016805" title="Otto Hausner">
Otto Hausner

Otto Hausner (ur. 6 kwietnia 1827 w Brodach, zm. 27 lutego 1890 we Lwowie) – polski historyk sztuki, polityk, pisarz, mówca i erudyta. Poseł demokratyczny w Radzie Państwa w parlamencie austriackim, oraz na Sejm Galicyjski.
Życiorys.
Ukończył szkołę średnią we Lwowie, następnie w latach 1844-1848 studiował medycynę w Wiedniu i Berlinie. Podczas Wiosny Ludów członek legii akademickiej a potem uczestniczył w walkach w Wiedniu. Następnie ukończył agronomię na Akademii Rolniczej w Hohenheim pod Stuttgartem (1848).
Po powrocie do Galicji osiadł w Rytarowicach w pow. samborskim, a następnie był od 1870 właścicielem dóbr Siemianówka w pow. lwowskim, zajmując się gospodarowaniem. Niezależnie od tego prowadził studia nad statystyką, ekonomią i historią sztuki. W trakcie podróży objechał całą Europę - szczególnie usilnie poznając Włochy. Był wielkim miłośnikiem malarstwa i rzeźby. Owocem studiów i podróży były jego prace. (zob. niżej). Należał do wielu organizacji gospodarczych, m.in. działaczem Galicyjskiego Towarzystwa Gospodarskiego i członek Komitetu GTG (10 czerwca 1877 – 12 czerwca 1890). Członek Galicyjskiego Towarzystwa Kredytowego Ziemskiego. Członek Rady Zawiadowczej kolei Karola Ludwika. Kazimierz Chłędowski tak scharakteryzował jego postać: "Otto Hausner pochodził z bankierskiej rodzony w Brodach, a że był człowiekiem wielce światowym, nadzwyczaj miłym w towarzystwie , dowcipnym jak mało kto, a nadto ożenionym z Kownacką i spokrewnionym wskutek tego z Borkowskimi, więc należał do towarzystwa Mierów, Borkowskich, tego świata lwowskiego, któremu mniej chodziło o sprawy krajowe i o patriotyzm, jak o zabawę i użycie. Hausner wydał dwutomowe dzieło statystyczne w niemieckim języku o którym mało kto wiedział, i gromadził materiały do statystyki, raczej do inwentarza wszystkich obrazów z głównych epok rozwoju sztuki lwowskiej. Zbierał do tego bardzo dla specjalisty zajmującą bibliotekę najróżnorodniejszych dawnych przewodników po miastach włoskich, katalogów galerii, monografii o malarzach włoskich. (...) Otto Hausner mówił najchętniej po francusku, jak i w ogóle cały ten światek w którym się obracał. Słynął jako wielki lowelas; opowiadano o różnych jego stosunkach z lwowskimi paniami, a przede wszystkim z kanoniczką baronową Hagen, znanym poturadłem lwowskich salonów""."
Aktywny politycznie, od 1870 był członkiem Rady Powiatowej we Lwowie, wybranym z grupy większej własności. W latach 1877-1881 i 1883-1890 był posłem na Sejm Krajowy z ramienia Izby Przemysłowo-Handlowej w Brodach. W sejmie był członkiem licznych komisji, zwłaszcza zajmujących się zagadnieniami gospodarczymi. Popierał zmiany w ordynacji wyborczej mające na celu zwiększenie reprezentacji miast oraz zdemokratyzowania wyborów do izb przemysłowo-handlowych. W latach 1874-1878 był zastępcą członka Wydziału Krajowego. Był także posłem do austriackiej Rady Państwa V kadencji (8 lutego 1878 -22 maja 1879), VI kadencji (7 października 1879 - 23 kwietnia 1885) i VII kadencji (22 września 1885 - 27 lutego 1890). W kadencji V został wybrany po rezygnacji Józefa Wereszczyńskiego w wyborach uzupełniających w kurii I (wielkiej własności) w okręgu wyborczym nr 9 (Sambor-Staremiasto-Turka-Drohobycz-Rudki). W kadencji VI i VII wybrano go z kurii II (miejskiej) w okręgu wyborczym nr 7 (Sambor-Stryj-Drohobycz). W parlamencie należał do frakcji demokratycznej Koła Polskiego w Wiedniu. Pracował także w różnych komisjach, a także w delegacjach wspólnych. W listopadzie 1878 roku na znak protestu przeciwko udzielonemu rządowi austriackiemu poparciu w sprawie okupacji Bośni i Hercegowiny wygłosił słynne przemówienie popierające dążenia narodowe słowiańskich mieszkańców tych regionów. Podczas tego przemówienia otwarcie i odważnie bronił także praw społeczeństwa polskiego, jego płomienne wystąpienie poskutkowało patriotyczną demonstracją która miała miejsce we Lwowie i która została brutalnie stłumiona na polecenie centralnych władz w Wiedniu. Mimo że współpracował później z konserwatywną większością Koła Polskiego występował jeszcze wielokrotnie, m.in. w 1880 krytykując politykę konserwatystów wobec szkolnictwa, a w 1886 przeciwko antypolskiej polityce Bismarcka. W 50 rocznicę wybuchu powstania listopadowego Hausner znalazł się w komitecie przygotowującym uroczystości w mieście Lwowie, które odbyły się 29 listopada 1880 roku. Podczas obchodów wygłosił patriotyczne przemówienie w którym skierował ostre słowa pod adresem stańczyków, a ich poczynania nazwał "„zohydzeniem”".
Został pochowany na Cmentarzu Łyczakowskim.
Wyróżnienia.
Honorowy obywatel miast: Lwowa (), Brodów, Drohobycza, Sambora, Stanisławowa i Żółkwi.
Rodzina.
Pochodził z bogatej lwowskiej rodziny kupieckiej pochodzenia niemieckiego. Protoplasta polskiej gałęzi rodu, Jan pochodzący z Moraw przeniósł się do Galicji w XVIII wieku i założył firmę "Hausner et Violland" która miała swe domy bankowe w Brodach i we Lwowie. Jego następcy uczynili z niej jedną z najpoważniejszych instytucji kredytowych Galicji. Już w czasach jego ojca rodzina była całkowicie spolonizowana. Był synem bankiera Karola Jego bratem był bankier i poseł na Sejm Krajowy Alfred Hausner (1822-1887). Ożenił się z Aleksandrą z domu Kownacką, z którą miał syna Witolda (1852–1925) i córkę Jadwigę (1852–1930, po mężu Łubieńska).

</doc>
<doc id="2016808" url="https://pl.wikipedia.org/wiki?curid=2016808" title="Cmentarz wojenny nr 369 – Stara Wieś-Golców">
Cmentarz wojenny nr 369 – Stara Wieś-Golców

Cmentarz wojenny nr 369 – Stara Wieś-Golców – pochodzący z okresu I wojny światowej cmentarz wojenny na Golcowie w Beskidzie Wyspowym, na granicy miejscowości Siekierczyna i Stara Wieś. Należy do okręgu X (Limanowa) Oddziału Grobów Wojennych C. i K. Komendantury Wojskowej w Krakowie. Jest jednym z 400 cmentarzy tego oddziału, z tego w okręgu limanowskim jest ich 36.
Historia.
Pochowano na nim żołnierzy austriackich i rosyjskich, którzy zginęli w dniach 7–12 grudnia 1914 w czasie operacji limanowsko-łapanowskiej. Bitwa ta zakończyła się zwycięstwem wojsk austriackich, którzy zahamowali rosyjską ofensywę w kierunku Krakowa i Śląska. Cmentarze z tej bitwy znajdują się jeszcze w wielu innych miejscach w okolicy Limanowej.
Opis cmentarza.
Cmentarz na Golcowie znajduje się pod lasem, na wschodnich stokach Golcowa. Ma powierzchnię 366 m² i jest ogrodzony. Ogrodzenie tworzą murowane z kamienia słupki, betonowa podmurówka i grube rury żelazne pomiędzy słupkami. Na cmentarzu znajduje się 10 grobów zbiorowych i 16 pojedynczych z żeliwnymi krzyżami łacińskimi i lotaryńskimi. Nazwisk brak. Łącznie pochowano tutaj 47 żołnierzy armii austro-węgierskiej i 32 armii rosyjskiej. W górnej części cmentarza zasadzono pojedynczego modrzewia. Cmentarz wykonano jeszcze w czasie trwania wojny. Przystąpiono do tego w 1915, niezwłocznie po tym, jak w wyniku zwycięskiej dla Austriaków bitwy pod Gorlicami Rosjanie zostali odsunięci dalej na wschód. Projektantem cmentarza był Gustav Ludvig, ten sam, który projektował pobliski reprezentacyjny cmentarz wojenny nr 368 – Limanowa-Jabłoniec.
Obok cmentarza prowadzi szlak turystyczny z Limanowej. Dla turystów wykonano przy cmentarzu zadaszoną wiatę z ławkami. Z miejsca tego rozciągają się rozlegle widoki na leżącą w dole Limanową i wznoszące się nad nią Pasmo Łososińskie.

</doc>
<doc id="2016810" url="https://pl.wikipedia.org/wiki?curid=2016810" title="Jałowiec nadbrzeżny">
Jałowiec nadbrzeżny

Jałowiec nadbrzeżny ("Juniperus conferta") – gatunek rośliny z rodziny cyprysowatych ("Cupressaceae"). W naturze rośnie w zachodniej części wyspy Hokkaido, na wybrzeżach wysp Honsiu, Kiusiu oraz na Sachalinie.
Płoży się po ziemi. Może osiągać 3 m średnicy, dorasta najwyżej do 40 cm wysokości. Jest gęsty i rozłożysty. Igły odmiany typowej szarozielone, o długości do 2,5 cm, ostro zakończone i wklęsłe.
Rośnie na stanowiskach słonecznych i półcienistych, na umiarkowanie żyznej glebie, lekkiej i przepuszczalnej. Nadaje się na rabaty i do ogródków skalnych, nad wodę i jako roślina okrywowa.

</doc>
<doc id="2016812" url="https://pl.wikipedia.org/wiki?curid=2016812" title="Milenium Wojkowice">
Milenium Wojkowice



</doc>
<doc id="2016814" url="https://pl.wikipedia.org/wiki?curid=2016814" title="Granica chińsko-północnokoreańska">
Granica chińsko-północnokoreańska

Granica chińsko-północnokoreańska (chiń. trad. 中朝邊境, chiń. upr. 中朝境, kor. 조선민주주의인민공화국-중화인민공화국 국경) – granica międzypaństwowa dzieląca terytoria Chin i Korei Północnej, istniejąca od 1945 roku, ciągnąca się na długości 1416 km, z czego większość stanowią koryta rzek Yalu i Tuman.
Przebieg.
Granica zaczyna się na wybrzeżu Zatoki Koreańskiej i ciągnie się w kierunku północno-wschodnim, korytem rzeki Yalu na odcinku ok. 350 km do chińskiego miasta Linjiang. Następnie zakręca w stronę miasta Hyesan w Korei Północnej, następnie na północny zachód i wschód. Dalej przebiega na północny wschód korytem rzeki Tuman, po czym zakręca razem z rzeką w stronę południowo-wschodnią osiągając trójstyk z Rosją.

</doc>
<doc id="2016815" url="https://pl.wikipedia.org/wiki?curid=2016815" title="Parafia św. Marcina w Strykowie">
Parafia św. Marcina w Strykowie

Parafia pw. Świętego Marcina w Strykowie – parafia rzymskokatolicka znajdująca się w archidiecezji łódzkiej w dekanacie strykowskim. Mieści się przy ulicy Warszawskiej.

</doc>
<doc id="2016818" url="https://pl.wikipedia.org/wiki?curid=2016818" title="Romuald Klekowski">
Romuald Klekowski

Romuald Zdzisław Klekowski (ur. 1 stycznia 1924 w Pińsku, zm. 5 maja 2015 w Warszawie) – polski biolog, ekolog, profesor Międzynarodowego Centrum Ekologii PAN, członek rzeczywisty Polskiej Akademii Nauk.
Życiorys.
Studiował na Wydziale Matematyczno-Przyrodniczym Uniwersytetu Łódzkiego (praca magisterska w 1950). Od 1945 do 1948 był tam asystentem a w latach 1948-1952 adiunktem oraz wykładowcą zoologii i anatomii porównawczej.
Od początku swej działalności naukowej związany z Instytutem Biologii Doświadczalnej im. Marcelego Nenckiego PAN, początkowo jako kierownik Zakładu Hydrobiologii Doświadczalnej, następnie Zakładu Bioenergetyki Ekologicznej (w latach 1952-1975) a następnie zastępca dyrektora (1970-1973).
Od 1965 do 1998 redaktor naczelny „Polskiego Archiwum Hydrobiologii”. Od 1969 współorganizator polskich badań polarnych Antarktyki. Brał m.in. udział w czterech wyprawach arktycznych i w pracach ekologicznych na Spitsbergenie), pięciu rejsach oceanologicznych na Atlantyku, w Antarktyce, na Oceanie Spokojnym i na Oceanie Indyjskim.
W latach 1970-1973 i 1984-1986 zastępca sekretarza Wydziału II Nauk Biologicznych Polskiej Akademii Nauk, w latach 1987-95 jego sekretarz. W latach 1973-1985 koordynator programu węzłowego „Ekologiczne podstawy gospodarki środowiskiem”. Kierownik Zakładu Bioenergetyki Ekologicznej Instytutu Ekologii PAN (w latach 1975-90) i jego dyrektor (w latach 1973-1982).
Od 1987 do 1995 r. członek Prezydium PAN. Od 1992 do 2002 przewodniczący Rady Naukowej Zakładu Biologii Antarktyki PAN. Od 1996 profesor Międzynarodowego Centrum Ekologii PAN w Łomiankach. Brał także udział w pracach Centralnej Komisji Kwalifikacyjnej ds. Kadr Naukowych jako zastępca przewodniczącego sekcji. W 1995 roku został odznaczony Medalem im. Profesora Kazimierza Demela.
Zajmuje się głównie zagadnieniami dotyczącymi ekologii, bioenergetyki ekologicznej zwierząt zmiennocieplnych, hydrobiologii i oceanologii, badań polarnych, a także bilansów energetycznych w ontogenezie osobniczej gatunków o różnej strategii bioenergetycznej, modelowania komputerowego procesów ekologicznych. Wykładał bioenergetykę ekologiczną na Uniwersytecie Warszawskim i Akademii Rolniczo-Technicznej im. Michała Oczapowskiego w Olsztynie.
Od 1950 członek Societas Internationalis Limnologiae. Członek rad naukowych: Instytutu Ekologii PAN (od 1980 r.), Centrum Biologii Morza PAN (w latach 1987-1999), Zakładu Biologii Antarktyki (przewodniczący; od 1992 r.). Od 1979 r. członek korespondent Polskiej Akademii Nauk, od 1994 – członek rzeczywisty PAN. Od 1992 członek Komitetu Badań Polarnych PAN. Od 1993 członek Komitetu Ekologii PAN. Od 1995 członek Białoruskiej Akademii Nauk. Od 1997 członek National Geographic Society. Zasiada też w Radzie Nadzorczej Fundacji Homo et Planta.
Dwukrotnie żonaty: z Zuzanną Stromenger (ur. 1925, biologiem – zoologiem), a następnie z Krystyną Ramlau (1929-2008, wieloletnią pracowniczką Biblioteki Narodowej, m.in. kierowniczką Instytutu Bibliograficznego BN w latach 1979-1993). Pozostawił dwoje dzieci: Michała (ur. 1961) i Martę (ur. 1968).
Mieszkał w Warszawie.
Publikacje.
Autor kilkuset prac naukowych z zakresu hydrobiologii, oceanologii, bioenergetyki ekologicznej zwierząt zmiennocieplnych, ekofizjologii i ekologii rejonów polarnych, m.in.:

</doc>
<doc id="2016821" url="https://pl.wikipedia.org/wiki?curid=2016821" title="LWS-4 Żubr">
LWS-4 Żubr



</doc>
<doc id="2016823" url="https://pl.wikipedia.org/wiki?curid=2016823" title="Grodkowska Struga">
Grodkowska Struga

Grodkowska Struga ("Grodkowska Woda") – rzeka, lewy dopływ Nysy Kłodzkiej o długości 20,55 km i powierzchni zlewni 99,06 km².
Rzeka kanałami łączy się z Oławą, przepływa m.in. przez Grodków. Uchodzi do Nysy Kłodzkiej na wschód od wsi Osiek Grodkowski

</doc>
<doc id="2016825" url="https://pl.wikipedia.org/wiki?curid=2016825" title="System przeciwpożarowy">
System przeciwpożarowy

System przeciwpożarowy – system, którego zadaniem jest ochrona ludzi i mienia przed zagrożeniami pożarowymi. Prosty system przeciwpożarowy składa się z detektorów ognia, detektorów dymu, centrali sterującej oraz siatki rur ze środkiem gaśniczym wraz z dyszami wylotowymi (np. stałe urządzenie gaśnicze).
Można wymienić 4 główne rodzaje systemów przeciwpożarowych ze względu na środek gaśniczy:
Jest to automatyczny systemem gaszenia pożaru, bezpośrednio nad miejscem wybuchu ognia, co skutecznie chroni budynek zarówno przed całkowitym spłonięciem, jak również przed zalaniem wodą pozostałej jego części i zniszczenie mienia.
W instalacji utrzymywane jest stałe ciśnienie wody, więc w przypadku pożaru, na skutek oddziaływania temperatury na ampułkę tryskacza następuje jego otwarcie i wyzwolenie czynnika gaśniczego, bezpośrednio na źródło zagrożenia. Otwierają się tylko tryskacze znajdujące się bezpośrednio w strefie ognia, co minimalizuje zakres szkód spowodowanych działaniem wody. Przepływająca przez zawór kontrolno-alarmowy woda uruchamia dzwon alarmowy, a czujniki ciśnienia alarmujące o pożarze, automatycznie uruchamiają pompę tryskaczową. Woda tłoczona jest do systemu ze zbiornika wody przeciwpożarowej.
Jedne z najbardziej popularnych systemów stosowane w serwerowniach i data center z uwagi na swe właściwości. Nie przewodzą prądu i nie niszczą chronionych urządzeń, tak jak byłoby w przypadku wody. W Polsce szeroko stosowane są chemiczne gazy gaśnicze typu HFC 236fa, HFC 227ea i FK-5-1-12 oraz gazy obojętne.

</doc>
<doc id="2016832" url="https://pl.wikipedia.org/wiki?curid=2016832" title="Topola kanadyjska">
Topola kanadyjska

Topola kanadyjska, topola euramerykańska ("Populus" × "canadensis") – mieszaniec z rodziny wierzbowatych ("Salicaceae"). Mianem topól kanadyjskich określane są kultywary oraz spontaniczne mieszańce powstałe w wyniku krzyżowania euroazjatyckiej topoli czarnej ("P. nigra") z topolą deltoidalną ("P. deltoides"). W Polsce powszechnie sadzonych jest 6 odmian: 'Serotina', 'Robusta', 'Marilandica', 'Gelrica', 'Grandis'/'Regenerata' i 'Flachslanden'. Znanych jest także wiele kultywarów pochodzących z krzyżowania różnych odmian gatunków rodzicielskich, przy czym poza wyżej wymienionymi, są one spotykane rzadko. Topole euramerykańskie odkrywane, opisywane i rozpowszechniane w uprawie zaczęły być w Europie od XVIII wieku.
Biologia.
Megafanerofit. Roślina dwupienna. Drzewa rosną bardzo szybko. Kwitną w marcu i kwietniu. Drewno jest miękkie, można z niego produkować celulozę. W zależności od odmiany żyją przeważnie ok. 100-150 lat, choć w gorszych warunkach i nadmiernym zagęszczeniu zaczynają obumierać w wieku 40-50 lat. 
Zmienność.
W Polsce w formie zdziczałej występuje na nieużytkach, brzegach rzek, na wsiach i w miastach, miejscami wypiera rodzime topole czarne. Jest sadzona głównie przy drogach (najczęściej 'Robusta'), w gospodarstwach, w terenach zieleni i w parkach (liczne wartościowe odmiany).
Odmiany uprawiane w Polsce:
Inne:
Zastosowanie.
Topole popularnie sadzone w wielu obszarach (także w Polsce). Stosowane dla uzyskania szybko rosnących zadrzewień. 

</doc>
<doc id="2016836" url="https://pl.wikipedia.org/wiki?curid=2016836" title="Herb Złoczewa">
Herb Złoczewa

Herb Złoczewa – jeden z symboli miasta Złoczew i gminy Złoczew w postaci herbu.
Wygląd i symbolika.
Herb przedstawia w polu błękitnym postać św. Andrzeja ubranego w szaty srebrne, z nimbem złotym na głowie, trzymającego krzyż, w kształcie litery „X”, czarny. Po bokach postaci świętego widnieją złote litery „S” i „A”. Jest to skrót od łacińskiego „Sanctus Andreas” (Święty Andrzej). Całość na tarczy późnogotyckiej. 
Postać św. Andrzeja w herbie symbolizuje patrona założyciela miasta i fundatora świątyni parafialnej – Andrzeja Ruszkowskiego.
Historia.
Herb został przyjęty uchwałą Rady Miejskiej w Złoczewie nr XXXVII/240/09 z 30 września 2009 roku.
Poprzedni herb Miasta i Gminy Złoczew został wprowadzony 13 czerwca 1990r. i był osadzony na tarczy francuskiej.

</doc>
<doc id="2016844" url="https://pl.wikipedia.org/wiki?curid=2016844" title="Bitkeeper">
Bitkeeper



</doc>
<doc id="2016846" url="https://pl.wikipedia.org/wiki?curid=2016846" title="Archidiecezja ormiańskokatolicka we Lwowie">
Archidiecezja ormiańskokatolicka we Lwowie

Archidiecezja ormiańskokatolicka we Lwowie – archidiecezja Kościoła katolickiego obrządku ormiańskiego z siedzibą we Lwowie. 
Historia.
Powstała w 1630 w wyniku złożenia katolickiego wyznania wiary przez lwowskiego biskupa ormiańskiego Mikołaja Torosowicza. W 1635 podniesiona do rangi archidiecezji. Głównym kościołem była lwowska katedra. Podczas synodów diecezjalnych (1690, 1699, 1700, 1782) stopniowo upodobniano liturgię do łacińskiej poprzez wprowadzenie kalendarza gregoriańskiego czy latynizację liturgii. W latach 1665–1784 we Lwowie działało kolegium ormiańskie prowadzone przez teatynów. W 1803 powołano kapitułę katedralną.
Archidiecezja posiadała szkoły parafialne w Łyścu, Lwowie i Śniatyniu, szpitale w Kamieńcu Podolskim i Lwowie, towarzystwa różańcowe i szkaplerzne.
Eparchia poniosła straty w wyniku rozbiorów Polski (odpadły parafie znajdujące się w zaborze rosyjskim, które otrzymały eparchię w Mohylowie Podolskim), reform cesarza Józefa II (zniesiono 6 parafii). Do 1921 pod eparchię podlegały dwie ormiańskie parafie na terenie Bukowiny.
Po śmierci arcybiskupa Teodorowicza (1938), wysiedleniu wiernych na tzw. Ziemie Odzyskane, aresztowaniu i śmierci administratora apostolskiego Dionizego Kajetanowicza eparchia nie posiada ordynariusza, choć formalnie nadal istnieje.
Niewielka wspólnota ormiańskokatolicka we Lwowie (20–30 osób) została zarejestrowana w 1991 r., nie była jednak w stanie przejąć tutejszej katedry, którą w l. 2000–2003 przekazano diecezji ukraińskiej Apostolskiego Kościoła Ormiańskiego.

</doc>
<doc id="2016847" url="https://pl.wikipedia.org/wiki?curid=2016847" title="Romuald Z. Klekowski">
Romuald Z. Klekowski



</doc>
<doc id="2016851" url="https://pl.wikipedia.org/wiki?curid=2016851" title="Parafia św. Andrzeja Apostoła w Złoczewie">
Parafia św. Andrzeja Apostoła w Złoczewie

Parafia Świętego Andrzeja Apostoła w Złoczewie – parafia rzymskokatolicka należąca do dekanatu Złoczew diecezji kaliskiej. Została utworzona w 1601.

</doc>
<doc id="2016852" url="https://pl.wikipedia.org/wiki?curid=2016852" title="Metal Kluczbork">
Metal Kluczbork

Metal Kluczbork – polski klub piłkarski z siedzibą w Kluczborku, założony 19 września 1961 roku. W sezonach 1973/74 i 1974/75 grał w II lidze. Latem 2001 roku sekcja piłkarska klubu wraz z większością zawodników została przekazana do Hetmana Byczyna, który w lidze okręgowej uplasował się na 3 miejscu, a sam klub został rozwiązany.
Historia.
Piłkarska gleba.
Kluczbork od zarania sprzyjał sportowi w każdej postaci, a futbolowi przede wszystkim. Jeszcze przed I wojną światową kopano tu piłkę, jak choćby w założonym w 1910 roku klubie „FC National Kreuzburg”. Nie inaczej było w okresie międzywojennym, w którym aktywne były różnorakie kluczborskie organizacje sportowe, z piłkarskimi na czele. Te ostatnie prowadziły ożywioną działalność, rywalizując na boisku również z klubami polskimi zza ówczesnej północnej granicy. Tak było choćby z SpVgg Kluczbork (ówczesna nazwa: Kreuzburg), który korzystał z wybudowanego w 1928 roku stadionu im.Ludwiga Jahna (z niego korzystał później Metal Kluczbork, a obecnie MKS Kluczbork).
Na tym właśnie stadionie w 1935 roku doszło do międzynarodowego meczu, w którym SpVgg Kluczbork (ówczesna nazwa: Kreuzburg), podejmował Polonię Kępno. I choć było to już po dojściu nazistów do władzy w Niemczech, przed zawodami odegrano hymny państwowe Polski i III Rzeszy oraz minutą ciszy uczczono pamięć zmarłego marszałka Józefa Piłsudskiego. Sam zaś mecz 4-2 wygrał Kluczbork, podobnie jak i rewanż w Kępnie.
Pierwsza była Cresovia.
Pierwszym znanym po II wojnie światowej kluczborskim klubem piłkarskim była powstała w 1945 roku Cresovia, znana też jako grające w 1946 roku obok Odry Opole i Lwowianki Opole w ówczesnej klasie A – Kresy Kluczbork, która w dwa lata po powstaniu połączyła się z Kluczborskim Klubem Sportowym przyjmując nazwę Kolejarz Kluczbork.
Występujący w ówczesnej lidze międzywojewódzkiej „Kolejarz Kluczbork” dobrze spisywał się także w rozgrywkach centralnych Pucharu Polski, a najlepiej w pucharowej edycji 1955/1956, kiedy najpierw wygrał 2-0 z Kolejarzem Łódź, potem 3-1 z Granatem Skarżysko-Kamienna i dopiero w 1/8 finału przegrał 1-3 z legendarną Wisłą Kraków.
W tym samym czasie wręcz fantastycznie spisywała się – trenująca przede wszystkim w Kolejarzu – kluczborska młodzież. Po zdobyciu jesienią 1955 roku mistrzostwa Opolszczyzny szkół średnich przez drużynę Liceum Ogólnokształcącego, zespół z Kluczborka w końcu czerwca 1956 roku wystąpił w finałach szkolnych Mistrzostw Polski w Łodzi, gdzie najpierw 4-2 pokonał Rzeszów, potem zremisował 1-1 z Warszawą i 1-1 z Poznaniem, a następnie wygrał 1-0 ze Stalinogrodem i bezbramkowo zremisował z Koszalinem, zdobywając mistrzostwo Polski. Dokonali tego gościnnie i legalnie grający bramkarz z Raciborza, późniejszy mistrz Polski z Górnika Zabrze i mistrz olimpijski z drużyny Kazimierza Górskiego – Hubert Kostka oraz Michał Kuryluk, Jerzy Linowski, kolega H. Kostki z Raciborza Jan Byczyk, Zdzisław Watral, Edward Twardy, Bogusław Hałaszewski, Ryszard Smolnik, Henryk Nowaczek, Ryszard Szuba, Jerzy Galus oraz rezerwowi zawodnicy Budzianowski, Grendziak i Sitko. Po turnieju w Łodzi stoper Jerzy Linowski i najlepszy strzelec zespołu Ryszard Smolnik powołani zostali do kadry narodowej juniorów Kazimierza Górskiego. Wielu młodych piłkarzy z tego zespołu znalazło potem miejsce w podstawowym składzie Kolejarza Kluczbork i następnie drugiego zespołu z Kluczborka – KKS-u Kluczbork.
Sławni piłkarze lat pięćdziesiątych XX wieku.
W połowie lat pięćdziesiątych doszło w Kluczborku do pierwszego powojennego meczu międzynarodowego, w którym Kolejarz uległ drużynie z jugosłowiańskiego Żelezniczaru Nowy Sad 1-4, po honorowej bramce Grunsioka. Oprócz niego najwybitniejszymi piłkarzami byli w tamtym okresie lat pięćdziesiątych i początków lat sześćdziesiątych Jan Gocek, Edward Swoboda, Adam Szpila, Andrzej Targ, Stefan Krzywiński, powołani nawet do kadry narodowej Polski przed wyjazdem na granie w dalekiej Australii, oraz piłkarze Stanisław Szklarek i późniejszy długoletni działacz Górnika Zabrze, Zdzisław Lachowski, a także Olszok, Konopka i Fiedorowicz.
Potem nadeszły dobre czasy Jerzego Gołębiowskiego, którego trener narodowej reprezentacji, już jako gracza I-ligowej Odry Opole, wystawił do międzynarodowych meczów sparingowych swojej kadry Polski przed Mistrzostwami Świata w Piłce Nożnej 1974. Po opuszczeniu Odry, Jerzy Gołębiowski był jeszcze przez wiele lat podporą Metalu Kluczbork.
Kolejnym wybitnym piłkarzem tamtego okresu był urodzony w Kluczborku, absolwent miejscowego Liceum Ogólnokształcącego, wychowanek i do 1976 roku zawodnik KKS-u Kluczbork – Edward Załężny. Z Kluczborka trafił on do I-ligowego zespołu Stali Mielec i Legii Warszawa, w której grał przez pięć sezonów i zdobył Puchar Polski i z której czterokrotnie był powołany do reprezentacji kraju. W 1985 roku wyjechał do USA, gdzie przez cztery lata bronił barw amerykańskiej Wisły Chicago, a w której sezonowo grywał również jego kolega z Kluczborka, Jerzy Gołębiowski.
Era Metalu.
19 września 1961 roku przybyła w Kluczborku nowa sportowa siła. Był nią Klub Sportowy Metal, założony przy Fabryce Maszyn i Urządzeń „Famak”, w której sportowcy mieli zatrudnienie. Najbardziej wymownym wyrazem patronatu było wybudowanie przy stadionie pokaźnego pawilonu z zapleczem hotelowym i gastronomicznym, z którego mogli przez cały rok korzystać nie tylko sportowcy Metalu, ale i też uczestnicy sportowych obozów szkoleniowo-kondycyjnych z całego kraju.
Metal powstał na bazie kadrowej prężnych wówczas okolicznych ludowych zespołów sportowych z pobliskiego Kuniowa i Kraskowa. Pierwszym prezesem klubu, a i potem długo jego czołowym działaczem, był Czesław Jędrzejewski. Metalowi prezesował także dyrektor „Famaku” Gerard Wodarz, a bardzo aktywne grono działaczy tworzyli także: Stefan Tomczyk, Roman Sokołucha, Marian Rusin, Jan Detyna, Jerzy Kijak, Marian Oremek oraz „pozyskani” z KKS Kluczbork – Ryszard Smolnik, Andrzej Targ i Edward Smereczyński W kwietniu 1962 roku Metal rozegrał mecz towarzyski, w którym przegrał 1-7 ze Startem Olesno, ale już w dwa miesiące potem, po roku istnienia awansował do A klasy. Po sezonie 1965/1966 Metal zameldował się w lidze okręgowej, u boku sąsiada z parku miejskiego, KKS-u. Ten pierwszy awans wywalczyli:
oraz trener Marian Kaźmierczak.
W debiucie w lidze okręgowej Metal zajął 3 miejsce i już w kolejnym sezonie występował w III lidze międzywojewódzkiej. W pierwszym sezonie w III lidze Metal Kluczbork zajął w tabeli 12 miejsce na 16 drużyn.
Dużo lepiej było w kolejnym sezonie, po którym kluczborscy piłkarze sklasyfikowani zostali na siódmej pozycji. Z dobrej strony pokazali się też poszczególni piłkarze, z których do kadr okręgu juniorów i młodzieżowców w drugiej połowie lat sześćdziesiątych XX wieku powołani byli: Zbigniew Kamiński, Jan Kowalik, Henryk Piotrowicz, Kazimierz Fiedorowicz, Jerzy Gołębiowski, Wiesław Brząkała, Stanisław Konopka, Wiesław Szczepańczyk, Zdzisław Widera, Edward Bednarczyk i Henryk Duda. Było to też zasługą takich trenerów jak: Michał Szmigiel, Marian Kaźmierczak, Marian Łańko, Marian Szymczyk i Zdzisław Wolsza.
Metalowi prezesował wtedy dyrektor Famaku Czesław Jędrzejewski, którego wspierali wiceprezesi Gerard Wodarz i Józef Detyna, sekretarz klubu Wiesław Kulicki. W latach sześćdziesiątych XX wieku kadrę pierwszej drużyny tworzyli:
Wówczas Metal często korzystał z zawodników z klubów Górnego Śląska, m.in. chorzowskiego Ruchu (Czesław Wyrobek) i Rakowa Częstochowa (Antoni Polis).
Oprócz wyżej już wspomnianych, wiele zasług dla rozwoju klubu położyli także m.in.: działający w Metalu od jego narodzin Władysław Rasztar, Stanisław Hanulewicz i Ładysław Zimniak.
Młodzież Metalu na podium.
Początek lat 70. XX wieku zaprocentował najpierw sukcesami młodzieży Metalu. W 1970 roku na stadionach Kluczborka rozegrano finały mistrzostw Polski juniorów, w których Metal, prowadzony przez trenera Andrzeja Targa, wywalczył wicemistrzostwo, ustępując jedynie Polonii Bytom, a wyprzedzając Motor Lublin i Lechię Gdańsk. W wicemistrzowskim zespole grali: Kunaszewski, Syguła, Żywica, Juchniewicz, Muras, Góra, Staniszewski, Śmiłowski, Kilian, Perdek, Szewczuk, Kuchajewicz, Kruszyński, Podyma i Pietsch. W następnym roku finały MP juniorów rozegrano w Lublinie i wygrali je gospodarze z Motoru, ale znów na drugim stopniu podium stanęli młodzi piłkarze Metalu, prowadzeni też przez Andrzeja Targa, którzy wyprzedzili ŁKS Łódź i Wartę Poznań.
Warto przy okazji wspomnieć, iż w młodzieżowej reprezentacji Polski grali wówczas Helmut Forreiter i Wiesław Nakonieczny, zaś w reprezentacji Polski juniorów: Krystian Blana, Helmut Forreiter, Wiesław Nakonieczny, Janusz Szpila i Edward Załężny.
W historycznym, pierwszym w dziejach Kluczborka, międzypaństwowym meczu reprezentacji juniorów, rozegranym 25 października 1970 roku na stadionie Metalu Polska zremisowała z Czechosłowacją, a w polskiej drużynie zadebiutował Krystian Blana z Metalu.
Nowe awanse.
Po debiutanckim sezonie na przełomie lat 1966/1967 w nowo utworzonej III lidze, w której Metal zajął 12 miejsce, rozpoczęły się przygotowania do kolejnego awansu, tym razem na ogólnopolski szczebel rozgrywek. Droga ku zapleczu krajowej futbolowej elity wiodła poprzez czołowe III-ligowe lokaty – najpierw 6-tą w sezonie 1967/1968, potem dwie czwarte następnych dwóch sezonach, siódmą w rozgrywkach 1970/1971 i wicemistrzostwo w sezonie 1971/1972, po którym tabela III ligi wyglądała następująco:
Tabela III ligi w sezonie 1971-72
Po tak zachęcającym wyniku, działacze i piłkarze Metalu postawili sobie jasny cel przed nowym sezonem 1972/1973 – awans do II ligi. Zespół został wzmocniony, trafili do niego kolejni śląscy piłkarze, m.in.: Jerzy Mrowiec i Stanisław Duda z ROW-u Rybnik. Dołączyli oni do kadry, którą tworzyli:
Po pierwszej rundzie Metal zachował wielkie szanse na historyczny awans. 24 marca 1973 roku rozpoczęła się runda rewanżowa III ligi, zakończona dokładnie po 3 miesiącach (24 czerwca 1973) zwycięstwem Metalu nad Odrą Wrocław, które ostatecznie przesądziło o awansie kluczborskiej drużyny.
Końcowa tabela III ligi w sezonie 1972-73
Rozgrywki w II lidze w latach 1973-1975.
Tak więc w pierwszym drugoligowym sezonie 1973/74 piłkarzom Metalu przyszło rywalizować z renomowanymi krajowymi zespołami, w których nie brakowało ówczesnych futbolowych znakomitości jak choćby m.in.: Cyroń i Zbigniew Kwaśniewski (Urania Ruda Śląska), Krakowiak, Maruszka, Romowicz i Rudnow (BKS Bielsko-Biała), Herman, Kubica (GKS Tychy), Pluta, Olsza i Szmidt (GKS Katowice), Adamowicz (Wisłoka Dębica), Michaliszyn (Stal Rzeszów), Kulanek, Gerlich (Sparta Zabrze), Wasilewski, Gontarewicz, Dunajczyk (Piast Gliwice), Sączek (Górnik Wojkowice), Napieracz, Karaś i Hnatio (Stal Stalowa Wola), Kajzerek (GKS Jastrzębie), Szachnitowski (Zastal Zielona Góra), Kaczewski (Star Starachowice), Woźniczka (AKS Niwka) oraz Pilarski (Garbarnia Kraków). 12 sierpnia 1973 roku Metal zadebiutował w II lidze na swoim stadionie pod okiem trenera Andrzeja Targa, pokonując 2-0 GKS Katowice, po historycznych golach Huberta Pietscha i Emila Waidy. Potem były cztery kolejne zwycięstwa i dopiero w szóstej serii spotkań Metal doznał pierwszej drugoligowej porażki 0-2 z GKS-em w Jastrzębiu. Po jesieni 1973 roku kluczborscy piłkarze zajmowali dobre ósme miejsce w tabeli. Na końcu sezonu – po 10 zwycięstwach, 9 remisach i 11 porażkach – Metal uplasował się na dziewiątym miejscu w tabeli II ligi.
Końcowa tabela II ligi w sezonie 1973-74
Drugi II-ligowy sezon (1974/1975) był dla Metalu dużo mniej pomyślny. Prezydium Zarządu klubu stanowili wówczas: Gerard Wodarz – prezes, Józef Detyna, Czesław Jędrzejewski i Hubert Winkler – wiceprezesi, Maciej Piekoszewski – sekretarz i Edward Trzęsicki – gospodarz. Działacze sekcji piłkarskiej: Bernard Gabrysiak, Adam Byczyński, Stanisław Buczek, Zbigniew Furman, Jerzy Kijak, Roman Sokołucha i Edward Smereczyński. Sztab szkoleniowy zaś tworzyli: Paweł Kowalski, Andrzej Targ, Kazimierz Gutkowski, Ryszard Smolnik, Marian Orermek, Jerzy Wieloch oraz lekarz klubowy Janusz Banach i instruktor odnowy Mieczysław Godzwon.
"Kadrę drużyny stanowili:"
Józef Kibel, Józef Wloka i Henryk Pawlik – bramkarze, Gustaw Kosok, Andrzej Loreńczyk, Piotr Muras, Wiesław Nakonieczny, Edward Załężny, Jerzy Gołębiowski, Henryk Golus, Zbigniew Kamiński, Czesław Kruszyński, Andrzej Musiał, Krystian Blana, Helmut Forreiter, Kazimierz Fiedorowicz, Henryk Hojczyk, Józef Malcherek (Górnika Januszkowice), Hubert Pietsch i Józef Szpila.
Odeszli natomiast: Emil Waida i Adam Krzywiński.
W rundzie jesiennej Metal zdobył tylko 10 punktów i jeszcze mniej, bo tylko 9 bramek – Metal wygrał po 1-0 z Moto-Jelczem Oława, Odrą Opole i Wisłoką Dębica oraz 4-0 ze Spartą Zabrze i zremisował 0-0 z Uranią Ruda Śląska i Radomiakiem Radom, co dało mu dopiero 15 lokatę w tabeli, której nie udało mu się poprawić wiosną 1975 roku, podczas której wygrał jeszcze 3 spotkania i aż 6 zremisował i z ostatniej pozycji w tabeli przyszło mu się pożegnać z II ligą.
Końcowa tabela II ligi w sezonie 1974-75
W dwóch drugoligowych sezonach Metal rozegrał 60 meczów, w których zdobył 51 punktów (po 2 za zwycięstwo i po 1 za remis), przy różnicy bramek 54-72.
Bramki dla Kluczborka zdobywali:
III ligowa rzeczywistość.
Po degradacji Metal grał w klasie okręgowej, gdyż III liga została zlikwidowana. Rywalizował potem wspólnie z lokalnym rywalem KKS-em Kluczbork również w lidze międzywojewódzkiej. W 1980 roku był bliski powrotu do II ligi szeregi, ale na finiszu rozgrywek ligi międzywojewódzkiej dał się wyprzedzić Kryształowi Stronie i Zagłębiu Lubin. W zespole grali wtedy przede wszystkim: Wloka – Uchnast, Nakonieczny, Biegański, Babiarz, Iwanowicz, Golus, Ferfecki, Holka, Wyrobek, Goldman, Sroka i ojciec piłkarza MKS-u Kluczbork z ostatniego, pierwszoligowego sezonu – Krzenciesa. W następnym roku Metal znów znalazł się w już nowo sformowanej III lidze i sezon 1980/1981 zakończył na 4 miejscu w tabeli:
Końcowa tabela III ligi w sezonie 1980-81
W rok później Metal z trudem uratował się przed degradacją do ligi okręgowej, kiedy zajął dopiero 13 miejsce w tabeli z 23 punktami w dorobku. Poprawa nastąpiła w kolejnym sezonie, kiedy klub z Kluczborka wyprzedziły drużyny Moto-Jelcz Oława, Kryształu Stronie, Ślęży Wrocław, Pafawagu Wrocław, Lechii Piechowice i Małejpanwi Ozimek, on zaś był lepszy od Śląska II Wrocław, Bielawianki Bialawa, Ostrovii Ostrów Wlkp., Polonii Głubczyce, Karkonoszy Jelenia Góra, Miedzi Legnica i Calisii Kalisz.
W tym samym czasie lokalny rywal, czyli KKS Kluczbork zdobył mistrzostwo opolskiej ligi okręgowej i awansował do III ligi. W sezonie 1983/1984 obie kluczborskie drużyny rywalizowały udanie ze Ślężą Wrocław, Victorią Wałbrzych, ROW-em Rybnik, Spartą Zabrze czy Pafawagiem Wrocław i w końcowej tabeli (na 14 drużyn) Metal był siódmy, zaś KKS – dziewiąty.
Metal Kluczbork najlepszy w Polsce.
Po sezonie 1983/1984 Śląski OZPN w Katowicach podsumował ówczesne dotychczasowe III-ligowe rozgrywki w latach 1966-1984 i okazało się, że najlepszym klubem spośród aż 300 grających w III lidze z całej Polski był Metal Kluczbork, który w 15 sezonach rozegrał 428 meczów, w których zdobył 473 punkty (bramki 560-472) i wyraźnie wyprzedził takie renomowane kluby jak Polonia Warszawa – 439 punktów i Warta Poznań – 434 punktów.
Honorowym prezesem Metalu był wówczas Stanisław Lesiuk, zaś prezydium zarządu klubu stanowili: prezes Andrzej Milczyński, wiceprezesi Stanisław Krynicki, Jan Derkowski, Henryk Żerko, Stefan Tomczyk i Maksymilian Kokowicz oraz kierownik klubu Jan Dawid.
Członkowie zarządu: Jerzy Mitka, Teodor Arndt, Józef Golenia, Zenon Kwieciński, Jerzy Łysiak, Kazimierz Martyn, Wacław Nowak, Stanisław Reng i Andrzej Sobczyk.
W klubie oprócz piłki nożnej uprawiano także piłkę ręczną mężczyzn, siatkówkę kobiet, tenis stołowy, szachy i brydż.
Piłkarze Metalu wyraźny postęp uczynili jesienią 1984 i wiosną 1985, kiedy w III lidze zajęli 4 miejsce – za Odrą Opole, ROW-em Rybnik i Carbo Gliwice. Niestety, III ligę opuścił wtedy przedostatni w klasyfikacji KKS Kluczbork, który za rok powrócił do niej na kolejne trzy swoje już ostatnie III-ligowe sezony.
Metal natomiast u schyłku wiosny 1986 roku zameldował się na trzecim stopniu III-ligowej hierarchii – za Piastem Nowa Ruda i Ostrovią Ostrów Wielkopolski. Do drużyny trafił wtedy m.in. bramkarz Roman Szweda, a także Soboń, Bukowski, Pacholak, Płaczkowski, Kowalczykowski, Dziedzic czy Ryszard Remień, potem wieloletni piłkarz ekstraklasowego Lecha Poznań. Wkrótce na 6 długich lat trenowaniem kluczborskich piłkarzy przeważnie z powodzeniem zajmował się były reprezentacyjny piłkarz opolskiej Odry – Antoni Kot.
Od 1986 roku Metal bez przerwy grał w III lidze, aby po kolejnych dręczących go kłopotach finansowych w sezonie 1994/1995 opuścić ją z ostatniego miejsca.
Końcowa tabela III ligi w sezonie 1994-1995
W III lidze kluczborski Metal grał aż przez 22 sezony. Rozegrał imponującą liczbę meczów, bo aż 668, w których zdobył 702 punkty. Strzelił 832 bramki, stracił 764.
KKS Kluczbork w III lidze był obecny i aktywny przez 7 sezonów. Rozegrał 186 meczów, w których zdobył 180 punktów, strzelił 249 bramek, a stracił ich 240.
Łączny dorobek kluczborskich drużyn w III-ligowych bojach to: 29 sezonów z 854 meczami i 882 punktami. Bramki: 1081-1004.
Krajobraz po spadku z III ligi.
W sezonie 1995/1996 Metal po spadku z III ligi trafił do grona 421 zespołów z całego kraju, które w 27 grupach z 8 makroregionów uczestniczyły w rozgrywkach międzywojewódzkich umownie nazwanych IV ligą. Wystartował w makroregionie śląskim w grupie zespołów z regionu bielskiego, częstochowskiego i opolskiego. W debiutanckim sezonie zajął 7 miejsce – w środku tabeli.
Końcowa tabela IV ligi w sezonie 1995-1996
W rok później Metalowi z trudem udało się uratować przed degradacją do „okręgówki” – był na 12. pozycji na 16 zespołów. Niestety, spadkowe smutki i żale odłożone zostały tylko na rok, bo po sezonie 1997/1998 dla Metalu zabrakło miejsca także i w IV lidze.
Końcowa tabela IV ligi w sezonie 1997-98
W sezonie 1999/2000 Metal znalazł się w opolskiej lidze okręgowej i spisał się zupełnie przyzwoicie, choć nie udało mu się wywalczyć awansu, który przypadł Małejpanwi Ozimek. Metal był 2. w tabeli.
W pierwszym sezonie piłkarskim XXI wieku Metal znów był jednak w IV lidze, bo tak nazwano świeżo utworzoną najwyższą w województwie ligę. Sezon 2000/2001 Metal ukończył na 8 pozycji z dorobkiem 47 punktów.
Końcowa tabela IV ligi w sezonie 2000-2001
Koniec 40-letniej historii Metalu Kluczbork.
Była to już ostatnia samodzielna obecność Metalu w klasyfikacjach futbolowych. Latem 2001 roku klub przekazał swoją sekcję piłki nożnej wraz z większością zawodników do Hetmana Byczyna, który w lidze okręgowej uplasował się na 3 miejscu. Po tym fakcie klub z Byczyny zajął miejsce Metalu w IV lidze i krótko grał pod nazwą Hetman Metal Kluczbork Byczyna, z której musiał zrezygnować pod presją wojewódzkich władz piłkarskich. Jesienią 2001 roku odbył się jeszcze na stadionie dzisiejszego MKS-u Kluczbork jubileuszowy mecz 40-lecia Metalu.
Z zawodników klubu w Byczynie grali m.in.: Tomasz Chatkiewicz, Tomasz Zajączkowski, Mariusz Kowalczykowski, Rafał Marczykowski, Andrzej Mielczarek, Tomasz Begar, Roman Widerski oraz Marcel Surowiak – przyszły zawodnik Polonii Bytom, ale i MKS-u Kluczbork, bo po latach powrócił on do Kluczborka, podobnie jak bramkarz Krzysztof Stodoła, który wybrał kolejno Szczakowiankę, Odrę Opole, Swornicę Czarnowąsy, Hetmana Byczyna, Miedź Legnicę i Orła Ząbkowice, aby wrócić do Kluczborka i grać w obecnym MKS-ie Kluczbork.

</doc>
<doc id="2016861" url="https://pl.wikipedia.org/wiki?curid=2016861" title="Bittersweet">
Bittersweet

Bittersweet – singel brytyjskiej piosenkarki Sophie Ellis-Bextor z 2010 roku.
Został napisany przez Jamesa Wiltshire’a i Russella Smalla z grupy Freemasons oraz Richarda Stannarda, Hannah Robinson i samą Sophie Ellis-Bextor. Miał swoją premierę w stacji radiowej Gaydar 8 marca 2010, a jego teledysk – 23 marca 2010 na stronie internetowej Popjustice. Utwór spotkał się z pozytywnym przyjęciem wśród krytyków muzycznych. Singel zapowiadał czwartą płytę Ellis-Bextor, "Make a Scene", która ukazała się z niemal rocznym opóźnieniem, dopiero w 2011 roku. Na fizycznym wydaniu singla znalazła się dodatkowo piosenka „Sophia Loren” użyta wcześniej w reklamie marki Rimmel, której twarzą została piosenkarka.
Teledysk.
Teledysk do piosenki był kręcony w Londynie 12 marca 2010. Został wyreżyserowany przez Chrisa Sweeneya.

</doc>
<doc id="2016863" url="https://pl.wikipedia.org/wiki?curid=2016863" title="Sepak takraw na Halowych Igrzyskach Azjatyckich 2007">
Sepak takraw na Halowych Igrzyskach Azjatyckich 2007

Sepak takraw na Halowych Igrzyskach Azjatyckich 2007 w Makau odbywał się w hali "Workers Sports Pavilion" w dniach 31 października - 3 listopada. W zawodach udział brali zarówno mężczyźni jak i kobiety. Zawody zdominowali Tajowie, którzy wygrali oba turnieje. 
Mężczyźni.
Runda 1.
31 października
Runda 2.
1 listopada
Kobiety.
Runda 1.
31 października
Runda 2.
1 listopada

</doc>
<doc id="2016869" url="https://pl.wikipedia.org/wiki?curid=2016869" title="Niżni Przysłop">
Niżni Przysłop



</doc>
<doc id="2016872" url="https://pl.wikipedia.org/wiki?curid=2016872" title="Niżni przysłop">
Niżni przysłop



</doc>
<doc id="2016874" url="https://pl.wikipedia.org/wiki?curid=2016874" title="Dušan Perniš">
Dušan Perniš

Dušan Perniš (ur. 28 listopada 1984 w Nitrze) – słowacki piłkarz występujący na pozycji bramkarza. Od 2017 gra w Beroe Stara Zagora.
Kariera klubowa.
Dušan Perniš zawodową karierę rozpoczął w trakcie sezonu 2003/2004, kiedy to został zawodnikiem klubu ZŤS Dubnica. Wywalczył sobie tam miejsce w podstawowym składzie, po czym odszedł do MŠK Žilina. Zajął z klubem 4. miejsce w rozgrywkach Corgoň Ligi, a następnie został wypożyczony do drużyny FC Senec. Grał tam w rundzie jesiennej sezonu 2006/2007, a potem, również na zasadzie wypożyczenia, przeniósł się do Dubnicy. Perniš występował w zespole do końca rozgrywek, ale ostatecznie pozostał w tym klubie także na kolejny sezon.
Latem 2008 roku zawodnik powrócił do MŠK Žilina i zdobył z nim wicemistrzostwo kraju. W lipcu 2009 roku Perniš podpisał kontrakt ze szkockim Dundee United, jednak zgodnie z umową, został jego piłkarzem dopiero w styczniu 2010 roku. W nowym klubie zadebiutował podczas wygranego 2:0 meczu Pucharu Szkocji z Partick Thistle. W lidze po raz pierwszy wystąpił w zwycięskim pojedynku przeciwko Hamilton F.C. (1:0). Od początku pobytu w Dundee, Perniš stał się jego podstawowym zawodnikiem i wywalczył Puchar Szkocji (sezon 2009/2010).
2 sierpnia 2012 roku Słowak podpisał roczną umowę z opcją przedłużenia o dwa lata z Pogonią Szczecin. W połowie 2013 roku przeniósł się do Slovan Bratysława, skąd wypożyczono go do FC Nitra. w sezonie 2015/2016 grał w PAE Iraklis 1908. W 2017 przeszedł do Beroe Stara Zagora.
Kariera reprezentacyjna.
Perniš uczestniczył w Młodzieżowych Mistrzostwach Świata 2003, na których był rezerwowym bramkarzem. W seniorskiej reprezentacji Słowacji zadebiutował 12 sierpnia 2009 roku w zremisowanym 1:1 towarzyskim spotkaniu z Islandią. W 2010 roku Vladimír Weiss powołał go do 23–osobowej kadry na Mistrzostwa Świata w RPA.

</doc>
<doc id="2016875" url="https://pl.wikipedia.org/wiki?curid=2016875" title="Dusan Pernis">
Dusan Pernis



</doc>
<doc id="2016882" url="https://pl.wikipedia.org/wiki?curid=2016882" title="Somatokrynina">
Somatokrynina



</doc>
<doc id="2016883" url="https://pl.wikipedia.org/wiki?curid=2016883" title="Piaskowa (góra)">
Piaskowa (góra)

Piaskowa (niem. "Sand Berg", 586 m n.p.m.) – góra, będąca najwyższym wzniesieniem Hutniczego Grzbietu w Rudawach Janowickich. U jej wschodnich podnóży płynie Miedziany Potok - lewy dopływ Bobru, zaś po stronie zachodniej Dopływ spod Mniszkowa - dopływ Janówki.
Zbudowane jest z waryscyjskich granitów karkonoskich.
W pobliżu szczytu znajduje się szlachecki dwór w Mniszkowie.
Wzniesienie położone jest na obszarze Rudawskiego Parku Krajobrazowego.

</doc>
<doc id="2016887" url="https://pl.wikipedia.org/wiki?curid=2016887" title="A fény felé">
A fény felé

A fény felé (węg. "W stronę światła") – siódmy album zespołu V’Moto-Rock, wydany w 1987 roku na MC i LP. Był to jednocześnie ostatni album studyjny zespołu.

</doc>
<doc id="2016888" url="https://pl.wikipedia.org/wiki?curid=2016888" title="Milejówka">
Milejówka

Milejówka – dawny wąskotorowy przystanek osobowy w Piotrkowie Trybunalskim, w województwie łódzkim, w Polsce.

</doc>
<doc id="2016889" url="https://pl.wikipedia.org/wiki?curid=2016889" title="La Peneratica Svavolya">
La Peneratica Svavolya

La Peneratica Svavolya - debiutancki album solowego projektu basisty i wokalisty Tomasza Pukackiego - Titus’ Tommy Gunn. Wydawnictwo ukazało się 15 grudnia 2009 roku nakładem wytwórni muzycznej Mystic Production.

</doc>
<doc id="2016895" url="https://pl.wikipedia.org/wiki?curid=2016895" title="Hutniczy Potok (dopływ Bobru)">
Hutniczy Potok (dopływ Bobru)

Hutniczy Potok, też "Miedziany Potok" – potok, lewy dopływ Bobru o długości 3,37 km i powierzchni zlewni 2,33 km².
Potok płynie w Sudetach Zachodnich, w Rudawach Janowickich, w województwie dolnośląskim. Wypływa z północno-wschodnich stoków góry Piaskowej (586 m n.p.m.) w Mniszkowie. Płynie u północno-wschodnich podnóży Hutniczego Grzbietu. Wzdłuż potoku biegnie droga dojazdowa z Janowic Wielkich do Mniszkowa.
Dolina potoku została wypreparowana w górnej części w dewońskich fyllitach oraz amfibolitach; w dolnej - w granitach i aplitach waryscyjskich, pomiędzy którymi występowało okruszcowanie rudami miedzi. W dolnej części doliny Hutniczego Potoku stały dawniej zabudowania huty miedzi i płuczki.

</doc>
<doc id="2016898" url="https://pl.wikipedia.org/wiki?curid=2016898" title="Parafia św. Wojciecha w Białej Rawskiej">
Parafia św. Wojciecha w Białej Rawskiej

Parafia św. Wojciecha Biskupa i Męczennika w Białej Rawskiej – parafia rzymskokatolicka należąca do dekanatu Biała Rawska diecezji łowickiej.
Erygowana w XIV wieku.
Miejscowości należące do parafii: Aleksandrów, Biała Rawska, Błażejewice, Bronisławów, Chrząszczew, Chrząszczewek, Emilówka, Franklin, Koprzywna, Krukówka, Marchaty, Marianów, Narty, Niemirowice, Orla Góra, Ossa, Pągów, Pieńki Lesiewskie, Podsędkowice, Porady Górne, Przyłuski, Rokszyce, Rosławowice, Rzeczków, Słupce, Stanisławów, Stara Wieś, Szwejki Małe, Teodozjów, Teresin, Wola-Chojnata, Wólka Lesiewska, Zakrzew, Zofiów, Żurawia i Żurawka.

</doc>
<doc id="2016902" url="https://pl.wikipedia.org/wiki?curid=2016902" title="Jutro będzie futro">
Jutro będzie futro

Jutro będzie futro (ang.: "Hot Tub Time Machine", 2010) – amerykańska komedia sci-fi w reżyserii Steve'a Pinka.
Opis fabuły.
Znudzeni życiem Lou (Rob Corddry), Nick (Craig Robinson) i Jacob (Clark Duke) lądują w narciarskim kurorcie. Po ostro zakrapianej nocy, skacowani, nieoczekiwanie budzą się na imprezie „Winterfest '86”. Podejrzewają, że to jakiś weekend w stylu retro. Kiedy jednak dociera do nich prawda, że przenieśli się w czasie, zdają sobie sprawę, że dostali od losu szansę odmienienia swojej przyszłości.

</doc>
<doc id="2016903" url="https://pl.wikipedia.org/wiki?curid=2016903" title="Miroslav Katětov">
Miroslav Katětov

Miroslav Katětov (ur. 17 marca 1918 w Czembarze, zm. 15 grudnia 1995) – czeski matematyk, psycholog i szachista, mistrz międzynarodowy od 1951 roku.
Życiorys.
Autor ponad 70 prac naukowych dotyczących głównie analizy funkcjonalnej, teorii mnogości i topologii. Podczas II Wojny Światowej pracował w Instytucie Psychologii Uniwersytetu Karola w Pradze zajmując się statystyczną analizą danych. Prowadził interdyscyplinarne seminarium dotyczące zastosowań matematyki w psychologii, biologii i naukach pokrewnych. W latach 1953–1957 rektor tegoż uniwersytetu.
W 1946 r. zdobył w Ostrawie srebrny medal indywidualnych mistrzostw Republiki Czechosłowackiej. Według retrospektywnego szachowego systemu Chessmetrics, najwyżej sklasyfikowany był w kwietniu 1944 r., zajmował wówczas 16. miejsce na świecie.

</doc>
<doc id="2016905" url="https://pl.wikipedia.org/wiki?curid=2016905" title="20. poprawka do Konstytucji Stanów Zjednoczonych">
20. poprawka do Konstytucji Stanów Zjednoczonych

20. poprawka do Konstytucji Stanów Zjednoczonych wprowadziła zmianę okresu kadencji prezydenta i Kongresu. Weszła w życie 23 stycznia 1933 roku.
Treść.
co można przetłumaczyć jako

</doc>
<doc id="2016906" url="https://pl.wikipedia.org/wiki?curid=2016906" title="Nikołaj Wołodczenko">
Nikołaj Wołodczenko

Nikołaj Gierasimowicz Wołodczenko (ros. Николай Герасимович Володченко, ur. w Petersburgu, zm. 1945) – rosyjski wojskowy, gienierał-lejtnant, uczestnik wojny domowej w Rosji.
Życiorys.
Ukończył 3 Gimnazjum wojskowe w Petersburgu i Michajłowską Szkołę Oficerską. Oficer od 1883 roku. W roku 1892 ukończył Nikołajewską Akademię Sztabu Generalnego; następnie dowodził szwadronem, służył w sztabie dywizji kawalerii, a od kwietnia 1899 służył w sztabie Wileńskiego Okręgu Wojskowego. Od roku 1901 oficer do zleceń specjalnych w sztabie Wileńskiego OW.
Uczestnik wojny rosyjsko-japońskiej 1904-1905. Początkowo szef taborów 2 Armii Mandżurskiej. Za zasługi bojowe wyróżniony złotą szablą. Po zakończeniu wojny, od października 1905 roku, szef sztabu Samodzielnego Korpusu Straży Granicznej Amurskiego Okręgu. 14 lipca 1909 roku mianowany gienierał-majorem.
W czasie mobilizacji przed wybuchem I wojny światowej wyznaczony na dowódcę brygady w 5 Dońskiej Dywizji Kozaków. Od kwietnia 1915 roku dowódca 16 Dywizji Kawalerii. W czasie bitwy pod Gorlicami w rejonie Gorlice-Tarnów dowodził Zbiornym Korpusem Kawalerii 3 Armii. 13 czerwca 1915 mianowany gienierał-lejtnantem.
Po rewolucji lutowej 1917, od kwietnia dowódca 46 KA w Armii Specjalnej. Po wystąpieniu gen. Ławrentija Korniłowa 9 września zamienił na stanowisku naczelnego dowódcy Frontu Południowo-Zachodniego gen. Fiodora J. Ogorodnikowa. 
Po dojściu do władzy bolszewików 26 października wszedł w skład Komitetu Ocalenia Rewolucji Frontu Południowo-Zachodniego. 5 listopada w Berdyczowie podpisał układ z Radą Ukraińską, na podstawie której przekazał jej kontrolę i kierowanie tyłami rejonu Frontu. 
Po przejęciu władzy w Radach Robotniczych i Żołnierskich przez bolszewików w armiach Frontu 24 listopada 1917 roku przekazał dowództwo Frontu. Pozostawił w grudniu Stawkę i wyjechał do Odessy. 
W roku 1919 Wołodczenko wyjechał na Daleki Wschód, gdzie początkowo działał w armii Frontu Zachodniego, a następnie był dowódcą ochronnych sił policyjnych Kolei Wschodniochińskiej.
Po zwycięstwie bolszewików w wojnie domowej zamieszkał w Harbinie; opublikował pewną liczbę artykułów w liczącym się piśmie historyczno-publicystycznym emigracji rosyjskiej „Czasowoj”. 24 września 1945 roku, po zajęciu Mandżurii przez Armię Czerwoną został aresztowany przez organa Smierszu i oskarżony o działalność antysowiecką. Zamordowany prawdopodobnie w trakcie śledztwa pod koniec roku. Był odznaczony Orderem Świętego Jerzego IV klasy, Orderem Świętego Włodzimierza III i IV klasy, Orderem Świętej Anny I, II i III klasy, Orderem Świętego Stanisława I, II i III klasy, Złotą Szablą z napisem "Za Odwagę", Medalem "Na pamiątkę koronacji Cesarza Mikołaja II", Medalem Pamiątkowym za Wojnę Rosyjsko-Japońską", Medalem "Z okazji 300-lecia Panowania Domu Romanowów".
22 listopada 1999 roku został pośmiertnie, przez sąd w Omsku, zrehabilitowany.

</doc>
<doc id="2016911" url="https://pl.wikipedia.org/wiki?curid=2016911" title="Lemat Katětova">
Lemat Katětova

Lemat Katětova – twierdzenie dotyczące kombinatoryki zbiorów nieskończonych udowodnione w 1967 roku przez Miroslava Katětova. Lemat Katětova bywa wykorzystywany do dowodu słabej antysymetrii porządku Rudin-Keislera.
Twierdzenie.
Niech formula_1 będzie nieskończoną liczbą kardynalną. Dla każdej funkcji formula_2 istnieją takie zbiory parami rozłączne formula_3 że
oraz dla każdego formula_5
a ponadto
dla każdego formula_8

</doc>
<doc id="2016916" url="https://pl.wikipedia.org/wiki?curid=2016916" title="Domknięcie">
Domknięcie



</doc>
<doc id="2016918" url="https://pl.wikipedia.org/wiki?curid=2016918" title="Relacja słabo antysymetryczna">
Relacja słabo antysymetryczna



</doc>
<doc id="2016923" url="https://pl.wikipedia.org/wiki?curid=2016923" title="Synapsy">
Synapsy



</doc>
<doc id="2016931" url="https://pl.wikipedia.org/wiki?curid=2016931" title="Dziewczyna z ekstraklasy">
Dziewczyna z ekstraklasy

Dziewczyna z ekstraklasy (ang.: "She's Out of My League", 2010) – amerykańska komedia romantyczna w reżyserii Jima Fielda Smitha.
Opis fabuły.
Kirk pracuje jako ochroniarz na lotnisku. Wśród przyjaciół i rodziny to obiekt pośmiewiska, którzy uważają, że stać go co najwyżej na przeciętną dziewczynę. Pewnego dnia spotyka swoją wymarzoną dziewczynę, Molly, która też zakochuje się w nim. Jednak żeby utrzymać związek Kirk będzie musiał poradzić sobie m.in. z byłą dziewczyną, swoją nieśmiałością, rodziną oraz znajomymi, którzy mogą pokrzyżować mu plany.

</doc>
<doc id="2016932" url="https://pl.wikipedia.org/wiki?curid=2016932" title="GTAA">
GTAA



</doc>
<doc id="2016938" url="https://pl.wikipedia.org/wiki?curid=2016938" title="Flat Out">
Flat Out



</doc>
<doc id="2016940" url="https://pl.wikipedia.org/wiki?curid=2016940" title="Twierdzenie Katětova-Tonga">
Twierdzenie Katětova-Tonga

Twierdzenie Katětova-Tonga – twierdzenie dotyczące funkcji półciągłych, udowodnione w latach 50. XX wieku niezależnie przez Miroslava Katětova i Hinga Tonga.
Twierdzenie.
Niech formula_1 będzie przestrzenią normalną oraz formula_2 będą takimi funkcjami, że formula_3 jest półciągła z góry, formula_4 jest półciągła z dołu oraz formula_5 dla każdego formula_6 Istnieje wówczas taka funkcja ciągła
że dla każdego formula_8 zachodzi nierówność
Przy pomocy twierdzenia Katětova-Tonga można udowodnić twierdzenie Tietzego-Urysohna i lemat Urysohna.

</doc>
<doc id="2016951" url="https://pl.wikipedia.org/wiki?curid=2016951" title="Maketaton">
Maketaton

Maketaton (egip. "Chroniona przez Atona") – księżniczka amarneńska, druga z sześciu córek faraona Echnatona i królowej Nefertiti.
Życiorys.
Maketaton urodziła się prawdopodobnie w czwartym roku panowania Echnatona w Tebach. W piątym roku rządów władca rozpoczął budowę nowej stolicy, Achetaton, gdzie wkrótce przeniósł się wraz z dworem. Echnaton znany jest obecnie jako „heretycki” faraon, gdyż odrzucił tradycyjnych egipskich bogów, zastępując ich słonecznym dyskiem Atonem. Maketaton wychowywała się w atmosferze niepokojów religijnych. Jako druga córka faraona zajmowała wysoką pozycję na dworze. Jej tytuł brzmiał: "Córka Króla z jego ciała, jego ukochana Maketaton, urodzona z Wielkiej Małżonki Króla Nefertiti, oby żyła wciąż i wiecznie". Napis na jednej z amarneńskich stel granicznych mówi:
Księżniczka niespodziewanie zmarła w trzynastym lub czternastym roku panowania jej ojca, mając zaledwie dwanaście lat. Echnaton zaczął już wtedy wykuwanie własnego grobowca w amarneńskich skałach. Choć praca ta nigdy nie miała być ukończona, w chwili śmierci Maketaton wykuto już najważniejsze korytarze, główną komorę grobową i dwa dodatkowe zespoły pomieszczeń, z których jeden zapewne przeznaczono dla królowej Nefertiti. Maketaton została pochowana w grobie swego ojca, gdzie znajduje się jedna z najbardziej chwytających za serce scen w sztuce starożytnego Egiptu: Nefertiti (która na pogrzebie córki ostatni raz pojawiła się publicznie) i Echnaton rozpaczający nad córką leżącą na marach. Maketaton zmarła w czasie, gdy na Bliskim Wschodzie szalała zaraza. Możliwe, że epidemię przywleczono podczas międzynarodowych uroczystości, które odbyły się w dwunastym roku panowania Echnatona. W tym samym czasie przestają się pojawiać także inne osoby: królowa Teje, drugorzędna żona Echnatona – Kija - oraz trzy najmłodsze córki króla, co może oznaczać, że i one zmarły. 
Chociaż Maketaton zmarła, kiedy na Bliskim Wschodzie panowała epidemia, przyczyna jej śmierci może być inna. Scena z królewskiego grobowca ukazuje grupę żałobników, naprzeciw których stoi piastunka z dzieckiem w ramionach (niestety jego imię się nie zachowało). Dwie kobiety za nią trzymają wachlarze symbolizujące królewską godność. Widać także podtrzymywaną rozpaczającą kobietę, którą, według Geoffreya Martina, może być mamka zmarłej. Obecność noworodka w scenie śmierci może świadczyć o tym, że Maketaton zmarła podczas porodu. Nieobecność ojca może oznaczać, że był nim sam Echnaton. W grobowcu znajduje się jeszcze jedna bardzo podobna scena, jednak należy ją raczej interpretować jako związaną ze śmiercią Kiji. Inna scena z grobu królewskiego ukazuje zmarłą Maketaton (lub jej posąg) stojącą w altanie ogrodowej lub pawilonie o papirusowych kolumnach. Księżniczka ma na sobie długą, przezroczystą szatę i krótką perukę ze stożkiem pachnideł. Naprzeciw niej widzimy zrozpaczonych rodziców i trzy siostry, które wznoszą ręce do twarzy w geście głębokiej żałoby. Śmierć Maketaton bez wątpienia głęboko wstrząsnęła królewską parą. Ciała księżniczki nigdy nie odnaleziono.

</doc>
<doc id="2016955" url="https://pl.wikipedia.org/wiki?curid=2016955" title="Chronologia królów hebrajskich Edwina Thielego">
Chronologia królów hebrajskich Edwina Thielego



</doc>
<doc id="2016964" url="https://pl.wikipedia.org/wiki?curid=2016964" title="Hing Tong">
Hing Tong

Hing Tong (ur. 16 lutego 1922 w Kantonie, zm. 4 marca 2007) – amerykański matematyk chińskiego pochodzenia. Udowodnł twierdzenie nazywane dziś twierdzeniem Katětova-Tonga. Zajmował się głównie topologią algebraiczną. Po przejściu na emeryturę w 1984 pozostał aktywny naukowo, zajmując się fizyką teoretyczną.

</doc>
<doc id="2016972" url="https://pl.wikipedia.org/wiki?curid=2016972" title="Rasy gołębia">
Rasy gołębia

Lista ras gołębia skalnego mających wzorce w języku polskim, sklasyfikowanych według podziału na grupy (w nawiasach znajduje się numer, pod którym rasa zarejestrowana została w Federacji Europejskiej, zrzeszającej związki hodowców gołębi).
Grupa I – uformowane.
Większość gołębi uformowanych przypomina przodka, gołębia skalnego. W tej grupie znajdują się ptaki o dużej wydajności produkcyjnej i płodności, używane są więc jako gołębie mięsne, także jako wystawowe.
antwerpski wystawowy (26), beneszowski (54), białka polska, damasceński (42), exhibition homer (28), giant homer (30), giers (9), hiszpan (46), kanik pracheński (21), karno (7), koszua (8), lahore (37), libański (38), mondain (6), montoban (3), morawski strasser (22), niemiecki wystawowy (32), olbrzym rzymski (1), olbrzym węgierski (2), pocztowy standard, romagnoli (5), ryś polski (24), rzeszowski wystawowy, sarlandzki (11), show homer (27), show racer (31), skowronek koburski (25), sotobanka francuska (20), strasser (23), swift egipski (43), swift syryjski (44), śląski tarczowy, teksański (12), wrocławski wystawowy, żylasty kędzierzawy (40), żylasty syryjski (39), żylasty z Basry (41) 
Grupa II – brodawczaki.
Nazwa grupy pochodzi od miękkiej narośli na dziobie, przypominającej zbiór brodawek lub grzyba (stąd francuska nazwa "morille" - smardz), charakterystycznej dla jej przedstawicieli. Wielkość narośli jest zróżnicowana.
bagdeta czeska (110), bagdeta częstochowska, bagdeta francuska (107), bagdeta frankońska (106), bagdeta morawska (111), bagdeta norymberska (105), bagdeta ostrawska (109), bagdeta sztainhaimska (108), brodawczak ostrowiecki (117), brodawczak podkarpacki, brodawczak polski (116), dragon (104), indian (102), karier (101), listonosz polski (114), turczyn
Grupa III – kuraki.
Sylwetka tych gołębi przypomina kurzą. Gołębie zaliczane do tej grupy są masywne i postawne, używane jako gołębie mięsne oraz wystawowe. 
king (204), kurak florencki (201), kurak maltański (203), kurak srokaty (202), modena angielska (205), modena niemiecka (206), modena włoska (triganino) (207)
Grupa IV – dęte.
Gołębie dęte, także garłacze charakteryzują się umiejętnością nadymania wola, tworząc "bulę". Używane głównie jako gołębie wystawowe.
garłacz amsterdamski (331), garłacz angielski (310), garłacz angielski miniaturowy (329), garłacz bawarski (315), garłacz brneński (330), garłacz czeski siwy (325), garłacz francuski (307), garłacz gent (309), garłacz górnośląski białogłowy, garłacz górnośląski koroniasty (320), garłacz hanacki (314), garłacz heski (317), garłacz holenderski (302), garłacz jeneński (340), garłacz morchenero (334), garłacz morawski (312), garłacz morawski białogłowy (321), garłacz morawski siodłaty (311), garłacz norwicki (306), garłacz pomorski (303), garłacz saksoński (316), garłacz siodłaty (305), garłacz siodłaty koroniasty, garłacz siodłaty łapciasty (304), garłacz słowacki (322), garłacz staroniemiecki (301), garłacz śląski (323), garłacz tęczowy (319), stawak czeski (345), stawak małopolski, stawak polski, stawak śląski (318), voorburski garłacz tarczowy (327)
Grupa V – barwne.
aichbiler (484), argowski białogon (410), bernardyński srokacz (446), berneńska kukułka (411), berneński białogon (415), berneński lustrzany (414), berneński pstrogłowy (413), berneński skowronek (412), berneński srokacz z czółkiem (483), czajka z Sankt Galler (431), czeska czajka łapciasta (477), czeski kolorowy (401), duński szczygieł (404), frankoński błyszczący (487), frankoński polny (444), frankoński srokacz sercaty (445), frankoński tarczowy (449), gil (402), kolorowy z Echterdingen (443), lazurek (403), lucerneński białogon (423), lucerneński elmer (4180, lucerneński jednobarwny (417), lucerneński miedzianopierśny (420), lucerneński pstrogłowy (422), lucerneński tarczowy (419), lucerneński złotopierśny (421), minsterlandzki polny (407), niemiecki kolorowy gładkonogi (406), norymberska jaskółka (447), norymberski skowronek (448), południowoniemiecki białogon (434), południowoniemiecki łysek (435), południowoniemiecki mnich gładkonogi (437), południowoniemiecki mnich łapciasty (436), południowoniemiecki murzyn (439), południowoniemiecki pstrogłowy (433), południowoniemiecki skowronek (432), południowoniemiecki tarczowy (438), południowoniemiecki z czółkiem (441), południowoniemiecki ze śliniaczkiem (440), saksońska czajka (469), saksońska czajka białoskrzydła (476), saksońska jaskółka (468), saksoński barwnopierśny (474), saksoński białogon (465), saksoński bocian (470), saksoński łysek dwuczuby (466), saksoński mnich (467), saksoński polny kolorowy (475), saksoński tarczowy (471), saksoński z czółkiem (472), saksoński z księżycem (473), staroniemiecki murzyn (479), szpak (405), szwajcarski jednobarwny (416), szwajcarski listonosz (485), śląska barwnogłówka (481), śląski murzynek (480), turgawski białogon (428), turgawski elmer (424), turgawski młynarz (4250, turgawski mnich (426), turgawski tarczowy (427), turyńska czajka (458), turyńska jaskółka (456), turyński barwnopierśny (461), turyński białogłowy (454), turyński białogon (452), turyński bocian (457), turyński jednobarwny (450), turyński łysek białoogoniasty (453), turyński mnich (462), turyński tarczowy (459), turyński z białym śliniaczkiem (455), turyński z czółkiem (460), turyński z księżycem (463), turyński złotawiec (451), wiggertalski barwnoogoniasty (429), wirtemberski murzyn (442), zuryski białogon (430) 
Grupa VI – turkoty.
Charakterystyczne dla tej grupy jest wydawanie charakterystycznych odgłosów przypominających bęben. Istnieje wiele zróżnicowanych wzorów upierzenia i barw ptaków. O gołębiach tych wspominał już w XVIII wieku Buffon.
turkot altenburski (513), turkot angielski (508), turkot arabski (514), turkot bernburski (504), turkot bucharski (501), turkot drezdeński (505), turkot frankoński (512), turkot harzburski (506), turkot niemiecki dwuczuby (502), turkot niemiecki jednoczuby (503), turkot niemiecki z rozwidlonym ogonem (509), turkot szmelneński (511), turkot vogtlandzki białogłowy (507)
Grupa VII – strukturalne.
Nazwa odnosi się do szczególnych struktur piór, np. czubka, krawata, kaptura, charakterystycznych dla każdego ptaka.
chiński gołąb (609), kapucyn staroholenderski (603), loczek (601), murzyn szmalkaldzki (602), pawik (606), pawik indyjski (607), perukarz (605), seldżucki (613)
Grupa VIII - mewki.
Wspólną cechą gołębi jest "krawat" - dwa rzędy rozczochranych piór u podstawy szyi. Używane jako gołębie wystawowe i dekoracyjne.
mewka anatolijska (713), mewka barwnoogoniasta (709), mewka domino (715), mewka egipska jednokolorowa (710), mewka figurita (722), mewka hamburska (707), mewka niemiecka tarczowa (708), mewka polska (724), mewka staroniemiecka (704), mewka turbit (711), mewki orientalne (714)
Grupa IX – lotne.
Ważna grupa gołębi, charakteryzuje się, jak wskazuje nazwa, śmiałym i złożonym lotem, i predyspozycjami do niego. Dobry gołąb lotny cechuje się inteligencją, siłą i wytrzymałością. Stosuje się je jako gołębie pocztowe oraz wystawowe. Hodowca powinien regularnie dbać o ich umiejętności.
agaran (893), akermański, amerykański domowy lotny (915), amerykański lotny, angielska mniszka (896), angielski krótkodzioby (832), angielski średniodzioby (830), astrachański lotny, barwnogłówka królewiecka (905), barwnogłówka poznańska (910), berliński długodzioby (805), berliński krótkodzioby (904), berliński lotny długołapciasty (806), białogłówka angielska, białogłówka elbląska (908), białogłówka gąbińska (909), białogon radomski, białostocki tarczowy lotny, biały czarnodzioby (802), biały orłowski, biały perłowodzioby (802), bielcki krótkodzioby, bij uzbecki (892), bocian warszawski łapciasty, brodacz orłowski, budapeszteński Białolote, budapeszteński krótkodzioby (844), chiński wywrotek (914), czeski wysokolotny (967), czilik rostowski, czilik taganroski (867), czystooki (906), debreczyński roller (849), dolnośląski biały łapciasty (961), duński długodzioby lotny (811), felegyhazer (858), gąska wiedeńska (839), gdański wysokolotny – sokół gdański (816), gołoszyjka rumuńska (853), grzywacz permski (871), grzywacz polski (937), hamburski lotny (899), hanowerski lotny (913), holenderski wysokolotny (824), jejski dwuczuby (870), kaliski biały, kaselski (803), kazański pulsujący (868), kiszyniowski krótkodzioby, kłajpedzki wysokolotny (815), komarneński (857), koroniarz barwnoogoniasty (877), koroniarz końcaty (877), koroniarz sercaty (877), korosi (864), koszycki wysokolotny (930), krasnodarski średniodzioby (949), kriukowski biały, krótkodzioba sroka rosyjska, gołąb krótkodzioby polski (948), krótkodzioby tomaszowski, krótkodzioby wywrotek rżewski, krymka białostocka (935), krymka hamburska (900), krymka polska (934), krzemieńczuk, kurski wysokolotny, litewski jednokolorowy, litewski tygrysowaty, łódzki pstry (809), masłowy kutnowski, maściuch polski (960), Mikołajewski, mniszka kijowska (891), mniszka tulska, motyl warszawski (936), muki (820), murzyn polski, murzynek lotny, nadreński klakier kołujący (1103), niemiecka sroka koziołkująca (828), niemiecki długodzioby lotny (801), nowoczerkaski czarnoogoniasty (872), orlik białostocki, orlik polski (963), orlik wileński (964), pasiak perłowy (802), pasiak perłowy brązowoloty (802), pasiak perłowy jarzębiaty (802), pasiak perłowy jarzębiaty brązowoloty (802), pasiak srebrzysty (802), pasiak srebrzysty jarzębiaty (802), pasiak srebrzysty jarzębiaty szaroloty (802), pasiak srebrzysty szaroloty (802), perłowy (802), pląsacz staronadwiślański (907), polski perłowy łapciasty, polski srebrzysty łapciasty, polski tarczowy wysokolotny (965), pomorski daszkooki (817), praski lotny (913), regensburski lotny (852), roller orientalny (850), rostocki lotny (901), rostowski białopierśny (873), rostowski jednokolorowy, rostowski łabędź, rostowski tygrysowaty, rosyjski tarczowy, rumuński białoogoniasty lotny (855), serbski wysokolotny (886), siedmiogrodzki wywrotek dwuczuby (863), słowacki wysokolotny (932), srebrniak polski (802), sroczka marchijska (902), sroczka polska krótkodzioba (969), sroka krakowska (808), sroka łowicka (802), stargardzki pulsujący (818), staroaustriacki lotny (834), staroholenderski lotny (826), syberyjski (962), szary moskiewski, szczeciński krótkodzioby (912), sztralzundzki (804), szwedzki lotny (881), szymel hamburski (898), timiszoarski srokacz (856), tippler angielski (829), tippler zagłębiowski, warszawski motyl średniodzioby, wiedeński białotarczowy (837), wiedeński krótkodzioby (838), wiedeński lotny (835), wołżański barwnopierśny (874), wstęgowy rżewski (866), wysokolotny budapeszteński (845), wywrotek jaski (862), wywrotek koszycki (931), wywrotek mazurski (968), wywrotek odeski, wywrotek praski średniodzioby, wywrotek rakowicki (885), wywrotek smoleński, wywrotek wschodniopruski (819), zakonniczka niemiecka (897), zamojski, żarowy tulski (865), żuk tulski

</doc>
<doc id="2016979" url="https://pl.wikipedia.org/wiki?curid=2016979" title="Port lotniczy Trujillo">
Port lotniczy Trujillo

Port lotniczy Trujillo (IATA: TJI, ICAO: MHTJ) – międzynarodowy port lotniczy zlokalizowany w honduraskim mieście Trujillo.

</doc>
<doc id="2016982" url="https://pl.wikipedia.org/wiki?curid=2016982" title="Agaran">
Agaran

Agaran () – rasa gołębia z grupy dziewiątej (lotne) z numerem 893. Został wyhodowany w Turkmenistanie, do Niemiec importowany został z Moskwy. Występuje w jednej odmianie barwnej – żółtopłowej. Wzlatuje pionowo i klaszcze skrzydłami.
Jest drobny i o delikatnej sylwetce, z normalną szyją. Gęste i miękkie upierzenie. Oczy mają barwę od bursztynowożółtych do perłowych. Gołębice bardzo rzadko mogą występować w odmianie płowej. "Normalne" osobniki zawsze z pomarańczowo-kremowymi paskami na skrzydle, głowie, piersi, karku i szyi, płowymi skrzydłami i brzuszkiem oraz białymi sterówkami i lotkami. 
Ma prawie 10 centymetrowe pióra na stopach ("łapcie") i "sępie pióra". Nie jest zbyt rozpowszechniony. Średnica obrączki powinna wynosić 10 mm.

</doc>
<doc id="2016986" url="https://pl.wikipedia.org/wiki?curid=2016986" title="Kick Back Relax">
Kick Back Relax

Kick Back Relax – singel szwedzkiej piosenkarki i zwyciężczyni szwedzkiej edycji "Idola", Agnes Carlsson, pochodzący z jej drugiego albumu "Stronger". Singel napisany i wyprodukowany został przez Jörgena Elofssona.
Notowania.
Singel zadebiutował na liście na miejscu 2 i utrzymywał pozycję 2 tygodnie. Na liście utrzymał się 14 tygodni.

</doc>
<doc id="2016987" url="https://pl.wikipedia.org/wiki?curid=2016987" title="Port lotniczy Gustavo Rizo">
Port lotniczy Gustavo Rizo

Port lotniczy Gustavo Rizo – międzynarodowe lotnisko na Kubie, zlokalizowane w mieście Baracoa.

</doc>
<doc id="2016997" url="https://pl.wikipedia.org/wiki?curid=2016997" title="Maketaten">
Maketaten



</doc>
<doc id="2016998" url="https://pl.wikipedia.org/wiki?curid=2016998" title="Meketaten">
Meketaten



</doc>
<doc id="2017023" url="https://pl.wikipedia.org/wiki?curid=2017023" title="Chemitrails">
Chemitrails



</doc>
<doc id="2017027" url="https://pl.wikipedia.org/wiki?curid=2017027" title="Wywrotek smoleński">
Wywrotek smoleński

Wywrotek smoleński (gracz) – rasa gołębia z grupy lotnych. Pochodzi z Rosji, ale dalsza historia nie jest znana. Zaliczany do grupy krótkodziobych wywrotków rosyjskich. Jest delikatny i trudny w hodowli.

</doc>
<doc id="2017029" url="https://pl.wikipedia.org/wiki?curid=2017029" title="Boso, ale na rowerze">
Boso, ale na rowerze

Boso, ale na rowerze (nid. "De Helaasheid der dingen" (2009)) – holendersko-belgijski dramat komediowy w reżyserii Felixa Van Groeningena. Scenariusz do filmu powstał na podstawie powieści Dimitri Verhulsta.
Fabuła.
Gunther Strobbe to trzynastoletni chłopiec mieszkający w domu swojej babci wraz z ojcem pracującym jako listonosz i trzema stryjami. Chłopiec nie ma spokojnego i normalnego dzieciństwa, ponieważ codziennie wokół niego organizowane są imprezy. Jeśli chłopcu nie uda się zmienić otoczenia, bardzo prawdopodobne jest, że podzieli los swojego ojca i stryjów. "Boso, ale na rowerze" to komedia z czarnym humorem obrazująca życie w małym mieście pełnym plotek i z podziałem na klasy. 
Obsada.
i inni.

</doc>
<doc id="2017032" url="https://pl.wikipedia.org/wiki?curid=2017032" title="Mistrzostwa Świata w Łyżwiarstwie Szybkim w Wieloboju Sprinterskim 1978">
Mistrzostwa Świata w Łyżwiarstwie Szybkim w Wieloboju Sprinterskim 1978

9. Mistrzostwa świata w łyżwiarstwie szybkim w wieloboju sprinterskim odbyły się w Lake Placid, w USA, w dniach 11–12 lutego 1978. Zawody rozegrano na sztucznym torze na James B. Sheffield Olympic Skating Rink. Zawodnicy dwukrotnie startowali na dystansach 500 i 1000 metrów. Zwycięstwo odnieśli: reprezentantka ZSRR Lubow Sadczikowa oraz Amerykanin Eric Heiden. Erwina Ryś-Ferens wywalczyła pierwszy w historii medal dla Polski.
Uczestnicy.
W zawodach wzięło udział 26 łyżwiarek (25 sklasyfikowanych) i 31 łyżwiarzy (wszyscy sklasyfikowani) z 15 krajów.

</doc>
<doc id="2017035" url="https://pl.wikipedia.org/wiki?curid=2017035" title="Miara Dieudonné">
Miara Dieudonné



</doc>
<doc id="2017038" url="https://pl.wikipedia.org/wiki?curid=2017038" title="Bitwa pod Al-Fau">
Bitwa pod Al-Fau

Bitwa pod Al-Fau – pierwsza bitwa lądowa w trakcie II wojny w Zatoce Perskiej, która toczyła się w porcie Al-Fau w pobliżu Szatt al-Arab nad Zatoką Perską.
Szczegóły.
Podczas ataku wojsk koalicji NATO 20 marca 2003 na Irak, Al-Fau z dużą liczbą instalacji naftowych stał się pierwszym do zdobycia celem kampanii przez siły sprzymierzonych. Równocześnie z nalotami na Irak, amerykańscy marines z 15. Oddziału Ekspedycyjnego, siły australijskie, pododdział JW 2305 pod dowództwem brytyjskich marines z 3. Commando Brigade, zaatakowały port Al-Fau.
Tuż przed operacją lądową, Al-Fau został ostrzelany przez amerykańskie lotnictwo. Około godziny 18:00 rozpoczął się atak artylerii. W krótkim czasie zdobyto trzy główne cele strategiczne portu, bez strat po stronie aliantów. Jednocześnie w walkach pojmano 200 osób walczących po stronie reżimu Husajna. W późnych godzinach wieczornych z głębi terytorium Iraku nadeszło potężne uderzenie lotnictwa, w skład którego wchodziły głównie śmigłowce Bell AH-1 Cobra. Z kolei z morza prowadzony był atak brytyjskich okrętów HMS „Richmond”, HMS „Marlborough”, HMS „Chatham” i australijskiego HMAS „Anzac”. 
3 Commando Brigade, które przeprowadziło atak z użyciem amfibii na półwysep Al-Fau, było wspierane przez okręty Royal Navy, Royal Australian Navy, oraz działania sił specjalnych, m.in. polskiego pododdziału GROM.
Siły JW 2305 w nocy z 20 na 21 marca zajęły wraz z Amerykanami z drużyn SEAL 3 terminale naftowe w okolicach portu Al-Fau.
21 marca o godzinie 12:35 Tony Blair oficjalnie poinformował, że Al-Fau zostało zdobyte. Wojska, które zakończyły walki o Al-Fau przemieściły się na teren miasta Umm Kasr, by wziąć udział w tamtejszej walce.

</doc>
<doc id="2017043" url="https://pl.wikipedia.org/wiki?curid=2017043" title="Grega Bole">
Grega Bole

Grega Bole (ur. 13 sierpnia 1985 w Jesenicach) – słoweński kolarz szosowy. Olimpijczyk (2012).
Osiągnięcia.
Opracowano na podstawie:

</doc>
<doc id="2017057" url="https://pl.wikipedia.org/wiki?curid=2017057" title="Miara unormowana">
Miara unormowana



</doc>
<doc id="2017061" url="https://pl.wikipedia.org/wiki?curid=2017061" title="Krupówka (potok)">
Krupówka (potok)

Krupówka – potok górski w Sudetach Zachodnich, w Południowym Grzbiecie Gór Kaczawskich, w Górach Ołowianych, w woj. dolnośląskim, w gminie Janowice Wielkie. Prawy dopływ Bobru o długości 4 km, spływający do niego od strony północnej ze szczytu Różanki (628 m n.p.m.) i wód Trzcińskich Mokradeł.
Potok w górnym biegu spływa w kierunku południowo-zachodnim, odsłoniętym górskim stokiem Różanki. Na poziomie około 450 m n.p.m. Krupówka skręca ostrym łukiem w kierunku południowo-wschodnim by połączyć się ze strumieniami spływającymi od zachodu z Trzcińskich Mokradeł. W swym początkowym biegu płynie wąskim, szybkim nurtem, tworząc miejscami spokojne powierzchnie wody. W środkowym biegu płynie rozległą równiną opadającą stopniowo w kierunku południowym ku rzece Bóbr. W dolnym biegu potok płynie już w korycie, który poddał się w latach 80. XX w. pracom melioracyjnym. Na lewych dopływach Krupówki założono w latach 60. i 70. XX w. rybne stawy hodowlane. Na ostatnim odcinku około 400 metrów przed wpłynięciem do Bobru przepływa wzdłuż wysokiej na 50 metrów skarpy polodowcowej. W Janowicach Wielkich na wysokości 375,1 m n.p.m. Krupówka wpływa do Bobru.
Potok biegnie zasadniczo w kierunku południowym. Zasilają go wody kilku bezimiennych strumieni, spływających z na w pół zalesionej równiny, użytkowanej rolniczo, leżącej na wschód od Trzcińskich Mokradeł i na zachód od północno-zachodniego krańca Gór Ołowianych. Krupówka na 70 proc. długości swojego biegu jest uregulowana. Potok przepływa pod główną drogą łączącą Janowice Wielkie z Radomierzem. W okresie wzmożonych opadów i roztopów wody potoku wzbierają, a nurt jest wartki. W dolnym biegu potoku znaleźć można pojedyncze okazy pstrąga i raka szlachetnego.

</doc>
<doc id="2017062" url="https://pl.wikipedia.org/wiki?curid=2017062" title="Rezerwat przyrody Góra św. Wawrzyńca">
Rezerwat przyrody Góra św. Wawrzyńca

Rezerwat przyrody Góra św. Wawrzyńca – rezerwat stepowy o powierzchni 0,75 ha, położony w województwie kujawsko-pomorskim, powiecie chełmińskim, gminie Chełmno.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Chełmińskie. Znajduje się na północny zachód od drogi wojewódzkiej Unisław-Chełmno, w pobliżu miejscowości Kałdus. Obejmuje wał obronny dawnego grodziska na krawędzi doliny Wisły.
Rezerwat jest położony w obrębie Chełmińskiego Parku Krajobrazowego.
Charakterystyka.
W rezerwacie ścisłą ochroną objęto wał ziemny dawnego grodziska prasłowiańskiego oraz fragment zbocza doliny Wisły. Gród wzmiankowany w 1065 i 1222 r. jest jedną z najstarszych osad słowiańskich na ziemi chełmińskiej. W 1217 r. został spalony przez pogańskich Prusów. W 1232 r. Krzyżacy założyli własny gród warowny ok. 2 km na północ w rejonie dzisiejszej wsi Starogród, zaś dawna osada słowiańska została opuszczona. W 1249 r. w Starogrodzie istniał już murowany zamek, a od 1233 r. miasto (Chełmno), które po kilku latach przeniesiono na obecne miejsce. Murowaną warownię rozebrano w latach 90. XVIII wieku.
Głównym zbiorowiskiem roślinnym, dla którego utworzono rezerwat, jest rzadko spotykany zespół pięciornika piaskowego i ostnicy włosowatej. Stanowisko muraw kserotermicznych ma tutaj charakter wtórny i powstało wskutek migracji roślinności wzdłuż zboczy doliny Wisły, niegdyś w znacznym stopniu odlesionych, porośniętych roślinnością stepową.
Obrzeża rezerwatu zajmuje roślinność drzewiasta i krzewiasta, która stopniowo opanowuje tereny zajmowane przez murawy. Są to zarośla tarniny i grochodrzewu, a także klon polny, jawor, buk zwyczajny, wiązy, brzoza, lipa i inne.
Z rzadkich gatunków, w runie rośnie m.in. chroniony pierwiosnek lekarski, jastrzębiec żmijowcowaty, ślazówka turyngska oraz wiele innych roślin łąkowych.
Szlaki turystyczne.
Przez otulinę rezerwatu przebiega pieszy szlak turystyczny „Rezerwatów Chełmińskich” Bydgoszcz Fordon – Chełmno (48 km). Podążając nim pieszo lub rowerem można zwiedzić rezerwaty rozlokowane na prawym zboczu Doliny Wisły: 

</doc>
<doc id="2017069" url="https://pl.wikipedia.org/wiki?curid=2017069" title="Port lotniczy Melchor de Mencos">
Port lotniczy Melchor de Mencos

Port lotniczy Melchor de Mencos ("Aeropuerto de Melchor de Mencos") – port lotniczy zlokalizowany w mieście Melchor de Mencos w Gwatemali.

</doc>
<doc id="2017070" url="https://pl.wikipedia.org/wiki?curid=2017070" title="Roberto Rivas (salwadorski piłkarz)">
Roberto Rivas (salwadorski piłkarz)

Roberto Rivas (ur. 17 lipca 1941 w Soyapango, zm. 1972) – salwadorski piłkarz, reprezentant kraju grający na pozycji obrońcy.
Kariera klubowa.
Roberto Rivas podczas kariery piłkarskiej występował w klubie Alianza San Salvador. Z Alianzą dwukrotnie zdobył Mistrzostwo Salwadoru w 1966 i 1967 oraz Puchar Mistrzów CONCACAF 1967.
Kariera reprezentacyjna.
Roberto Rivas grał w reprezentacji Salwadoru w latach 60. i 70. W 1968 roku wystąpił na Igrzyskach Olimpijskich w Meksyku, gdzie wystąpił w przegranych meczach z Izraelem, Węgrami i zremisowanym z Ghaną. W 1968 i 1969 roku uczestniczył w eliminacjach Mistrzostw Świata 1970. Na Mundialu w Meksyku wystąpił w spotkaniach z ZSRR, Meksykiem i Belgią.

</doc>
<doc id="2017071" url="https://pl.wikipedia.org/wiki?curid=2017071" title="Jezioro Psarskie">
Jezioro Psarskie

Jezioro Psarskie – jezioro morenowe na Pojezierzu Poznańskim, w województwie wielkopolskim, na terenie powiatu szamotulskiego, w gminie Pniewy, we wsi Psarskie.
Warunki naturalne.
Jezioro ma kształt owalny i słabo rozwiniętą linię brzegową. Zbiornik, otoczony lasem, w znacznej części zasilany jest dopływem z jeziora Zajączkowskiego, a od południa rowem melioracyjnym. Zlewnia bezpośrednia jeziora w 50% użytkowana jest rolniczo. Na podstawie wyników badań czystości wód, jezioro zalicza się do III klasy czystości.
Ukształtowanie dna.
Dno ma charakter pagórkowaty, przy brzegach piaszczysty.
Warunki do wędkowania.
W klasyfikacji rybackiej jezioro określane jest typem sielawowym.

</doc>
<doc id="2017072" url="https://pl.wikipedia.org/wiki?curid=2017072" title="Meryl Davis">
Meryl Davis

Meryl Elizabeth Davis (ur. 1 stycznia 1987 w Royal Oak) – amerykańska łyżwiarka figurowa, startująca w parach tanecznych z Charliem White'em. Mistrzyni olimpijska z Soczi (2014), wicemistrzyni olimpijska z Vancouver (2010), brązowa medalistka olimpijska z Soczi (2014, drużynowo), dwukrotna mistrzyni świata (2011, 2013), trzykrotna mistrzyni czterech kontynentów (2009, 2011, 2013), multimedalistka finału Grand Prix (pięć zwycięstw w latach 2010–2014) oraz 6-krotna mistrzyni Stanów Zjednoczonych (2009–2014). Oficjalnie zakończyła karierę amatorską 22 lutego 2017 r.
Życie prywatne.
Davis jest córką Cheryl i Paula Davisa. Urodziła się w Royal Oak, ale wychowywała się w West Bloomfield Township w Michigan. Ma młodszego brata Claytona. Ma korzenie szkockie, irlandzkie, angielskie i niemieckie. W trzeciej klasie szkoły podstawowej zdiagnozowano u niej dysleksję, z którą borykała się do 11. klasy. W 2005 roku ukończyła Wylie E. Groves High School w Beverly Hills, Michigan. Meryl studiuje antropologię kulturową na University of Michigan i dodatkowo uczy się języka włoskiego.
W maju 2014 roku Davis wygrała 18. edycję amerykańskiego programu "Dancing with the Stars" w parze z Maksymem Czmerkowskim. Po zakończeniu show występowała gościnnie w rewiach tańca "Sway" braci Czmerkowskich.
22 czerwca 2019 roku wyszła za mąż za Fedora Andreeva, byłego łyżwiarza figurowego i syna jej byłej trenerki Mariny Zujewej. Para zaręczyła się 13 lipca 2017 roku. Ślub odbył się we francuskim ogrodzie Le Mas des Poiriers w Prowansji.
Osiągnięcia.
Z Charliem White'em

</doc>
<doc id="2017074" url="https://pl.wikipedia.org/wiki?curid=2017074" title="Charlie White">
Charlie White

Charles Allen White Jr., znany jako Charlie White (ur. 24 października 1987 w Dearborn) – amerykański łyżwiarz figurowy, startujący w parach tanecznych z Meryl Davis. Mistrz olimpijski z Soczi (2014), wicemistrz olimpijski z Vancouver (2010), brązowy medalista olimpijski z Soczi (2014, drużynowo), dwukrotny mistrz świata (2011, 2013), 3-krotny mistrz czterech kontynentów (2009, 2011, 2013), multimedalista finału Grand Prix (pięć zwycięstw w latach 2010–2014) oraz 6-krotny mistrz Stanów Zjednoczonych (2009–2014). Oficjalnie zakończył karierę amatorską 22 lutego 2017.
Życie prywatne.
White Jr. jest synem Jacqui i Charliego White Sr. Ma zdiagnozowaną astmę. Studiuje nauki polityczne na University of Michigan.
W 2014 roku brał udział w 18. edycji amerykańskiego programu "Dancing with the Stars" w parze z Sharną Burgess. Zajęli piąte miejsce, zaś program wygrała partnerka sportowa Charliego – Meryl Davis.
25 kwietnia 2015 roku ożenił się z Tanith Belbin, łyżwiarką figurową i srebrną medalistką olimpijską 2006 z Turynu. W październiku 2017 r. magazyn International Figure Skating potwierdził, że para spodziewa się pierwszego dziecka. W grudniu 2017 r. na świat przyszedł ich syn Charlie Jr.
Osiągnięcia.
Z Meryl Davis

</doc>
<doc id="2017076" url="https://pl.wikipedia.org/wiki?curid=2017076" title="Rezerwat przyrody Ostrów Panieński">
Rezerwat przyrody Ostrów Panieński

Rezerwat przyrody Ostrów Panieński – rezerwat leśny o powierzchni 14,43 ha, położony w województwie kujawsko-pomorskim, powiecie chełmińskim, gminie Chełmno.
Obszar rezerwatu podlega ochronie ścisłej.
Lokalizacja.
Pod względem fizycznogeograficznym rezerwat znajduje się w mezoregionie Dolina Fordońska. Znajduje się ok. 1,5 km na zachód od Chełmna, na zalewowej terasie doliny Wisły, w sąsiedztwie rzeki.
Rezerwat jest położony w obrębie Chełmińskiego Parku Krajobrazowego wchodzącego w skład Zespołu Parków Krajobrazowych nad Dolną Wisłą.
Charakterystyka.
Rezerwat obejmuje fragment naturalnego lasu łęgowego wiązowo-jesionowego. W drzewostanie obok wiązu (szczególnie pospolitego, rzadziej górskiego i szypułkowego), we wszystkich warstwach roślinności występuje licznie klon polny, którego stanowisko jest najbardziej wysunięte na północ, na północno-wschodniej granicy zasięgu. 
Drzewostan tworzą również: dąb szypułkowy, topola biała, topola czarna. Niektóre dęby mają 250 lat i osiągnęły rozmiary pomnikowe, wiązy 120–150 lat i 1,7 m obwodu. Ogółem występuje ok. 20 gatunków drzew, 15 gatunków krzewów, 96 gatunków roślin zielnych. 
Do częściej spotykanych krzewów należą: bez czarny, dereń świdwa i czeremcha pospolita.
W runie występuje m.in. bluszczyk kurdybanek, podagrycznik pospolity, pokrzywa zwyczajna, storczyk, krwawnik wierzbolistny, czosnek wężowy i inne. Występują tu także charakterystyczne dla łęgów zielne pnącza: chmiel, kielisznik zaroślowy i rzadki wyżpin jagodowy.
Szlaki turystyczne.
W sąsiedztwie rezerwatu przebiega pieszy szlak turystyczny „Rezerwatów Chełmińskich” Bydgoszcz Fordon – Chełmno 48 km. Podążając nim pieszo lub rowerem można zwiedzić rezerwaty rozlokowane na prawym zboczu Doliny Wisły: 

</doc>
<doc id="2017077" url="https://pl.wikipedia.org/wiki?curid=2017077" title="Port lotniczy La Palma-Kapitan Ramon Xatruch">
Port lotniczy La Palma-Kapitan Ramon Xatruch

Port lotniczy La Palma-Kapitan Ramon Xatruch – jeden z panamskich portów lotniczych, zlokalizowany w mieście La Palma.

</doc>
<doc id="2017081" url="https://pl.wikipedia.org/wiki?curid=2017081" title="Pożar na weselu w Bangladeszu (2010)">
Pożar na weselu w Bangladeszu (2010)



</doc>
<doc id="2017082" url="https://pl.wikipedia.org/wiki?curid=2017082" title="Bogusław Longchamps de Bérier">
Bogusław Longchamps de Bérier

Bogusław Longchamps de Bérier (ur. 18 września 1808 we Lwowie, zm. 21 stycznia 1888 tamże) – polski lekarz, powstaniec listopadowy, działacz niepodległościowy, poseł na Sejm Ustawodawczy w Kromieryżu.
Życiorys.
Pochodził z osiadłej w XVIII w. w Polsce hugenockiej rodziny francuskiej . Wnuk protoplasty polskiej linii rodu Franciszka. Syn lwowskiego lekarza Aleksandra (1766-1810) i Eleonory z Rudnickich. Miał brata bliźniaka Wincentego (1808-1881, prawnik). 
Ukończył gimnazjum we Lwowie. Następnie był studentem Wydziału Filozoficznego Uniwersytetu we Lwowie. Odbył studia medyczne na Uniwersytecie Wiedeńskim (1828-1831) i na Uniwersytecie w Pradze (1831-1836). Te ostatnie ukończył ze stopniem doktora medycyny, na podstawie rozprawy "De cyanosi cardiaca, adnexa historia rnorbi".
Wraz z bratem bliźniakiem Wincentym wziął udział w powstaniu listopadowym. Od marca 1831 służył w pułku ułanów Legii Nadwiślańskiej. Całą kompanię odbył w korpusie gen. Samuela Różyckiego. Brał udział szarży oddziału jazdy wołyńskiej 9 sierpnia 1831 w bitwie pod Iłżą, po której awansowany został na wachmistrza. Walczył także pod Zawichostem (10 sierpnia), Przytykiem (11 sierpnia) i Janowcem (9 września). Wraz z całym korpusem przeszedł granicę Wolnego Miasta Krakowa, gdzie został 8 października 1831 mianowany podporucznikiem.
Po rozformowaniu jednostki wyjechał do Pragi aby dokończyć studia medyczne. W ich trakcie poznał czołówkę czeskich działaczy narodowych i demokratycznych m.in. Pawła Safarika, Franciszka Celakovskego, Franciszka Palackego, Józefa Jungmanna. Po powrocie do Galicji od 1836 pracował jako lekarz praktyczny na ziemi sanockiej (według innego źródła we Lwowie w latach 1836-1842) i Lesku (1842-1850). Związał się także z konspiracją przygotowującą powstanie. Aresztowany w 1846 i osadzony na czas śledztwa w więzieniu lwowskim. Z więzienia wyszedł w marcu 1848 na mocy amnestii cesarskiej. Aktywny politycznie w okresie Wiosny Ludów. Poseł do Sejmu Konstytucyjnego w Wiedniu i Kromieryżu (10 lipca 1848 – 20 stycznia 1849), wybrany 19 czerwca 1848 w galicyjskim okręgu wyborczym Lesko. W parlamencie należał do „Stowarzyszenia” skupiającego demokratycznych posłów polskich. Wraz z innymi posłami 19 października 1848 podpisał „Odezwę posłów galicyjskich do kraju” w której zaprotestował przeciwko planowi podziału Galicji wg klucza narodowościowego.
Po powrocie do Galicji wycofał się z życia publicznego, mieszkając i pracując od 1849 jako lekarz we Lwowie. W tym okresie pozostawał pod nadzorem policyjnym. Po stopniowej liberalizacji stosunków został najpierw ordynariuszem w szpitalu Sióstr Miłosierdzia, a następnie lekarzem miasta Lwowa. Na tym ostatnim stanowisku walczył z panującą wówczas epidemią cholery. W tym okresie podjął też współpracę z Instytutem Rolniczym w Dublanach. Był także prezesem Lwowskiego Towarzystwa Lekarskiego i członkiem Galicyjskiego Towarzystwa Gospodarskiego we Lwowie. Po wybuchu powstania styczniowego był czynnym członkiem polskiej konspiracji cywilnej we Lwowie. W tym czasie udzielał schronienia powstańcom i politycznie podejrzanym, stąd policja austriacka często przeprowadzała rewizje w jego domu.
Znany ze swej antyaustriackiej postawy był osobą popularną we Lwowie. Czynny działacz organizacji patriotycznych i kombatanckich. W 1880 był członkiem komitetu obchodowego 50 rocznicy powstania listopadowego. Inicjator powołania, a następnie prezes Komisji Lwowskiej Towarzystwa Opieki Weteranów 1831 r. i utworzenia kwatery dla powstańców listopadowych na Cmentarzu Łyczakowskim we Lwowie. W 1886 uczestniczył w powołaniu Towarzystwa Weteranów 1863.
Zmarł 21 listopada 1888 we Lwowie. Został pochowany na Cmentarzu Łyczakowskim we Lwowie w kwaterze „Żelaznej Kompanii” powstańców listopadowych (obok niego spoczęła także żona, syn Franciszek i wnuk Jan).
Był żonaty z Leokadią z domu Deputowicz. Mieli dzieci: dwóch synów powstańca styczniowego i przedsiębiorcę naftowego Franciszka (1840-1914) oraz lekarza i generała Bronisława (1852-1914), a także trzy córki Zofię (żonę Władysława Lewakowskiego), Maria (żona Aleksandra Kręczyńskiego) i Wincentynę.

</doc>
<doc id="2017084" url="https://pl.wikipedia.org/wiki?curid=2017084" title="Elana Meyers-Taylor">
Elana Meyers-Taylor

Elana Alessandra Meyers-Taylor (ur. 10 października 1984 w Oceanside) – amerykańska bobsleistka i rugbystka, dwukrotna medalistka olimpijska.
Kariera.
Podczas studiów z sukcesami uprawiała softball. Treningi bobslejowe rozpoczęła w 2007 roku i już pod jego koniec znalazła się w kadrze narodowej rozpoczynając starty w Pucharu Świata. W sezonach 2007/2008 i 2008/2009 jej pilotem była Shauna Rohbock, a następnie Erin Pac w 2009/2010.
Z pierwszą z nich została wicemistrzynią świata w 2009, z drugą zaś zdobyła brązowy medal igrzysk w Vancouver w konkurencji dwójek.
Po tych zawodach przesunęła się na pozycję pilota, na której zadebiutowała w grudniu 2010. W kolejnym sezonie po raz pierwszy poprowadziła załogę na podium, rok później udało jej się to czterokrotnie spośród dziesięciu zawodów. Pierwsze zwycięstwo odniosła w Park City w grudniu 2013 roku, a w klasyfikacji generalnej sezonu 2013/2014 uległa jednym punktem Kaillie Humphries. W 2014 roku wraz z Lauryn Williams zdobyła srebro igrzysk olimpijskich, a w grudniu tego roku została jedną z pierwszych kobiet, które wystartowały w zawodach bobslejowych czwórek wraz z mężczyznami. Triumfowała w Pucharze Świata 2014/2015 wygrywając sześć z ośmiu wyścigów, a następnie zdobyła pierwszy w historii amerykańskich żeńskich dwójek złoty medal mistrzostw świata.
W 2014 roku otrzymała powołanie do narodowej reprezentacji w rugby 7, w której zadebiutowała turniejem China Women’s Sevens 2014.
W 2007 roku ukończyła studia na George Washington University z tytułem Bachelor of Science, na tej samej uczelni uzyskując w 2011 roku tytuł Master of Science. Podjęła następnie studia na DeVry University.
W kwietniu 2014 roku wyszła za mąż za bobsleistę Nica Taylora.

</doc>
<doc id="2017085" url="https://pl.wikipedia.org/wiki?curid=2017085" title="Rozbiórka">
Rozbiórka

Rozbiórka – rodzaj robót budowlanych, polegających na demontażu i usunięciu z przestrzeni określonego, istniejącego obiektu budowlanego lub jego części. Ustanowienie rozbiórki jako rodzaju robót budowlanych dokonane jest w Prawie budowlanym, w art. 3 pkt 7 tej ustawy. Takie przypisanie rozbiórki do kategorii robót budowlanych implikuje odpowiednie konsekwencje związane między innymi z wymaganiami dotyczącymi procedur administracyjnych poprzedzających rozpoczęcie rozbiórki. Art. 31 wymienionej ustawy określa dla rozbiórki, jakich obiektów wymagane jest pozwolenie na rozbiórkę, dla jakich zgłoszenie, a do jakich nie wymaga się ani pozwolenia, ani zgłoszenia. Prowadząc rozbiórkę, wymagane może być prowadzenie dziennik budowy (przed 27 stycznia 2023 r. dziennika rozbiórki). Dla obiektów nieużytkowanych lub niewykończonych może zostać przeprowadzone odpowiednie postępowanie dotyczące ich rozbiórki. Stosowna procedura określona jest w rozporządzeniu "w sprawie warunków i trybu postępowania w sprawach rozbiórek nieużytkowanych lub niewykończonych obiektów budowlanych".

</doc>
<doc id="2017086" url="https://pl.wikipedia.org/wiki?curid=2017086" title="Erin Pac">
Erin Pac

Erin Pac (ur. 30 maja 1980) – amerykańska bobsleistka.
Podczas Igrzysk w Vancouver, w parze z Eleną Meyers, zdobyła brązowy medal w konkurencji bobslejowych dwójek.

</doc>
<doc id="2017088" url="https://pl.wikipedia.org/wiki?curid=2017088" title="Herb Tyczyna">
Herb Tyczyna

Herb Tyczyna – jeden z symboli miasta Tyczyn i gminy Tyczyn w postaci herbu.
Wygląd i symbolika.
Herb przedstawia na niebieskiej tarczy postać św. Katarzyny Aleksandryjskiej. Święta ubrana jest w szaty rzymskie koloru biało-czerwonego. W lewej ręce trzyma gałązkę palmową, w prawej skierowany ku dołowi miecz, posiada złotą koronę na głowie, a wokół niej – złoty nimb.
Symbolika herbu nawiązuje do św. Katarzyny, jako patronki kościoła parafialnego oraz od 1996 całej gminy.
Historia.
Herb został ustanowiony 10 listopada 2010 roku.

</doc>
<doc id="2017089" url="https://pl.wikipedia.org/wiki?curid=2017089" title="Jan Slota">
Jan Slota



</doc>
<doc id="2017090" url="https://pl.wikipedia.org/wiki?curid=2017090" title="Rezerwat przyrody Łęgi na Ostrowiu Panieńskim">
Rezerwat przyrody Łęgi na Ostrowiu Panieńskim

Rezerwat przyrody Łęgi na Ostrowiu Panieńskim – rezerwat leśny o powierzchni 34,43 ha, położony w województwie kujawsko-pomorskim, powiecie chełmińskim, gminie i mieście Chełmnie. Został utworzony w 1998 roku.
Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się w mezoregionie Dolina Fordońska. Znajduje się ok. 0,5 km na północny zachód od miasta Chełmna, na zalewowej terasie doliny Wisły, w bezpośrednim sąsiedztwie rzeki. 
3,23 ha z całości 34,43 ha rezerwatu znajduje się na terenie miasta Chełmna.
Rezerwat jest położony w obrębie Chełmińskiego Parku Krajobrazowego należącego do Zespołu Parków Krajobrazowych nad Dolną Wisłą.
Charakterystyka.
Rezerwat obejmuje fragment nadwiślańskiego lasu łęgowego, głównie wiązowo-jesionowego, z udziałem dębu szypułkowego i klonu polnego. W runie występuje m.in. czosnek wężowy i storczyk podkolan zielonawy.
Bliżej Wisły występuje również łęg wierzbowo-topolowy (wierzba krucha, topola biała i czarna), z czarnym bzem w podszycie. 
Szlaki turystyczne.
W sąsiedztwie rezerwatu przebiega pieszy szlak turystyczny „Rezerwatów Chełmińskich” Bydgoszcz Fordon – Chełmno (48 km). Podążając nim pieszo lub rowerem można zwiedzić rezerwaty rozlokowane na prawym zboczu Doliny Wisły: 

</doc>
<doc id="2017095" url="https://pl.wikipedia.org/wiki?curid=2017095" title="Artiom Uszakow">
Artiom Uszakow

Artiom Aleksandrowicz Uszakow (rus. Артём Александрович Ушаков; ur. 24 listopada w Uljanowsku) – rosyjski biathlonista, brązowy medalista Mistrzostw Świata Juniorów 2004 w sztafecie.
Uszakow trzykrotnie brał udział na mistrzostwach Europy. Jego najlepszą pozycją było szóste miejsce w sprincie w 2006 r. Na MŚJ 2004 dwukrotnie zajmował szóste miejsce (sprint oraz bieg pościgowy), raz był trzynasty (bieg indywidualny) oraz zdobył brązowy medal w sztafecie.

</doc>
<doc id="2017098" url="https://pl.wikipedia.org/wiki?curid=2017098" title="Parafia św. Katarzyny w Tyczynie">
Parafia św. Katarzyny w Tyczynie

Parafia pw. Świętej Katarzyny w Tyczynie − parafia rzymskokatolicka znajdująca się w diecezji rzeszowskiej w dekanacie Tyczyn.

</doc>
<doc id="2017099" url="https://pl.wikipedia.org/wiki?curid=2017099" title="Jabir Aziz Stima">
Jabir Aziz Stima

Jabir Aziz Stima (ur. w 1989 roku) – tanzański piłkarz występujący na pozycji pomocnika. Zawodnik klubu Azzam FC.
Kariera klubowa.
Stima karierę rozpoczynał w 2007 roku w drużynie Ashanti United. W 2008 roku odszedł do zespołu Simba SC. W 2010 roku zdobył z nim mistrzostwo Tanzanii. Po tym sukcesie przeszedł do klubu Azzam FC.
Kariera reprezentacyjna.
Jabir Aziz w reprezentacji Tanzanii gra od 2008 roku. Jego największym sukcesem jest bramka w przegranym 1:5 meczu towarzyskim z Brazylią. Aziz 86. minucie pokonał Heurelho Gomesa strzałem głową po rzucie rożnym.

</doc>
<doc id="2017100" url="https://pl.wikipedia.org/wiki?curid=2017100" title="Mercury Islands">
Mercury Islands



</doc>
<doc id="2017101" url="https://pl.wikipedia.org/wiki?curid=2017101" title="SPV Poland">
SPV Poland



</doc>
<doc id="2017106" url="https://pl.wikipedia.org/wiki?curid=2017106" title="Gmina Staw Lubelski">
Gmina Staw Lubelski



</doc>
<doc id="2017114" url="https://pl.wikipedia.org/wiki?curid=2017114" title="Joseph Rheden">
Joseph Rheden

Joseph Rheden (ur. 5 kwietnia 1873 w Amlach, zm. 6 sierpnia 1946 w Lienzu) – austriacki astronom, odkrył 3 planetoidy.
Życie i działalność.
W latach 1897–1901 studiował astronomię, matematykę i fizykę na Uniwersytecie Wiedeńskim. Już w roku 1901 Rheden został asystentem w Obserwatorium Uniwersytetu Wiedeńskiego, a w 1906 został tam adiunktem. Współpracował ze słynnym austriackim astronomem i odkrywcą planetoid, Johannem Palisą; ożenił się z jego córką, Hedwig. Po przejściu na emeryturę w roku 1935 nadal korzystał z obserwatorium.
Rheden zajmował się głównie astrofotografią, którą wykorzystywał do wyznaczania orbit planetoid i komet, kontynuując w ten sposób pracę swojego teścia. Wiele z pozostawionych przez niego płyt fotograficznych zostało wykorzystanych do wyznaczenia orbit ciał niebieskich dopiero w latach 60. XX w. po pojawieniu się precyzyjnych metod pomiarowych.
Zajmował się także synchronizacją czasu przez radio.
Nazwa planetoidy (710) Gertrud upamiętnia Gertrud Rheden, córkę astronoma. 

</doc>
<doc id="2017115" url="https://pl.wikipedia.org/wiki?curid=2017115" title="Gmina Michów Lubartowski">
Gmina Michów Lubartowski



</doc>
<doc id="2017121" url="https://pl.wikipedia.org/wiki?curid=2017121" title="Gmina Wojciechów Lubelski">
Gmina Wojciechów Lubelski



</doc>
<doc id="2017122" url="https://pl.wikipedia.org/wiki?curid=2017122" title="Umaglesi Liga (1991/1992)">
Umaglesi Liga (1991/1992)

Sezon (1991/1992) był 3. sezonem o mistrzostwo Gruzji w piłce nożnej. Liga liczyła 20 zespołów. Tytuł obroniła drużyna Dinamo Tbilisi. Tytuł króla strzelców zdobył Otar Korgalidze, który w barwach klubu Guria Lanczchuti strzelił 40 goli.

</doc>
<doc id="2017125" url="https://pl.wikipedia.org/wiki?curid=2017125" title="Jezioro Zajączkowskie">
Jezioro Zajączkowskie

Jezioro Zajączkowskie – jezioro morenowe na Pojezierzu Poznańskim, w województwie wielkopolskim, na terenie powiatu szamotulskiego, w gminie Pniewy, we wsi Zajączkowo.
Charakterystyka.
Jezioro Zajączkowskie to akwen o powierzchni 46,5 ha. Średnia głębokość wynosi 10,2 m, maksymalna - 35,4 m. Jezioro ma długość 1505 m, a szerokość 520 m. Zbiornik jest wyraźnie rozgraniczony półwyspem. Ma wypłyconą południową zatokę i rozległy głęboczek. Dno charakteryzuje się bardzo regularnym ukształtowaniem misy z równoramiennym opadaniem ku środkowi jeziora, gdzie znajduje się maksymalna głębokość. Roślinność brzegowa reprezentowana jest przez trzcinę pospolitą, pałkę wąsko- i szerokolistną, mannę mielec i pojedyncze skupienie situ. Roślinność ta porasta wzdłuż około 80% linii brzegowej. Roślinność o liściach pływających tworzy rozległe obszary (około 10 ha) – dominuje grążel żółty, grzybień biały i strzałka wodna. W okresie wiosny i jesieni woda osiąga przeźroczystość do 4 m, w lecie do 1 m.
Zlewnie jeziora zajmują pola uprawne i łąki oraz wieś Zajączkowo przy południowo-wschodnim brzegu. Zbiornik ten ma dwa małe dopływy z torfianek i jeden okresowy dopływ z pól - rów melioracyjny. Odpływ jeziora znajduje się w północno-zachodniej jego części, jest silnie zarośnięty i łączy się z Jeziorem Psarskim. Półwysep oddzielający głęboczki jeziora pokryty jest zabytkowym parkiem ze starymi drzewami. Na północnym brzegu półwyspu znajduje się plaża z pomostem i strzeżonym kąpieliskiem

</doc>
<doc id="2017130" url="https://pl.wikipedia.org/wiki?curid=2017130" title="Gmina Wólka Lubelska">
Gmina Wólka Lubelska



</doc>
<doc id="2017131" url="https://pl.wikipedia.org/wiki?curid=2017131" title="Curuçá (rzeka)">
Curuçá (rzeka)

Curuçá (port. "Rio Curuçá") – rzeka w północno-zachodniej Brazylii, w stanie Amazonas. Rzeka wypływa w południowo-zachodniej części stanu i płynie w kierunku północno-wschodnim, aż do ujścia do rzeki Javari.

</doc>
<doc id="2017132" url="https://pl.wikipedia.org/wiki?curid=2017132" title="Rezerwat przyrody Ostnicowe parowy Gruczna">
Rezerwat przyrody Ostnicowe parowy Gruczna

Rezerwat przyrody Ostnicowe parowy Gruczna – rezerwat stepowy o powierzchni 23,79 ha, położony w województwie kujawsko-pomorskim, powiecie świeckim, gminie Świecie. Wokół rezerwatu utworzono otulinę o powierzchni 9,56 ha.
Lokalizacja.
Pod względem fizycznogeograficznym rezerwat znajduje się w mezoregionie Wysoczyzna Świecka. Znajduje się ok. 200 m na wschód od drogi krajowej nr 5, na południe od wsi Gruczno, na stromym zboczu doliny Wisły. 
Rezerwat jest położony w obrębie Nadwiślańskiego Parku Krajobrazowego należącego do Zespołu Parków Krajobrazowych nad Dolną Wisłą.
Charakterystyka.
Rezerwat chroni zespoły muraw kserotermicznych na stromych zboczach doliny Wisły. Do najcenniejszych zespołów florystycznych należy ok. 200 kęp ostnicy Jana – stepowego gatunku trawy rzadko spotykanej w Polsce.
Murawy porastające zbocza posiadają wiele gatunków roślin charakterystycznych dla formacji stepowej, z uwagi na warunki siedliskowe, np. nagrzewanie się latem przypowierzchniowych warstw gleby do 60 st. C. Występują tu rośliny murawowe takie jak: ostnica włosowata, dzwonek syberyjski, wężymord stepowy oraz fiołki (kosmaty, podgórski, mały).
Rezerwat podlega czynnej ochronie polegającej na wycinaniu zarośli oraz wypasie owiec wrzosówek.
Szlaki turystyczne.
Ok. 3 km na wschód od rezerwatu przebiega pieszy szlak turystyczny „Nadwiślański” Bydgoszcz Leśna - Świecie 52 km. Podążając nim pieszo lub rowerem można zwiedzić rezerwaty rozlokowane na lewym zboczu Doliny Wisły: 
Do ciekawych formacji należą również: użytek ekologiczny „Prodnia” w miejscu maksymalnego zwężenia Doliny Dolnej Wisły, w miejscowości Jarużyn oraz pomnik przyrody Jaskinia Bajka w Gądeczu.

</doc>
<doc id="2017137" url="https://pl.wikipedia.org/wiki?curid=2017137" title="Curuçá">
Curuçá



</doc>
<doc id="2017138" url="https://pl.wikipedia.org/wiki?curid=2017138" title="Curuca">
Curuca



</doc>
<doc id="2017145" url="https://pl.wikipedia.org/wiki?curid=2017145" title="Gmina Komarówka">
Gmina Komarówka



</doc>
<doc id="2017146" url="https://pl.wikipedia.org/wiki?curid=2017146" title="Nadir Haroub">
Nadir Haroub

Nadir Haroub (ur. 10 lutego 1982) – tanzański piłkarz występujący na pozycji prawego lub środkowego obrońcy w klubie Young Africans FC.
Kariera klubowa.
Nadir Haroub jest wychowankiem klubu Malindi FC. Przed sezonem 2006/2007 trafił do drużyny Young Africans FC. W 2009 roku był wypożyczony do Vancouver Whitecaps Residency.
Kariera reprezentacyjna.
Nadir Haroub w reprezentacji Tanzanii gra od 2006 roku. Obecnie ma na koncie jedno trafienie w drużynie narodowej.
W przeszłości grał również w reprezentacji Zanzibaru, skąd pochodzi.
Pseudonim.
Nadir Haroub nosi pseudonim „Cannavaro”. Został tak nazwany przez tanzańskich kibiców, gdyż stylem gry przypomina włoskiego obrońcę Fabio Cannavaro.

</doc>
<doc id="2017149" url="https://pl.wikipedia.org/wiki?curid=2017149" title="Herb Kańczugi">
Herb Kańczugi

Herb Kańczugi – jeden z symboli miasta Kańczuga i gminy Kańczuga w postaci herbu.
Wygląd i symbolika.
Herb przedstawia na błękitnej tarczy ze złotym otokiem rogaciznę (koniec strzały) złotą zwróconą końcem ku górze zawieszoną na części złotego dzwonu. W dole półksiężyc złoty z różkami ku górze, w środku złota, sześcioramienna gwiazda. 
Wizerunek herbowy nawiązuje do herbu rodu Ostrogskich, założycieli miasta.
Historia.
Pierwotnie Kańczuga posługiwała się pieczęciami miejskimi z wizerunkiem serca przeszytego na krzyż dwoma mieczami. Taki wizerunek pojawił się już w 1554 roku.
W dwudziestoleciu międzywojennym, Helena Polaczkówna nie posiadając pełnego obrazu dawnej symboliki, zaproponowała wzór herbu benefaktorki miasta, Anny z Kostków Ostrogskiej.
Kontrowersje.
Herb znajduje się na nieprawidłowej tarczy, powinna być tarcza tzw. hiszpańska. Żółta obwódka jest elementem nieznanym w heraldyce. Dodatkowe „różki” u półksiężyca, są prawdopodobnie błędną interpretacją opisu herbu „z różkami ku górze” – twórca rysunku mógł nie wiedzieć, że różki to po prostu rogi półksiężyca.

</doc>
<doc id="2017154" url="https://pl.wikipedia.org/wiki?curid=2017154" title="Apple iOS">
Apple iOS



</doc>
<doc id="2017155" url="https://pl.wikipedia.org/wiki?curid=2017155" title="Franciszek Longchamps de Bérier (1840–1914)">
Franciszek Longchamps de Bérier (1840–1914)

Franciszek Longchamps de Bérier (ur. 7 września 1840 we Lwowie, zm. 21 lutego 1914 w Ławocznem) – pionier polskiego przemysłu naftowego, powstaniec styczniowy.
Był synem Bogusława i Leokadii z Deputowiczów, starszym bratem Bronisława, lekarza wojskowego. Po ukończeniu gimnazjum we Lwowie rozpoczął studia prawnicze na Uniwersytecie Lwowskim. Podczas powstania styczniowego walczył na terenie Lubelszczyzny i Podlasia. Jako porucznik był adiutantem generała Walerego Wróblewskiego. Po powrocie ożenił się z Wandą Dybowską (1842–1915) i osiadł jako naczelnik stacji kolejowej w Łużanach na Bukowinie, po kilku latach przeniesiony został do Kołomyi. W 1878 rozpoczął na własną rękę pionierskie wiercenia w Rypnem, a w kilka lat potem w spółce z Karolem Lewakowskim, także pionierskie, w Słobodzie Rungurskiej. Po powstaniu styczniowym przebywał także w przejętym po żonie majątku w miejscowości Sokoliki. Był znawcą i miłośnikiem huculskiej sztuki ludowej. W 1890 ciężko zaniemógł, przeszedł w stan spoczynku i osiadł w Ławocznem, gdzie zmarł.
Pochowany został na Cmentarzu Łyczakowskim we Lwowie obok ojca w kwaterze powstańców listopadowych (kwatera „Żelaznej Kompanii”).
Rodzina.
Z małżeństwa z Wandą Dybowską miał trzech synów: Jana (1872–1933), który poszedł w ślady ojca budując szyby naftowe i poszukując ropy naftowej, Mieczysława (1876–1939) jednego z założycieli Towarzystwa dla Opieki i Rozwoju Przemysłu i Górnictwa Naftowego w Galicji (od roku 1881 Krajowego Towarzystwa Naftowego) i najmłodszego Bogusława Karola (1884–1847), prawnika i adwokata lwowskiego oraz dwie córki: Helenę (1870–1940), żonę Stanisława Estreichera i Wandę. Wnukami Franciszka byli między innymi: prawnik Franciszek Longchamps de Bérier, Karol Estreicher oraz Krystyna Estreicher.

</doc>
<doc id="2017156" url="https://pl.wikipedia.org/wiki?curid=2017156" title="Umaglesi Liga (1992/1993)">
Umaglesi Liga (1992/1993)

Sezon (1992/1993) był 4. sezonem o mistrzostwo Gruzji w piłce nożnej. Liga liczyła 17 zespołów. Tytuł obroniła drużyna Dinamo Tbilisi. Tytuł króla strzelców zdobył Merab Megreladze, który w barwach klubu Samgurali Ckaltubo strzelił 41 goli.

</doc>
<doc id="2017159" url="https://pl.wikipedia.org/wiki?curid=2017159" title="Przedsiębiorstwo Napraw Infrastruktury">
Przedsiębiorstwo Napraw Infrastruktury

Przedsiębiorstwo Napraw Infrastruktury (PNI) – przedsiębiorstwo będące obecnie w strukturach PKP Polskie Linie Kolejowe S.A., świadczące usługi w zakresie napraw i modernizacji infrastruktury kolejowej.
Historia.
Przedsiębiorstwo Napraw Infrastruktury powstało 1 lutego 2007 w wyniku połączenia Przedsiębiorstwa Utrzymania Infrastruktury Kolejowej w Katowicach oraz Zakładów Napraw Infrastruktury w: Radomiu, Stargardzie Szczecińskim i Warszawie.
Właścicielem przedsiębiorstwa od 2011 roku do 2018 roku była spółka Budimex, która kupiła 100% udziałów od PKP S.A.
W sierpniu 2012 PNI złożyło do sądu wniosek o ogłoszenie upadłości. Sąd przychylił się do wniosku i 13 września 2012 oficjalnie ogłoszono upadłość przedsiębiorstwa. 11 kwietnia 2018 roku przedsiębiorstwo w stanie upadłości od spółki Budimex kupiła spółka PKP Polskie Linie Kolejowe S.A..
Działalność.
Przedsiębiorstwo zajmuje się zarówno naprawą, jak i budową od podstaw sieci torowej, a także wiat, peronów i obiektów inżynieryjnych. W skład przedsiębiorstwa wchodzą cztery regionalne zakłady spółki:

</doc>
<doc id="2017161" url="https://pl.wikipedia.org/wiki?curid=2017161" title="Kozielec (rezerwat przyrody)">
Kozielec (rezerwat przyrody)

Rezerwat przyrody Kozielec – projektowany rezerwat florystyczny o powierzchni 15 ha, położony w województwie kujawsko-pomorskim, powiecie bydgoskim, gminie Dobrcz.
Lokalizacja.
Pod względem fizycznogeograficznym projektowany rezerwat znajduje się w mezoregionie Wysoczyzna Świecka. Zajmuje strome zbocza dolinie Wisły, na zachód od drogi powiatowej Trzeciewiec – Topolno, ok. 1 km na północ od Kozielca.
Rezerwat jest położony w obrębie Nadwiślańskiego Parku Krajobrazowego.
Charakterystyka.
Projektowany rezerwat obejmuje cenne stanowiska roślin kserotermofilnych i ich zespoły porastające skarpy Doliny Fordońskiej. 
Najcenniejszym gatunkiem jest len austriacki, narażony na wyginięcie, umieszczony w Polskiej Czerwonej Księdze Roślin. W murawach występują również takie gatunki jak: zawilec wielkokwiatowy, centuria pospolita, goryczka krzyżowa, wilżyna ciernista, ostrołódka kosmata, ośmiał mniejszy, szałwia omszona, pierwiosnek lekarski i inne.
Szlaki turystyczne.
Ok. 3 km na wschód od rezerwatu przebiega pieszy szlak turystyczny „Nadwiślański” Bydgoszcz Leśna – Świecie (52 km). Podążając nim pieszo lub rowerem można zwiedzić rezerwaty rozlokowane na lewym zboczu Doliny Wisły: 
Do ciekawych formacji należą również: użytek ekologiczny „Prodnia” w miejscu maksymalnego zwężenia Doliny Dolnej Wisły, w miejscowości Jarużyn oraz pomnik przyrody „Jaskinia Bajka” w Gądeczu.

</doc>
<doc id="2017164" url="https://pl.wikipedia.org/wiki?curid=2017164" title="Matulinga">
Matulinga



</doc>
<doc id="2017165" url="https://pl.wikipedia.org/wiki?curid=2017165" title="Wynn Roberts">
Wynn Roberts

Wynn Roberts (ur. 1 marca 1988 w Fergus Falls, Minnesota, Stany Zjednoczone) – amerykański biathlonista, występujący w reprezentacji Stanów Zjednoczonych od 2009 roku.
Startował na Igrzyskach w Vancouver. W biegu indywidualnym zajął 88. miejsce.
W 2010 roku został Mistrzem Stanów Zjednoczonych w biegu pościgowym na 12,5 km.

</doc>
<doc id="2017166" url="https://pl.wikipedia.org/wiki?curid=2017166" title="Parafia św. Michała Archanioła w Kańczudze">
Parafia św. Michała Archanioła w Kańczudze

Parafia św. Michała Archanioła w Kańczudze − parafia rzymskokatolicka znajdująca się w archidiecezji przemyskiej w dekanacie Kańczuga. Jest prowadzona przez księży diecezjalnych. Mieści się przy ulicy Szkolnej.
Historia.
W 1350 roku Kańczuga stała się własnością Pileckich, którzy prawdopodobnie przed 1391 rokiem ufundowali parafię. 
W latach 1605–1611 ks. Kasper Fabrycy rozbudował murowany kościół, a po prawej stronie Anna Ostrogska ufundowała dobudowaną kaplicę "pw. św. Anny". W 1611 roku kościół został konsekrowany przez bpa Stanisława Siecińskiego, "pw. św. Michała Archanioła".
W 1612 roku przywilejem Anny Ostrogskiej do parafii zostało przyłączone uposażenie parafii w Gaci, a kościół w Gaci był filialny, aż do odnowienia parafii w 1876 roku.
Do parafii należy 4 150 wiernych z następujących miejscowości: Kańczuga –, Niżatyce – 530 i Żuklin – 350.
Uwagi.
"Data budowy pierwszego murowanego kościoła nie jest znana. W 1525 roku Pileccy przekazali dwa łany ziemi na remont kościoła, co wskazuje, że kościół był starszy niż dotychczas sądzono. Więc w 1605 roku nie budowano kościoła od podstaw, ale rozbudowano już istniejący".

</doc>
<doc id="2017170" url="https://pl.wikipedia.org/wiki?curid=2017170" title="Anna Belousovová">
Anna Belousovová

Anna Belousovová z domu Malíková (ur. 8 sierpnia 1959 w Wysokiej nad Kisucą) – słowacka nauczycielka i polityk, w latach 1999–2003 przewodnicząca Słowackiej Partii Narodowej, od 2006 do 2010 wiceprzewodnicząca Rady Narodowej.
Życiorys.
Urodziła się w rodzinie zawodowego wojskowego, dzieciństwo spędziła w Kieżmarku. Po ukończeniu szkoły średniej w Czadcy odbyła studia wyższe na wydziale przyrodniczym Uniwersytetu Komeńskiego w Bratysławie na kierunku nauczycielskim (w specjalności matematyka i geografia). W 1983 podjęła pracę nauczycielki w szkole podstawowej w Czadcy, gdzie przepracowała dziesięć lat.
W 1990 znalazła się wśród członków założycieli regionalnego oddziału Słowackiej Partii Narodowej. W latach 1994–1999 pełniła funkcję wiceprzewodniczącej SNS. W 1998 uzyskała po raz pierwszy mandat deputowanej do Rady Narodowej. W 1999 wraz ze zwolennikami doprowadziła do odwołania przewodniczącego narodowców Jána Sloty, po czym sama objęła funkcję przewodniczącej tego ugrupowania. W 2001 doprowadziła do wykluczenia swojego poprzednika i kilku posłów z szeregów SNS, którzy następnie powołali Prawdziwą Słowacką Partię Narodową. W 2002 oba ugrupowania narodowców znalazły się poza parlamentem. W 2003 doszło do ich zjednoczenia, Ján Slota został przewodniczącym, a Anna Belousovová pierwszą wiceprzewodniczącą SNS.
W 2006 powróciła do słowackiego parlamentu, do 2010 pełniła funkcję wiceprzewodniczącej Rady Narodowej. W 2010 z powodzeniem ubiegała się o reelekcję, sprawując mandat deputowanej do 2012. W lutym 2011 została wykluczona z SNS, następnie założyła własne ugrupowanie polityczne pod nazwą Národ a Spravodlivosť, które zostało zarejestrowane w październiku 2011.
Była zamężna z rosyjskim przedsiębiorcą Aleksandrem Belousowem, który zmarł w 2004.

</doc>
<doc id="2017173" url="https://pl.wikipedia.org/wiki?curid=2017173" title="Armando Navarrete">
Armando Navarrete

Armando Navarrete García (ur. 22 listopada 1980 w Jaconie) – meksykański piłkarz występujący na pozycji bramkarza, obecnie zawodnik Atlante.
Kariera klubowa.
Navarrete jest wychowankiem zespołu Club Atlas z siedzibą w mieście Guadalajara. W meksykańskiej Primera División zadebiutował za kadencji szkoleniowca Eduardo Solariego, 8 września 2001 w wygranej 3:1 konfrontacji z Pueblą, kiedy to zmienił w przerwie meczu pierwszego bramkarza drużyny, Erubeya Cabuto. Miejsce między słupkami wywalczył sobie dopiero przed sezonem 2002/2003, kiedy to Cabuto odszedł z klubu, jednak już pół roku później powrócił na ławkę rezerwowych za sprawą utalentowanego Jesúsa Corony.
W rozgrywkach 2003/2004 Navarrete reprezentował barwy Deportivo Toluca, natomiast w sezonie 2004/2005 był piłkarzem Tiburones Rojos de Veracruz. W obydwóch klubach pozostawał jedynie drugim golkiperem, ustępując odpowiednio Hernánowi Cristante i Jorge Bernalowi. Później powrócił do Atlasu, występując w ostatnich siedmiu meczach fazy Apertura 2005.
Wiosną 2006 Navarrete został zawodnikiem jednej z najbardziej utytułowanych drużyn w Meksyku, stołecznego Club América, po fiasku negocjacji z Cirilo Saucedo. Nie licząc krótkiego epizodu w drugoligowym CD Zacatepec, przez ponad pięć lat pozostawał rezerwowym dla reprezentanta Meksyku, Guillermo Ochoi. Dopiero przed sezonem 2011/2012, po odejściu z klubu Ochoi, Navarrete został pierwszym golkiperem Amériki. Nie spełnił jednak pokładanych w nim oczekiwań i po pół roku na zasadzie wypożyczenia zasilił ekipę Atlante FC. W zamian graczem Amériki został dotychczasowy bramkarz Atlante, Moisés Muñoz.

</doc>
<doc id="2017175" url="https://pl.wikipedia.org/wiki?curid=2017175" title="Microsoft Intermediate Language">
Microsoft Intermediate Language



</doc>
<doc id="2017179" url="https://pl.wikipedia.org/wiki?curid=2017179" title="MSIL">
MSIL



</doc>
<doc id="2017180" url="https://pl.wikipedia.org/wiki?curid=2017180" title="W49B">
W49B

W49B (również SNR G043.3-00.2 lub 3C 398) – pozostałość po supernowej znajdująca się w konstelacji Orła, której odległość od Ziemi szacuje się na około 35 000 lat świetlnych. Średnica tej pozostałości rozciąga się na około 25 lat świetlnych. Środowisko naukowe zakłada, że jest to pozostałość po rozbłysku gamma, jeżeli okazało by się to prawdą byłby to pierwszy tego rodzaju odkryty obiekt.

</doc>
<doc id="2017181" url="https://pl.wikipedia.org/wiki?curid=2017181" title="FC Cziatura">
FC Cziatura



</doc>
<doc id="2017182" url="https://pl.wikipedia.org/wiki?curid=2017182" title="Parów Cieleszyński">
Parów Cieleszyński

Parów Cieleszyński – projektowany rezerwat geomorfologiczny o powierzchni 36 ha, położony w województwie kujawsko-pomorskim, powiecie świeckim, gminie Pruszcz.
Lokalizacja.
Pod względem fizycznogeograficznym rezerwat znajduje się w mezoregionie Wysoczyzna Świecka. Sąsiaduje od zachodu z wsią Cieleszyn, zaś od wschodu z drogą powiatową Trzeciewiec – Topolno oraz miejscowością Grabówko, położoną w dolinie Wisły.
Rezerwat jest położony w obrębie Nadwiślańskiego Parku Krajobrazowego.
Charakterystyka.
Projektowany rezerwat obejmuje fragment głębokiego rozgałęzionego parowu na zboczu doliny Wisły, z unikatowym stanowiskiem zlepieńców i piaskowców plejstoceńskich oraz unikatowych w tej części Polski zespołów roślinnych z rzadkimi gatunkami roślin.
Zlepieńce powstały na bazie piasków i żwirów wysyconych węglanem wapnia w postaci kalcytu kryptokrystalicznego.
Parów Cieleszyński porośnięty jest w 90% lasem, a pozostałą część zajmują pastwiska. Drzewostan tworzy głównie dąb szypułkowy i lipa drobnolistna, a w domieszce występuje sosna zwyczajna i brzoza brodawkowata. W warstwie krzewów występują: wiciokrzew suchodrzew, wiąz pospolity, leszczyna i bez czarny.
W dnie parowu płynie strumień Struga Niewieścińska, którego otoczenie zajmuje łęg olchowy (olsza czarna i olsza szara). W 2003 roku w parowie utworzono ścieżkę dydaktyczną składającą się z sześciu stanowisk.
Szlaki turystyczne.
Około 1 km na wschód od rezerwatu przebiega pieszy szlak turystyczny „"Nadwiślański"” Bydgoszcz Leśna – Świecie 52 km. Podążając nim pieszo lub rowerem można zwiedzić rezerwaty rozlokowane na lewym zboczu Doliny Wisły:
Do ciekawych formacji należą również: użytek ekologiczny „Prodnia” w miejscu maksymalnego zwężenia Doliny Dolnej Wisły, w miejscowości Jarużyn oraz pomnik przyrody „Jaskinia Bajka” w Gądeczu.

</doc>
<doc id="2017183" url="https://pl.wikipedia.org/wiki?curid=2017183" title="Can’t Fight This Feeling (singel Juniora Caldery)">
Can’t Fight This Feeling (singel Juniora Caldery)

„Can't Fight This Feeling” – singel francuskiego DJ-a Juniora Caldery i brytyjskiej piosenkarki Sophie Ellis-Bextor z 2010 roku. Piosenka znalazła się na albumie "Debut" Caldery, a później także na czwartej płycie Ellis-Bextor, "Make a Scene".

</doc>
<doc id="2017184" url="https://pl.wikipedia.org/wiki?curid=2017184" title="Cerkiew św. Jozafata Męczennika w Stargardzie">
Cerkiew św. Jozafata Męczennika w Stargardzie

Cerkiew św. Jozafata Męczennika – świątynia parafii greckokatolickiej w Stargardzie, przy ulicy Młyńskiej.
Historia.
Cerkiew została zbudowana nakładem własnym wiernych parafii. Do stycznia 2014 roku nabożeństwa odbywały się regularnie w kościele św. Ducha, wcześniej (do 2005 roku) w kolegiacie Mariackiej. Świątynia stanowi centrum kulturalno-religijne parafii greckokatolickiej.
Budowę rozpoczęto w 2007 roku. W sobotę, 4 lipca 2015 roku, została dokonana konsekracja prestołu (ołtarza) wraz z poświęceniem cerkwi. Uroczystości przewodniczył Włodzimierz Juszczak, ordynariusz eparchii wrocławsko-gdańskiej.
Ikonostas powstał w 2020 roku. Autorem części drewnianej jest ukraiński rzeźbiarz ludowy – Jan Matwij. Ikony do ikonostasu napisała stargardzianka Anna Kiłyk i ukraiński ikonopisarz – Dymitr Horditsa. 

</doc>
<doc id="2017185" url="https://pl.wikipedia.org/wiki?curid=2017185" title="Parafia Narodzenia Najświętszej Maryi Panny w Oleszycach">
Parafia Narodzenia Najświętszej Maryi Panny w Oleszycach

Parafia Narodzenia Najświętszej Maryi Panny w Oleszycach – parafia należąca do dekanatu Cieszanów, diecezji zamojsko-lubaczowskiej, metropolii przemyskiej. Została utworzona w 1458. Mieści się przy ulicy Adama Mickiewicza.
Historia.
W 1458 roku w Oleszycach Stanisław Ramsz ufundował drewnianą kaplicę. 18 września 1458 roku, bp Mikołaj z Błażejowa erygował parafię z wydzielonego terytorium parafii w Lubaczowie. W 1497 roku Oleszyce zostały zniszczone przez najazd Tatarów. W 1517 roku Jan Ramsz z matką Heleną odnowili uposażenie parafii i zbudowali murowany kościół. 8 września 1530 roku bp przemyski Jan Karnkowski konsekrował kościół. 
W latach 1578–1589 kościół był zajęty przez Arian. W 1589 roku katolicy odzyskali kościół. Wówczas do parafii należały: Borchów, Cewków, Dzików, Dachnów, Koziejówka, Moszczanica, Niemstów, Miłków, Ruda Mikołajewska, Płazów, Stare Sioło, Stare Oleszyce, Ułazów, Zapałów, Surmaczówka, Zabiała. W 1787 roku podczas reform józefińskich Oleszyce wraz z całym dekanatem lubaczowskim zostały włączone do Archidiecezji Lwowskiej. W 1901 roku kościół spłonął podczas pożaru.
W latach: 1903–1906 zbudowano obecny murowany kościół, w stylu neogotyckim, według projektu arch. Włodzimierza Podhoreckiego ze Lwowa. 7 września 1907 roku abp Józef Bilczewski konsekrował kościół. W latach 1970–2000 kościół był gruntownie remontowany.
Na terenie parafii jest 5 230 wiernych. Do parafii należą: Borchów, Futory, Lubomierz, Oleszyce, Stare Oleszyce ("nr 1-106"), Sucha Wola, Uszkowce, Zabiała i Zalesie.
Proboszczami parafii na przestrzeni dziejów byli m.in.: ks. kan. Ludwik Swadowski, ks. Józef Mroczkowski, ks. prał. Michał Goniak (1978–2008), ks. kan. Jan Dudek (2008–2021).

</doc>
<doc id="2017186" url="https://pl.wikipedia.org/wiki?curid=2017186" title="Jamie Wright">
Jamie Wright

Jamie Wright (ur. 13 maja 1976 w Kitchener, Ontario) – kanadyjski hokeista.
Kariera klubowa.
W 1995 otrzymał nagrodę Bobby Smith Trophy. Wright rozegrał 124 mecze w NHL – zdobył w nich 12 goli i 20 asyst. Grał również w zespole Kanady w 1996 roku w Mistrzostwach Świata Juniorów w Bostonie i zdobył jedną bramkę i dwie asysty.

</doc>
<doc id="2017187" url="https://pl.wikipedia.org/wiki?curid=2017187" title="Jekatierina Jurłowa-Percht">
Jekatierina Jurłowa-Percht

Jekatierina Wiktorowna Jurłowa-Percht (rus. Екатери́на Ви́кторовна Ю́рлова-Перхт; ur. 23 lutego 1985 w Leningradzie) – rosyjska biathlonistka, dwukrotna medalistka mistrzostw świata.
Kariera.
W zawodach Pucharu Świata zadebiutowała 8 marca 2008 roku w Chanty-Mansyjsku, zajmując 62. miejsce w sprincie. Pierwsze punkty zdobyła 21 stycznia 2010 roku w Anterselvie, gdzie zajęła 31. miejsce w biegu indywidualnym. Na podium zawodów pucharowych pierwszy raz stanęła 11 marca 2015 roku w Kontiolahti, wygrywając rywalizację w tej samej konkurencji. W kolejnych startach jeszcze cztery razy stawała na podium, odnosząc przy tym jedno zwycięstwo: 23 stycznia 2016 roku w Anterselvie zwyciężyła w biegu pościgowym. Najlepsze wyniki osiągnęła w sezonie 2017/2018, kiedy zajęła 13. miejsce w klasyfikacji generalnej.
W 2011 roku wystartowała na mistrzostwach świata w Chanty-Mansyjsku, zajmując między innymi szóste miejsce w sprincie, siódme w biegu indywidualnym i ósme w sztafecie. Na rozgrywanych cztery lata później mistrzostwach świata w Kontiolahti zdobyła złoty medal w biegu indywidualnym. Wyprzedziła tam Czeszkę Gabrielę Koukalovą i Kaisę Mäkäräinen z Finlandii. Podczas mistrzostw świata w Östersund w 2019 roku wywalczyła srebrny medal w biegu masowym, rozdzielając Włoszkę Dorotheę Wierer i Niemkę Denise Herrmann. Na tej samej imprezie była też między innymi czwarta w sztafecie mieszanej.
Ponadto kilkukrotnie zdobywała medale mistrzostw Europy: srebrne w sztafecie na ME w Ufie (2009) i ME w Otepää (2010), brązowe w biegu indywidualnym i pościgowym podczas ME w Otepää (2015) oraz złoty w biegu pościgowym i srebrny w sprincie na ME w Mińsku (2019).
Od 17 października 2015 roku jej mężem jest austriacki fizjoterapeuta Josef Percht. Mają córkę, Kirę, ur. 13 listopada 2016 roku.

</doc>
<doc id="2017189" url="https://pl.wikipedia.org/wiki?curid=2017189" title="SNK Europejscy Demokraci">
SNK Europejscy Demokraci

SNK Europejscy Demokraci (cz. "SNK Evropští demokraté", SNK ED) – partia polityczna w Czechach o profilu konserwatywno-liberalnym.
Historia.
Partia powstała na początku 2006 w wyniku zjednoczenia się dwóch niewielkich ugrupowań: SNK Związku Niezależnych (cz. "SNK sdružení nezávislých"), którymi kierował Josef Zieleniec, a także Europejskich Demokratów byłego burmistrza Pragi Jana Kasla. Ścisła współpraca tych organizacji trwała od wyborów europejskich z 2004, kiedy to wspólna lista wyborcza uzyskała 11% głosów i 3 mandaty w PE, które objęli Josef Zieleniec, Jana Hybášková i Tomáš Zatloukal.
Nowa partia przegrała jednak wybory krajowe w roku swojego powstania, otrzymując 2,1% głosów, miała też problemy z finansowaniem swojej działalności. W 2008 Jana Hybášková utworzyła własną formację – Europejską Partię Demokratyczną. Rok później SNK ED poniosło kolejną porażkę wyborczą, tracąc mandaty w PE.
W wyborach parlamentarnych w 2010 trzech przedstawicieli partii dostało się do Izby Poselskiej z ramienia Spraw Publicznych. Jednocześnie w Pradze partia wezwała do głosowania na listę wyborczą KDU-ČSL.

</doc>
<doc id="2017198" url="https://pl.wikipedia.org/wiki?curid=2017198" title="Suchiate (rzeka)">
Suchiate (rzeka)

Suchiate (hiszp. "Río Suchiate") – rzeka w zachodniej Gwatemali i południowo-wschodnim Meksyku. Rzeka wypływa z południowych zboczy wulkanu Tacaná w gwatemalskim departamencie San Marcos i płynie na południe w kierunku Oceanu Spokojnego. Dolny bieg rzeki wytycza południowo-zachodni fragment granicy gwatemalsko-meksykańskiej. Głównym miastem znajdującym się nad rzeką jest meksykańskie Ciudad Hidalgo.
Powierzchnia dorzecza rzeki Suchiate wynosi 1400 km², spośród czego 1064 km² znajduje się w Meksyku, a 336 km² w Gwatemali.

</doc>
<doc id="2017200" url="https://pl.wikipedia.org/wiki?curid=2017200" title="Suchiate">
Suchiate



</doc>
<doc id="2017202" url="https://pl.wikipedia.org/wiki?curid=2017202" title="Umaglesi Liga (1993/1994)">
Umaglesi Liga (1993/1994)

Sezon (1993/1994) był 5. sezonem o mistrzostwo Gruzji w piłce nożnej. Liga liczyła 19 drużyn. W pierwszej fazie rozgrywek zespoły zostały podzielone na 2 grupy. W drugiej fazie po 5 najlepszych grało w grupie mistrzowskiej, natomiast pozostałe broniły się przed spadkiem. Tytuł obroniła drużyna Dinamo Tbilisi. Tytuł króla strzelców zdobył Merab Megreladze, który w barwach klubu Margweti Zestaponi strzelił 31 goli.

</doc>
<doc id="2017204" url="https://pl.wikipedia.org/wiki?curid=2017204" title="Mistrzostwa Świata w Piłce Nożnej 1978 (eliminacje strefy UEFA)">
Mistrzostwa Świata w Piłce Nożnej 1978 (eliminacje strefy UEFA)

W eliminacjach do Mistrzostw Świata w Piłce Nożnej 1978 strefy UEFA wzięło udział 31 reprezentacji narodowych, które zostały podzielone na 9 grup (4 po 4 drużyny i 5 po 3 drużyny). Zwycięzcy grup, z wyjątkiem grupy 9 awansowali do finałów. Zwycięzca grupy 9, zagrały w barażu interkontynentalnym z Boliwią.
Play-off UEFA/CONMEBOL.
Węgry awansowały do MŚ 1978

</doc>
<doc id="2017205" url="https://pl.wikipedia.org/wiki?curid=2017205" title="Dysplazja włóknista">
Dysplazja włóknista



</doc>
<doc id="2017206" url="https://pl.wikipedia.org/wiki?curid=2017206" title="Ján Mikolaj">
Ján Mikolaj

Ján Mikolaj (ur. 19 października 1953 w Koszycach) – słowacki inżynier, nauczyciel akademicki i polityk, od 2006 do 2010 wicepremier i minister oświaty w rządzie Roberta Fica.
Życiorys.
W 1977 ukończył studia w Wyższej Szkole Transportu w Żylinie. Zatrudniony w charakterze pracownika naukowego katedry budownictwa drogowego tej uczelni (przekształconej w Wyższą Szkołę Transportu i Łączności). W 1992 został członkiem rady wydziału budownictwa Uniwersytetu Żylińskiego powstałego z przekształcenia VŠDS, a od 1993 do 1995 był jego prodziekanem. W latach 1995–1998 pełnił funkcję dyrektora Słowackiej Administracji Drogowej. W 1999 powrócił do pracy naukowej, m.in. jako kierownik katedry technologii i zarządzania budownictwem.
W wyborach w 2002 i 2006 uzyskiwał mandat posła do Rady Narodowej – w pierwszym przypadku z ramienia HZDS, a w drugim z listy SNS. W 2003 odszedł z HZDS, później przystąpił do SNS. W rządzie Roberta Fica od lipca 2006 do lipca 2010 sprawował urząd wicepremiera oraz ministra oświaty z rekomendacji narodowców. W maju 2009 wykonywał dodatkowo obowiązki ministra środowiska, a od marca do czerwca 2010 obowiązki ministra budownictwa i rozwoju regionalnego. W wyborach w 2010 ponownie został wybrany w skład Rady Narodowej, zasiadając w niej do 2012.

</doc>
<doc id="2017207" url="https://pl.wikipedia.org/wiki?curid=2017207" title="Esteban Suárez">
Esteban Suárez



</doc>
<doc id="2017209" url="https://pl.wikipedia.org/wiki?curid=2017209" title="Zakład Karny w Stargardzie">
Zakład Karny w Stargardzie

Zakład Karny w Stargardzie (do 2016 Zakład Karny Stargard Szczeciński) – jednostka w Stargardzie typu zamkniętego dla skazanych mężczyzn odbywających karę po raz pierwszy z oddziałami:
Jednostka funkcjonowała do dnia 30 listopada 2021 r. – z dniem 1 grudnia 2021 r. została zniesiona i przekształcona w Oddział Zewnętrzny Aresztu Śledczego w Szczecinie.
Historia.
Zakład Karny funkcjonuje w części pomieszczeń zbudowanych w 1940 r. przez jeńców wojennych „Dulag L” ("Durchgangsleger") – czyli obozu przejściowego, który zajmował teren o powierzchni około 600 ha. Obóz był ogrodzony drutem kolczastym z wieżami strażniczymi. Z końcem roku 1939 obóz otrzymał nazwę Stalag II D.
Jesienią 1939 r. przybyli pierwsi jeńcy polscy. Był wówczas jedynie barak kuchenny i gospodarczy, gdzie mieszkała załoga obozowa. W połowie 1940 r. polscy jeńcy zbudowali w Stalagu baraki drewniane i murowane przeznaczone dla jeńców zachodnich.
W 1945 r. po wyzwoleniu miasta obiekty byłego obozu przejęło Wojsko Polskie, ponieważ znajdowały się na terenie poligonu. Dowództwo garnizonu w związku z małą przydatnością tych obiektów wyraziło gotowość przekazania tego terenu i obiektów na potrzeby miasta. W tym czasie Centralne Władze Więziennictwa poszukiwały odpowiednich obiektów na ośrodki pracy więźniów po likwidacji wielu tego typów zakładów przy górnictwie węglowym. Ostatecznie podjęły decyzję o wyodrębnieniu w byłym obozie, specjalnego zakładu dla skazanych wojskowych i innych służb paramilitarnych.
Pod koniec 1957 r. obiekty poobozowe zostały przekazane do dyspozycji więziennictwa. Pod koniec pierwszego kwartału 1958 r. przygotowano pierwszy barak dla skazanych. Do 30 kwietnia 1958 r. zakład jako Ośrodek Pracy Więźniów funkcjonował w obecnym budynku Stargardzkiego Centrum Kultury. Pierwszą grupę skazanych przyjęto na ewidencję w wybudowanym baraku w dniu 30 kwietnia 1958 r. Natomiast w obecnym budynku Stargardzkiego Centrum Kultury funkcjonował Areszt Śledczy.
W latach 60. i 70. w zakładzie odbywali karę aresztu wojskowego żołnierze, którzy byli osadzeni wraz z cywilami. Żołnierze poddawani byli szkoleniu wojskowemu, które rozpoczęto 2 stycznia 1960 r. Organizacją szkolenia zajmowała się kadra instruktorska delegowana z Pomorskiego Okręgu Wojskowego. Bezpośredni nadzór sprawował dowódca jednostki wojskowej z kompleksu Białych koszar w Stargardzie. Skazani żołnierze w pierwszym okresie istnienia OPW zatrudnieni byli na zewnątrz jednostki w okolicznych PGR-ach oraz w stacjach obsługi samochodów. Od 1 stycznia 1963 r. na terenie OPW powstało samodzielne przedsiębiorstwo POM Nr 5, które rozwiązało częściowo problem wewnętrznego zatrudnienia osadzonych. W 1973 r. żołnierze zostali przetransportowani do nowo utworzonego samodzielnego zakładu w Płotach. W 1974 roku OPW przekształcono w zakład karny.
W latach 70. i 80. Areszt Śledczy dalej funkcjonował w budynku nr 105 powstałym w końcu XIX wieku. Został przeniesiony do kompleksu głównego zakładu przy al. Żołnierza 42. Natomiast w budynku przy ul. Marszałka Józefa Piłsudskiego 105 od 1983 r. po przebudowie funkcjonuje Stargardzkie Centrum Kultury.
W okresie stanu wojennego oraz w latach 90. zakład wykonywał zadania stawiane przez jednostkę nadrzędną OISW Szczecin.
W 2011 r. w zakładzie uroczyście otwarto kaplicę więzienną. Uroczystość poświęcenia i sprawowania pierwszej mszy św. w nowo oddanej kaplicy odbyła się z udziałem bardzo znamienitych gości, w tym między innymi przewodniczący Sądu Okręgowego V Wydziału Penitencjarnego w Szczecinie Jarosław Giecewicz, dyrektor Okręgowy Służby Więziennej w Szczecinie płk Andrzej Pędziszczak, dyrektor Zakładu Karnego w Stargardzie mjr Leszek Kucyrka oraz funkcjonariusze OISW w Szczecinie i Zakładu Karnego w Stargardzie. Głównym celebransem był ks. prał. Paweł Wojtas – główny kapelan więziennictwa w Polsce. Kapelanem ZK w Stargardzie został ks. Łukasz Urbaniak, wikariusz Parafii Miłosierdzia Bożego w Stargardzie, na terenie której znajduje się zakład. Kaplica mogła powstać dzięki zaangażowaniu kapelana zakładu i sprawnej pracy skazanych. Przedmioty służące do odprawiania nabożeństw: ołtarz, tabernakulum, ławki, obrazy przekazał Kościół Miłosierdzia Bożego w Stargardzie, gdzie proboszczem jest ks. prałat Zygmunt Zawitkowski. Witraże oraz stację drogi krzyżowej wykonali skazani.
W grudniu 2014 r. zgodnie z wieloletnią tradycją funkcjonariusze Służby Więziennej wraz z innymi stargardzkimi mundurowymi, przekazali upominki dla wychowanków Domu dziecka w Stargardzie, zebrane między innymi w związku z organizowaną akcją poboru krwi.
Zakład Karny w Stargardzie współpracuje ze społeczeństwem lokalnym w społecznej readaptacji osób wchodzących w konflikt z prawem. Współpracuje m.in. z: Stargardzkim Centrum Kultury, Młodzieżowym Domem Kultury, Ośrodkiem Pomocy Społecznej oraz Komendą Hufca ZHP. Na terenie jednostki działa grupa samopomocowa anonimowych alkoholików. Prowadzone są zajęcia w ramach aktywizacji zawodowej Klubu Pracy. Na terenie jednostki działają również różnorodne koła zainteresowań w których skazani mogą aktywnie zdobywać nowe lub rozwijać swoje umiejętności.
W Zakładzie Karnym w Stargardzie funkcjonuje Centrum Kształcenia Ustawicznego. Na terenie zakładu funkcjonuje Zespół Szkół nr 1 dla dorosłych, kształcący osadzonych w zawodzie ślusarza o cyklu kształcenia trwającym 2 lata. Szkoła posiada m.in. dobrze wyposażoną pracownię komputerową oraz ma upoważnienie do przeprowadzania egzaminów potwierdzających kwalifikacje zawodowe.
Od 2015 r. działa zespół rockowy Adrenalina. Była zorganizowana w tym roku wystawa zdjęć z Kuby Sławomira Preissa. Ostatnio była zaprezentowana wystawa zdjęć „Kolory prawosławia” zorganizowana przez ks. Jarosława Biryłko oraz wystawa muzeum z wiązana z historią byłego Stalagu II D, na terenie którego jest zakład karny. Jest także w budowie sala widowiskowa z zamiarem oddania w 2016 r.
8 stycznia 2016 r., po prawie 10 latach posługi w Zakładzie Karnym, ks. Łukasz Urbaniak pożegnał się z jednostką penitencjarną w Stargardzie. 2 maja 2016 r. odbyło się uroczyste przekazanie obowiązków kierownika jednostki penitencjarnej. Dyrektorem został mjr Jarosław Dąbrowski, który przyjął obowiązki od ppłk Leszka Kucyrki w obecności dyrektora Okręgowej Służby Więziennej w Szczecinie ppłk Ryszarda Chruściela.
Z dniem 1 marca 2017 r., rozkazem personalnym dyrektora generalnego Służby Więziennej, został wyznaczony na stanowisko dyrektora Zakładu Karnego w Stargardzie ppłk Paweł Kowalski, dotychczasowy zastępca dyrektora Zakładu Karnego w Nowogardzie. Dotychczasowy dyrektor ppłk Jarosław Dąbrowski został powołany na stanowisku dyrektora Zakładu Karnego w Goleniowie. 7 czerwca 2017 r. dyrektorem Zakładu Karnego w Stargardzie został mjr Adam Ładniak, który do chwili powołania na stanowisko dyrektora stargardzkiej jednostki pełnił funkcję zastępcy dyrektora, natomiast wcześniej kierował działem ochrony w stargardzkim zakładzie karnym, awans na podpułkownika otrzymał 11 listopada 2017.
9 października 2018 r. otwarta została 1000 m hala produkcyjna, w której więźniowie budują sieci trakcji kolejowej dla stargardzkiej firmy Kuca, powstałą z rządowego programu „Praca dla więźniów”. Podczas tej uroczystości został podpisany i wmurowany akt erekcyjny pod budowę pawilonów, mieszkalnego i usługowego, które będą ostatecznie oddane do użytku w 2020 r. ("pawilon z miejscami dla 258 osadzonych, place spacerowe, kuchnia, magazyny żywnościowe").
Struktura organizacyjna.
Na strukturę organizacyjną jednostki składają się:
Zadania.
Dyrektor Zakładu Karnego w Stargardzie realizuje zadania na podstawie ustawy z dnia 9 kwietnia 2010 r. o Służbie Więziennej. Do zadań realizowanych należy:

</doc>
<doc id="2017212" url="https://pl.wikipedia.org/wiki?curid=2017212" title="William Goldman">
William Goldman

William Goldman (ur. 12 sierpnia 1931 w Highland Park, Chicago, zm. 15 listopada 2018 w Nowym Jorku) – amerykański scenarzysta, dramaturg i prozaik. Zdobywca Oscara w 1969 za scenariusz "Butch Cassidy i Sundance Kid" i w 1976 za scenariusz "Wszyscy ludzie prezydenta".
Życiorys.
Dorastał na przedmieściach Chicago, jako syn biznesmena i jego żony. Uczył się w Oberlin College w Ohio, gdzie został redaktorem szkolnego czasopisma literackiego. Ukończył studia w 1952 roku. W 1956 roku zdobył tytuł magistra języka angielskiego na Columbia University w Nowym Jorku. W 1957 roku opublikowana została jego pierwsza powieść, "The Temple of Gold". W 1961 roku stworzył nie najlepiej przyjęty musical, "Blood, Sweat i Stanley Poole". Stworzył go wraz ze swoim bratem, Jamesem.
W latach 60. kontynuował pisanie powieści. Mimo niekoniecznie przychylnych opinii recenzentów, sławę przyniósł mu oryginalny scenariusz do "Butch Cassidy i Sundance Kid "w 1969 roku. Film okazał się kasowym sukcesem, a Goldman zdobył za niego Oscara.
W następnym dziesięcioleciu Goldman napisał swoje dwie najsłynniejsze powieści – "Narzeczoną księcia" oraz "Maratończyka", thiller, który dwa lata później zaadaptował na film. W tym okresie napisał także scenariusz do "Wszystkich ludzi prezydenta".
Zasiadał w jury konkursu głównego na 41. MFF w Cannes (1988).
W latach 1961–1991 był żonaty z Ilene Jones, z którą miał dwie córki o imionach Jenny Rebecca i Susanna.

</doc>
<doc id="2017215" url="https://pl.wikipedia.org/wiki?curid=2017215" title="Meeting International Mohammed VI d'Athlétisme de Rabat 2010">
Meeting International Mohammed VI d'Athlétisme de Rabat 2010

Meeting International Mohammed VI d’Athlétisme de Rabat 2010 – mityng lekkoatletyczny, który odbył się w stolicy Maroka Rabacie 6 czerwca 2010 roku. Zawody były kolejną odsłoną cyklu World Challenge Meetings.

</doc>
<doc id="2017218" url="https://pl.wikipedia.org/wiki?curid=2017218" title="Parafia Ducha Świętego w Żabnie">
Parafia Ducha Świętego w Żabnie

Parafia pw. Ducha Świętego w Żabnie – parafia rzymskokatolicka znajdująca się w diecezji tarnowskiej w dekanacie Żabno. Erygowana w 1374. Mieści się przy Rynku. Prowadzą ją księża diecezjalni.
Obecnie proboszczem parafii jest ks. Jerzy Kawik.

</doc>
<doc id="2017222" url="https://pl.wikipedia.org/wiki?curid=2017222" title="Europejska Partia Demokratyczna (Czechy)">
Europejska Partia Demokratyczna (Czechy)

Europejska Partia Demokratyczna (cz. "Evropská demokratická strana", EDS) – partia polityczna w Czechach o profilu konserwatywno-liberalnym, istniejąca w latach 2008–2010.
Partię w listopadzie 2008 założyła eurodeputowana Jana Hybášková, wybrana z listy wyborczej SNK Europejscy Demokraci. Wśród liderów znaleźli się także była minister rozwoju regionalnego Věra Jourová i były szef sztabu generalnego Jiří Šedivý. W wyborach europejskich w 2009 EDS otrzymała blisko 2,9% głosów, nie wprowadzając swoich przedstawicieli do Europarlamentu. Później w tym samym roku partia nawiązała ścisłą współpracę z KDU-ČSL. W wyborach parlamentarnych w 2010 m.in. przewodnicząca demokratów kandydowała z listy wyborczej ludowców, jednak KDU-ČSL nie przekroczyła progu wyborczego. W grudniu tego samego roku partia została rozwiązana.

</doc>
<doc id="2017223" url="https://pl.wikipedia.org/wiki?curid=2017223" title="Isaac van Ostade">
Isaac van Ostade

Isaac van Ostade także Isaack (ochrzczony 2 czerwca 1621 w Haarlem, pochowany 16 października 1649 tamże) – malarz i grafik holenderski, znany głównie jako pejzażysta.
Kształcił się u boku starszego brata Adriaena van Ostade, którego początkowo naśladował. W 1643 wstąpił do gildii św. Łukasza w Haarlemie i w tym czasie zrezygnował z malowania chłopskich scen rodzajowych na rzecz pejzaży. Szczególnie cenione są jego zimowe krajobrazy przedstawiające zamarznięte kanały. Zajmował się także portretem, namalował np. "Wieśniaka z fajką i kuflem".
Pomimo że zmarł przedwcześnie w 28. roku życia, jego dorobek jest szacowany na ponad sto obrazów, starsze źródła podają nawet liczbę czterystu (H. de Groot, 1910). Najcenniejsze zbiory jego prac posiadają Buckingham Palace, Ermitaż, National Gallery w Londynie, Wallace Collection i Muzeum w Luwrze.
W Muzeum Narodowym w Poznaniu znajduje się obraz Isaacka van Ostade "Na zamarzniętym kanale".

</doc>
<doc id="2017226" url="https://pl.wikipedia.org/wiki?curid=2017226" title="Isaack van Ostade">
Isaack van Ostade



</doc>
<doc id="2017231" url="https://pl.wikipedia.org/wiki?curid=2017231" title="Dialekt pikardyjski">
Dialekt pikardyjski



</doc>
<doc id="2017237" url="https://pl.wikipedia.org/wiki?curid=2017237" title="Stefanie Hildebrand">
Stefanie Hildebrand

Stefanie Hildrband (ur. 24 marca 1987) – niemiecka biathlonistka. Mistrzyni Europy w biathlonie z 2010 w sztafecie. Czwarta zawodniczka w klasyfikacji generalnej Pucharu IBU 2009/2010.

</doc>
<doc id="2017238" url="https://pl.wikipedia.org/wiki?curid=2017238" title="Bitwa pod Mühldorf">
Bitwa pod Mühldorf

Bitwa pod Mühldorf (także bitwa pod Ampfing) – starcie zbrojne, które miało miejsce niedaleko miasta Mühldorf am Inn 28 września 1322 roku, między Księstwem (Górnej) Bawarii a Księstwem Austriackim. Bawarczyków prowadził niemiecki król Ludwik IV Bawarski a Austriaków jego kuzyn, Fryderyk III Piękny.
Tło historyczne.
Na początku XIV wieku trzy potężne dynastie: Habsburgowie, Wittelsbachowie, Luksemburgowie rywalizowały o władzę w Świętym Cesarstwie Rzymskim, elektorzy Rzeszy starali się nie dopuścić do tego, by jedna z tych rodzin utworzyła monarchię dziedziczną, dlatego po śmierci cesarza Henryka VII Luksemburskiego w 1313 nie zgodzili się na objęcie tronu przez jego syna:Jana Luksemburskiego, podzielili się więc na zwolenników Fryderyka III Pięknego i Ludwika IV Bawarskiego.
W związku z tym w 1314 roku odbyły się dwa głosowania we Frankfurcie. Fryderyka popierali: Arcybiskupstwo Kolonii, Królestwo Czech i Księstwo Saksonii-Wittenberg, Ludwika natomiast: Arcybiskupstwo Moguncji, Arcybiskupstwo Trewiru, Marchia Brandenburska oraz książę Saksonii-Lauenburg, Jan II (jednak jego prawo głosu było kwestionowane przez jego kuzynów z Saksonii-Wittenberg).
Ludwik IV Bawarski był uwikłany w wojnę domową ze swoim bratem Rudolfem I Wittelsbachem, która zakończyła się dopiero w 1319 roku, śmiercią Rudolfa. Tymczasem Fryderyk III Piękny prowadził kampanie na terenie Bawarii, pustosząc księstwo wielokrotnie nie napotykając znacznego oporu.
Przebieg bitwy.
W 1322 Fryderyk, zachęcony dotychczasowymi sukcesami, sprzymierzył się z biskupstwem Pasawy i arcybiskupstwem Salzburg. Ich armie spotkały się pod Mühldorf nad rzeką Inn 24 września 1322 roku, gdzie oczekiwali na przybycie wspierających ich oddziałów austriackich pod dowództwem brata Fryderyka, Leopolda I Sławnego.
28 września Ludwik dotarł pod Mühldorf, a dzięki sfałszowaniu sojuszu z Janem Luksemburskim i burgrabią Norymbergi, Fryderykiem IV jego armia była silna i liczna. Leopold nie zdążył z odsieczą na czas, co znacząco wpłynęło na wynik bitwy. Fryderyk został pokonany i wraz z ok. 1 000 austriackich szlachciców dostał się do niewoli.
Skutki.
Mimo wygranej bitwy, tytuł cesarski Ludwika wciąż był kwestionowany przez papieża Jana XXII i Leopolda I Sławnego, który starał się o uwolnienie brata. Po trzech latach Fryderyk III Piękny odzyskał wolność i został uznany za współregenta w zamian za wsparcie w utrzymaniu korony cesarskiej. Po śmierci Ludwika w 1347 roku tron powrócił do dynastii Luksemburgów.

</doc>
<doc id="2017243" url="https://pl.wikipedia.org/wiki?curid=2017243" title="Sara Studebaker">
Sara Studebaker

Sara Studebaker (ur. 7 października 1984 w Boise, Idaho, Stany Zjednoczone) – amerykańska biathlonistka, występująca w reprezentacji Stanów Zjednoczonych od 2007 roku. Wcześniej startowała w biegach narciarskich.
Startowała na Igrzyskach w Vancouver. W swoim najlepszym indywidualnym starcie, biegu indywidualnym, zajęła 34. miejsce.

</doc>
<doc id="2017245" url="https://pl.wikipedia.org/wiki?curid=2017245" title="Oriol Gómez">
Oriol Gómez

Oriol Gómez Marco (ur. 1 lipca 1968 w Santa Coloma de Gramenet) – hiszpański kierowca rajdowy. Ma za sobą starty w Mistrzostwach Świata. W 1994 roku był rajdowym mistrzem Hiszpanii.
W 1992 roku Gómez zadebiutował w Rajdowych Mistrzostwach Świata. Pilotowany przez Marca Martíego i jadący Peugeotem 309 GTI zajął wówczas 21. miejsce w Rajdzie Katalonii. W 1993 roku zdobył pierwszy punkt w Mistrzostwach Świata za zajęcie 10. pozycji w klasyfikacji generalnej tego rajdu. W 1995 roku za zajęcie 7. pozycji w katalońskim rajdzie zdobył 4 punkty w Mistrzostwach Świata. Z kolei w 1998 roku był 8. w Rajdzie Katalonii (3 punkty w Mistrzostwach Świata). W 1997 roku został członkiem fabrycznego teamu Seata i wystartował Seatem Ibizą GTI 16V w 9 rajdach MŚ. W 1998 roku ośmiokrotnie startował w MŚ Seatem Ibizą, a w Rajdzie Finlandii pojechał Seatem Córdobą WRC (nie ukończył go). W 2006 roku po raz ostatni wystartował w rajdzie Mistrzostw Świata. Jadąc Subaru Imprezą WRX STI zajął 20. lokatę w Rajdzie Argentyny.
Swój debiut rajdowy Gómez zaliczył w 1987 roku w wieku 19 lat. W 1994 roku jadąc Renaultem Clio Williams wywalczył swój jedyny w karierze tytuł mistrza Hiszpanii.

</doc>
<doc id="2017255" url="https://pl.wikipedia.org/wiki?curid=2017255" title="Rachel Yurkovich">
Rachel Yurkovich

Rachel Yurkovich (ur. 10 października 1986 w Forest Grove w Oregonie) – amerykańska lekkoatletka specjalizująca się w rzucie oszczepem.
Złota medalistka mistrzostw panamerykańskich juniorów (2005). Dzięki zajęciu w 2009 roku drugiego miejsca w mistrzostwach Stanów Zjednoczonych zakwalifikowała się do reprezentacji USA na światowy czempionat w Berlinie, podczas którego zajęła 12. miejsce w finale konkursu rzutu oszczepem. W 2012 roku startowała na igrzyskach olimpijskich w Londynie, gdzie uplasowała się na 24. pozycji w rundzie eliminacyjnej i nie awansowała do finału. Medalistka mistrzostw kraju w różnych kategoriach wiekowych oraz wielokrotna mistrzyni NCAA. 
Rekord życiowy: 61,06 (1 maja 2012, Baie-Mahault).

</doc>
<doc id="2017259" url="https://pl.wikipedia.org/wiki?curid=2017259" title="Parafia św. Wojciecha i św. Jerzego w Zatorze">
Parafia św. Wojciecha i św. Jerzego w Zatorze

Parafia Świętych Wojciecha i Jerzego w Zatorze – parafia rzymskokatolicka należąca do dekanatu Zator archidiecezji krakowskiej. Została utworzona w XIII wieku. Kościół parafialny został wybudowany i konsekrowany w 1393.
Pierwsza wzmianka o kościele pochodzi z 1292 roku. W 1468 do parafii należały m.in. Trzebieńczyce, Wiglowice i Laskowa.

</doc>
<doc id="2017265" url="https://pl.wikipedia.org/wiki?curid=2017265" title="Alpha Condé">
Alpha Condé

Alpha Condé (ur. 4 marca 1938 w Boké) – gwinejski polityk, wieloletni lider opozycji i przewodniczący Zgromadzenia Ludu Gwinei, kandydat w wyborach prezydenckich w 1993 i 1998 oraz zwycięzca wyborów prezydenckich w 2010. W latach 2010–2021 prezydent Gwinei – pierwszy demokratycznie wybrany przywódca kraju.
Życiorys.
Alpha Condé urodził się w 1938 w mieście Boké w zachodniej Gwinei. W wieku 15 lat wyjechał do Francji, gdzie podjął naukę w Instytucie Nauk Politycznych w Paryżu oraz na Sorbonie. Po zakończeniu studiów powrócił do ojczyzny.
W działalność polityczną zaangażował się w latach 50., kiedy był przewodniczącym Federacji Czarnoskórych Studentów we Frankofońskiej Afryce. Opowiadał się za niepodległością Gwinei, co stało się faktem w 1958. Z powodu krytyki dyktatorskich rządów prezydenta Ahmeda Sekou Touré został uznany za wroga państwa, co zmusiło go do udania się na emigrację do Francji. W 1970 został skazany zaocznie na karę śmierci. We Francji wykładał prawa człowieka na Sorbonie.
W 1987, już w czasie rządów prezydenta Lansany Conté, założył na emigracji Zgromadzenie Ludu Gwinei ("Rassemblement du Peuple de Guinée", RPG). Do Konakry powrócił dopiero w maju 1991, po wprowadzeniu w kraju systemu wielopartyjnego. Pomimo tego władze zakazały organizacji wiecu RPG na stadionie kubu Athlético de Coléah w Konakry, a Condé w celu uniknięcia deportacji szukał schronienia w ambasadzie Senegalu.
W grudniu 1993 wziął udział w pierwszych w historii kraju wielopartyjnych wyborach prezydenckich. Według oficjalnych danych zajął drugie miejsce z wynikiem 19,55% głosów, za urzędującym prezydentem Conté (51,70% głosów). Władze anulowały wówczas wyniki z części okręgów wyborczych, stanowiących jego bastiony poparcia. Opozycja uznała wybory za sfałszowane i odrzuciła ich wyniki. W wyborach parlamentarnych w czerwcu 1995 RPG zdobyło 19 spośród 114 mandatów.
W kolejnych wyborach prezydenckich 14 grudnia 1998 Condé zajął według oficjalnych wyników trzecie miejsce, zdobywając 16,6% głosów poparcia, za prezydentem Conté (56,1%) oraz Mamadou Boye Bâ (24,6%). Również i tym razem odrzucił wyniki głosowania, uznając je za sfałszowane. 16 grudnia 1998, dwa dni po wyborach, podobnie jak wielu pozostałych liderów opozycji, został aresztowany pod zarzutem przygotowywania buntu przeciwko rządzącym. Przez ponad 20 miesięcy był przetrzymywany w więzieniu bez wyroku i procesu sądowego. W jego obronie wystąpiła Amnesty International, która oskarżyła gwinejskie władze o łamanie praw człowieka oraz Rada Unii Międzyparlamentarnej, która uznała jego aresztowanie za złamanie przysługującemu mu immunitetu poselskiego. We wrześniu 2000 został ostatecznie skazany na 5 lat pozbawienia wolności za "przestępstwa przeciwko władzy państwowej i integralności terytorium kraju". Z więzienia został zwolniony jednak w maju 2001 na mocy prezydenckiego prawa łaski, pod warunkiem rezygnacji z działalności politycznej. Po ułaskawieniu opuścił ojczyznę i udał się do Francji. Jego partia zbojkotowała wybory parlamentarne w czerwcu 2002 oraz prezydenckie w grudniu 2003.
Alpha Condé powrócił do Gwinei w lipcu 2005. Po śmierci prezydenta Conte i przeprowadzeniu zamachu stanu przez kapitana Moussę Dadis Camarę w grudniu 2008, poparł początkowo nowe władze wojskowe obiecujące demokratyczne wybory i walkę z korupcją, nazywając ich członków "patriotami". Jednak wkrótce potem, z powodu nierealizowania przez kapitana Camarę swoich zobowiązań, zmienił stanowisko i wystąpił z krytyką junty wojskowej. Jako lider RPG wszedł w skład koalicji partii opozycyjnych Forum Żywych Sił Gwinei ("Forum des Forces Vives de Guinée"), która domagała się organizacji wolnych wyborów i we wrześniu 2009 zorganizowała protest w Konakry, brutalnie stłumiony przez służby bezpieczeństwa. Dzień po stłumieniu wiecu potępił masakrę oraz zapowiedział mobilizację społeczeństwa i kontynuowanie protestów przeciwko "kryminalnemu reżimowi wojskowemu".
W lutym 2010, po utworzeniu przez przedstawicieli junty i opozycji rządu jedności narodowej na czele z Jeanem-Marie Doré, ogłosił swój start w wyborach prezydenckich w czerwcu 2010. W pierwszej turze wyborów 27 czerwca 2010 zajął drugie miejsce, zdobywając 18,25% głosów poparcia. 7 listopada 2010 zmierzył się w drugiej turze głosowania z Cellou Dalein Diallo, w której zwyciężył z wynikiem 52,5% głosów. 3 grudnia 2010 wyniki wyborów zatwierdził Sąd Najwyższy. 21 grudnia 2010 został zaprzysiężony na urząd prezydenta Gwinei, pierwszego wybranego w demokratycznych wyborach.
W wyborach prezydenckich 11 października 2015 uzyskał reelekcję, zdobywając 58% głosów już w pierwsze turze i pokonując drugiego Cellou Daleina Diallo, który zdobył 31% głosów. 30 stycznia 2017 został wybrany na roczną kadencję na stanowisku przewodniczącego Unii Afrykańskiej.
5 września 2021 został obalony w wyniku zamachu stanu przeprowadzonego przez wojsko.

</doc>
<doc id="2017267" url="https://pl.wikipedia.org/wiki?curid=2017267" title="Ordonans z Blois">
Ordonans z Blois

Ordonans z Blois - ordonans dotyczący prawa małżeńskiego wydany przez francuskiego króla Henryka III w 1579 roku.
Ordonans wprowadzał wymóg zgody rodziców na małżeństwo osób znajdujących się pod ich władzą. Brak takiej zgody mógł być podstawą do unieważnienia zawarcia związku poprzez orzeczenie sądu królewskiego. Pozwy o unieważnienie małżeństwa były od tej pory rozpatrywane przez sądy państwowe, a nie kościelne.
Wymownym skutkiem wprowadzenia postanowień ordonansu było zapoczątkowanie procesu sekularyzacji prawa małżeńskiego. Postanowienia aktu z "Blois" stały bowiem w wyraźnej sprzeczności z założeniami soborowej konstytucji (dekretu) "Tametsi" z 1563 roku. Na jej podstawie Sobór trydencki postanowił, iż tylko te małżeństwa są ważne, które zostały zawarte wobec właściwego proboszcza oraz dwóch świadków.

</doc>
<doc id="2017274" url="https://pl.wikipedia.org/wiki?curid=2017274" title="Jan Sikorski (nauczyciel)">
Jan Sikorski (nauczyciel)

Jan Sikorski (ur. 20 maja 1898 w Krogulcu koło Zgierza, zm. 11 grudnia 1987) – polski nauczyciel, działacz społeczny związany ze Zgierzem.
Życiorys.
Pochodził z rodziny chłopskiej, był synem Jakuba i Bronisławy z Kosteckich; miał trzech starszych braci. Po okresie nauki domowej uczęszczał do progimnazjum w Turku, a po ukończeniu tej szkoły w 1912 do Szkoły Realnej w Zgierzu. W zgierskiej placówce uczył się pod kierunkiem wybitnych pedagogów – Jakuba Stefana Cezaka i Stefana Pogorzelskiego. Podobnie jak starsi bracia wybrał zawód nauczycielski i rozpoczął pracę zarobkową w 1917 w zespołach młodzieżowych w Łodzi.
W 1919 został nauczycielem w Szkole Powszechnej nr 7 w Łodzi, skąd po dwóch latach przeniesiono go do Zgierza. Pracował kolejno w szkołach powszechnych nr 4, 6 i 1; ta ostatnia szkoła cieszyła się w latach międzywojennych sławą wzorowej placówki i była regularnie odwiedzana przez wycieczki nauczycielskie. W roku szkolnym 1924/1925 Sikorski uzupełniał wykształcenie zawodowe na wyższych kursach nauczycielskich. W 1930 wygrał konkurs na kierownika szkoły powszechnej nr 3 w Zgierzu w dzielnicy Przybyłów. Przyczynił się do ożywienia kulturalnego i społecznego dzielnicy, inicjując powstanie kompleksu sportowo-kulturalnego przy ulicy Wodnej, budowę przedszkola, działalność Stowarzyszenia Patronatu nad Młodzieżą Przedmieść miasta Zgierza. Do roli kulturotwórczej wykorzystywał też szkołę, dbał o dobre kontakty z rodzicami uczniów i innymi mieszkańcami dzielnicy.
W związku z wybuchem II wojny światowej był zmobilizowany; powrócił do Zgierza po klęsce wrześniowej, ale pracę szkoły udało mu się utrzymać tylko do grudnia 1939. Zaangażował się wówczas w tajne nauczanie, był inicjatorem powołania Konspiracyjnego Komitetu Pomocy Nauczycielom. Przez rok był zatrudniony w niemieckiej administracji gospodarczej przy sortowaniu kartek żywnościowych.
Po wojnie powrócił do kierowania szkołą nr 3, jednocześnie pełniąc obowiązki referenta kulturalnego dla miasta Zgierza. Szczególnie zaangażował się w walkę z analfabetyzmem – przewodniczył komisji ds. zwalczania analfabetyzmu oraz powołał pierwszą w Zgierzu Wieczorową Szkołę Powszechną dla dorosłych. Był społecznym opiekunem i kuratorem sądowym dla nieletnich. Udzielał się w innych organizacjach społecznych: w Związku Nauczycielstwa Polskiego, do którego należał już od 1919, w Polskim Towarzystwie Turystyczno-Krajoznawczym, w Towarzystwie Przyjaciół Zgierza (zasiadał w zarządzie). Jako miłośnik turystyki krzewił tę pasję wśród młodzieży. Brał udział w pracach Komisji Oświaty Rady Narodowej Miasta Zgierza.
Został odznaczony m.in. Srebrnym i Złotym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej, tytułem "Zasłużony Nauczyciel PRL", złotą i srebrną odznaką Związku Nauczycielstwa Polskiego. 
Od 1927 był żonaty z Jadwigą Kordowską, nauczycielką fizyki, w czasie wojny zaangażowaną w tajne nauczanie i harcerstwo (była komendantką Szarych Szeregów w Zgierzu). Mieli pięcioro dzieci: córki Annę, Wacławę, Magdalenę i Ewę oraz syna Wawrzyńca. Jan Sikorski zmarł 11 grudnia 1987.

</doc>
<doc id="2017277" url="https://pl.wikipedia.org/wiki?curid=2017277" title="Pniewy (jezioro na Pojezierzu Poznańskim)">
Pniewy (jezioro na Pojezierzu Poznańskim)

Pniewy – jezioro morenowe na Pojezierzu Poznańskim, w województwie wielkopolskim, na terenie powiatu szamotulskiego, w gminie Pniewy, w mieście Pniewy.
Warunki naturalne.
Jezioro ma owalny kształt, jest dość płytkie i silnie zamulone. Duży wpływ na przyspieszenie eutrofizacji tego zbiornika wywierają ścieki z miasta Pniewy. W okresie ostrych zim jezioro jest podatne na przyduchę. Jezioro posiada dopływ z jeziora Lubosz Wielki oraz odpływ – rzekę Mogilnicę.
Ukształtowanie dna.
Dno jest zróżnicowane. Posiada 3 głęboczki i wyniesienie dna w postaci wyspy o pow. 0,1 ha. Dno prawie całkowicie pokryte jest osadami organicznymi o miąższości od 0,3 do 1 m.
Przeźroczystość wody.
Przeźroczystość latem wynosi 20 cm, wiosną 50 cm. Z powodu ścieków komunalnych w jeziorze występują zakwity fitoplanktonu.
Warunki do wędkowania.
W klasyfikacji rybackiej jezioro określane jest typem karpiowym. W okresie ostrych zim jezioro jest podatne na przyduchę. Tak było m.in. w 1991 roku, kiedy to wyginęło prawie całe pogłowie ryb, co z kolei spowodowało zmianę typu rybackiego jeziora z linowo-szczupakowego na jezioro karpiowe. Co roku jezioro jest dorybiane, systematycznie przerzuca się ryby z innych jezior. 
Z uwagi na częściową zabudowę linii brzegowej przez miasto oraz kąpielisko miejskie i silne zarośnięcie brzegów roślinnością wynurzoną występują tu znacznie ograniczone warunki do wędkowania.

</doc>
<doc id="2017291" url="https://pl.wikipedia.org/wiki?curid=2017291" title="Parafia Stygmatów św. Franciszka z Asyżu w Alwerni">
Parafia Stygmatów św. Franciszka z Asyżu w Alwerni

Parafia Stygmatów św. Franciszka z Asyżu w Alwerni – parafia rzymskokatolicka należąca do dekanatu Babice archidiecezji krakowskiej w Alwerni.
Parafia jest prowadzona przez bernardynów z klasztoru w Alwerni.
Historia parafii.
Została utworzona w 1983.
Kościół parafialny wybudowany w 1 połowie XVII wieku, konsekrowany w 1667.
Terytorium parafii.
Ulice: Bernardyńska, Osiedle Chemików, Garncarska, Osiedle Kamionki, Kasztanowa, Klasztorna, Korycińskiego, Kwiatowa, Mickiewicza nry parzyste, Modrzewiowa, Olszewskiego, Patelskiego nry parzyste, Pręty, Prusa, Rynek, Sadowa, Sienkiewicza, Skłodowskiej, Słoneczna, Wiosenna, Wróblewskiego, Zacisze, Żaczków 1-3.

</doc>
<doc id="2017304" url="https://pl.wikipedia.org/wiki?curid=2017304" title="Peeter Reštšinski">
Peeter Reštšinski

Peeter Reštšinski (ur. 22 kwietnia 1955) – estoński dyplomata, w latach 1996–2000 ambasador Estonii w Polsce. 
Życiorys.
W 1992 podjął pracę w Ministerstwie Spraw Zagranicznych Estonii. Od 26 września 1996 reprezentował kraj jako ambasador nadzwyczajny i pełnomocny w Rzeczypospolitej Polskiej, następnie zaś od 1999 również w Republice Bułgarii. W 2000 objął również funkcję ambasadora nierezydującego w Rumunii. 19 września 2000 zakończył swą misję w RP. Od 2003 był konsulem generalnym w Nowym Jorku. Obecnie jest radcą w Departamencie Protokołu Dyplomatycznego MSZ. 
Odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="2017310" url="https://pl.wikipedia.org/wiki?curid=2017310" title="Mistrzostwa Ibero-Amerykańskie w Lekkoatletyce 2010">
Mistrzostwa Ibero-Amerykańskie w Lekkoatletyce 2010

14. Mistrzostwa Ibero-Amerykańskie w Lekkoatletyce – zawody lekkoatletyczne rozegrane w dniach 4–6 czerwca 2010 w hiszpańskim mieście San Fernando. Główną areną zawodów był Estadio Iberoamericano 2010.
W mistrzostwach wzięło udział 459 lekkoatletów z 29 państw hiszpańsko bądź portugalskojęzycznych.
Rekordy.
Podczas zawodów ustanowiono 12 krajowych rekordów w kategorii seniorów:

</doc>
<doc id="2017312" url="https://pl.wikipedia.org/wiki?curid=2017312" title="Parafia św. Mikołaja w Skale">
Parafia św. Mikołaja w Skale

Parafia Świętego Mikołaja – parafia rzymskokatolicka w Skale. Należy do dekanatu skalskiego diecezji kieleckiej. Założona w XII wieku. Mieści się przy ulicy Kościelnej. Duszpasterstwo w niej prowadzą księża diecezjalni.

</doc>
<doc id="2017323" url="https://pl.wikipedia.org/wiki?curid=2017323" title="Trzęsienie ziemi w Palestynie (1927)">
Trzęsienie ziemi w Palestynie (1927)

Trzęsienie ziemi w Palestynie (1927) – trzęsienie ziemi, jakie dotknęło region Palestyny w dniu 11 lipca 1927 roku, zabijając około pół tysiąca osób i raniąc ponad siedemset. Było ostatnim tak niszczycielskim trzęsieniem ziemi w tej części systemu Wielkiej Doliny Ryftowej, biegnącej tu doliną rzeki Jordan. Duże zniszczenia zanotowano także w Transjordanii.
Zdarzenie.
Wstrząs oceniany na 6,3 magnitudy (w części źródeł można spotkać się z wartością: 6,25), z epicentrum w okolicach miejscowości Damidżana dzisiejszej granicy Izraela i Jordanii uderzył cztery minuty po godzinie trzeciej po południu i został odczuty na całym Bliskim Wschodzie (czas zarejestrowany przez służbę meteorologiczną w Jerychu podaje godzinę wstrząsu na 15:08 przy okresie trwania wibracji określonym na piętnaście sekund).
Trzęsienia nie poprzedziły żadne inne oznaki aktywności sejsmicznej.
Było to największe zdarzenie sejsmiczne w tym regionie świata od dziewięćdziesięciu lat i najsilniejsze w XX wieku.
W strefie najbardziej intensywnych wibracji (X stopień w skali Mercallego-Cancaniego-Sieberga) znalazło się m.in. miasto Nablus i miejscowość Er-Reina koło Nazaretu. Pas nizin nadbrzeżnych oraz region Negewu, Liban i wschodnia część Transjordanii odczuły drgania o intensywności ocenianej na VI-VIII stopień w skali MSC.
W ogólnym ujęciu wstrząsy mogące powodować zniszczenia zarejestrowano w całej Judei i Dolinie Jordanu. Fale sejsmiczne spowodowały powstanie sejsz na wodach północnego basenu Morza Martwego, a także zjawisko przypominające lub rzeczywiście będące lokalną falą tsunami (z relacji świadków wynika, że tuż po trzęsieniu, w centrum północnego basenu powstała fala, która po uderzeniu w północne wybrzeża jeziora liczyła około metra wysokości).
Skutki.
Bezpośrednio w regionie epicentrum doszło do licznych pęknięć i przesunięć warstw skalnych w podłożu, a także osuwisk skalnych. Jedno z nich - blisko osady Jisr ed-Damidża - na 21,5 godziny zablokowało nurt rzeki Jordan. W czterech miejscach zablokowana została osuwiskami skalnymi droga prowadząca z Jerozolimy do Jerycha. Runął również most Allenby’ego na samej rzece - szesnaście kilometrów na wschód od Jerycha.
Najbliżej epicentrum trzęsienia znajdowało się miasto Nablus. Runęło tam około trzystu domostw, pod gruzami których zginęło 69 osób; około stu ludzi odniosło obrażenia.
Dokładna liczba ofiar zdaje się być nieustalona. W zależności od źródeł pojawiają się informacje o 250 lub 268 ofiarach śmiertelnych na obszarze samej Palestyny.

</doc>
<doc id="2017326" url="https://pl.wikipedia.org/wiki?curid=2017326" title="Richard Sulík">
Richard Sulík

Richard Sulík (ur. 12 stycznia 1968 w Bratysławie) – słowacki ekonomista, przedsiębiorca i polityk, przewodniczący partii Wolność i Solidarność, przewodniczący Rady Narodowej w latach 2010–2011, deputowany do Parlamentu Europejskiego VIII kadencji, w latach 2020–2021 oraz 2021–2022 wicepremier i minister gospodarki.
Życiorys.
Uczęszczał do szkół podstawowych w Bratysławie i Monachium, następnie kształcił się w gimnazjum technicznym w Pforzheim. Studiował fizykę na Uniwersytecie Technicznym w Monachium, w latach 1989–1992 kształcił się w zakresie ekonomii na tamtejszym Uniwersytecie Ludwika i Maksymiliana, a w okresie 1998–2003 również na Uniwersytecie Ekonomicznym w Bratysławie. Na początku lat 90. założył własną firmę „Fax &amp; Copy”, którą prowadził do 2001. Pracował także jako doradca ministrów finansów Ivana Mikloša (2002–2003) i Jána Počiatka (2006–2007). W 2009 założył nową partię Wolność i Solidarność (SaS) i został jej przewodniczącym.
W 2010 z ramienia SaS uzyskał mandat posła do Rady Narodowej. W lipcu 2010 został wybrany przewodniczącym słowackiego parlamentu, otrzymując poparcie 80 ze 149 posłów obecnych na sali. W październiku 2011 wskutek rozpadu centroprawicowej koalicji rządzącej utracił stanowisko. W wyborach w 2012 ponownie uzyskał mandat poselski.
W 2014 Richard Sulík został z ramienia swojego ugrupowania wybrany do Europarlamentu VIII kadencji. W wyborach w 2016 ponownie uzyskał mandat posła do Rady Narodowej, którego jednak nie objął. Pozostał członkiem PE, w którym zasiadał do 2019. W wyniku wyborów w 2020 powrócił do słowackiego parlamentu.
W marcu 2020 został wicepremierem do spraw gospodarczych oraz ministrem gospodarki w nowo powołanym rządzie Igora Matoviča. Został również wówczas pełniącym obowiązki ministra spraw zagranicznych i europejskich (z uwagi na przebywanie przewidzianego na tę funkcję Ivana Korčoka w tym czasie w USA i konieczność odbycia po powrocie kwarantanny w związku z pandemią COVID-19); Richard Sulík resortem tym czasowo kierował do kwietnia 2020. W marcu 2021 w trakcie kryzysu w koalicji odszedł z funkcji wicepremiera i ministra gospodarki. Powrócił na te urzędy w kwietniu 2021 w utworzonym wówczas gabinecie Eduarda Hegera. Pod koniec sierpnia 2022 złożył rezygnację z tych stanowisk; w następnym miesiącu jego ugrupowanie opuściło koalicję rządową. Zakończył urzędowanie w następnym miesiącu.

</doc>
<doc id="2017332" url="https://pl.wikipedia.org/wiki?curid=2017332" title="L’Ancienne-Lorette">
L’Ancienne-Lorette

L'Ancienne-Lorette – miasto w Kanadzie, w prowincji Quebec, w regionie Capitale-Nationale i MRC Québec. W 2002 roku zostało włączone do miasta Québec, jednak w referendum przeprowadzonym 20 czerwca 2004 przegłosowano odłączenie i ponowne ustanowienie samodzielnego miasta. L'Ancienne-Lorette jest ponownie samodzielnym miastem od 1 stycznia 2006, od tego czasu jest również enklawą na terytorium miasta Québec.
Liczba mieszkańców L'Ancienne-Lorette wynosi 16 543. Język francuski jest językiem ojczystym dla 96,6%, angielski dla 1,1% mieszkańców (2016).

</doc>
<doc id="2017333" url="https://pl.wikipedia.org/wiki?curid=2017333" title="Bitwa pod Muehldorf">
Bitwa pod Muehldorf



</doc>
<doc id="2017337" url="https://pl.wikipedia.org/wiki?curid=2017337" title="Guillermo Castro">
Guillermo Castro

Guillermo Castro (ur. 25 czerwca 1940) – salwadorski piłkarz, reprezentant kraju grający na pozycji obrońcy.
Kariera klubowa.
Guillermo Castro podczas kariery piłkarskiej występował w klubach Alianza San Salvador i Atlético Marte San Salvador.
Kariera reprezentacyjna.
Guillermo Castro grał w reprezentacji Salwadoru w latach sześćdziesiątych i siedemdziesiątych. W 1968 roku wystąpił na Igrzyskach Olimpijskich w Meksyku, gdzie wystąpił w przegranym meczu z Izraelem i zremisowanym z Ghaną. W 1968 i 1969 roku uczestniczył w eliminacjach Mistrzostw Świata 1970. W 1970 roku uczestniczył w finałach Mistrzostw Świata. Na Mundialu w Meksyku wystąpił w spotkaniu z ZSRR.

</doc>
<doc id="2017338" url="https://pl.wikipedia.org/wiki?curid=2017338" title="Ganderkesee">
Ganderkesee

Ganderkesee (dolnoniem. "Gannerseer") – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Oldenburg.

</doc>
<doc id="2017340" url="https://pl.wikipedia.org/wiki?curid=2017340" title="Gannerseer">
Gannerseer



</doc>
<doc id="2017344" url="https://pl.wikipedia.org/wiki?curid=2017344" title="Coexistentia">
Coexistentia

Ruch Polityczny Coexistentia–Wspólnota–Egyűttélés–Spivžitja–Soužití–Zusammenleben (także skrótowo: Coexistentia– Soužití–Wspólnota–Egyűttélés; COEX) – ugrupowanie polityczne działające wśród mniejszości narodowych Czechosłowacji, następnie zaś Czech, mające na celu zabezpieczenie praw mniejszości narodowych i etnicznych w demokratycznym państwie czeskim. 
Historia.
Ugrupowanie powstało w listopadzie 1989 jako Ruch Polityczny Mniejszości Narodowych w Czechosłowacji "Coexistentia". Było odpowiedzią na ignorowanie problemów mniejszości narodowych przez Forum Obywatelskie. Organizacja powstała na bazie Polskiego Związku Kulturalno-Oświatowego (PZKO), węgierskiego "Csemadoku" oraz Związku Ukraińców i Rusinów. Celem działania Wspólnoty była ochrona praw mniejszości narodowych, zwłaszcza w dziedzinie szkolnictwa i kultury. Odwoływało się do Polaków, Węgrów, Ukraińców, Rusinów i Niemców. 
Ruch polityczny pod nazwą "Coexistentia" powstał w 1993. W jego skład weszły trzy sekcje narodowe: węgierska (MNS), ukraińska (UNS) i polska (PNS). Przewodniczącym ruchu wybrano Polaka Stanisława Gawlika. W związku z podziałem Czechosłowacji w 1993 pole działalności węgierskiej i ukraińskiej sekcji zostało poważnie ograniczone. 
Obecnie na czele trzech sekcji narodowych stoją: Karol Madzia (polska, od 2011), Vasil Vaník (ukraińska, od 1993), László Attila Kocsis (węgierska, 1993–1994; 1998–2005; od 2009).
Udział w wyborach.
Ruch brał udział w wyborach parlamentarnych 1998 i 2002, wiążąc się z niewielkimi ugrupowaniami pozbawionymi znaczenia politycznego. Od wyborów do Parlamentu Europejskiego, w których poparł kandydaturę Józefa Zieleńca, stale współpracuje z SNK-ED. W wyborach do Senatu partia popierała kandydatów startujących z różnych list, m.in. Igora Petrova w 2004 (lista SNK-ED). Znacznie większe sukcesy partia odnotowywała w wyborach samorządowych, uzyskując mandaty w radach miast i gmin zamieszkanych przez mniejszości narodowe (w tym na Śląsku Cieszyńskim). 

</doc>
<doc id="2017346" url="https://pl.wikipedia.org/wiki?curid=2017346" title="Parafia św. Wawrzyńca w Wojniczu">
Parafia św. Wawrzyńca w Wojniczu

Parafia pw. Świętego Wawrzyńca w Wojniczu - parafia rzymskokatolicka znajdująca się w diecezji tarnowskiej w dekanacie Wojnicz. Siedziba mieści się w kościele św. Wawrzyńca przy ulicy Jagiellońskiej. Prowadzą ją księża diecezjalni. Erygowana została w XI wieku. W roku 1465 świątynia została wzniesiona do rangi kolegiaty, która działała do 1786 roku, kiedy to została zniesiona przez ówczesne władze austriackie. 9 sierpnia 2014 roku biskup tarnowski  Andrzej Jeż dokonał podniesienia świątyni do godności Kolegiaty oraz ogłosił powołanie do istnienia Kapituły Kolegiackiej. Erygowana na nowo Kapituła Kolegiacka w Wojniczu nawiązuje do historycznej Kapituły oraz do pozostawionego przez nią dziedzictwa religijno-kulturowego.

</doc>
<doc id="2017349" url="https://pl.wikipedia.org/wiki?curid=2017349" title="Großenkneten">
Großenkneten

Großenkneten – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Oldenburg.

</doc>
<doc id="2017350" url="https://pl.wikipedia.org/wiki?curid=2017350" title="Grossenkneten">
Grossenkneten



</doc>
<doc id="2017351" url="https://pl.wikipedia.org/wiki?curid=2017351" title="Wskaźnik augmentacji">
Wskaźnik augmentacji

Wskaźnik augmentacji (ang. "augmentation index", AIx) jest to procentowe odniesienie do średniej przewidywanej dla pacjenta o danych parametrach. Istotne parametry to: waga, wzrost, płeć, wiek, palący/niepalący.
Interpretacja.
Wartości powyżej średniej oznaczają, że układ krwionośny jest w słabszej kondycji niż przewidywano dla pacjenta o danych parametrach.
Wartości poniżej średniej oznaczają, że układ krwionośny jest w lepszej kondycji niż przewidywano dla pacjenta o danych parametrach.
Wartość AIx wyrażona w procentach może przyjmować wartości ujemne. Nie oznacza to, że fala zwrotna spowodowała obniżenie ciśnienia w tętnicach (jest to niemożliwe). Oznacza to jedynie, że przyrost ciśnienia spowodowany przez falę zwrotną jest znacznie mniejszy niż przewidywano.

</doc>
<doc id="2017354" url="https://pl.wikipedia.org/wiki?curid=2017354" title="Action Directe (droga wspinaczkowa)">
Action Directe (droga wspinaczkowa)

Action Directe – droga wspinaczkowa o trudności XI w skali UIAA znajdująca się na Frankenjurze.
Pierwszego przejścia drogi dokonał Wolfgang Güllich w 1991 wyceniając drogę w skali UIAA używanej na Frankenjurze.
Droga została uznana za pierwszą na świecie drogę wspinaczkową o tej trudności i stała się wzorem dla tego stopnia skali UIAA oraz stopnia 9a w skali francuskiej.
Pokonanie "Action Directe" wymaga dynamicznych przechwytów pomiędzy otworami na pojedyncze palce
i specjalne do treningu pod tę drogę Wolfgang Güllich wynalazł przyrząd treningowy: campus.
Nazwa drogi pochodzi od francuskiej organizacji terrorystycznej Action directe.
Kolejne powtórzenia:

</doc>
<doc id="2017359" url="https://pl.wikipedia.org/wiki?curid=2017359" title="Wardenburg">
Wardenburg

Wardenburg – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Oldenburg.
Współpraca.
Miejscowości partnerskie:

</doc>
<doc id="2017363" url="https://pl.wikipedia.org/wiki?curid=2017363" title="Andrzej Grądman">
Andrzej Grądman

Andrzej Grądman (ur. 1927 – zm. 7 czerwca 2010) − polski publicysta i działacz społeczny związany z Częstochową.
Andrzej Grądman urodził się w roku 1927 w Częstochowie. W okresie hitlerowskiej okupacji ukończył Gimnazjum Stowarzyszenia Kupców i Przemysłowców Polskich, następnie przez 43 lata pracował w częstochowskich przedsiębiorstwach. Od 1965 roku pracował jako publicysta. Był autorem 700 artykułów w prasie krajowej i lokalnej, prezenterem muzycznym, prezesem Częstochowskiego Towarzystwa Muzycznego. Z jego inicjatywy wznowiła działalność Kapela Jasnogórska, rozpoczęto organizowanie koncertów w altanie parkowej.
W 2004 roku otrzymał Nagrodę Prezydenta Częstochowy w dziedzinie kultury.
Zmarł po długiej chorobie rano 7 czerwca 2010 roku w swoim domu, 9 czerwca odbył się pogrzeb na cmentarzu na Kulach.

</doc>
<doc id="2017365" url="https://pl.wikipedia.org/wiki?curid=2017365" title="World Indoor Meetings">
World Indoor Meetings



</doc>
<doc id="2017368" url="https://pl.wikipedia.org/wiki?curid=2017368" title="Hatten">
Hatten

Francja:
Niemcy:
Osoby o nazwisku Hatten:

</doc>
<doc id="2017369" url="https://pl.wikipedia.org/wiki?curid=2017369" title="EuroStars European Championship">
EuroStars European Championship

EuroStars European Championship jest pasem mistrzowskim francuskiej federacji wrestlingu EuroStars. 19 grudnia 2009 wypożyczono go jednak polskiej federacji Total Blast Wrestling. Aktualnym posiadaczem pasa jest Cybernic Machine, który odebrał go 5 czerwca 2010, na gali Back to the Core, dotychczasowemu posiadaczowi, Bernardowi Vandamme’owi.
Historia.
Pas utworzono 16 maja 2003 i od razu, bez organizowania walki, przyznano Vandamme’owi. Pierwsze starcie o tytuł miało miejsce dopiero po ponad pół roku. 25 stycznia 2004 dotychczasowy mistrz zmierzył się w Eindhoven z Cybernic Machinem, pokonując go. Vandamme bronił go potem jeszcze dwukrotnie: 25 września 2004 (przeciwko Bad Maskowi) i 6 listopada 2004 (przeciwko Red Devilowi). Pas zmienił właściciela dopiero 14 listopada 2004 - po trwającej 16 min. 50 s. walce Vandamme'a pokonał Erik Isaksen. Isaksen obronił pas 8 stycznia 2005 w walce przeciwko Robbiemu Brookside’owi, po czym zrezygnował z jego posiadania 8 kwietnia tego samego roku. Tytuł ponownie przekazano Vandamme’owi. Ten stracił go 2 grudnia 2006, po trzech udanych obronach, na rzecz Starbucka. "The Canadian Rebel" obronił pas dwa razy (w walkach z Bjørnem Semem i Michaelem Kovacem), po czym stracił go 17 lutego 2007 na rzecz Bernarda Vandamme'a. Vandamme stracił go później ponownie na rzecz Canadian Rebel'a (16 stycznia 2009), jednak odzyskał tytuł już następnego dnia i zachował go do 5 czerwca 2010, kiedy to przegrał walkę z Cybernic Machine'em. W międzyczasie pas wypożyczono TBW i od tej pory walki o niego odbywają się na galach tej federacji.
Rekordy.
Najdłuższe jednorazowe posiadanie pasa.
Kursywą zaznaczono obecnego posiadacza.
Linki zewnętrzne.
Informacje o pasie

</doc>
<doc id="2017370" url="https://pl.wikipedia.org/wiki?curid=2017370" title="P.R. Terrorist">
P.R. Terrorist



</doc>
<doc id="2017371" url="https://pl.wikipedia.org/wiki?curid=2017371" title="Parafia św. Marii Magdaleny w Szczucinie">
Parafia św. Marii Magdaleny w Szczucinie

Parafia pw. Świętej Marii Magdaleny w Szczucinie – parafia rzymskokatolicka znajdująca się w diecezji tarnowskiej w dekanacie Szczucin. Erygowana w XIII wieku. Mieści się przy Rynku. Prowadzą ją księża diecezjalni.

</doc>
<doc id="2017373" url="https://pl.wikipedia.org/wiki?curid=2017373" title="Gracefield">
Gracefield

Gracefield – miasto w Kanadzie, w prowincji Quebec, w regionie Outaouais i MRC La Vallée-de-la-Gatineau. Powstało w 2002 roku poprzez połączenie dotychczasowym trzech gmin: Gracefield, Northfield et Wright.
Liczba mieszkańców Gracefield wynosi 2 439. Język francuski jest językiem ojczystym dla 91,9%, angielski dla 7,2% mieszkańców (2006).

</doc>
<doc id="2017375" url="https://pl.wikipedia.org/wiki?curid=2017375" title="Maniwaki">
Maniwaki

Maniwaki – miasto w Kanadzie, w prowincji Quebec, w regionie Outaouais i MRC La Vallée-de-la-Gatineau. Maniwaki w języku algonkińskim oznacza "ziemia Maryi". Jest to największy ośrodek miejski w La Vallée-de-la-Gatineau.
Liczba mieszkańców Maniwaki wynosi 4 102. Język francuski jest językiem ojczystym dla 90,7%, angielski dla 5,5% mieszkańców (2006).

</doc>
<doc id="2017378" url="https://pl.wikipedia.org/wiki?curid=2017378" title="Carettochelys insculpta">
Carettochelys insculpta



</doc>
<doc id="2017379" url="https://pl.wikipedia.org/wiki?curid=2017379" title="Čapek">
Čapek



</doc>
<doc id="2017382" url="https://pl.wikipedia.org/wiki?curid=2017382" title="Simi Hamilton">
Simi Hamilton

Simeon „Simi” Hamilton (ur. 14 maja 1987 w Aspen) – amerykański biegacz narciarski.
Kariera.
Pierwszy raz na arenie międzynarodowej Simi Hamilton pojawił się 29 listopada 2002 roku w zawodach Pucharu Kontynentalnego w amerykańskim West Yellowstone, gdzie zajął 62. miejsce w biegu na 10 km techniką klasyczną. W 2008 roku wystartował na mistrzostwach świata młodzieżowców w Malles Venosta, gdzie był między innymi dwudziesty w sprincie stylem dowolnym. Na imprezach tej kategorii startował jeszcze dwukrotnie, najlepszy wynik osiągając podczas rozgrywanych rok później mistrzostw świata młodzieżowców w Praz de Lys – Sommand, gdzie był siedemnasty w sprincie klasykiem. W Pucharze Świata zadebiutował 6 lutego 2010 roku w Canmore, zajmując 28. miejsce w sprincie stylem klasycznym. Tym samym już w swoim debiucie zdobył pierwsze pucharowe punkty. Najlepsze wyniki w PŚ osiągnął w sezonie 2011/2012, kiedy zajął 62. miejsce w klasyfikacji generalnej. W 2011 roku wystartował na mistrzostwach świata w Oslo, gdzie w swojej koronnej konkurencji zajął 25. miejsce. Na rozgrywanych rok wcześniej igrzyskach olimpijskich w Vancouver zajął między innymi 29. miejsce w sprincie klasykiem oraz trzynaste w sztafecie.

</doc>
<doc id="2017384" url="https://pl.wikipedia.org/wiki?curid=2017384" title="Parafia św. Barbary w Strumieniu">
Parafia św. Barbary w Strumieniu

Parafia św. Barbary – rzymskokatolicka parafia znajdująca się w Strumieniu. Należy do dekanatu Strumień diecezji bielsko-żywieckiej. W 2005 zamieszkiwało ją ponad 4110 katolików.
Historia.
20 lutego 1454 r. w liście Jana, prymasa i arcybiskupa gnieźnieńskiego, wzmiankowany jest tutejszy kościół lub kaplica, opisany jako stary i niszczejący, dlatego też arcybiskup wzywał do budowy nowego kościoła. Podległy był parafii w Wiśle Niemieckiej, a więc znajdował się w granicach diecezji krakowskiej. W oparciu o ten list za zgodą biskupa krakowskiego Zbigniewa Oleśnickiego wybudowano we wschodniej (dolnej) części Strumieniu kościół pw. św. Krzyża. Prawdopodobnie po przejęciu okolicy przez księcia cieszyńskiego w 1480, a następnie po podarowaniu jej Mikołajowi Brodeckiemu parafia strumieńska przeszła do diecezji wrocławskiej. Dlatego, że kościół Świętego Krzyża był w złym stanie Mikołaj Brodecki wystarał się o budowę nowego kościoła. Pozwolenie wydał 12 maja 1495 r. biskup wrocławski Jan IV Roth. Nowy drewniany kościół parafialny miał wezwanie św. Barbary, jego budowę ukończono w 1498 r., kiedy stary kościół Świętego Krzyża stał się jego filialnym.
W listopadzie 1598 r. wizytacji kościelnej (pierwszej po soborze trydenckim) dekanatu pszczyńskiego dokonał archidiakon krakowski Krzysztof Kazimirski na zlecenie biskupa Jerzego Radziwiłła. Według sporządzonego sprawozdania kościół w "Oppidium Strumien" znajdował się w rękach luterańskich.
Z parafii wydzielone zostały kolejno parafie w: Zarzeczu (w 1788 r., obecnie nieistniejąca), Chybiu (1932), Bąkowie (1990) i Zabłociu (1999).

</doc>
<doc id="2017391" url="https://pl.wikipedia.org/wiki?curid=2017391" title="Osmar Donizete Cândido">
Osmar Donizete Cândido

Donizete, właśc. Osmar Donizete Cândido (ur. 24 października 1968 w Prado) – brazylijski piłkarz, występujący podczas kariery na pozycji napastnika.
Kariera klubowa.
Donizete rozpoczął piłkarską karierę w Volta Redonda w 1987 roku. W 1988 przeszedł do São José EC, z którego przeszedł do Botafogo FR. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 1989 i 1990 roku.
W 1990 roku przeszedł do meksykańskiego Tecos UAG Guadalajara. W klubie z Guadalajary przez ponad cztery lata i dwukrotnie zdobył z nim mistrzostwo Meksyku w 1993 i 1994 roku. W 1995 powrócił do Botafogo, z którym zdobył mistrzostwo Brazylii 1995.
W 1996 wyjechał na krótko do Japonii do Verdy Kawasaki, skąd przeszedł do Benfiki Lizbona. Po powrocie do Brazylii został zawodnikiem Corinthians Paulista, z którym zdobył mistrzostwo stanu São Paulo - Campeonato Paulista 1997. W latach 1997-1998 był zawodnikiem Cruzeiro EC.
W latach 1998-1999 spędził w CR Vasco da Gama. Z Vasco da Gama zdobył Copa Libertadores 1998. W 2000 roku na krótko do Meksyku do Tigres UANL, z którego przeszedł do Botafogo FR. W latach 2001-2002 występował w SE Palmeiras. W latach 2002-2005 występował na przemian w Vasco da Gama i Tecos UAG. Karierę zakończył w 2005 roku w Macaé Esporte Futebol Clube.
Kariera reprezentacyjna.
Donizete ma za sobą występy w reprezentacji Brazylii, w której zadebiutował 8 listopada 1995 w wygranym 1-0 towarzyskim meczu z reprezentacją Argentyny. Był to udany debiut, gdyż Donizete zdobył jedyną bramkę. Także w drugim swoim meczu w reprezentacji zdobył bramkę 28 sierpnia 1996 w meczu z Rosją. W następnych kilkunastu miesiącach Donizete regularnie grał w towarzyskich spotkaniach Brazylii.
W 1998 roku Donizete uczestniczył w Złotym Pucharze CONCACAF, na którym Brazylia zajęła drugie miejsce po porażce w finale z Meksykiem. Na tym turnieju Donizete wystąpił tylko w rozegranym 15 lutego 1998 meczu z Jamajką, który był jego ostatnim meczem w reprezentacji.

</doc>
<doc id="2017392" url="https://pl.wikipedia.org/wiki?curid=2017392" title="Donizete">
Donizete



</doc>
<doc id="2017393" url="https://pl.wikipedia.org/wiki?curid=2017393" title="Dark step">
Dark step



</doc>
<doc id="2017394" url="https://pl.wikipedia.org/wiki?curid=2017394" title="Sztuka figuratywna">
Sztuka figuratywna



</doc>
<doc id="2017395" url="https://pl.wikipedia.org/wiki?curid=2017395" title="Wydział Pedagogiki i Psychologii Uniwersytetu Śląskiego">
Wydział Pedagogiki i Psychologii Uniwersytetu Śląskiego

Wydział Pedagogiki i Psychologii – jeden z wydziałów Uniwersytetu Śląskiego, mieszczący się w Katowicach przy ul. Grażyńskiego 53. Zalążkiem do jego powstania było utworzenie w 1973 roku na Wydziale Nauk Społecznych Instytutu Pedagogiki i Psychologii. Wydział jako samodzielna jednostka powstał trzy lata później.
Od 1 października 2019 roku, zarządzeniem Rektora UŚ, Wydział będzie funkcjonował jako Wydział Nauk Społecznych Uniwersytetu Śląskiego.
Profil dydaktyczny i naukowy.
Wydział kształci studentów na kierunkach pedagogika (w specjalnościach: pedagogika opiekuńczo-wychowawcza, pedagogika resocjalizacyjna z profilaktyką społeczną, pedagogika zdrowia z profilaktyką uzależnień, edukacja wczesnoszkolna i wychowanie przedszkolne, pedagogika resocjalizacyjna z profilaktyką społeczną, pedagogika resocjalizacyjna z penitencjarystyką, pedagogika resocjalizacyjna z socjoterapią, pedagogika opiekuńczo-wychowawcza ze wsparciem rodziny, pedagogika specjalna, edukacja i rehabilitacja osób z niepełnosprawnością intelektualną), psychologia (studia stacjonarne oraz niestacjonarne jednolite magisterskie w profilach zawodowych: psychologia kliniczna człowieka dorosłego, psychologia sądowa, psychologia rozwoju człowieka i rodziny w cyklu życia, psychologia pracy i organizacji, psychologia zdrowia i jakości życia) oraz zarządzanie zasobami ludzkimi.
Studia pedagogiczne umożliwiają wyposażenie absolwentów w wiedzę pedagogiczną uzupełnioną elementami wykształcenia filozoficznego, psychologicznego i socjologicznego; ukształtowanie umiejętności pedagogicznego myślenia, analizowania rzeczywistości wychowawczej, samodzielnego formułowania, klasyfikowania i rozwiązywania problemów pedagogicznych. Głównym celem kształcenia na kierunku psychologia jest wszechstronne przygotowanie absolwentów do profesjonalnego pełnienia społecznej roli psychologa w warunkach nieustannie i szybko zmieniających się zapotrzebowań na wiedzę i umiejętności psychologiczne. Realizacja programu studiów umożliwia również zaspokojenie indywidualnych zainteresowań studenta oraz sprzyja wszechstronnemu rozwojowi osobowości. Absolwent powinien być przygotowany do pełnienia różnych ról społecznych i podejmowania pracy w różnych zawodach.
W kręgu zainteresowań naukowców Wydziału znajdują się zagadnienia z zakresu pedagogiki i psychologii, w szczególności: współczesne mechanizmy rozwoju społeczeństwa zurbanizowanego a rola i zadania pedagogiki społecznej; modernizacja pozaszkolnych środowisk wychowawczych w warunkach zmiany społecznej; modernizacja edukacji wczesnoszkolnej w warunkach zmiany społecznej; organizacja i warunki działania pedagogicznego w instytucjach oświatowo-wychowawczych wraz z elementami historii; historia wychowania, edukacji i opieki nad dzieckiem w Polsce; szanse i zagrożenia przemian edukacyjnych; filozoficzny kontekst edukacji w Europie; edukacja medialna w społeczeństwie informacyjnym; edukacja twórcza; radzenie sobie ze stresem psychologicznym; psychologiczna ekspertyza sądowa w praktyce wymiaru sprawiedliwości i wiele innych.
Na Wydziale działa wiele kół naukowych, m.in.: Akademickie Koło Higieny Psychicznej, Koło Miłośników Psychologii C.G. Junga, Pedagogiczne Koło Edukacji Alternatywnej, Koło Terapii Pedagogicznej, Naukowe Koło Psychologów, Koło „Drama w Edukacji”.
Czasopisma.
„Chowanna” – najstarsze czasopismo pedagogiczne w Polsce
„Auxilium Sociale- Wsparcie Społeczne”
„Ponad-To” - czasopismo studenckie
„Neonatus”

</doc>
<doc id="2017396" url="https://pl.wikipedia.org/wiki?curid=2017396" title="Sérgio Manoel">
Sérgio Manoel

Sérgio Manoel Júnior (ur. 2 marca 1973 w Santosie) – brazylijski piłkarz, występujący na pozycji ofensywnego pomocnika.
Kariera klubowa.
Sérgio Manoel rozpoczął piłkarską karierę w Santosie FC w 1989 roku. W Santosie grał, z krótką przerwą na grę we Fluminense FC do 1994 roku. W 1994 przeszedł do Botafogo FR, z którym zdobył mistrzostwo Brazylii 1995. W 1996 wyjechał do Japonii do Cerezo Osaka. Po powrocie do Brazylii występował kolejno w Grêmio Porto Alegre, Botafogo FR i Cruzeiro EC.
W latach 2002-2003 grał w Coritiba FBC. Od chwili odejścia z Coritiby Sérgio Manoel ustawicznie zmienia kluby. W latach 2003-2004 grał kolejno w: Américe Rio de Janeiro, Portuguesie São Paulo, Madureirze Rio de Janeiro, Figueirense Florianópolis i argentyńskim CA Independiente. Z Figueirense zdobył mistrzostwo stanu Santa Catarina – Campeonato Catarinense w 2004 roku.
W latach 2005-2007 występował kolejno w Marílii, ponownie w Figueirense, Volta Redonda, ponownieBotafogo, Náutico, ponownie w Volta Redonda i Ceilândii. W latach 2007-2008 był zawodnikiem Bacabal, a 2008-2009 w Bragantino.
Karierę zakończył w 2009 w Botafogo Guará.
Kariera reprezentacyjna.
Sérgio Manoel ma za sobą powołania do reprezentacji Brazylii, w której zadebiutował 29 marca 1995 w zremisowanym 1-1 towarzyskim meczu z reprezentacją Hondurasu. Na kolejny mecz musiał czekać prawie półtora roku do 31 sierpnia 1996 roku, gdy zagrał w towarzyskim meczu z Rumunią.
W 1998 roku Sérgio Manoel uczestniczył w Złotym Pucharze CONCACAF, na którym Brazylia zajęła drugie miejsce po porażce w finale z Meksykiem. Na tym turnieju Sérgio Manoel wystąpił w dwóch spotkaniach z Salwadorem i USA, który był jego ostatnim meczem w reprezentacji.

</doc>
<doc id="2017397" url="https://pl.wikipedia.org/wiki?curid=2017397" title="Diedenbergen Rockets">
Diedenbergen Rockets



</doc>
<doc id="2017399" url="https://pl.wikipedia.org/wiki?curid=2017399" title="Eniergija Czeboksary">
Eniergija Czeboksary



</doc>
<doc id="2017401" url="https://pl.wikipedia.org/wiki?curid=2017401" title="European Chemical Substances Information System">
European Chemical Substances Information System



</doc>
<doc id="2017407" url="https://pl.wikipedia.org/wiki?curid=2017407" title="Żemczużyna-A Soczi">
Żemczużyna-A Soczi



</doc>
<doc id="2017409" url="https://pl.wikipedia.org/wiki?curid=2017409" title="Ostrow">
Ostrow

Ostrow () – miasto w zachodniej Rosji, w obwodzie pskowskim, nad rzeką Wieliką, siedziba administracyjna rejonu ostrowskiego. W 2010 roku liczyło ok. 21,7 tys. mieszkańców. Ośrodek przemysłu elektromaszynowego, spożywczego, tekstylnego, materiałów budowlanych i drzewnego. W mieście znajdują się pozostałości murów i wież twierdzy z XV wieku (na wyspie na rzece Wielikiej), cerkiew św. Mikołaja z 1542 roku oraz sobór Świętej Trójcy z 1790 roku. Ponadto w miejscowości działa muzeum krajoznawcze.
Znajduje się tu stacja kolejowa Ostrow, położona na linii dawnej Kolei Warszawsko-Petersburskiej.
Historia.
Ostrow powstał pod koniec XIII wieku jako twierdza wzniesiona w celu ochrony południowych granic ziemi pskowskiej. Pierwsze wzmianki o kamiennej twierdzy na wyspie na rzece Wielikiej pojawiły się w ruskim latopisie z 1341 roku. W 1501 roku miasto zostało zdobyte i zniszczone przez wojska inflanckiej gałęzi zakonu krzyżackiego. W czasie wojen inflanckich Ostrow był bazą wojsk rosyjskich. W 1581 roku miasto zajęły wojska polskie pod dowództwem Jana Zamoyskiego. W 1582 roku, po podpisaniu rozejmu w Jamie Zapolskim, miejscowość wróciła pod władanie Rosji. W 1777 roku Ostrow otrzymał status miasta powiatowego namiestnictwa pskowskiego (od 1796 roku – guberni pskowskiej). W 1781 roku miasto otrzymało herb. W tym czasie było ważnym ośrodkiem handlowym specjalizującym się w eksporcie lnu. Pod koniec XIX wieku miasto stało jednym z najbardziej rozwiniętych gospodarczo miast ziemi pskowskiej, wytwarzając dużą część rosyjskich materiałów eksportowych. W 1853 roku ukończono budowę mostu wiszącego przez rzekę Wieliką. W 1859 roku do miasta doprowadzono linię kolejową. Ostrow został poważnie zniszczony w czasie II wojny światowej. Od 6 lipca 1941 roku do 21 lipca 1944 roku zajęty był przez wojska niemieckie.

</doc>
<doc id="2017413" url="https://pl.wikipedia.org/wiki?curid=2017413" title="Arsienij Najdionow">
Arsienij Najdionow

Arsienij Judiljewicz Najdionow (ros. Арсений Юдильевич Найдёнов; ur. 12 sierpnia 1941 w Ałma-Acie, Kazachska SRR, zm. 7 czerwca 2010 w Soczi) – rosyjski piłkarz pochodzenia żydowskiego, grający na pozycji pomocnika, trener piłkarski. Urodził się jako Arsienij Rozman, ale po tym jak się ożenił przyjął nazwisko żony – Najdionow.
Kariera piłkarska.
Kariera klubowa.
Urodzony w pociągu do Kazachstanu, dokąd była ewakuowana jego matka. W 1943 rodzina wróciła do wyzwolonego Kijowa, w którym rozpoczął grać w piłkę nożną w podwórkowych drużynach. Potem rozpoczął karierę piłkarską w kijowskich zespołach SKA i Arsenał. Również występował w klubach Spartak Andiżan i Dünamo Tallinn. Wcześniej zakończył karierę piłkarską w ukraińskim zespole Łokomotyw Konotop przez kontuzję kolana.
Kariera trenerska.
Po zakończeniu kariery piłkarskiej studiował w Instytucie Kultury Fizycznej i Sportu w Kijowie. W 1965 został wybrany na głównego trenera klubu Eniergija Czeboksary. Potem pracował z klubami z niższych lig ZSRR – Szachtior Temyrtau, Szachtior Karaganda, Gorniak Rajczychinsk, Maszinostroitiel Psków, Stroitiel Syktywkar, Wułkan Pietropawłowsk Kamczacki, Sachalin Jużnosachalińsk, Zwiezda Perm, Cemient Noworosyjsk, Kolhozçi Aszchabad, Cemient Noworosyjsk i Kuzbass Kemerowo. W 1991 został zaproszony przez burmistrza miasta Soczi na stanowisko głównego trenera miejscowego klubu Żemczużyna. Doprowadził klub w 1992 do awansu do Wysszej Ligi, w której występował do 1999. Kiedy przeszedł trenować Lokomotiw Niżny Nowogród, klub z Soczi spadł do Pierwszej Ligi. W 2000 powrócił do Żemczużyny aby ratować klub, ale było za późno. Bez sponsorów klub trzy lata jeszcze występował we Wtoroj Dywizji, po czym został rozformowany. W 2005 prowadził studencką reprezentację Rosji oraz SKA Rostów nad Donem. Następnie trenował reprezentację JuRGUES (Południowo-Rosyjski Państwowy Uniwersytet Ekonomiki i Serwisu) Buriewiestnik-JuRGUES Szachty. W 2007 objął stanowisko głównego trenera oraz najpierw wiceprezesa, a potem prezesa odrodzonego klubu Żemczużyna. 7 czerwca 2010 po ciężkiej chorobie zmarł.

</doc>
<doc id="2017414" url="https://pl.wikipedia.org/wiki?curid=2017414" title="Skórka (przystanek kolejowy)">
Skórka (przystanek kolejowy)

Skórka - przystanek kolejowy, położony w Skórce w północnej Wielkopolsce. Stacja znajduje się przy strategicznie ważnej do 1945 roku magistrali kolejowej Berlin-Królewiec (tzw. Ostbahn).
W roku 2017 przystanek obsługiwał 0–9 pasażerów na dobę.

</doc>
<doc id="2017421" url="https://pl.wikipedia.org/wiki?curid=2017421" title="NGC 5189">
NGC 5189

NGC 5189 (również Spiralna mgławica planetarna, Gum 47 lub IC 4274) – mgławica planetarna położona w gwiazdozbiorze Muchy w odległości około 1800 lat świetlnych od Ziemi. Została odkryta 1 lipca 1826 roku przez Jamesa Dunlopa.
NGC 5189 widziana przez teleskop ma kształt litery "S", przypominając galaktykę spiralną. Jej rozmiary kątowe na niebie wynoszą 2,33′ × 2,33′.

</doc>
<doc id="2017423" url="https://pl.wikipedia.org/wiki?curid=2017423" title="OWSZ">
OWSZ



</doc>
<doc id="2017424" url="https://pl.wikipedia.org/wiki?curid=2017424" title="OSZ">
OSZ



</doc>
<doc id="2017426" url="https://pl.wikipedia.org/wiki?curid=2017426" title="Ulica Leszno w Warszawie">
Ulica Leszno w Warszawie

Ulica Leszno – ulica w warszawskiej dzielnicy Wola. 
Historia.
Pierwotnie trakt biegnący z Warszawy do Błonia.
Nazwa ulicy pochodzi od jurydyki Leszno założonej 8 stycznia 1648 roku przez podskarbiego wielkiego koronnego Bogusława Leszczyńskiego ze swoim stryjem kanclerzem wielkim koronnym Janem Leszczyńskim. Nazwa jurydyki wywodzi się od nazwisk jej założycieli. Na Lesznie osiedlała się głównie ludność wyznania ewangelickiego, przybyła z Leszna.
Od 1897 pod nr 58 znajdowała się centrala warszawskiego pogotowia ratunkowego.
Podczas II wojny światowej nazwę ulicy zmieniono na "Gerichtstraße" (od znajdujących się pod nr 53/55 budynku Sądów).
W listopadzie 1940 ulica aż do ulicy Żelaznej znalazła się w obrębie getta warszawskiego. Po wojnie wschodnia i środkowa część ulicy Leszno stała się częścią Trasy W-Z i nadano jej nazwę alei Świerczewskiego (obecnie alei „Solidarności”). Historyczną nazwę zachował jedynie zachodni odcinek ulicy (od al. „Solidarności” do ul. Młynarskiej).
W latach 60. XX wieku ulicę przebudowano na dwujezdniową. Od ulicy Okopowej do Karolkowej nową jezdnię dobudowano po stronie północnej, a na dalszym odcinku – po południowej.

</doc>
<doc id="2017428" url="https://pl.wikipedia.org/wiki?curid=2017428" title="Olsztyńska Szkoła Zarządzania">
Olsztyńska Szkoła Zarządzania



</doc>
<doc id="2017429" url="https://pl.wikipedia.org/wiki?curid=2017429" title="Olsztyńska Szkoła Zarządzania i Administracji">
Olsztyńska Szkoła Zarządzania i Administracji



</doc>
<doc id="2017433" url="https://pl.wikipedia.org/wiki?curid=2017433" title="Iwan Swiszczow">
Iwan Swiszczow

Iwan Siergiejewicz Swiszczow, ros. Иван Сергеевич Свищов (ur. w 1875 r., zm. 22 czerwca 1973 r. w Los Angeles) – rosyjski wojskowy (generał), emigracyjny wykładowca wojskowy i działacz kombatancki, wykładowca w Szkole Oficerskiej ROA pod koniec II wojny światowej
Ukończył szkołę rolniczą w Kursku, potem szkołę wojskowo-topograficzną, zaś w 1905 r. wydział geodezyjny nikołajewskiej akademii wojskowej. Prowadził prace geodezyjne w różnych częściach Rosji. Od 1907 r. wykładał w szkole wojskowo-topograficznej. Został profesorem politechniki. Od 1912 r. był w stopniu pułkownika zastępcą szefa oddziału geodezyjnego wydziału głównego sztabu generalnego armii rosyjskiej. W 1917 r. awansował do stopnia generała majora. W 1918 r. wstąpił do Armii Ochotniczej. Znalazł się w rezerwie oficerskiej. Jednocześnie został profesorem politechniki w Jekaterynodarze. W listopadzie 1920 r. wraz z wojskami rosyjskimi był ewakuowany z Krymu do Gallipoli. Na emigracji zamieszkał w Królestwie SHS, gdzie został szefem naukowego oddziału instytutu wojskowo-geograficznego. Jednocześnie prowadził w Belgradzie kursy rolnicze dla rosyjskich emigrantów. W latach 30. wykładał na wyższych kursach wojskowo-naukowych gen. Nikołaja N. Gołowina. Był też przewodniczącym Stowarzyszenia Oficerów Korpusu Wojskowych Topografów. Podczas II wojny światowej przyjechał do Niemiec, zostając w 1944 r. wykładowcą topografii w Szkole Oficerskiej ROA. Po zakończeniu wojny wyemigrował do USA. W Los Angeles stanął na czele Komitetu Pomocy Rosyjskim Inwalidom Wojskowym.

</doc>
<doc id="2017434" url="https://pl.wikipedia.org/wiki?curid=2017434" title="Brita">
Brita



</doc>
<doc id="2017436" url="https://pl.wikipedia.org/wiki?curid=2017436" title="Punia Halama">
Punia Halama

Punia Halama, właśc. Alicja Halama (ur. 16 lipca 1912 w Lublinie, zm. 13 lipca 1998 w Londynie) – polska tancerka i aktorka rewiowa.
Życiorys.
Była córką tancerki Marty Cegielskiej i muzyka Stanisława Halamy, siostrą Lody Halamy i Zizi Halamy.
Do lat 30. XX wieku występowała wraz z trzema siostrami i matką w zespole tanecznym Siostry Halama. Występowała głównie w warszawskich teatrach rewiowych.
Poślubiła podpułkownika kawalerii Jerzego Bardzińskiego (1893-1933), z którym miała syna. Po śmierci pierwszego męża poślubiła Czesława Konarskiego.
Ostatnie lata swojego życia spędziła w Londynie. 
Została pochowana w grobie rodzinnym na cmentarzu Powązkowskim w Warszawie (kwatera 257a /1/13)

</doc>
<doc id="2017441" url="https://pl.wikipedia.org/wiki?curid=2017441" title="Hatten (Niemcy)">
Hatten (Niemcy)

Hatten – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Oldenburg.
Współpraca.
Miejscowości partnerskie:

</doc>
<doc id="2017450" url="https://pl.wikipedia.org/wiki?curid=2017450" title="Ewokacja">
Ewokacja



</doc>
<doc id="2017453" url="https://pl.wikipedia.org/wiki?curid=2017453" title="Gmina zbiorowa Harpstedt">
Gmina zbiorowa Harpstedt

Gmina zbiorowa Harpstedt (niem. "Samtgemeinde Harpstedt") – gmina zbiorowa położona w niemieckim kraju związkowym Dolna Saksonia, w powiecie Oldenburg. Siedziba administracji gminy zbiorowej znajduje się w mieście Harpstedt.
Podział administracyjny.
Do gminy zbiorowej Harpstedt należy osiem gmin, w tym jedno miasto "(Flecken)":

</doc>
<doc id="2017456" url="https://pl.wikipedia.org/wiki?curid=2017456" title="Dziennik rozbiórki">
Dziennik rozbiórki

Dziennik rozbiórki – przed 27 stycznia 2023 r. urzędowy dokument przebiegu robót budowlanych polegających na rozbiórce określonego obiektu budowlanego oraz zdarzeń i okoliczności zachodzących w toku wykonywania tych robót, co określone było w art. 45 ust. 1 Prawa budowlanego. Dziennik rozbiórki był więc w swej istocie tym samym co dziennik budowy, ale dla robót budowlanych polegających na rozbiórce obiektu. Dokumentował on więc inną, ostatnią fazę istnienia danego obiektu budowlanego:
Do dziennika rozbiórki stosowano odpowiednio przepisy prawa dotyczące dziennika budowy (art. 45 ust. 9), np. w zakresie założenia dziennika, jego formatu, osób uprawnionych do dokonywania wpisów w dzienniku, sposobie przechowywania itp.. Od 27 stycznia 2023 r. również w przypadku rozbiórki prowadzi się dziennik budowy.

</doc>
<doc id="2017457" url="https://pl.wikipedia.org/wiki?curid=2017457" title="Beckeln">
Beckeln

Beckeln – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017458" url="https://pl.wikipedia.org/wiki?curid=2017458" title="Colnrade">
Colnrade

Colnrade – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017459" url="https://pl.wikipedia.org/wiki?curid=2017459" title="IC 4274">
IC 4274



</doc>
<doc id="2017460" url="https://pl.wikipedia.org/wiki?curid=2017460" title="Ewokacja (prawo)">
Ewokacja (prawo)

Ewokacja – uprawnienie monarchy do przekazania każdej sprawy innemu sądowi. Występowała m.in. we Francji a także Rzeszy Niemieckiej.

</doc>
<doc id="2017461" url="https://pl.wikipedia.org/wiki?curid=2017461" title="Ewa Jasiewicz">
Ewa Jasiewicz

Ewa Jasiewicz (ur. w 1978 w Londynie) – brytyjska dziennikarka polskiego pochodzenia, działaczka na rzecz obrony praw człowieka.
Urodziła się w rodzinie polskich emigrantów z armii Andersa. Ukończyła antropologię w Goldsmith College, obecnie zajmuje się działalnością społeczną i dziennikarstwem jako wolny strzelec. Była jedną z nielicznych zachodnich dziennikarek obecnych w Strefie Gazy podczas izraelskiego ataku na przełomie lat 2008 i 2009, znanego pod nazwą „Płynny ołów”. Jej reportaże z Iraku i Palestyny ukazywały się m.in. w "Guardianie", "The Daily Telegraph", "The Independent" i "Le Monde Diplomatique". Brała udział w konwoju do Strefy Gazy z pomocą humanitarną zaatakowanym 31 maja 2010 r. przez izraelskich komandosów, w którym zginęło dziewięciu działaczy na rzecz obrony praw człowieka, a około 20 zostało rannych. Jest autorką książki „Podpalić Gazę”.

</doc>
<doc id="2017462" url="https://pl.wikipedia.org/wiki?curid=2017462" title="Dünsen">
Dünsen

Dünsen – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017463" url="https://pl.wikipedia.org/wiki?curid=2017463" title="Duensen">
Duensen



</doc>
<doc id="2017465" url="https://pl.wikipedia.org/wiki?curid=2017465" title="Groß Ippener">
Groß Ippener

Groß Ippener – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017466" url="https://pl.wikipedia.org/wiki?curid=2017466" title="Gross Ippener">
Gross Ippener



</doc>
<doc id="2017469" url="https://pl.wikipedia.org/wiki?curid=2017469" title="Kirchseelte">
Kirchseelte

Kirchseelte – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017470" url="https://pl.wikipedia.org/wiki?curid=2017470" title="Metropolia Marsylii">
Metropolia Marsylii

Metropolia Marsylii – metropolia Kościoła rzymskokatolickiego w południowej Francji. Powstała podczas ostatniej reformy administracyjnej Kościoła francuskiego, w grudniu 2002 roku. Obejmuje trzy archidiecezje i pięć diecezji. Od 2019 godność metropolity sprawuje abp Jean-Marc Noël Aveline. Najważniejszą świątynią jest archikatedra Sainte-Marie-Majeure w Marsylii.
W skład metropolii wchodzą:

</doc>
<doc id="2017471" url="https://pl.wikipedia.org/wiki?curid=2017471" title="Prinzhöfte">
Prinzhöfte

Prinzhöfte – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017472" url="https://pl.wikipedia.org/wiki?curid=2017472" title="Prinzhoefte">
Prinzhoefte



</doc>
<doc id="2017474" url="https://pl.wikipedia.org/wiki?curid=2017474" title="Archidiecezja Marsylii">
Archidiecezja Marsylii

Archidiecezja Marsylii – starożytna archidiecezja Kościoła rzymskokatolickiego w południowej Francji. Biskupstwo Marsylii sięga I wieku. Stanowiła, obok Arles, kolebkę Rytu gallikańskiego. Na początku XIX w. na 20 lat została zlikwidowana (1801-1822). W 1948 została podniesiona do rangi archidiecezji, jednak jej arcybiskup nie uzyskał wówczas statusu metropolity. Stało się tak dopiero w 2002 roku, kiedy w ramach reorganizacji Kościoła francuskiego utworzona została metropolia Marsylii. Arcybiskupem metropolitą Marsylii jest obecnie arcybiskup Jean-Marc Aveline.

</doc>
<doc id="2017477" url="https://pl.wikipedia.org/wiki?curid=2017477" title="Mięsień prostownik grzbietu">
Mięsień prostownik grzbietu

Mięsień prostownik grzbietu (łac. "musculus erector spinae") – parzysty mięsień czworonogów, zaliczany do mięśni nadosiowych.
Mięsień ten u ssaków bierze początek na kości krzyżowej, grzebieniu biodrowym, wyrostkach kolczystych kręgów lędźwiowych i wewnętrznej stronie powięzi lędźwiowo-piersiowej. Dalej dzieli się na dwa pasma: mięsień najdłuższy oraz położony bardziej bocznie mięsień biodrowo-żebrowy. Z tej samej masy wyodrębnia się również u części gatunków mięsień kolcowy. Prostownik grzbietu jako mięsień najdłuższy sięga aż do podstawy czaszki, a jako mięsień biodrowo-żebrowy do kręgów szyjnych.

</doc>
<doc id="2017485" url="https://pl.wikipedia.org/wiki?curid=2017485" title="Alicja Halama">
Alicja Halama



</doc>
<doc id="2017492" url="https://pl.wikipedia.org/wiki?curid=2017492" title="C/2009 R1 (McNaught)">
C/2009 R1 (McNaught)

C/2009 R1 (McNaught) – kometa jednopojawieniowa, najprawdopodobniej pochodząca spoza Układu Słonecznego. 
Odkrycie.
Kometa została odkryta 9 września 2009 roku przez Roberta McNaughta ("Siding Spring Observatory", Australia). W nazwie znajduje się zatem nazwisko odkrywcy.
Orbita komety i właściwości fizyczne.
Orbita komety C/2009 R1 (McNaught) ma kształt hiperboli o mimośrodzie 1,0004. Jej peryhelium znajduje się w odległości 0,4 j.a., a nachylenie do ekliptyki to wartość 77,03˚.
Jądro tej komety ma rozmiary kilku-kilkunastu km.
Obserwacje komety.
Od połowy czerwca do pierwszych dni lipca 2010 roku kometa ta była widoczna gołym okiem. Na sferze niebieskiej znajdowała się jednak dość blisko Słońca, co znacząco utrudniało obserwacje.

</doc>
<doc id="2017495" url="https://pl.wikipedia.org/wiki?curid=2017495" title="Miara Dieudonné'a">
Miara Dieudonné'a



</doc>
<doc id="2017500" url="https://pl.wikipedia.org/wiki?curid=2017500" title="Elektromonter pomiarów">
Elektromonter pomiarów

Elektromonter pomiarów – pracownik, który wykonuje pomiary i nastawy aparatury kontrolno-pomiarowej na rozdzielniach niskiego, średniego i wysokiego napięcia.
Ponadto może się zajmować wykonywaniem pomiarów wszystkich wartości elektrycznych, takich jak: prąd, napięcie, moc, wartości izolacji, oporności itp. Może wykonywać pomiary stanu izolacji kabli energetycznych, wytrzymałości na przebicie. Lokalizuje miejsca uszkodzenia kabli energetycznych, teleinformatycznych. Wykonuje pomiary transformatorów, przekładników napięciowych, prądowych przekształtników prąd-napięcie i wielu innych urządzeń służących do odczytu wartości nieelektrycznych za pomocą przyrządów elektrycznych lub cyfrowych.

</doc>
<doc id="2017514" url="https://pl.wikipedia.org/wiki?curid=2017514" title="Hakuouki Shinsengumi Kitan">
Hakuouki Shinsengumi Kitan



</doc>
<doc id="2017517" url="https://pl.wikipedia.org/wiki?curid=2017517" title="Herve Flandin">
Herve Flandin



</doc>
<doc id="2017520" url="https://pl.wikipedia.org/wiki?curid=2017520" title="Granica chińsko-nepalska">
Granica chińsko-nepalska

Granica chińsko-nepalska – granica międzypaństwowa dzieląca terytoria Chin i Nepalu, istniejąca od 1950 roku, ciągnąca się na długości 1236 km, wzdłuż łańcucha Himalajów.
Przebieg.
Granica przebiega z północnego wschodu na południowy zachód, wzdłuż łańcucha gór Himalajów. Jednym ze szczytów położonych w jej przebiegu jest najwyższa góra świata, Mount Everest.
Historia.
Przed rokiem 1950 Nepal nie graniczył z Chinami, lecz z państwem tybetańskim. Po zajęciu tego kraju przez wojska chińskie powstała obecna granica.

</doc>
<doc id="2017521" url="https://pl.wikipedia.org/wiki?curid=2017521" title="Huzar (film)">
Huzar (film)

Huzar (fr. "Le hussard sur le toit") – francuski film przygodowy z 1995 roku w reżyserii Jean-Paula Rappeneau. Adaptacja powieści Jeana Giono pt. "Huzar na dachu".
Treść.
Rok 1832. Angelo Pardi, młody Piemontczyk i pułkownik huzarów ścigany przez austriackich szpiegów ucieka do Francji. W południowej części tego kraju trwa zaraza, a mieszkańcy obwiniają cudzoziemców o jej roznoszenie. By uniknąć linczu, Angelo chroni się w opuszczonym domu, gdzie jak się okazuje chroni się także młoda arystokratka Pauline de Theus. Angelo szybko zakochuje się w niej. Okazuje się, że kobieta poszukuje męża na objętym zarazą obszarze. Angelo postanawia jej pomóc.

</doc>
<doc id="2017522" url="https://pl.wikipedia.org/wiki?curid=2017522" title="Incydent Ikedaya">
Incydent Ikedaya



</doc>
<doc id="2017526" url="https://pl.wikipedia.org/wiki?curid=2017526" title="Prowincja Wniebowzięcia NMP Zakonu Braci Mniejszych w Katowicach">
Prowincja Wniebowzięcia NMP Zakonu Braci Mniejszych w Katowicach



</doc>
<doc id="2017528" url="https://pl.wikipedia.org/wiki?curid=2017528" title="Raghu Romeo">
Raghu Romeo

Raghu Romeo – indyjska komedia romantyczna z 2003, debiut znanego w Indiach aktora niezależnego i popularnego kina Rajat Kapoora ("Mixed Doubles"). W rolach głównych Vijay Raaz, Saddiya Siddiqui, Maria Goretti i Saurabh Shukla. Ten film w formie pastiszu komedii romantycznej i thrillera pokazuje bohatera żyjącego na pograniczu fikcji i realności. Woli on życie marzeniami dostarczanymi przez TV od realizmu przemakającego dachu i poniżenia w pracy. Nie zauważając jednak prawdziwej miłości. W filmie komicznie pokazany obraz świata filmowego narażony na zabójstwa mafijne w przypadku niepoddania się wymuszeniom. Tłem historii jest Mumbaj.
Fabuła.
Raghu (Vijay Raaz) pracuje w lokalu. Popychany przez wszystkich, marnie opłacany, lekceważony. W domu pod przeciekającym w czas monsunu dachem Raghu znika jak urzeczony wpatrując się w ekran telewizora, zakochany w bohaterce z serialu. Nie zauważając troski, jaką mu okazuje tancerka z lokalu (Sadiya Saddique). Zakochany w niej gangster daje mu prace szofera. Raghu w swej niewinności nie wie, że wozi ... pomagając mu zabijać na zlecenie. Do chwili, gdy ofiara zamachu ma stać się aktorka grająca jego ukochaną. Aby uchronić ją od kolejnych prób zabójstwa, Raghu porywają uwożąc na wieś...

</doc>
<doc id="2017530" url="https://pl.wikipedia.org/wiki?curid=2017530" title="Parafia MB Nieustającej Pomocy w Wierzchowiskach Drugich">
Parafia MB Nieustającej Pomocy w Wierzchowiskach Drugich



</doc>
<doc id="2017531" url="https://pl.wikipedia.org/wiki?curid=2017531" title="Parafia MB Wspomożenia Wiernych w Piłatce">
Parafia MB Wspomożenia Wiernych w Piłatce



</doc>
<doc id="2017532" url="https://pl.wikipedia.org/wiki?curid=2017532" title="Parafia MB Częstochowskiej w Czarnej Wodzie">
Parafia MB Częstochowskiej w Czarnej Wodzie



</doc>
<doc id="2017535" url="https://pl.wikipedia.org/wiki?curid=2017535" title="Parafia Wniebowzięcia NMP w Zdziłowicach Czwartych">
Parafia Wniebowzięcia NMP w Zdziłowicach Czwartych



</doc>
<doc id="2017536" url="https://pl.wikipedia.org/wiki?curid=2017536" title="Parafia Narodzenia NMP w Otroczy">
Parafia Narodzenia NMP w Otroczy



</doc>
<doc id="2017537" url="https://pl.wikipedia.org/wiki?curid=2017537" title="Parafia Wniebowzięcia NMP w Potoku-Stanach">
Parafia Wniebowzięcia NMP w Potoku-Stanach



</doc>
<doc id="2017538" url="https://pl.wikipedia.org/wiki?curid=2017538" title="Maria Edgeworth">
Maria Edgeworth

Maria Edgeworth (ur. 1 stycznia 1767, zm. 22 maja 1849) - powieściopisarka pochodzenia angielsko-irlandzkiego, także autorka tekstów dla dzieci. Urodzona w Black Bourton, wsi w angielskim hrabstwie Oxfordshire. W swoich dziełach szczególnie upodobała sobie temat życia w Irlandii.
W roku 1782 przeprowadziła się wraz z rodziną do Irlandii, gdzie wraz z siostrą pomagały ojcu w zarządzaniu posiadłością, co umożliwiło pisarce zdobycie wiedzy o irlandzkim chłopstwie, która była fundamentem jej późniejszych dzieł. Młoda Maria była zachęcana do tworzenia przez rodzinę, stanowiącą dla niej także zarówno inspirację, jak i grupę pierwszych czytelników.
Autorka za swoją twórczość była poważana m.in. przez Waltera Scotta oraz Jane Austen. Jej ojcem był konstruktor Richard Lovell Edgeworth.

</doc>
<doc id="2017540" url="https://pl.wikipedia.org/wiki?curid=2017540" title="Parafia Wniebowzięcia NMP w Stoczku Łukowskim">
Parafia Wniebowzięcia NMP w Stoczku Łukowskim



</doc>
<doc id="2017541" url="https://pl.wikipedia.org/wiki?curid=2017541" title="Parafia Wniebowzięcia NMP w Krzczonowie">
Parafia Wniebowzięcia NMP w Krzczonowie



</doc>
<doc id="2017543" url="https://pl.wikipedia.org/wiki?curid=2017543" title="Parafia NMP Matki Kościoła w Kosarzewie">
Parafia NMP Matki Kościoła w Kosarzewie



</doc>
<doc id="2017544" url="https://pl.wikipedia.org/wiki?curid=2017544" title="Parafia Świętej Trójcy i NMP Różańcowej w Byczynie">
Parafia Świętej Trójcy i NMP Różańcowej w Byczynie



</doc>
<doc id="2017546" url="https://pl.wikipedia.org/wiki?curid=2017546" title="Parafia Wniebowzięcia NMP w Brańsku">
Parafia Wniebowzięcia NMP w Brańsku



</doc>
<doc id="2017547" url="https://pl.wikipedia.org/wiki?curid=2017547" title="Żorska Orkiestra Rozrywkowa">
Żorska Orkiestra Rozrywkowa

Żorska Orkiestra Rozrywkowa - założony w Żorach w styczniu 2003 roku przez Lothara Dziwoki zespół muzyczny grający jazz, złożony z młodych muzyków związanych z miastem, głównie jego dawnych uczniów z Wydziału Jazzu i Muzyki Rozrywkowej Akademii Muzycznej w Katowicach.
Zespół gra głównie standardy Duke'a Ellingtona, Louisa Armstronga, Counta Basiego oraz innych kompozytorów jazzowych.

</doc>
<doc id="2017548" url="https://pl.wikipedia.org/wiki?curid=2017548" title="Parafia Wniebowzięcia NMP w Ćmielowie">
Parafia Wniebowzięcia NMP w Ćmielowie



</doc>
<doc id="2017549" url="https://pl.wikipedia.org/wiki?curid=2017549" title="Parafia Narodzenia NMP w Oleszycach">
Parafia Narodzenia NMP w Oleszycach



</doc>
<doc id="2017554" url="https://pl.wikipedia.org/wiki?curid=2017554" title="Jeremias Gotthelf">
Jeremias Gotthelf

Jeremias Gotthelf (ur. 4 października 1797, zm. 22 października 1854) – pisarz szwajcarski piszący w języku niemieckim.
W swojej twórczości inspirację czerpał z życia wsi. Ukazywał świat chłopów, patriarcharny i zagrożony wpływem cywilizacji miejskiej. Był autorem m.in. powieści "Der Bauernspiegel oder Lebensgeschichte des Jeremias Gotthelf" (1837), "Uli der Knecht" (1846) oraz "Uri der Pächter" (1849). Największą popularność przyniosło mu opowiadania "Czarny pająk" (1842, polskie wydanie w antologii pod tym tytułem z 1976). Utwór ten utrzymany jest w poetyce romantycznej opowieści grozy o cechach moralistycznej przypowieści.

</doc>
<doc id="2017556" url="https://pl.wikipedia.org/wiki?curid=2017556" title="Easy Jazz Festival">
Easy Jazz Festival

Easy Jazz Festival - organizowany od 2006 roku w Żorach polski festiwal jazzowy.
Festiwal istnieje od 2006 roku, gdy wymyślił go i zajął się organizacją Lothar Dziwoki, puzonista, aranżer i dyrygent oraz wykładowca na Wydziale Jazzu i Muzyki Rozrywkowej Akademii Muzycznej w Katowicach. Festiwal zajmuje się promocją muzyki jazzowej, przedstawieniami różnych stylów w tym gatunku muzycznym oraz promocją młodych, polskich muzyków i twórców jazzowych, obok których występują także uznane gwiazdy.

</doc>
<doc id="2017561" url="https://pl.wikipedia.org/wiki?curid=2017561" title="Aleksandra Polewska">
Aleksandra Polewska

Aleksandra Polewska (ur. 17 czerwca 1974 w Koninie) – polska pisarka i publicystka.
Autorka książek dla dzieci i dorosłych (współpracuje z wydawnictwami „Rafael”, „Czerwony Konik”, „Apostolicum”, „Wydawnictwem Ojców Franciszkanów”, "MAWI") oraz publikacji prasowych krajowych i zagranicznych („Przewodnik Katolicki”, „Niedziela”, „Opiekun”, „W drodze”, „Polska The Times”, „Modny Kraków”, „Dobre Książki”, „Życie Uniwersyteckie”, „Dlaczego?”, „Ład Boży”, „Niedziela w Chicago”, „Orione.pl”, etc.).
Absolwentka i doktorantka Wydziału Prawa i Administracji na Uniwersytecie im. Adama Mickiewicza w Poznaniu oraz studiów podyplomowych z zakresu dziennikarstwa Wydziału Nauk Politycznych i Dziennikarstwa UAM w Poznaniu.
Publikacje.
Inne

</doc>
<doc id="2017565" url="https://pl.wikipedia.org/wiki?curid=2017565" title="Robert Stuart Fitzgerald">
Robert Stuart Fitzgerald

Robert Stuart Fitzgerald (ur. 12 października 1910 w Springfield, zm. 16 stycznia 1985 w Hamden) − amerykański poeta i krytyk literacki, tłumacz dzieł starożytnych klasyków. Przekładał z łaciny i greki. Stworzył też kilka tomów własnej poezji.
Życiorys.
Robert Fitzgerald przyszedł na świat w Springfield w stanie Illinois w USA. Uczęszczał do szkoły w niedużym Wallingford, a następnie rozpoczął studia na uniwersytecie w Harvardzie. Wtedy też w latach 1929 i 1931 ukazały się jego wiersze na łamach prestiżowego magazynu Poetry. Po ukończeniu studiów pracował jako reporter dla New York Herald Tribune, skąd po roku przeniósł się do Time, na łamach którego pisał przez kilka następnych lat.
W czasie II Wojny Światowej Fitzgerald służył w amerykańskiej marynarce wojennej na Guam i w Pearl Harbor.
Fitzgerald jest znany jako jeden z najciekawszych tłumaczy na język angielski. Dzieła literatury antycznej przez niego wydane cechują się szczególną, charakterystyczną dla tego autora poetyckością. Był trzykrotnie żonaty. Jego syn Benedict jest scenarzystą filmowym.

</doc>
<doc id="2017567" url="https://pl.wikipedia.org/wiki?curid=2017567" title="Lothar Dziwoki">
Lothar Dziwoki

Lothar Dziwoki (ur. 12 lipca 1942 w Radlinie, zm. 10 listopada 2019 w Żorach) − polski muzyk jazzowy, puzonista, wokalista, aranżer, dyrygent, bandlider, pedagog. Absolwent Wydział Jazzu i Muzyki Rozrywkowej Akademii Muzycznej im. Karola Szymanowskiego w Katowicach.
Historia.
Uczeń Państwowej Szkoły Muzycznej I stopnia im. Mieczysława Karłowicza w Katowicach i Państwowej Szkoły Muzycznej II stopnia im. Karola i Antoniego Szafranków w Rybniku. Debiutował w zespole Czesława Gawlika w którym grał m.in. z Adamem Makowiczem. Formacja odnosiła sukcesy, wygrywając przeglądy zespołów, m.in. w Warszawie i Płocku. 
Absolwent (tytuł magistra sztuki), a następnie wykładowca na Wydziale Jazzu i Muzyki Rozrywkowej Akademii Muzycznej im. Karola Szymanowskiego w Katowicach. Jako student grał w sekcji puzonów Big Bandu Katowice pod batutą Andrzeja Zubka, a następnie Zbigniewa Kalemby. Z uczelnianym big-bandem zdobywał nagrody na festiwalach: Jazz nad Odrą we Wrocławiu w 1974 roku (wyróżnienie), w 1975 (II miejsce) i 1976 (I miejsce), występował m.in. na Jazz Jamboree, a w 1978 roku na Sacramento Music Festival w Stanach Zjednoczonych i nagrał wydany w serii "Polish Jazz" album "Music For My Friends" (vol. 52). 
W latach 70. XX w. współpracował również z katowicką Orkiestrą Rozrywkową PRiTV pod dyr. Jerzego Miliana. Był siedmiokrotnym uczestnikiem Jazz Jamboree w Warszawie, m.in., jako członek zespołu Czesława Gawlika, High Society Band (zdobywca "Złotej Tarki" dla najlepszego zespołu jazzu tradycyjnego w 1971), czy Big Bandu Katowice. Występował na festiwalach w Pradze, Přerov, Budapeszcie, Sofii (brązowy medal zdobyty na Międzynarodowym Festiwalu Młodzieży i Studentów w 1968 roku), Oslo, Norymberdze, Wiedniu, Tokio oraz San Francisco.
Poprowadził pierwszą w Polsce klasę puzonu. Przez 17 lat pracy na uczelni (z przerwami) wykształcił wielu muzyków, min. Bronisława Dużego, Grzegorza Nagórskiego (obecny prowadzący zajęcia klasy puzonu), czy Romana Syrka. W okresie pracy w Akademii Muzycznej podjął się także pracy, jako muzyk grający na statkach pasażerskich, gdzie zetknął się ze światowymi gwiazdami filmu, takimi jak: Ginger Rogers, Rita Moreno, Omar Sharif, a także z podróżnikiem Jacques'em-Yves Cousteau, czy astronautą Johnem Glennem. Po ostatnim powrocie z wojaży zagranicznych osiadł w Żorach, miejscowości z której pochodzi jego żona. 
Był założycielem Lotharsów i Żorskiej Orkiestry Rozrywkowej, gdzie występują jego synowie Daniel i Dawid, a także pomysłodawcą, twórcą i dyrektorem artystycznym żorskiego Easy Jazz Festivalu. W 2005 roku otrzymał Wojewódzką Nagrodę "Złotej Superaty" za wybitne osiągnięcia w upowszechnianiu kultury i sztuki. W roku 2011 został uhonorowany nagrodą "Phoenix Sariensis 2010". W 2013 roku brał udział w dniach śląskich w Brukseli. W 2015 roku otrzymał nagrodę Prezydenta Miasta Żory za osiągnięcia w dziedzinie twórczości artystycznej.
W 2017 roku, w żorskim kinie na Starówce 75-letni Lothar Dziwoki świętował 55-lecie pracy artystycznej. Muzyk zmarł 10 listopada 2019 roku. 

</doc>
<doc id="2017568" url="https://pl.wikipedia.org/wiki?curid=2017568" title="Augmentacja (medycyna)">
Augmentacja (medycyna)

Augmentacja – pojęcie stosowane w kardiologii i stomatologii, w odmiennych znaczeniach.
W kardiologii.
Oznacza zwiększenie wartości ciśnienia w głównych tętnicach spowodowane przez falę zwrotną ("eng. reflection wave"). Ciśnienie augmentacji (w mmHg) oznacza przyrost ciśnienia w tętnicach spowodowany przez falę zwrotną.
Jest to jedna z wartości jaką otrzymujemy w wyniku analizy fali pulsu
W stomatologii.
Augmentacja kości jest zabiegiem wykonywanym najczęściej przed leczeniem implantoprotetycznym. Polega na wypełnieniu ubytków kości wyrostka zębodołowego i pozwala na zwiększenie grubości i wysokości wyrostka zębodołowego poprzez wytworzenie naturalnej tkanki kostnej.

</doc>
<doc id="2017576" url="https://pl.wikipedia.org/wiki?curid=2017576" title="Brenta (stacja metra)">
Brenta (stacja metra)

Brenta – stacja metra w Mediolanie, na linii M3. Znajduje się na viale Brenta, w Mediolanie i zlokalizowana jest pomiędzy stacjami Lodi T.I.B.B. i Corvetto. Została otwarta w 1991.

</doc>
<doc id="2017578" url="https://pl.wikipedia.org/wiki?curid=2017578" title="Corvetto">
Corvetto

Corvetto – stacja metra w Mediolanie, na linii M3. Znajduje się na viale Brenta, w Mediolanie i zlokalizowana jest pomiędzy stacjami Brenta i Porto di Mare. Została otwarta w 1991

</doc>
<doc id="2017580" url="https://pl.wikipedia.org/wiki?curid=2017580" title="Skrivanek">
Skrivanek

Skrivanek – firma tłumaczeniowa i szkoła językowa. Została założona w Czechach w 1994 roku. Obecnie ma ponad 50 biur w 17 krajach i zatrudnia 300 pracowników i 8000 współpracowników. Siedziba główna znajduje się w Pradze.
Historia.
Do 1989 roku w krajach należących do Układu Warszawskiego tłumaczenia były wykonywane przede wszystkim przez agencje państwowe. Po upadku komunizmu (w Czechach – aksamitnej rewolucji) w 1990 r. Pavel Skřivánek wykorzystał nowe możliwości pojawiające się na rynkach Europy Wschodniej i założył firmę translatorską "Překladatelský servis skřivánek, s.r.o." W ciągu kilku lat Skrivanek został liderem na rynku tłumaczeń i lokalizacji w Czechach i rozpoczął ekspansję na inne rynki Europy Środkowo-Wschodniej.
W 2007 roku firma zajęła 20. miejsce w rankingu agencji translatorskich prowadzonym przez "Common Sense Advisory" – oraz 1. pod względem liczby biur.
W 2002 roku firma uzyskała certyfikat EN ISO 9001:2001. Skrivanek jest oficjalnym dostawcą usług dla Unii Europejskiej.
W ofercie znajdują się tłumaczenia pisemne i ustne oraz lokalizacja oprogramowania, nauczanie języków obcych, także metodą blended learning.
Skrivanek rozpoczął działalność w Polsce w 1997 roku, obecnie prowadzi biura w 11 miastach (Lublin, Rzeszów, Kraków, Katowice, Wrocław, Poznań, Łódź, Warszawa, Szczecin, Gdańsk i Bydgoszcz). Początkowo biuro oferowało tylko tłumaczenia ustne i pisemne, ale z czasem oferta została poszerzona o kolejne usługi.
Struktura organizacyjna i oddziały.
Czeska spółka-matka ma oddziały w następujących krajach (dla każdego kraju podano miasta z największymi biurami):
Członkostwo.
Skrivanek jest członkiem w następujących organizacjach:

</doc>
<doc id="2017585" url="https://pl.wikipedia.org/wiki?curid=2017585" title="Marina de Liso">
Marina de Liso

Marina de Liso – włoska śpiewaczka operowa (alt).
Studiowała w klasie śpiewu w Conservatorio di Rovigo, a następnie w Scuola Musicale w Mediolanie u Claudine Ansermet. W 2001 zadebiutowała na scenie w roli Pani Quickly w "Falstaffie". Wśród innych jej ról są m.in.: Czarownica ("Dydona i Eneasz" Henry'ego Purcella), Alcina ("Orlando furioso" Antonia Vivaldiego), Isabella ("Włoszka w Algierze" Gioacchino Rossiniego), Alcandro ("L'Olimpiade" Giovanniego Battisty Pergolesiego), Oberto ("Alcina" Georga Friedricha Händla), Andronico ("Tamerlano" Händla).
Została wyróżniona takimi nagrodami jak m.in. "Toti Dal Monte" na konkursie w Treviso, oraz "As.Li.Co." w Mediolanie.
Współpracowała z takimi artystami i zespołami jak: Fabio Biondi, Emmanuelle Haïm, Jordi Savall, Diego Fasolis, Alberto Zedda, Antonio Florio, Europa Galante, Accademia Bizantina, Accademia Montis Regalis czy La Venexiana, Orchestra Accademia di Santa Cecilia, Le Concert des Nations, Le Concert d’Astrée.
W Polsce wystąpiła m.in. w ramach festiwalu Misteria Paschalia: 4 kwietnia 2007 w Filharmonii Krakowskiej w "La Santissima Annunziata" Alessandro Scarlattiego u boku Europa Galante pod dyrekcją Fabia Biondiego, 23 marca 2008 w Filharmonii w "Bajazet" Vivaldiego (Europa Galante z Fabiem Biondim) oraz 4 kwietnia 2010 również w Filharmonii w "La Resurrezione" Händla w towarzystwie Il Giardino Armonico pod batutą Giovanniego Antoniniego.

</doc>
<doc id="2017586" url="https://pl.wikipedia.org/wiki?curid=2017586" title="Marina De Liso">
Marina De Liso



</doc>
<doc id="2017587" url="https://pl.wikipedia.org/wiki?curid=2017587" title="Naseem">
Naseem

Naseem, (tzn. "poranna bryza") to indyjski dramat społeczny i rodzinny zrealizowany w 1995 roku przez Saeeda Akhtara Mirzę (w oparciu o własny nagrodzony scenariusz). 
Film, podobnie jak "Dharm", "Zakhm", "Bombaj", "Garam Hawa", czy "Fiza", podejmuje temat trudnych relacji między hindusami, a muzułmanami. W filmie pokazano to bardzo subtelnie poprzez strach rosnący w życiu zwyczajnej muzułmańskiej rodziny w ostatnich 6 miesiącach przed rozebraniem przez hindusów meczetu Babri w Ayodhya. 
W filmie debiutował w roli muzułmańskiego fundamentalisty sławny dziś aktor (także niezależnego kina Indii) Kay Kay Menon. W roli dziadka tytułowej bohaterki, 15 letniej muzułmanki Naseem występuje poeta urdu Kaifi Azmi (ojciec aktorki Shabany Azmi).
Fabuła.
Bombaj. Czerwiec 1992. Naseem,15-letnia muzułmanka chodzi do szkoły, przygotowując się do egzaminów. W domu najwięcej uwagi poświęca jej chory dziadek. Leżąc w łóżku snuje on wspomnienia z Agry przed Podziałem Indii, z czasu jej brytyjskiej kolonizacji. Wspominając swą nieżyjącą już żonę i przyjaciół odtwarza przed wnuczką czas harmonii między hindusami a muzułmanami. Tymczasem wokół nich z miesiąca na miesiąc rośnie napięcie. Podburzane przez polityków masy szykują się do policzenia się z muzułmanami. Zbliża się 6 grudnia 1992 - dzień, w którym hindusi gołymi rękoma rozbierają w Ayodhya meczet postawiony na miejscu narodzin Ramy. Rodzina pełna napięcia ogląda w TV relacje z konfliktów religijnych. Naseem szuka pocieszenia w opowieściach dziadka, w jego recytacjach poezji urdu...

</doc>
<doc id="2017589" url="https://pl.wikipedia.org/wiki?curid=2017589" title="Gare de Vierzon-Ville">
Gare de Vierzon-Ville

Gare de Vierzon-Ville (wym. []) – stacja kolejowa w Vierzon, w Regionie Centralnym, w departamencie Cher, we Francji.
Stacja została otwarta w 1847 wraz z linią przez Compagnie du Chemin de fer de Paris à Orléans.

</doc>
<doc id="2017592" url="https://pl.wikipedia.org/wiki?curid=2017592" title="Rachunkowość zabezpieczeń">
Rachunkowość zabezpieczeń

Rachunkowość zabezpieczeń.
Rachunkowość zabezpieczeń to zespół norm i przepisów prawa bilansowego, które jednostki gospodarcze mogą stosować w odniesieniu do instrumentów finansowych, głównie pochodnych. Ich wdrożenie nie jest obligatoryjne; to przedsiębiorstwo decyduje o tym, czy stosuje rachunkowość zabezpieczeń czy też pozostaje przy podejściu ogólnym w stosunku do derywatów.
Rachunkowość zabezpieczeń ma zapewnić symetryczne ujęcie w księgach rachunkowych i sprawozdaniu finansowym zmian wartości instrumentu zabezpieczającego i pozycji zabezpieczanej. W ten sposób wielkości te będą wzajemnie kompensowały się, dzięki czemu zostanie wyeliminowany wpływ zabezpieczanego ryzyka na wynik finansowy.
Podstawy prawne.
Regulacje polskie:
Regulacje międzynarodowe opracowane przez Radę Międzynarodowych Standardów Rachunkowości (RMSR, ang. IASB - International Accounting Standards Board):
W chwili obecnej trwają prace nad nowym standardem MSSF 9: Instrumenty finansowe, który ma zastąpić MSR 39 i MSSF 7.
Regulacje amerykańskie opracowane przez Radę Standardów Rachunkowości Finansowej (ang. FASB – Financial Accounting Standards Board):
Wymogi formalne.
Stosowanie rachunkowości zabezpieczeń jest uzależnione od spełnienia wymogów formalnych. Dokumentacja powinna obejmować:
Ponadto planowana transakcja podlegająca zabezpieczeniu musi być wysoce prawdopodobna, a efektywność powiązania powinna być mierzona na bieżąco i utrzymywać się na wysokim poziomie (80-125%). Jeżeli wynik znajduje się poza zdefiniowanym przedziałem jednostka nie może stosować rachunkowości zabezpieczeń.
Pozycją zabezpieczaną mogą być:
Pozycją zabezpieczaną nie mogą być:
Instrumentem zabezpieczającym nie mogą być: 
Wystawiona opcja netto oznacza strategię, która:
Ujmowanie zabezpieczenia w księgach rachunkowych i sprawozdaniu finansowym.
Po spełnieniu wymogów formalnych jednostka gospodarcza może zacząć stosować zasady rachunkowości zabezpieczeń w odniesieniu do instrumentów finansowych. Sposób ich ujęcia księgach rachunkowych zależy od rodzaju zabezpieczenia. Wyróżnia się trzy rodzaje powiązań zabezpieczających:
Zabezpieczenie wartości godziwej służy ograniczeniu ryzyka zmian wartości aktywów lub pasywów ujętych w bilansie jednostki gospodarczej. Przy tego typu powiązaniu skutki wyceny instrumentu zabezpieczającego odnosi się na przychody lub koszty finansowe. Pozycja zabezpieczana wyceniana jest także w wartości godziwej, a skutki przeszacowania spowodowane przez czynnik poddany zabezpieczeniu odnosi się na wynik finansowy bieżącego okresu.
Jednostka zaprzestaje stosowania powyższych zasad w następujących sytuacjach:
Zabezpieczenie przepływów pieniężnych ma na celu ograniczenie zmienności przyszłych przepływów pieniężnych i planowanych transakcji które mają wpływ na wynik finansowy jednostki. Skutki wyceny instrumentu zabezpieczającego w części uznanej za efektywne zabezpieczenie odnoszone są na kapitał z aktualizacji wyceny. Wielkość ta nie może być jednak wyższa od wartości godziwej skumulowanych do tego dnia zmian przyszłych przepływów pieniężnych związanych z pozycją zabezpieczaną. Część nieefektywna instrumentu zabezpieczającego jest odnoszona w koszty finansowe lub przychody finansowe. Część ujęta w kapitale z aktualizacji wyceny zostaje odniesiona na wynik finansowy w momencie, w którym zabezpieczone przyszłe zobowiązanie lub planowana transakcja powodują powstanie przychodów lub kosztów. 
Jeśli w wyniku realizacji zabezpieczonej transakcji powstaną aktywa lub zobowiązania, to z chwilą wprowadzenia do ksiąg rachunkowych ich wartość początkowa zostanie skorygowana o zyski lub straty z przeszacowania instrumentu zabezpieczającego ujęte dotychczas w kapitale z aktualizacji wyceny. Wynik z wyceny instrumentu zabezpieczającego zostanie wyksięgowany z kapitału i podwyższy lub obniży wartość początkową tych składników.
Jednostka przestaje stosować powyższe zasady, gdy:
Zabezpieczenie udziałów w aktywach netto jednostek zagranicznych ma na celu ograniczenie ryzyka kursowego, które wpływa na wartość udziałów w jednostkach zagranicznych. Skutki wyceny instrumentu zabezpieczającego odnoszone są na kapitał z aktualizacji wyceny w części uznanej za efektywne zabezpieczenie, przy czym wartość bezwzględna kwoty odniesionej nie może być większa od skumulowanych do tego czasu różnic kursowych z wyceny udziałów objętych zabezpieczeniem. Pozycja zabezpieczana tj. różnice kursowe z wyceny tych udziałów również odnoszone są na kapitał z aktualizacji wyceny. Z kolei skutki przeszacowania instrumentu zabezpieczającego w części nieefektywnej, tj. spowodowane przez ryzyko nie będące przedmiotem zabezpieczenia, odnoszone są na wynik finansowy bieżącego okresu.

</doc>
<doc id="2017593" url="https://pl.wikipedia.org/wiki?curid=2017593" title="Austin Allegro">
Austin Allegro

Austin Allegro − kompaktowy samochód osobowy produkowany przez brytyjską firmę Austin Motor Company w latach 1973-1983. Dostępny jako: 2-drzwiowy fastback, 4-drzwiowy fastback oraz 3-drzwiowe kombi. Następca modelu 1100. Do napędu używano silników R4 o pojemnościach od 1,0 do 1,7 litra. Moc przenoszona była na oś przednią poprzez 4- lub 5-biegową manualną skrzynię biegów. Samochód został zastąpiony przez model Maestro.

</doc>
<doc id="2017594" url="https://pl.wikipedia.org/wiki?curid=2017594" title="Port lotniczy Jayapura-Sentani">
Port lotniczy Jayapura-Sentani

Port lotniczy Jayapura-Sentani (IATA: DJJ, ICAO: WAJJ) – port lotniczy położony 11 km na zachód od Sentani i 18 km na zachód od Jayapura, w prowincji Papua, w Indonezji.

</doc>
<doc id="2017599" url="https://pl.wikipedia.org/wiki?curid=2017599" title="Konferencja sztokholmska ONZ">
Konferencja sztokholmska ONZ

Konferencja sztokholmska ONZ obradowała w 1972 pod hasłem: „Mamy tylko jedną ziemię”. Podczas tej konferencji ochrona środowiska podniesiona została do rangi podstawowej funkcji państwa, pojawił się wówczas także termin polityka ochrony środowiska. Konferencja wskazała na konieczność powołania wyspecjalizowanej agencji przy ONZ zajmującej się zagadnieniami ochrony środowiska. W ten sposób powstał UNEP. W trakcie jej trwania 16 czerwca ustalono także Deklarację Konferencji Narodów Zjednoczonych w Sprawie Naturalnego Środowiska Człowieka. Deklaracja ta składa się ze Wstępu i 26 Zasad.

</doc>
<doc id="2017600" url="https://pl.wikipedia.org/wiki?curid=2017600" title="Helen Merrill">
Helen Merrill

Helen Merrill, właśc. Jelena Ana Milčetić (ur. 21 lipca 1930 w Nowym Jorku) – amerykańska wokalistka jazzowa.
Koncertowała m.in. z Charliem Parkerem, Milesem Davisem, Budem Powellem, Cliffordem Brownem.
Pod koniec lat 50. zamieszkała we Włoszech. Na początku lat 60. powróciła do USA. Przez pewien czas przebywała także w Japonii. Nagrywała m.in. z Quincy Jonesem, Stanem Getzem, Teddym Wilsonem, Gilem Evansem.

</doc>
<doc id="2017601" url="https://pl.wikipedia.org/wiki?curid=2017601" title="Linia kolejowa Mediolan – Bolonia">
Linia kolejowa Mediolan – Bolonia

Linia kolejowa Mediolan – Bolonia – linia kolejowa w północnej części Włoch, część korytarza północ-południe włoskiej sieci kolejowej. Linia biegnie po starożytnej rzymskiej drodze Via Aemilia. Linia została otwarta pomiędzy 1859 i 1861 jako linia jednotorowa. Drugi tor został wybudowany między 1866 i 1894. Linia została zelektryfikowana 3000 V prądu stałego w 1938 roku. Od 13 grudnia 2008 istnieje linia KDP Mediolan – Bolonia, która biegnie równolegle do starej linii.

</doc>
<doc id="2017607" url="https://pl.wikipedia.org/wiki?curid=2017607" title="Starline.kz">
Starline.kz

Starline.kz – była kazachska linia lotnicza z siedzibą w Aktöbe.

</doc>
<doc id="2017609" url="https://pl.wikipedia.org/wiki?curid=2017609" title="Lasówko">
Lasówko



</doc>
<doc id="2017610" url="https://pl.wikipedia.org/wiki?curid=2017610" title="Chrysanthemum vulgare">
Chrysanthemum vulgare



</doc>
<doc id="2017616" url="https://pl.wikipedia.org/wiki?curid=2017616" title="Torin Koos">
Torin Koos

Torin Christian Koos (ur. 19 lipca 1980 w Minneapolis) – amerykański biegacz narciarski.
Kariera.
Pierwszy raz na arenie międzynarodowej Torin Koos pojawił się 18 grudnia 1999 roku w zawodach Pucharu Kontynentalnego w kanadyjskim Canmore, gdzie zajął 20. miejsce w biegu łączonym 7,5+10 km. W 2000 roku wystąpił na mistrzostwach świata juniorów w Štrbskim Plesie, gdzie był dziewiąty w sprincie technika dowolną. W Pucharze Świata zadebiutował 14 stycznia 2001 roku Soldier Hollow, zajmując dwunaste miejsce w sprincie stylem dowolnym. Tym samym już w swoim debiucie zdobył pierwsze pucharowe punkty. Pierwsze i jak dotąd jedyne podium wywalczył 28 stycznia 2007 roku w Otepää, gdzie w sprincie stylem klasycznym. W zawodach tych wyprzedzili go jedynie Norweg Jens Arne Svartedal oraz Rosjanin Wasilij Roczew. W klasyfikacji generalnej sezonu 2006/2007 zajął ostatecznie 48. miejsce, co pozostaje jego najlepszym wynikiem. Kilkakrotnie startował na mistrzostwach świata, najlepszy wynik uzyskując podczas MŚ w Oslo w 2011 roku, gdzie był dziesiąty w sprincie drużynowym. Indywidualnie najlepiej wypadł na rozgrywanych cztery lata wcześniej mistrzostwach świata w Sapporo, gdzie w sprincie klasykiem zajął 21. miejsce. Na igrzyskach olimpijskich w Vancouver w swoim najlepszym indywidualnym starcie, sprincie, zajął 36. miejsce. Na tych samych igrzyskach był dziewiąty w sprincie drużynowym oraz trzynasty w sztafecie. Najwyżej w klasyfikacji generalnej Puchar Świata w biegach narciarskich był w sezonie 2006/2007, kiedy zdobył 109 punktów i zajął 48. miejsce.

</doc>
<doc id="2017618" url="https://pl.wikipedia.org/wiki?curid=2017618" title="Pimen (Biełolikow)">
Pimen (Biełolikow)

Pimen, imię świeckie Piotr Zacharewicz Biełolikow (ur. 5 listopada 1879 w Wasiliewskim, zm. 16 listopada 1918 w okolicach Wiernego) – biskup Rosyjskiego Kościoła Prawosławnego. Jeden z nowomęczenników rosyjskich.
Życiorys.
Młodość i działalność misyjna.
Urodził się w rodzinie kapłana prawosławnego. Jego oboje rodzice pochodzili z rodzin, w których tradycją było wstępowanie mężczyzn do stanu duchownego. W domu rodzinnym często gościł m.in. późniejszy święty prawosławny Jan Kronsztadzki. W 1900 Piotr Biełolikow ukończył seminarium duchowne w Nowogrodzie, po czym udał się na wyższe studia teologiczne w Kijowskiej Akademii Duchownej. W 1904 ukończył je jako jeden z lepszych studentów. Rok wcześniej, 7 sierpnia 1903, złożył wieczyste śluby zakonne, przyjmując imię zakonne Pimen na cześć świętego mnicha Pimena Postnika. Jego ojciec duchowy, metropolita kijowski i halicki Flawian, skierował go do pracy duszpasterskiej w ramach rosyjskiej misji prawosławnej w Persji. 3 czerwca 1904 mnich Pimen przyjął święcenia kapłańskie.
Hieromnich Pimen (Biełolikow) przebywał na misji przez dziewięć lat. Nauczył się języka staro- i nowosyryjskiego oraz miejscowych dialektów. Większość pracy prowadził wśród wyznawców Asyryjskiego Kościoła Wschodu, nakłaniając ich do odchodzenia od nestorianizmu i przyjmowania prawosławia. Zakonnik wykładał w szkole prowadzonej przez misjonarzy, tłumaczył teksty syryjskie i wydawał pismo misyjne "Prawosławna Urmia".
W 1911 został rektorem Aleksandrowskiego seminarium duchownego w Ardonie, z godnością archimandryty. Po roku złożył prośbę o pozwolenie na powrót do pracy misyjnej. Podjął również korespondencję z Mikołajem (Kasatkinem), prowadzącym pracę misyjną w Japonii. Prośba o zgodę na powrót do Persji została udzielona i archimandryta Pimen w 1912 wrócił do misji. Przebywał tam do zawieszenia jej działania w 1914. W roku tym udał się do Permu jako rektor miejscowego seminarium duchownego. W Permie został bliskim współpracownikiem biskupa Andronika (Nikolskiego).
Biskup.
6 sierpnia 1916 w Piotrogrodzie miała miejsce jego chirotonia na biskupa salmaskiego, co oznaczało objęcie jednej z eparchii założonych przez misję perską. Jej działalność praktycznie zamarła dwa lata wcześniej, instytucje powołane do życia przez misję już nie istniały. W związku z tym po roku biskup Pimen złożył prośbę o przeniesienie i został skierowany do eparchii turkiestańskiej i taszkenckiej, jako jej wikariusz (z tytułem biskupa wierneńskiego). Do Wiernego dotarł 11 października 1917.
Hierarcha cieszył się ogromną popularnością wśród wiernych. Po rewolucji październikowej występował przeciwko postanowieniom władz bolszewickich o usunięciu nauczania religii ze szkół i o ślubach cywilnych. W swoich kazaniach i publikowanych tekstach reprezentował postawę jednoznacznie antybolszewicką i przychylną wobec ruchu Białych. W sierpniu 1918 potępił rozstrzelanie zdetronizowanego cara Mikołaja II, jego żony Aleksandry, córek Olgi, Tatiany, Marii i Anastazji i syna Aleksego.
Śmierć i upamiętnienie.
16 listopada 1918 biskup Pimen został aresztowany przez grupę czerwonoarmistów z oddziału Mamontowa. Po drodze z Wiernego napastnicy zastrzelili go. Na wieść o zabójstwie popularnego biskupa mieszkańcy miasta zorganizowali mityng, domagając się wydania jego ciała. Następnie zostało ono w tajemnicy pochowane w pobliżu soboru Wniebowstąpienia Pańskiego.
W 1997 biskup Pimen (Biełolikow) został kanonizowany. Trzy lata później Sobór Biskupów Rosyjskiego Kościoła Prawosławnego zaliczył go do Soboru Nowomęczenników i Wyznawców Rosyjskich. Na miejscu jego śmierci w uroczysku Bauma został wzniesiony granitowy obelisk. W pobliżu soboru Wniebowstąpienia Pańskiego wzniesiono kaplicę pod jego wezwaniem.
Rodzina.
Jego kuzyn Fiłosof także został duchownym prawosławnym. Jako biały duchowny służył w latach 1885–1918 w cerkwiach Petersburga, został zamordowany w 1918 przez Czeka na fali czerwonego terroru. W 2000 kanonizowany.

</doc>
<doc id="2017619" url="https://pl.wikipedia.org/wiki?curid=2017619" title="91P/Russell">
91P/Russell

91P/Russell lub Russell 3 – kometa krótkookresowa, należąca do rodziny Jowisza.
Odkrycie.
Kometa została odkryta 14 czerwca 1983 roku przez Kennetha Russella na płycie fotograficznej wykonanej za pomocą UK Schmidt Telescope w Obserwatorium Siding Spring (Australia). W nazwie znajduje się zatem nazwisko odkrywcy.
Orbita komety.
Orbita komety 91P/Russell ma kształt elipsy o mimośrodzie 0,33. Jej peryhelium znajduje się w odległości 2,62 j.a., aphelium zaś 5,18 j.a. od Słońca. Jej okres obiegu wokół Słońca wynosi 7,70 roku, nachylenie do ekliptyki to wartość 14,08˚.

</doc>
<doc id="2017622" url="https://pl.wikipedia.org/wiki?curid=2017622" title="Austrotherm">
Austrotherm

Austrotherm Sp. z o.o. – polskie przedsiębiorstwo z kapitałem obcym zajmujące się wytwarzaniem płyt termoizolacyjnych ze styropianu na potrzeby budownictwa. Spółka istnieje na rynku od 1993, kiedy to latem Dämmstoffe Nowotny zawiązał spółkę joint venture Austrotherm z polskimi firmami: ówczesnymi Zakładami Chemicznymi "Oświęcim" (obecnie Synthos S.A.) oraz CIECH–Stomil Łódź. Celem przedsięwzięcia było uruchomienie w Oświęcimiu nowoczesnej fabryki styropianu budowlanego. Wkład firmy Nowotny w wysokości 1,6 mln EUR oraz jej know-how doprowadziły do uruchomienia zakładu o wydajności maksymalnej 600 000 m³ rocznie. W 1999 roku Austrotherm rozszerzył swoją działalność i w lipcu tegoż roku uruchomiono drugi zakład EPS w Skierniewicach. Ta inwestycja w wysokości 2,18 mln EUR pozwoliła zwiększyć zdolności produkcyjne obu zakładów do 1 mln m³ rocznie. W lutym 2001 roku Austrotherm GmbH przejął pozostałe 55% udziałów od Firmy Chemicznej Dwory S.A. i firmy CIECH-Stomil. Od tej pory oba zakłady w Polsce w 100% wchodzą w skład koncernu Schmid Industrie Holding. W 2009 roku Austrotherm poszerzył moce produkcyjne rozbudowując zakład w Oświęcimiu i od tego momentu łączne maksymalne moce produkcyjne kształtują się na poziomie 1,5 mln m³ rocznie. W 2016 roku firma także rozbudowała zakład w Skierniewicach.

</doc>
<doc id="2017623" url="https://pl.wikipedia.org/wiki?curid=2017623" title="Winkelsett (gmina)">
Winkelsett (gmina)

Winkelsett – miejscowość i gmina w Niemczech, w kraju związkowym Dolna Saksonia, w powiecie Oldenburg, wchodzi w skład gminy zbiorowej Harpstedt.

</doc>
<doc id="2017625" url="https://pl.wikipedia.org/wiki?curid=2017625" title="Winkelsett">
Winkelsett

Niemcy:
Osoby:

</doc>
<doc id="2017627" url="https://pl.wikipedia.org/wiki?curid=2017627" title="Garrott Kuzzy">
Garrott Kuzzy

Garrott Andrew Kuzzy (ur. 26 listopada 1982 w Minneapolis) – amerykański biegacz narciarski.
Kariera.
Pierwszy raz na arenie międzynarodowej Garrott Kuzzy pojawił się 25 lutego 2001 roku w zawodach FIS Race w szwajcarskim Kippel, gdzie zajął 59. miejsce w biegu na 15 km technika dowolną. Nigdy nie wystąpił na mistrzostwach świata juniorów. W Pucharze Świata zadebiutował 22 stycznia 2008 roku Canmore, zajmując 30. miejsce w biegu łączonym na 30 km. Pierwsze pucharowe punkty wywalczył cztery dni później w tej samej miejscowości, kiedy był dziewiąty w sprincie stylem dowolnym. Najlepsze wyniki w PŚ osiągnął w sezonie 2007/2008, kiedy zajął 92. miejsce w klasyfikacji generalnej. W 2009 roku wystartował na mistrzostwach świata w Libercu, gdzie w sprincie zajął 44. miejsce, a na dystansie 50 km techniką dowolną uplasował się jedną pozycję wyżej. Na rozgrywanych rok później igrzyskach olimpijskich w Vancouver zajął między innymi 47. miejsce w sprincie klasykiem oraz trzynaste w sztafecie.
Osiągnięcia.
Puchar Świata.
Miejsca na podium.
Kuzzy nigdy nie stał na podium indywidualnych zawodów Pucharu Świata.

</doc>
<doc id="2017630" url="https://pl.wikipedia.org/wiki?curid=2017630" title="James Southam">
James Southam

James Southam (ur. 5 czerwca 1978 w Anchorage) − amerykański biegacz narciarski, zawodnik klubu APU Nordic Ski Center.
Kariera.
Po raz pierwszy na arenie międzynarodowej James Southam pojawił się 15 listopada 1997 roku podczas zawodów "FIS Race" w stolicy amerykańskiego stanu Alaska Anchorage, gdzie na dystansie 10 km stylem dowolnym, zajął 16. miejsce.
W Pucharze Świata zadebiutował 10 stycznia 2001 roku, podczas zawodów w Soldier Hollow, gdzie na dystansie 30 km stylem dowolnym zajął 48. miejsce. Pierwsze pucharowe punkty wywalczył na próbie przedolimpijskiej w Whistler, gdzie zajął 22. miejsce na dystansie 30 km w biegu łączonym.
Osiągnięcia.
Puchar Świata.
Miejsca na podium.
Southam nigdy nie stał na podium indywidualnych zawodów Pucharu Świata.

</doc>
<doc id="2017632" url="https://pl.wikipedia.org/wiki?curid=2017632" title="Dzmitry Aharodnik">
Dzmitry Aharodnik



</doc>
<doc id="2017634" url="https://pl.wikipedia.org/wiki?curid=2017634" title="Odpowiedzialność (Łotwa)">
Odpowiedzialność (Łotwa)

Odpowiedzialność – Związek Socjaldemokratycznych Partii Politycznych (łot. "ATBILDĪBA – sociāldemokrātiska politisko partiju apvienība") – łotewskie centrolewicowe ugrupowanie polityczne powstałe przed wyborami 2010. 
Historia.
Ugrupowanie zostało założone na kongresie w dniu 5 czerwca 2010, który odbył się w Domu Towarzystwa Łotewskiego w Rydze przy ul. Merķeļa 13. W jego skład weszły: Łotewska Socjaldemokratyczna Partia Robotnicza, partia "Nasza Ziemia" (Mūsu zeme), Partia Sprawiedliwości Społecznej (Sociālā taisnīguma partija) oraz Odrodzenie Łotwy (Latvijas Atmoda). W kongresie założycielskim wzięli udział liderzy LSDSP Jānis Dinevičs (prezes) i Aivars Timofejevs (sekretarz generalny), a także Valdis Lauskis (Partia Sprawiedliwości Społecznej), Māris Pļaviņš (Odrodzenie Łotwy), Ilmārs Ančāns (Nasza Ziemia) oraz pojedynczy członkowie partii Demokrāti.lv popierający koalicję i przedstawiciele związków zawodowych.
Członkowie sojuszu przedstawili kompleksowy program, z którym poszli do wyborów 2010. Opowiadają się za progresywnym systemem podatkowym, utrzymaniem płacy minimalnej, podjęciem kroków zmierzających do redukcji bezrobocia, likwidacją pułapki kredytowej, w jaką wpadli mieszkańcy Łotwy, utrzymaniem zabezpieczeń społecznych dla emerytów, osób niepełnosprawnych i najuboższych, a także kontrolą cen leków przez państwo. 
W wyborach do Sejmu X kadencji w 2010 koalicja uzyskała 0,64% głosów i nie przekroczyła bariery uprawniającej do udziału w podziale mandatów.

</doc>
<doc id="2017637" url="https://pl.wikipedia.org/wiki?curid=2017637" title="Adem">
Adem

Adem – imię męskie będące sturkizowaną wersją imienia Adam, występujące też jako nazwisko. 

</doc>
<doc id="2017639" url="https://pl.wikipedia.org/wiki?curid=2017639" title="Puchar Top Teams w piłce siatkowej mężczyzn (2000/2001)">
Puchar Top Teams w piłce siatkowej mężczyzn (2000/2001)

Puchar Top Teams 2000/2001 – 1. sezon Pucharu Top Teams (29. sezon wliczając Puchar Europy Zdobywców Pucharów) zorganizowany przez Europejską Konfederację Piłki Siatkowej (CEV) w ramach europejskich pucharów dla męskich klubów siatkarskich.
Puchar Top Teams powstał w miejsce rozgrywanego w latach 1972-2000 Pucharu Europy Zdobywców Pucharów.
W sezonie 2000/2001 do udziału w Pucharze Top Teams zgłosiły się 44 drużyny z 29 federacji. Rozgrywki składały się z fazy kwalifikacyjnej, fazy grupowej, ćwierćfinałów oraz turnieju finałowego. W fazie kwalifikacyjnej zespoły rywalizowały w parach w formie dwumeczów. W fazie grupowej drużyny podzielone zostały na osiem grup, w których rozgrywały między sobą po dwa spotkania systemem kołowym. Zwycięzcy poszczególnych grup awansowali do ćwierćfinałów, gdzie ponownie w drodze losowania utworzono pary i rozgrywano dwumecze.
Turniej finałowy odbył się w dniach 17-18 marca 2001 roku w hali sportowej Erdemir ("Erdemir Spor Salonu") w Ereğli. W ramach turnieju finałowego odbyły się półfinały, mecz o 3. miejsce i finał.
Pierwszy Puchar Top Teams zdobył klub , który w finale pokonał . Trzecie miejsce zajęła .
W sezonie 2000/2001 Puchar Top Teams był po Lidze Mistrzów pucharem drugiej kategorii w hierarchii europejskich pucharów.
System rozgrywek.
Rozgrywki o Puchar Top Teams w sezonie 2000/2001 składały się z fazy kwalifikacyjnej, fazy grupowej, ćwierćfinałów oraz turnieju finałowego. W rozgrywkach mogły wziąć udział maksymalnie 64 drużyny. Liczba drużyn uczestniczących w fazie kwalifikacyjnej oraz tych bezpośrednio zakwalifikowanych do fazy grupowej zależała od liczby zgłoszonych zespołów. Ostatecznie do rozgrywek zgłosiły się 44 drużyny: 24 trafiły do fazy kwalifikacyjnej, pozostałe bezpośrednio do fazy grupowej.
Losowanie
Losowanie fazy kwalifikacyjnej i fazy grupowej odbyło się 2 lipca 2000 roku w Luksemburgu.
Faza kwalifikacyjna
W fazie kwalifikacyjnej w drodze losowania powstały pary, w ramach których drużyny rozegrały dwumecze. O awansie decydowała większa liczba wygranych setów, a w przypadku tej samej liczby wygranych setów – liczba zdobytych małych punktów. Jeżeli obie drużyny zdobyły taką samą liczbę małych punktów, o awansie decydował lepszy stosunek małych punktów w wygranym przez dany zespół meczu.
Zwycięzcy w parach awansowali do fazy grupowej, natomiast przegrani trafili do II rundy kwalifikacyjnej Pucharu CEV.
Faza grupowa
W fazie grupowej 32 drużyny w drodze losowania podzielone zostały na 8 grup. W każdej grupie rozegrały między sobą po dwa spotkania systemem kołowym (mecz u siebie i rewanż na wyjeździe). Zwycięzcy poszczególnych grup uzyskali awans do ćwierćfinałów.
Ćwierćfinały
W ćwierćfinałach w drodze losowania wyłonione zostały pary. Rywalizacja toczyła się na tych samych zasadach co w fazie kwalifikacyjnej.
Turniej finałowy
Turniej finałowy składał się z półfinałów, meczu o 3. miejsce i finału. Pary półfinałowe powstały na podstawie drabinki turniejowej wyłonionej w drodze losowania przed ćwierćfinałami. We wszystkich rundach turnieju finałowego o awansie i medalach decydowało jedno spotkanie.
Federacje, z których kluby uczestniczyły w turnieju finałowym, uzyskały prawo zgłoszenia klubu w Lidze Mistrzów w sezonie 2001/2002.
Podział miejsc w rozgrywkach.
Każda federacja zrzeszona w Europejskiej Konfederacji Piłki Siatkowej (CEV) mogła zgłosić łącznie do Ligi Mistrzów i Pucharu Top Teams maksymalnie dwie drużyny. Na podstawie wyników Pucharu Mistrzów Klubowych i Pucharu Europy Zdobywców Pucharów z poprzedniego sezonu federacje podzielone zostały na trzy kategorie: te, których zespoły osiągnęły najlepsze wyniki w poprzednim sezonie, miały prawo zgłosić dwa kluby do Ligi Mistrzów, federacje z drugiej kategorii mogły zgłosić jeden klub do Ligi Mistrzów i jeden do Pucharu Top Teams, natomiast federacje z trzeciej kategorii – dwa kluby do Pucharu Top Teams i żadnego do Ligi Mistrzów.
Poszczególne federacje mogły zgłosić drużyny według następującego klucza:
Jeżeli zdobywca pucharu był jednocześnie mistrzem kraju, wówczas federacja miała prawo zgłosić drużynę, która zajęła drugie miejsce w krajowym pucharze. Krajowa federacja miała prawo przed 1 maja 2000 roku złożyć wniosek, by do uczestnictwa w Pucharze Top Teams dopuścić wicemistrza kraju lub zwycięzcę meczu pomiędzy wicemistrzem kraju a zespołem, który zajął drugie miejsce w krajowym pucharze.
Jeżeli w danym państwie nie były organizowane rozgrywki pucharowe, federacja miała prawo zgłosić wicemistrza kraju.
Mistrz kraju lub zdobywca krajowego pucharu, który nie chciał uczestniczyć w Lidze Mistrzów bądź nie spełniał określonych w regulaminie warunków, miał możliwość uczestnictwa w Pucharze Top Teams.
Rozgrywki.
Wszystkie godziny według czasu lokalnego.
Faza grupowa.
Grupa 1.
Tabela
Wyniki
Grupa 2.
Tabela
Wyniki
Grupa 3.
Tabela
Wyniki
Grupa 4.
Tabela
Wyniki
Grupa 5.
Tabela
Wyniki
Grupa 6.
Tabela
Wyniki
Grupa 7.
Tabela
Wyniki
Grupa 8.
Tabela
Wyniki
Turniej finałowy.
Miejsce: Erdemir Spor Salonu, Ereğli

</doc>
<doc id="2017640" url="https://pl.wikipedia.org/wiki?curid=2017640" title="Kochlöffel">
Kochlöffel

Kochlöffel – niemiecka sieć barów szybkiej obsługi. Centrala firmy znajduje się w Lingen (Ems).
Historia i charakterystyka.
Pierwsza restauracja Kochlöffel została założona w Wilhelmshaven w 1961 roku, ale liczba lokali stale powiększała się. Serwowano głównie pieczeń, golonki z kapustą kiszoną, gulasz czy tzw. Blaue Zipfel.
Obecnie serwuje się głównie produkty typu fast food i finger food, w tym różne rodzaje mięsa z kurczaka, wieprzowiny i wołowiny, przystawki, dania wegetariańskie, napoje i desery. W Niemczech istnieje około 100 restauracji sieci Kochlöffel, gdzie rocznie obsługuje się 15 milionów klientów (stan na 2003 rok).
Od 1995 roku firma rozwija działalność poprzez franczyzę.
Słowo „Kochlöffel” oznacza kopyść, warząchew.
conieco..
Conieco. jest siecią barów szybkiej obsługi, należąca do grupy Kochlöffel, a działającą w Polsce. Sieć istnieje od 1994 roku. Obecnie istnieje pięć restauracji tej sieci. Rocznie restauracje sieci conieco. odwiedza około 900 000 klientów.

</doc>
<doc id="2017643" url="https://pl.wikipedia.org/wiki?curid=2017643" title="Jakub Wołąsiewicz">
Jakub Wołąsiewicz

Jakub Jacek Wołąsiewicz (ur. 1 lutego 1960 w Zielonej Górze, zm. 7 czerwca 2016) – polski urzędnik państwowy i dyplomata w stopniu ambasadora tytularnego, ambasador RP w Estonii (1994–2001), Konsul Generalny RP w Doniecku (2013–2015), znawca praw człowieka. 
Życiorys.
Pochodził z rodziny kresowej. W 1984 ukończył studia na Wydziale Prawa Uniwersytetu Warszawskiego, po czym uzyskał zatrudnienie w Ministerstwie Spraw Zagranicznych. Pracował m.in. w Departamencie Prawno-Traktatowym, Departamencie Współpracy z Polonią i Polakami za Granicą, Departamencie Europy i Departamencie do spraw Postępowań przed Międzynarodowymi Organami Ochrony Praw Człowieka, w tym jako wicedyrektor i dyrektor. W latach 1994–2001 był ambasadorem RP w Estonii. Od 28 października 2003 do 2 lipca 2012 Pełnomocnik Ministra Spraw Zagranicznych do spraw Postępowań przed Europejskim Trybunałem Praw Człowieka w Strasburgu (pilotował m.in. sprawy "Broniowski przeciwko Polsce" oraz "Janowiec i inni przeciwko Rosji" (tzw. sprawa katyńska). Jako ekspert do spraw prawnych bezpośrednio po katastrofie smoleńskiej opracował notkę na temat możliwości prowadzenia śledztwa. W 2013 mianowany Konsulem Generalnym RP w Doniecku, w którym z sukcesem prowadził negocjacje nad uwolnieniem osób porwanych przez prorosyjskich separatystów; funkcję tę pełnił aż do likwidacji placówki 27 lutego 2015 w związku z agresją rosyjską na wschodzie Ukrainy.
Odznaczony w 2000 estońskim Orderem Krzyża Ziemi Maryjnej II klasy oraz w 2014 Odznaką Honorową „Bene Merito”.
Spoczywa na Cmentarzu Komunalnym Północnym w Warszawie.

</doc>
<doc id="2017644" url="https://pl.wikipedia.org/wiki?curid=2017644" title="C/2009 R1">
C/2009 R1



</doc>
<doc id="2017647" url="https://pl.wikipedia.org/wiki?curid=2017647" title="Darién Gap">
Darién Gap



</doc>
<doc id="2017648" url="https://pl.wikipedia.org/wiki?curid=2017648" title="Głupoń">
Głupoń



</doc>
<doc id="2017650" url="https://pl.wikipedia.org/wiki?curid=2017650" title="Tybet (1912–1951)">
Tybet (1912–1951)

Tybet w latach 1912–1951 − okres w historii Tybetu, w którym cieszył się on faktyczną niezależnością, chociaż jego niepodległość nie była uznawana na arenie międzynarodowej.
Po rewolucji Xinhai (1911–1912) i upadku dynastii Qing (1912) tybetańskie oddziały paramilitarne w 1912 zaatakowały i wyparły zaskoczony chiński garnizon z kraju. Władze chińskie zmuszone zostały do podpisania porozumienia, które zobowiązywało je do złożenia broni w Tybecie. W 1913 do kraju powrócił przebywający w Indiach Brytyjskich XIII Dalajlama, który musiał uciekać z kraju trzy lata wcześniej. Ogłoszono także niepodległość państwa.
W odpowiedzi na tybetańską deklarację niepodległości Wielka Brytania ogłosiła, że nadal uznaje Chiny za suwerena Tybetu, jednocześnie sprzeciwiając się ewentualnemu zbrojnemu rozwiązaniu konfliktu. Na konferencji w Simli na przełomie 1913 i 1914 roku z udziałem strony chińskiej, tybetańskiej i brytyjskiej ustalono podział Tybetu na część wewnętrzną, która miała zostać przyłączona do Chin, i zewnętrzną, znajdującą się pod chińskim protektoratem. Porozumienie to nie weszło w życie wskutek sprzeciwu strony tybetańskiej wobec chińskiego projektu przeprowadzenia linii granicznej. Wojska tybetańskie wyparły Chińczyków z części Khamu, który w 1918 podzielono na część chińską i tybetańską.
W 1913 Agwan Dorżiew, wraz z dwójką innych przedstawicieli, podpisał w Urdze z Chanatem Mongolii porozumienie o wzajemnym uznaniu niepodległości.
Okres podziału władzy w Chinach pomiędzy licznych przywódców wojskowych wiązał się z osłabieniem tego kraju i ograniczeniem jego presji na Tybet. W efekcie osłabienia Chin XIII Dalajlama rządził, nie mając zewnętrznych problemów, zmarł w 1933 roku. W okresie międzywojennym Tybet kontrolował regiony Ü-Tsang, Amdo oraz zachodni Kham. Te dwa ostatnie znajdują się obecnie poza granicami Tybetańskiego Regionu Autonomicznego. Wschodni Kham, oddzielony rzeką Jangcy, znajdował się natomiast pod władzą oficera Liu Wenhui. Część Amdo (obecnej prowincji Qinghai) z miastem Xining było pod władzą Ma Bufanga z ludu Hui, który nieustannie usiłował rozszerzyć swoje panowanie na resztę regionu Amdo. W 1918 roku władze tybetańskie odzyskały kontrolę nad regionem Qamdo i zachodnim Khamem.
Pomimo osłabienia Chin, wplątania w wojnę domową i wojnę przeciw Japonii, kraj ten nigdy nie uznał faktycznej niezależności Tybetu i nie zrzekł się nad nim suwerenności.
W 1949 roku walkę o władzę w Chinach ostatecznie wygrali komuniści Mao Zedonga. Tybet został zmuszony do uznania zwierzchności chińskiej, jednak rząd chiński starał się utrzymywać poprawne stosunki i w początkowych miesiącach nie miały miejsca żadne interwencje w rytm życia Tybetu. Przedstawiciel chiński obecny był także na uroczystościach kończących edukację młodego dalajlamy.
Na przełomie 1950 i 1951 roku wojska chińskie wkroczyły do Tybetu pod hasłem jego wyzwolenia, chińscy żołnierze dobrze traktowali ludność i prowadzili działania propagandowe. Władze w Pekinie zaproponowały także Tybetowi negocjacje pokojowe w celu uniknięcia dalszych działań zbrojnych. Militarna presja, raporty o dobrym traktowaniu i brak międzynarodowego wsparcia przekonały Tybetańczyków do rozpoczęcia negocjacji z chińską armią.
Kilka miesięcy później, w maju 1951 roku, reprezentanci Tybetu podpisali w Pekinie porozumienie z rządem Chińskiej Republiki Ludowej, potwierdzając chińskie zwierzchnictwo nad Tybetem. Porozumienie było ratyfikowane w Lhasie kilka miesięcy później.
W 1959 roku wybuchło antychińskie powstanie, po którym XIV Dalajlama zbiegł do Indii, odtąd duża część tybetańskiej elity przebywa na emigracji. Powstanie zakończyło się dużymi stratami materialnymi i ludzkimi oraz pacyfikacją regionu.

</doc>
<doc id="2017652" url="https://pl.wikipedia.org/wiki?curid=2017652" title="Renault Latitude">
Renault Latitude

Renault Latitude – samochód osobowy klasy średniej produkowany pod francuską marką Renault w latach 2010 - 2015. 
Historia i opis modelu.
Latitude powstało jako europejska wersja Samsunga SM5 III generacji. Pojazd został zaprezentowany podczas Międzynarodowej Wystawy Samochodowej w Moskwie 25 sierpnia 2010 roku. 
Od Samsunga SM5 III różniło się m.in. atrapą wlotu powietrza chłodnicy i kształtem przedniego zderzaka. We wrześniu 2010 roku został pokazany na salonie samochodowym w Paryżu. Sprzedaż na rynkach Azji, Afryki i Ameryki Łacińskiej rozpoczęła się pod koniec 2010 roku, a do Europy auto trafiło na początku 2011 roku.
W Polsce samochód również zadebiutował w 2011 roku, wprowadzając go producent wykorzystał hasło reklamowe "Większego luksusu nie można sobie wymarzyć", co miało podkreślać niezwykle bogate wyposażenie samochodu, oraz silnik diesla V6 o mocy 240 KM.
W 2013 roku auto przeszło delikatny face lifting. Zmodyfikowano reflektory, które wyposażono w pasek diod LED, zmieniono zderzak przedni i atrapę chłodnicy. Z tyłu przestylizowano delikatnie światła.
Produkcja Latitude dobiegła końca w połowie 2015 roku na rzecz następcy, którym została limuzyna klasy średniej pod nazwą Talisman, która ponadto zastąpiła także model Laguna.
Wersje wyposażenia.
Na wyposażeniu samochodu mogą się znaleźć m.in. fotel kierowcy z funkcją masażu, trzystrefową klimatyzację z jonizatorem powietrza oraz podwójnym rozpylaczem zapachów i systemem audio marki Bose. Auto posiada biksenonowe reflektory z funkcją doświetlania zakrętów, zespolone diodowe tylne lampy. Wyposażony jest w system "hands-free". Linię auta podkreślono chromowanymi wstawkami.

</doc>
<doc id="2017658" url="https://pl.wikipedia.org/wiki?curid=2017658" title="Artur Kocięcki">
Artur Kocięcki

Artur Kocięcki (ur. 26 maja 1960 w Ławszowej koło Bolesławca) – polski aktor teatralny i filmowy, pisarz, poeta, animator kultury, laureat ogólnopolskich konkursów recytatorskich, m.in.: zwycięzca Głównej Nagrody Publiczności OKR w Słupsku w 1981 roku.
Życiorys.
Po ukończeniu Technikum Radiowo-Telewizyjnego w Pułtusku (1975–1980), podjął naukę w Państwowym Studium Kulturalno-Oświatowym w Ciechanowie (1980–1982), zdobywając Dyplom Instruktora Teatralnego. W latach 1982–1985 występował w Państwowym Teatrze Wybrzeże w Gdańsku, w którym w roku 1985 uzyskał dyplom aktora dramatu, po ukończeniu Studium Aktorskiego przy Teatrze Wybrzeże w Gdańsku.
W latach 1985–1987 był aktorem w Teatrze Polskim w Poznaniu, następnie w Teatrze Rozrywki w Chorzowie (1987–1992). Od 1992 roku jest aktorem Teatru im. J. Osterwy w Lublinie. Występował gościnnie w Teatrze Muzycznym w Lublinie (1994, 1995, 2004, 2005).
Nagrody.
Filmowe
Z okazji Międzynarodowego Dnia Teatru

</doc>
<doc id="2017663" url="https://pl.wikipedia.org/wiki?curid=2017663" title="Sterowany jest ten świat">
Sterowany jest ten świat

Sterowany jest ten świat – szósty studyjny album zespołu Kobranocka wydany w 2006 roku nakładem Polskiego Radia.
Muzyka i słowa: Kobranocka oprócz: „Mówię Ci, że...” – sł. i muz. T. Lipiński, Tilt. Płyta nagrana została między lutym 2004 a sierpniem 2005 w Black Bottle Studio. Reżyseria dźwięku: Michał Czerw. Produkcja: Michał Czerw, Piotr Wysocki. Foto: Krzysztof Sadowski.
Lista utworów.
źródło:.
Muzycy.
źródło:.

</doc>
<doc id="2017668" url="https://pl.wikipedia.org/wiki?curid=2017668" title="Maloy (Iowa)">
Maloy (Iowa)

Maloy – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 roku, miasto liczyło 28 mieszkańców.

</doc>
<doc id="2017669" url="https://pl.wikipedia.org/wiki?curid=2017669" title="Teofan (Aszurkow)">
Teofan (Aszurkow)

Teofan, imię świeckie Iwan Andriejewicz Aszurkow (ur. 21 maja 1947 w Dmitrijewie Lgowskim, zm. 20 listopada 2020 w Moskwie) – metropolita Rosyjskiego Kościoła Prawosławnego.
Życiorys.
Po ukończeniu szkoły średniej i odbyciu służby wojskowej, uzyskał w 1972 dyplom seminarium duchownego w Moskwie. Następnie rozpoczął naukę w Moskiewskiej Akademii Duchownej. W 1973 wstąpił jako posłusznik do ławry Troicko-Siergijewskiej. 19 grudnia tego samego roku złożył wieczyste śluby zakonne przed przełożonym ławry archimandrytą Hieronimem. 14 stycznia 1974 został hierodiakonem. W 1976 metropolita tulski i bielowski Juwenaliusz udzielił mu święceń kapłańskich. W tym samym roku ukończył Moskiewską Akademię Duchowną.
W 1977 Święty Synod Rosyjskiego Kościoła Prawosławnego skierował go na misję w Jerozolimie. W 1979 podniesiony do godności ihumena i nagrodzony prawem noszenia krzyża z ozdobami. Po powrocie w 1982 przez dwa lata żył w ławrze Troicko-Siergijewskiej. Następnie został wyznaczony na sekretarza Egzarchatu Ameryki Południowej i Środkowej, którą to funkcję pełnił do 1987. Od 1985 archimandryta. W latach 1989–1993 był oficjalnym przedstawicielem patriarchy Moskwy przy Patriarchacie Aleksandryjskim. Między 28 grudnia 1999 a 8 października 2000 był przedstawicielem patriarchy Moskwy przy Patriarchacie Antiochii.
7 października 2000 otrzymał nominację na biskupa magadańskiego i sinegorskiego. 26 listopada 2000 miała miejsce jego chirotonia biskupia, w której jako konsekratorzy wzięli udział patriarcha Aleksy II, metropolita kruticki i kołomieński Juwenaliusz, metropolita smoleński i kaliningradzki Cyryl, arcybiskup rostowski i nowoczerkaski Pantelejmon, arcybiskup twerski i kaszyński Wiktor, biskup oriechowo-zujewski Aleksy oraz biskup krasnogorski Sawa.
7 maja 2003 przeniesiony na katedrę stawropolską i władykaukaską. W 2008 podniesiony do godności arcybiskupiej. W 2011 przeniesiony ponownie, tym razem na katedrę czelabińską i złatoustowską. W 2012 został podniesiony do godności metropolity. W 2014 mianowany ordynariuszem eparchii symbirskiej, pozostał na katedrze przez rok, do 2015, gdy przeniesiono go na katedrę kazańską. W tym samym roku objął obowiązki rektora seminarium duchownego w Kazaniu, a następnie w 2017 roku także kierownika jego katedry islamoznawstwa. 
Dwukrotny deputowany Izby Społecznej Federacji Rosyjskiej (kadencje z 2006 i 2008).
Zmarł w 2020 roku na COVID-19. Został pochowany na terenie monasteru Kazańskiej Ikony Matki Bożej w Kazaniu, który w okresie jego pozostawania na katedrze kazańskiej był odbudowywany ze zniszczeń z okresu radzieckiego.

</doc>
<doc id="2017670" url="https://pl.wikipedia.org/wiki?curid=2017670" title="Redding (Iowa)">
Redding (Iowa)

Redding – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 roku, miasto liczyło 78 mieszkańców.

</doc>
<doc id="2017672" url="https://pl.wikipedia.org/wiki?curid=2017672" title="Tingley (Iowa)">
Tingley (Iowa)

Tingley – miasto w Stanach Zjednoczonych, w stanie Iowa, w hrabstwie Ringgold. Zgodnie ze spisem statystycznym z 2000 roku, miasto liczyło 171 mieszkańców.

</doc>
<doc id="2017690" url="https://pl.wikipedia.org/wiki?curid=2017690" title="Bożena Shallcross">
Bożena Shallcross

Bożena Mądra-Shallcross (ur. 1952) – profesor zwyczajny na University of Chicago. Prowadzi katedrę polonistyki na Wydziale Slawistycznym. W ostatnich pracach - w ramach "Holocaust studies" - zajmuje się badaniem śladów Zagłady w literaturze polskiej XX i XXI wieku.

</doc>
<doc id="2017693" url="https://pl.wikipedia.org/wiki?curid=2017693" title="Gwiazdy polskiej muzyki lat 80. (album Urszuli i Budki Suflera)">
Gwiazdy polskiej muzyki lat 80. (album Urszuli i Budki Suflera)

Gwiazdy polskiej muzyki lat 80. – album kompilacyjny Urszuli i Budki Suflera wydany w 2007 roku jako dodatek do gazety. Zawiera 14 przebojów z lat 80. Płyta pochodzi z kolekcji "Dziennika" i jest dwudziestą częścią cyklu „Gwiazdy polskiej muzyki lat 80.”.
Spis utworów.
źródło:.

</doc>
<doc id="2017698" url="https://pl.wikipedia.org/wiki?curid=2017698" title="Stalag Luft 3">
Stalag Luft 3



</doc>
<doc id="2017699" url="https://pl.wikipedia.org/wiki?curid=2017699" title="Morgan Arritola">
Morgan Arritola

Morgan Arritola (ur. 13 maja 1986 w Bend, Oregon, Stany Zjednoczone) – amerykańska biegaczka narciarska.
Startowała na Igrzyskach w Vancouver. W swoim najlepszym indywidualnym starcie, biegu na 10 km, zajęła 34. miejsce.
Najwyżej w klasyfikacji generalnej Pucharu Świata w biegach narciarskich była w sezonie 2007/2008. Zdobyła 7 punktów i zajęła 90. miejsce.
Osiągnięcia.
Puchar Świata.
Miejsca na podium w zawodach indywidualnych Pucharu Świata chronologicznie.
Jak dotąd Arritola nie stała na podium indywidualnych zawodów Pucharu Świata.

</doc>
<doc id="2017702" url="https://pl.wikipedia.org/wiki?curid=2017702" title="Ludwik Rutkowski">
Ludwik Rutkowski

Ludwik Rutkowski (ur. 26 marca 1904 w Bierzgłowie, zm. 22 października 1981 w Toruniu) – wieloletni organista w bazylice św. św. Janów w Toruniu oraz dyrygent toruńskich chórów kościelnych i świeckich.
Biogram.
Syn Piotra i Marianny z Nalaskowskich. Żonaty z Gertrudą z domu Klaman, z którą miał dwie córki: Marię (ur. 1940) i Eugenię (ur. 1947). Jest pochowany na cmentarzu św. Jerzego w Toruniu.
Ukończył niemiecką szkołę elementarną. Uczęszczał do Konserwatorium Muzycznego Pomorskiego Towarzystwa Muzycznego. Naukę kontynuował w Diecezjalnej Szkole Organistowskiej w Pelplinie. W 1927 r. uzyskał w Pelplinie świadectwo dojrzałości oraz tytuł dyplomowanego organisty.
Praca zawodowa i działalność artystyczna.
W 1929 r. został organistą w bazylice katedralnej św. św. Janów w Toruniu. Jednocześnie został dyrygentem działającego przy niej chóru Towarzystwa świętej Cecylii. Funkcję tę pełnił przez 50 lat, do 1979 r. Zapewniał też oprawę muzyczną liturgii w kaplicy Domu Prowincjalnego Sióstr Elżbietanek przy ul. Żeglarskiej. W 1932 r. został ponadto dyrygentem chóru świeckiego Towarzystwa Śpiewu „Lutnia”. Z dyrygowania „Lutnią” zrezygnował w 1947 r. (zgodnie ze stanowiskiem ówczesnych władz posada organisty kościelnego wykluczała jednoczesne dyrygowanie chórem świeckim).
Tytuły i odznaczenia.
W 1952 r. Kuria Biskupia w Pelplinie nadała mu honorowy tytuł Profesora Muzyki Kościelnej. W 1962 r. za zasługi dla rozwoju śpiewactwa i muzyki kościelnej papież Jan XXIII nadał mu tytuł Szambelana Papieskiego oraz odznaczył Krzyżem Rycerskim Orderu świętego Grzegorza Wielkiego - najwyższym odznaczeniem papieskim przyznawanym osobom świeckim.

</doc>
<doc id="2017706" url="https://pl.wikipedia.org/wiki?curid=2017706" title="Bitwa pod Umm Kasr">
Bitwa pod Umm Kasr

Bitwa pod Umm Kasr – jedna z pierwszych bitew II wojny w Zatoce Perskiej, która toczyła się na wybrzeżu Zatoki Perskiej.
W walkach o Umm Kasr brały udział: polski GROM pod dowództwem płk. Romana Polki, Royal Marines z 3 Commando Brigade oraz amerykański 15 Oddział Ekspedycyjny.
Bitwa.
Bitwa rozpoczęła się wieczorem 20 marca ok. 20:00. Wojska irackie stawiały niespodziewanie silny opór. Gdy równoległa bitwa pod Al-Fau się zakończyła, siły koalicji dopiero zaczęły przełamywać linie obrony armii Iraku. Podczas bitwy wojska lądowe były stale wspierane przez lotnictwo oraz marynarkę wojenną (m.in. brytyjski okręt HMS Bangor). Ponadto port Umm Kasr odegrał ważną rolę w transporcie dostaw dla wojsk rozwijających ofensywę. Jego zdobycie w stanie nienaruszonym było kluczowe, gdyż tylko tam mogły zawinąć duże statki z zaopatrzeniem. 25 marca brytyjscy marines ogłosili zdobycie portu. W kolejnych dniach amerykańskie lotnictwo prowadziło naloty na starą część miasta Umm Kasr.
21 marca w katastrofie śmigłowca zginęło 12 żołnierzy (4 USA i 8 Brytyjskich). Były to pierwsze alianckie ofiary wojny. Oprócz tego w wymianie ognia zginęło 2 innych żołnierzy USA.
W walkach zginęło ok. 40 żołnierzy irackich i 14 żołnierzy koalicji. 450 irackich wojskowych pojmano do niewoli.

</doc>
<doc id="2017707" url="https://pl.wikipedia.org/wiki?curid=2017707" title="Richard Páez">
Richard Páez

Richard Alfred Mayela Páez Monzón (ur. 31 grudnia 1952 w Méridzie) - były wenezuelski piłkarz występujący najczęściej na pozycji pomocnika lub napastnika. Obecnie trener.
Początki.
Páez urodził się jako 4 z 12 dzieci Guillermo Enrique Páeza i Dory Alicii Monzón.
Kariera klubowa.
Podczas trwającej 10 lat kariery piłkarskiej przewijał się przez kluby takie jak Estudiantes de Mérida, Portuguesa, Deportivo Táchira i ULA Mérida. Z drugim i trzecim z wymienionych zespołów jednokrotnie zdobywał tytuł mistrza Wenezueli.
Kariera reprezentacyjna.
Richard Páez występował w kilku wenezuelskich młodzieżówkach, a w dorosłej kadrze zaliczył występy na Copa América 1975 i Copa América 1979.
Kariera trenerska.
Swoją karierę trenerską Páez rozpoczął w wieku 39 lat. Objął funkcję menadżera ULA Mérida, a następnie trenował Deportivo Táchira i Estudiantes de Mérida. W 2001 roku został selekcjonerem reprezentacji Wenezueli. Brał z nią udział w Copa América 2001 (faza grupowa), 2004 (faza grupowa) i 2007 (ćwierćfinał), jak również w eliminacjach do MŚ 2002 (nie zakwalifikowała się), MŚ 2006 (nie zakwalifikowała się) i MŚ 2010 (nie zakwalifikowała się). Mimo to kadra pod jego przywództwem notowała stałe postępy. W 2007 niespodziewanie złożył dymisję, a rok później objął peruwiańską Alianzę. Po kilku nieudanych spotkaniach został zwolniony. 2 czerwca 2010 został trenerem kolumbijskiego zespołu Millonarios.
Życie prywatne.
Páez z wykształcenia jest lekarzem o specjalizacji ortopedii i chirurgii ogólnej. Ze swoją żoną Yajanirą ma syna Ricardo, który jest piłkarzem i ma za sobą występy w reprezentacji Wenezueli.

</doc>
<doc id="2017713" url="https://pl.wikipedia.org/wiki?curid=2017713" title="Kuklacz">
Kuklacz

Kuklacz – wzniesienie w Beskidzie Wyspowym w miejscowości Siekierczyna. Ma dwa wierzchołki oddzielone od siebie doliną potoku Lasówka (dopływ Słomki). W dolinie tej, oddzielającej dwa wierzchołki Kuklacza znajdują się zabudowania osiedla Potoki. Na niektórych mapach tylko wierzchołek zachodni jest opisany jako Kuklacz. Wierzchołek ten sąsiaduje z Golcowem, od którego oddzielony jest doliną potoku Słomka.
Obydwa wzniesienia Kuklacza są częściowo zalesione, wschodnie bardziej, ale znajdują się na nim polany, a w niektórych miejscach pola uprawne Siekierczyny wrzynają się w ich stoki niemal pod sam wierzchołek. Pomiędzy zachodnim wierzchołkiem Kuklacza a Golcowem prowadzi droga z Limanowej do Łukowicy.
Przez grzbiet Kuklacza prowadzi znakowany szlak turystyczny.

</doc>
<doc id="2017715" url="https://pl.wikipedia.org/wiki?curid=2017715" title="Rezerwat przyrody Kruszyn">
Rezerwat przyrody Kruszyn

Rezerwat przyrody Kruszyn – rezerwat leśny o powierzchni 72,75 ha, położony w województwie kujawsko-pomorskim, powiecie bydgoskim, gminie Sicienko.
Celem ochrony rezerwatu jest zachowanie zboczy pradoliny Noteci z fragmentami typowo wykształconych grądów zboczowych.
Obszar rezerwatu podlega ochronie ścisłej (65,71 ha) i czynnej (7,01 ha).
Lokalizacja.
Pod względem fizycznogeograficznym rezerwat znajduje się w mikroregionie Zbocze Kruszyńskie (314.723), na styku mezoregionów: Pojezierze Krajeńskie i Kotlina Toruńska. Zajmuje on strome północne zbocza Pradoliny Toruńsko-Eberswaldzkiej.
Znajduje się ok. 1 km na południe od drogi krajowej nr 10, między miejscowościami Minikowo, Strzelewo i Zielonczyn.
Rezerwat jest położony w obrębie korytarza ekologicznego włączonego do sieci Natura 2000: specjalnego obszaru ochrony siedlisk „Dolina Noteci” PLH300004.
Charakterystyka.
Rezerwat chroni fragment lasów liściastych o naturalnym charakterze, głównie grądowych, choć w obniżeniach terenu występuje także łęg olszowo-jesionowy oraz ols. Z uwagi na położenie na malowniczym zboczu pradoliny Noteci, ma charakter zarówno leśny, jak krajobrazowy.
W drzewostanie występują głównie: dęby, graby, lipy, brzozy, jesiony, klony i sosny, z domieszką świerka pospolitego, dębu czerwonego, modrzewia europejskiego, olszy czarnej, topoli osiki i kasztanowca. W warstwie krzewów występują najczęściej: trzmielina pospolita i leszczyna. Charakterystycznym rysem rezerwatu jest bogate stanowisko jarzmianki większej. Występują tu pomnikowe okazy dębów szypułkowych.
Szlak rezerwatów.
Wzdłuż Pradoliny Toruńsko-Eberswaldzkiej, a zwłaszcza jej północnej krawędzi, między Bydgoszczą a Wyrzyskiem, znajduje się ciąg rezerwatów nadnoteckich. Począwszy od Bydgoszczy, można zwiedzić następujące rezerwaty:

</doc>
<doc id="2017716" url="https://pl.wikipedia.org/wiki?curid=2017716" title="Domknięcie przechodnie relacji">
Domknięcie przechodnie relacji



</doc>
<doc id="2017717" url="https://pl.wikipedia.org/wiki?curid=2017717" title="Zbiór tranzytywny">
Zbiór tranzytywny



</doc>
<doc id="2017718" url="https://pl.wikipedia.org/wiki?curid=2017718" title="Dorocia Jama">
Dorocia Jama

Dorocia Jama – jaskinia osuwiskowa w Bieszczadach, na południowo-wschodnim zboczu góry Jamy (822 m n.p.m.), koło Dołżycy (gmina Cisna). Miała 20 m długości. Została odkryta w 2010 r. przez członków Speleoklubu Beskidzkiego: T. Mleczka i B. Szatkowskiego. Podczas wizyty T. Mleczka na zboczu Jam w październiku 2014 r. okazało się, że jaskinia uległa zawaleniu.

</doc>
<doc id="2017724" url="https://pl.wikipedia.org/wiki?curid=2017724" title="Tatiana Malinowska-Tyszkiewicz">
Tatiana Malinowska-Tyszkiewicz

Tatiana Malinowska-Tyszkiewicz (ur. w 1952 roku we Lwowie) - reżyser teatralna, mieszkająca i pracująca w Szczecinie.
Życiorys.
Ukończyła Państwowy Instytut Sztuki Teatralnej w Moskwie i przez dziesięć lat prowadziła Teatr Kameralny we Lwowie. W 1995 roku zamieszkała w Szczecinie. Od 1996 roku pracuje na etacie w Teatrze Polskim w Szczecinie. Przez trzy lata prowadziła Teatr Krypta. Współpracuje także z Teatrem Lalek „Pleciuga” oraz sceną teatralną w Klubie 13 Muz. Od 1999 roku prowadzi również Teatr Nie Ma, a od 2000 Teatr Krzywa Scena w Stargardzkim Centrum Kultury.. Prowadzi także teatr "A"w Kamieniu Pomorskim.
Nagrody i nominacje.
Nagroda Bursztynowego Pierścienia - Szczecin
Teatr Nie Ma
Teatr Krzywa Scena

</doc>
<doc id="2017725" url="https://pl.wikipedia.org/wiki?curid=2017725" title="Irena Belohorská">
Irena Belohorská

Irena Belohorská (ur. 13 marca 1948 w Pieszczanach) – słowacka lekarka i polityk, w latach 1992–1994 minister zdrowia, od 2004 do 2009 posłanka do Parlamentu Europejskiego.
Życiorys.
Ukończyła studia na Wydziale Lekarskim Uniwersytetu Komeńskiego w Bratysławie, po czym praktykowała jako lekarz (w kraju oraz przez trzy lata w Tunezji). Specjalizowała się w ginekologii i położnictwie oraz onkologii klinicznej.
W 1992 przez kilka miesięcy piastowała mandat posłanki do Zgromadzenia Federalnego Czechosłowacji. W latach 1992–1994 była ministrem zdrowia Słowacji, następnie zaś w latach 1994–2004 zasiadała w Radzie Narodowej z ramienia HZDS i L’S-HZDS. Była delegatką do Zgromadzenia Parlamentarnego Rady Europy (1995–2004) oraz członkinią Konwentu Europejskiego.
W 2004 uzyskała mandat posłanki do Parlamentu Europejskiego z listy L’S-HZDS. Zasiadała w Komisji Ochrony Środowiska, Zdrowia Publicznego i Bezpieczeństwa Żywności oraz Podkomisji Praw Człowieka, była także uczestniczką delegacji ds. stosunków z krajami Ameryki Środkowej oraz wiceprzewodniczącą Zgromadzenia Parlamentarnego Unii Europejskiej i krajów Ameryki Łacińskiej (EuroLat). W 2009 bez powodzenia ubiegała się o reelekcję.

</doc>
<doc id="2017726" url="https://pl.wikipedia.org/wiki?curid=2017726" title="Rezerwat przyrody Hedera">
Rezerwat przyrody Hedera

Rezerwat przyrody Hedera – rezerwat florystyczny położony w województwie kujawsko-pomorskim, powiecie nakielskim, gminie Nakło nad Notecią. Powierzchnia rezerwatu wynosi 15,14 ha (wcześniej podawano 16,94 ha).
Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się na styku mezoregionów: Pojezierza Krajeńskiego (314.69) i Kotliny Toruńskiej (315.25). Zajmuje on strome skarpy wąwozu, wcinającego się w północne zbocze Pradoliny Toruńsko-Eberswaldzkiej.
Znajduje się ok. 400 m na południe od drogi krajowej nr 10, w pobliżu wsi Minikowo.
Rezerwat jest położony w obrębie korytarza ekologicznego włączonego do sieci Natura 2000: Doliny Noteci (OZW).
Charakterystyka.
Rezerwat utworzono w celu ochrony stanowiska bluszczu pospolitego ("Hedera helix") – pnącza ciepłolubnego, którego tak obfite występowanie, w tym licznych okazów kwitnących jest rzadkością. Zbocza wąwozu erozyjnego porasta las o charakterze grądu. Okazy bluszczu pną się na drzewach oraz porastają dno lasu. 
Większość starych okazów ma zdrewniałe pędy o średnicach dochodzących do 5 cm, niektóre pędy boczne odstają od pni na odległość przekraczającą 30 cm. Na uwagę zasługują zmienne kształty blaszki liściowej bluszczu, od typowych do prawie owalnych. Większość osobników kwitnie i owocuje.
Szlak rezerwatów.
Wzdłuż Pradoliny Toruńsko-Eberswaldzkiej, a zwłaszcza jej północnej krawędzi, między Bydgoszczą a Wyrzyskiem, znajduje się ciąg rezerwatów nadnoteckich. Począwszy od Bydgoszczy, można zwiedzić następujące rezerwaty: 

</doc>
<doc id="2017728" url="https://pl.wikipedia.org/wiki?curid=2017728" title="Arcach Stepanakert">
Arcach Stepanakert



</doc>
<doc id="2017729" url="https://pl.wikipedia.org/wiki?curid=2017729" title="OT (dokument)">
OT (dokument)

OT dowód księgowy (przyjęcie środka trwałego), to dokument przyjęcia nowego środka trwałego. Przekazanie go do eksploatacji wprowadza do ewidencji przychód składników rzeczowych aktywów przedsiębiorstwa z zakupu, jak i środków trwałych używanych, wytworzonych we własnym zakresie i ulepszonych. Wskazuje osobę za niego odpowiedzialną, miejsce jego użytkowania, lub przeznaczenie. Wypełniony dokument przyjęcia środka trwałego należy umieścić w dokumentach księgowych.

</doc>
<doc id="2017730" url="https://pl.wikipedia.org/wiki?curid=2017730" title="Wyższe Metropolitalne Seminarium Duchowne w Warszawie">
Wyższe Metropolitalne Seminarium Duchowne w Warszawie

Wyższe Metropolitalne Seminarium Duchowne św. Jana Chrzciciela w Warszawie – uczelnia wyższa, w której przyszli księża (alumni) przygotowują się do posługi kapłańskiej w archidiecezji warszawskiej. Seminarium zostało afiliowane przy Akademii Katolickiej w Warszawie. Obecnym rektorem jest ks. dr Wojciech Bartkowicz.
Historia.
Początki seminarium warszawskiego sięgają XVI wieku i okresu soboru trydenckiego (1545–1563), który w jednym ze swoich dokumentów określił nowe zasady kształcenia księży na potrzeby diecezji, które od tego momentu miało się odbywać w specjalnie do tego przystosowanych instytucjach, zwanych seminariami. W Warszawie pierwsze takie seminarium powstało w roku 1678 i było prowadzone przez księży misjonarzy. Na przestrzeni czasu, głównie w związku z problemami prawnymi oraz w wyniku otwarcia w mieście drugiego seminarium, instytut księży misjonarzy przestał istnieć.
Inicjatorem założenia w stolicy drugiego seminarium był dziekan ówczesnej kapituły warszawskiej (w tamtym czasie miasto, chociaż było stolicą Rzeczypospolitej, to jako jednostka kościelna podlegało, jako tzw. archidiakonat warszawski diecezji poznańskiej) i późniejszy arcybiskup lwowski Mikołaj Popławski. 13 kwietnia 1682 roku na posiedzeniu kapituły kolegiackiej podjęto uchwałę o fundacji w mieście drugiego seminarium. Klerycy mieli zgodnie z decyzją kapituły, pobierać naukę w kolegium jezuickim, ale już w roku 1685 pieczę nad formacja kleryków przejęli tzw. „księża komuniści”. Dekret kapituły nabrał pełnej mocy prawnej, gdy potwierdzenie tej decyzji podpisał biskup poznański Stefan Wierzbowski w dniu 12 stycznia 1684 roku. Od tego momentu można mówić o istnieniu seminarium warszawskiego, którego Wyższe Metropolitalne Seminarium Duchowne jest kontynuatorem.
W wieku XVIII, seminarium staraniem biskupa poznańskiego Teodora Czartoryskiego, Seminarium otrzymało nowo wybudowany budynek przy ulicy Świętojańskiej na Starym Mieście, tuż obok ówczesnej kolegiaty warszawskiej (dzisiejsza katedra). W ciągu późniejszej swojej historii, seminarium lokowane było jeszcze w kilku innych budynkach w mieście. Wojny napoleońskie (1796–1815) spowodowały liczne zniszczenia w stolicy, których nie uniknęło także seminarium. Okres Królestwa Polskiego (1815–1830) był czasem względnej stabilizacji i naprawiania wojennych strat. Ważną zmianą w tym okresie, było objęcie stanowiska rektora przez księdza Benedykta Wyszyńskiego w roku 1845. Od tego momentu to kler diecezji warszawskiej (powstałej w roku 1798) przejął prowadzenie seminarium. Dwa powstania narodowe (z lat 1830–1831 oraz 1863–1864) spowodowały zwrócenie carskich represji również w stronę seminarium, które jako instytucja kształcąca księży katolickich (licznie wspierających powstańców), stało się obiektem szykan oraz inwigilacji prowadzonych przez carską policję.
W roku 1867, w wyniku kasaty wszystkich zakonów w Królestwie Polskim, seminarium zostało przeniesione do pokarmelickiego klasztoru przy Krakowskim Przedmieściu 52/54, gdzie z przerwami (lata 1988–2000) mieści się po dziś dzień. Dynamiczny rozwój seminarium po roku 1919 został przerwany II wojną światową, a następnie okresem rządów władzy komunistycznej i Polskiej Rzeczypospolitej Ludowej, która wszelkimi metodami starała się utrudnić życie seminarium, zarówno na płaszczyźnie prawnej przez uniemożliwianie klerykom zdobywania państwowych stopni naukowych oraz powoływanie kleryków do wojska, jak i na drodze inwigilacji życia wewnętrznego seminarium i prywatnego życia samych kleryków. Po roku 1989 seminarium zostały przywrócone wszelkie odmawiane mu wcześniej prawa państwowe oraz swoboda życia wewnętrznego.
W ciągu ponad 300 lat istnienia (co czyni seminarium najstarszą instytucją kształcenia w Warszawie) seminarium dało Kościołowi w Polsce 6 błogosławionych – są to męczennicy okresu II wojny światowej: ks. Michał Oziębłowski, ks. Michał Woźniak, ks. Edward Detkens, ks. Zygmunt Sajna, ks. Roman Archutowski (rektor okresu wojny), wszyscy beatyfikowani w roku 1999 przez papieża Jana Pawła II podczas pielgrzymki do Polski oraz bł. ks. Jerzego Popiełuszkę (beatyfikowany 6 czerwca 2010), a także kilku biskupów (w tym jednego kardynała, Aleksandra Kakowskiego, który w latach 1898–1910 był rektorem seminarium). W ciągu tych 300 lat seminarium było kierowane przez 45 rektorów. Obecnie tę funkcję pełni ks. Wojciech Bartkowicz.
Władze.
Rektor: ks. dr Wojciech Bartkowicz
Wicerektor: ks. dr Krzysztof Szwarc

</doc>
<doc id="2017731" url="https://pl.wikipedia.org/wiki?curid=2017731" title="Lernajin Arcach Erywań">
Lernajin Arcach Erywań



</doc>
<doc id="2017733" url="https://pl.wikipedia.org/wiki?curid=2017733" title="Karabach Erywań">
Karabach Erywań



</doc>
<doc id="2017735" url="https://pl.wikipedia.org/wiki?curid=2017735" title="Karabach Stepanakert">
Karabach Stepanakert



</doc>
<doc id="2017736" url="https://pl.wikipedia.org/wiki?curid=2017736" title="Cleo Laine">
Cleo Laine

Cleo Laine (ur. 28 października 1927 w Southall) – brytyjska wokalistka jazzowa i aktorka.
Urodzona jako Clementine Dinah Bullock. Pierwszą piosenkę zaśpiewała w 1940 w filmie "Złodziej z Bagdadu". Swoją karierę rozpoczęła na początku lat 50. W 1976 nagrała wraz z Rayem Charlesem operę George’a Gershwina "Porgy and Bess". Wystąpiła w wielu filmach i spektaklach teatralnych.

</doc>
<doc id="2017738" url="https://pl.wikipedia.org/wiki?curid=2017738" title="Rezerwat przyrody Las Minikowski">
Rezerwat przyrody Las Minikowski

Rezerwat przyrody Las Minikowski – rezerwat leśny o powierzchni 45,19 ha, położony w województwie kujawsko-pomorskim, powiecie nakielskim, gminie Nakło nad Notecią.
Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się na styku mezoregionów Pojezierze Krajeńskie (314.69) i Kotlina Toruńska (315.25). 
Zajmuje on północne zbocze Pradoliny Toruńsko-Eberswaldzkiej o interesującej rzeźbie terenu.
Znajduje się ok. 700 m na południe od drogi krajowej nr 10, między miejscowościami Ślesin i Minikowo.
Rezerwat jest położony w obrębie korytarza ekologicznego włączonego do sieci Natura 2000: Doliny Noteci (OZW).
Charakterystyka.
Rezerwat chroni wielogatunkowy las liściasty o charakterze grądu. W jego drzewostanie o naturalnej, kilkuwarstwowej strukturze znajdują się pomnikowe okazy dębu i lipy. Bogate runo jest szczególnie atrakcyjne wiosną w porze kwitnienia wielu gatunków takich jak: zawilce – gajowy i żółty, przylaszczka pospolita, ziarnopłon wiosenny, groszek wiosenny. Dodatkową atrakcją są egzemplarze bluszczu oraz okazały głaz narzutowy.
Szlak rezerwatów.
Wzdłuż Pradoliny Toruńsko-Eberswaldzkiej, a zwłaszcza jej północnej krawędzi, między Bydgoszczą a Wyrzyskiem znajduje się ciąg rezerwatów nadnoteckich. Począwszy od Bydgoszczy, można zwiedzić następujące rezerwaty:

</doc>
<doc id="2017740" url="https://pl.wikipedia.org/wiki?curid=2017740" title="Żelazne Góry">
Żelazne Góry

Żelazne Góry – niewielki masyw górski w południowo-zachodniej Polsce, w Sudetach Wschodnich, w Masywie Śnieżnika, w Krowiarkach.
Położenie.
Wzniesienie, położone w Sudetach Wschodnich, w północno-zachodnim ramieniu Masywu Śnieżnika, w północno-zachodniej części Krowiarek. Wokół masywu położone są następujące miejscowości: na południowym zachodzie – Stary Waliszów, na południowym wschodzie – Nowy Waliszów, na północy – Romanowo, na północnym zachodzie – Piotrowice Dolne. Wewnątrz masywu, w dolinie bezimiennego potoku, prawego dopływu Piotrówki, leżą Piotrowice Górne.
Przełęcz Piotrowicka na północnym zachodzie oddziela masyw Żelaznych Gór od Piotrowickiego Lasu. Dolina potoku Piotrówka na północy od Słupca i Sędzisza. Na południowym wschodzie, za szosą z Nowego Waliszowa do Trzebieszowic Dzicza Góra stanowi łącznik z głównym grzbietem Krowiarek. Od południa Żelazne Góry opadają do Rowu Górnej Nysy (przede wszystkim Wysoczyzny Idzikowa, a na niewielkiej przestrzeni na południowym zachodzie Obniżenia Bystrzycy Kłodzkiej).
Charakterystyka.
Masyw ma kształt wału z kilkoma bocznymi odgałęzieniami lub greckiej litery "υ". Zbocza są strome, linia grzbietowa niewyrównana, poszczególne wierzchołki, zwłaszcza w północnych odgałęzieniach sterczą w postaci stożków.
Najwyższym wzniesieniem jest Żeleźniak (591 m n.p.m.), a najbardziej znanym Krzyżowa (508 m n.p.m.) z kaplicą Św. Krzyża i drogą krzyżową. Inne szczyty, to: Kamiennik (591 m n.p.m.), Golina (544 m n.p.m.), Ostróg (504 m n.p.m.) oraz bezimmienne wzniesienia (554 m n.p.m.), (543 m n.p.m.), (541 m n.p.m.).
Budowa geologiczna.
Masyw odznacza się zróżnicowaną budową geologiczną. Zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, głównie łupków łyszczykowych, podrzędnie z łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej oraz gnejsów.
Został on wypiętrzony, wraz z całymi Sudetami w trzeciorzędzie, w czasie orogenezy alpejskiej. Wtedy też się rozpoczęła jego denudacja pod wpływem czynników erozji. Na grzbiecie, niektórych szczytach i zboczach wśród lasu, występują pojedyncze wapienne skałki oraz rumowiska skalne.
Górnictwo.
Na północno-wschodnim zboczu Kamiennika znajduje się czynny kamieniołom wapienia krystalicznego (marmuru). Wyrobiska opuszczonych łomów można napotkać w kilku miejscach. Dawniej eksploatowano też rudy żelaza, które przetapiano pod Żeleźniakiem i w Starym Waliszowie. Na grzbiecie na północny zachód od Kamiennika znajduje się nieczynna sztolnia.
Roślinność.
Główną część grzbietu z południowymi zboczami oraz fragmenty północnych grzbietów porośnięte są lasami bukowymi, mieszanymi oraz świerkowymi regla dolnego, niewielkie powierzchnie zajmują zarośla i samosiewy, pozostałe zbocza, zajmują łąki i częściowo pola uprawne. Niewielkie powierzchnie porośnięte są roślinnością kserotermiczną.
Rosną tu m.in. (na różnych siedliskach): buławnik wielkokwiatowy, listera jajowata, śnieżyczka przebiśnieg, śnieżyca wiosenna, wawrzynek wilczełyko, przylaszczka, kokorycz pusta, pierwiosnka wyniosła, zawilce, złoć, orlik pospolity, konwalia majowa, konwalijka dwulistna, lilia złotogłów, czworolist pospolity, kopytnik pospolity, marzanka wonna, gwiazdnice, firletka, lepnica biała, bniec czerwony, goździk, czerniec gronkowy, rutewka orlikolistna, kaczeńce, tojad, miesiącznica trwała, jaskry, dziewięćsił bezłodygowy, zimowit jesienny, czerniec gronkowy, łubin, skrzypy, paprotka zwyczajna, zanokcice i inne paprocie.

</doc>
<doc id="2017748" url="https://pl.wikipedia.org/wiki?curid=2017748" title="Ü-Tsang">
Ü-Tsang

Ü-Tsang (tyb.: དབུས་གཙང་, Wylie: "Dbus-gtsang", ZWPY: "Ü-Zang"; ) − jeden z trzech tradycyjnych regionów (prowincji) Tybetu, obok Amdo i Kham. Geograficznie Ü-Tsang oznacza centralną i zachodnią część tybetańskiego obszaru kulturowego, obejmując zlewisko Tsang-po (Gtsang-po), ziemie położone na zachód od góry Kajlas i obszar płaskowyżu Chang Tang. Południową granicą krainy jest pasmo Himalajów. Obecnie terytorium Ü-Tsang oraz część zachodniego Khamu należą do Tybetańskiego Regionu Autonomicznego.
Ü-Tsang powstał z połączenia regionu Ü, kontrolowanego przez wyznawców Gelug pierwszych dalajlamów, i Tsang, kontrolowanego przez wyznawców Sakja. Militarne sukcesy V Dalajlamy skonsolidowały region w XVII wieku.
Historycznie dzieli się na Ü, Tsang oraz Ngari.
Ü-Tsang jest kulturalnym centrum dla Tybetańczyków, znajdują się tu główne świątynie tybetańskie oraz historyczna stolica, Lhasa. Używany w Lhasie dialekt jest używany jako lingua franca w całym Ü-Tsang i wśród emigrantów.

</doc>
<doc id="2017751" url="https://pl.wikipedia.org/wiki?curid=2017751" title="Caitlin Gregg">
Caitlin Gregg

Caitlin Gregg z d. Compton (ur. 7 listopada 1980 w Nowym Jorku) – amerykańska biegaczka narciarska, zawodniczka klubu CXC Ski Team, medalistka mistrzostw świata.
Kariera.
Po raz pierwszy na arenie międzynarodowej Caitlin Compton pojawiła się 26 stycznia 2001 roku w zawodach Nor-Am Cup w Minneapolis, gdzie zajęła 22. miejsce w sprincie techniką dowolną. W Pucharze Świata zadebiutowała 17 stycznia 2009 roku w Vancouver, zajmując 32. miejsce w biegu łączonym na 15 km. Pierwsze pucharowe punkty zdobyła nieco ponad rok później - 5 lutego 2010 roku w Canmore była czternasta w biegu na 10 km stylem dowolnym. W klasyfikacji generalnej sezonu 2009/2010 zajęła ostatecznie 94. miejsce. W 2007 roku wystąpiła na mistrzostwach świata w Sapporo, zajmując między innymi 60. miejsce w biegu na 10 km stylem dowolnym i czternaste w sztafecie. Na rozgrywanych dwa lata później mistrzostwach świata w Libercu indywidualnie plasowała się poza czołową trzydziestką, a w sztafecie Amerykanki z Compton w składzie były trzynaste. Startowała ponadto na igrzyskach olimpijskich w Vancouver, gdzie w swoim najlepszym indywidualnym starcie, biegu na 10 km, zajęła 30. miejsce. Bierze także udział w zawodach cyklu FIS Marathon Cup, w których raz stała na podium - 23 lutego 2013 roku wygrała amerykański maraton American Birkenbeiner. W klasyfikacji generalnej sezonu 2012/2013 zajęła 13. miejsce.
Jej mąż Brian również uprawia biegi narciarskie.

</doc>
<doc id="2017752" url="https://pl.wikipedia.org/wiki?curid=2017752" title="Pomnik Białoruskich Pilotów w Małęczynie">
Pomnik Białoruskich Pilotów w Małęczynie

Pomnik Białoruskich Pilotów w Małęczynie – kamień pamiątkowy odsłonięty 11 kwietnia 2010 roku w Małęczynie w powiecie radomskim. Upamiętnia dwóch białoruskich pilotów, którzy zginęli w 2009 roku w katastrofie myśliwca Su-27 podczas X Międzynarodowych Pokazów Lotniczych Air Show w Radomiu: płk. Alaksandra Marfickiego oraz płk. Alaksandra Żuraulewicza.
Historia.
Pomnik postawiono z inicjatywy mieszkańców wsi Małęczyn oraz miejscowego proboszcza w odległości ok. 100 m od miejsca katastrofy. 28 września 2009 roku zamiar wzniesienia pomnika pozytywnie zaopiniowała Rada Gminy Gózd, podejmując uchwałę w tej sprawie. W uchwale tej znalazł się zapis, że pomnik ma upamiętniać "tragiczną i bohaterską śmierć załogi białoruskiego myśliwca Su-27". W trakcie uroczystości odsłonięcia pomnika zarówno przedstawiciel lokalnej społeczności, wójt gminy Gózd Adam Jabłoński, jak i szef sztabu – zastępca dowódcy Sił Powietrznych RP gen. dyw. pil. Krzysztof Załęski, wyrazili opinię, że piloci – odmawiając katapultowania się i wyprowadzając maszynę poza obszar wsi – uniknęli jej upadku na obszar zabudowany.
Pomnik został poświęcony w dzień po katastrofie rządowego Tu-154 w Smoleńsku przez biskupa radomskiego Henryka Tomasika oraz biskupa prawosławnego ks. płk. Michała Dudicza, zastępcę prawosławnego ordynariusza Wojska Polskiego. Do zaplanowanego udziału dowódcy Sił Powietrznych RP gen. broni pil. Andrzeja Błasika oraz prawosławnego ordynariusza polowego RP ks. abp. Mirona Chodakowskiego nie doszło wskutek śmierci tych osób w katastrofie smoleńskiej. W uroczystości wzięli udział także dowódca Sił Powietrznych Republiki Białorusi gen. mjr Ihar Azaronak i dowódca 61. Bazy Lotnictwa Myśliwskiego w Baranowiczach Juryj Warabjou wraz z delegacją białoruskich Sił Powietrznych, wdowy po lotnikach, przedstawiciele korpusu dyplomatycznego z ambasadorem Białorusi w Polsce Wiktarem Hajsionkiem oraz władze miasta Radomia. Na zakończenie uroczystości, w której uczestniczyła Kompania Reprezentacyjna Sił Powietrznych RP i orkiestra wojskowa z Dęblina, nad miejscem katastrofy lot pamięci odbył Zespół Akrobacyjny „Orlik”. Uczestnicy uroczystości uczcili dwiema minutami ciszy pamięć zmarłych białoruskich pilotów, a także ofiar katastrofy w Smoleńsku.
O uroczystości odsłonięcia pomnika pisały media polskie i białoruskie.
30 sierpnia 2010 roku, w pierwszą rocznicę katastrofy podczas Radom Air Show 2009, w cerkwi w Radomiu odbyła się msza za zmarłych lotników, koncelebrowana przez Dziekana Prawosławnego Sił Powietrznych RP, ks. płk. Aleksego Andrejuka, w której wzięli udział przedstawiciele Ambasady Białorusi w Polsce, delegacja polskich Sił Powietrznych z gen. bryg. pil. Tomaszem Drewniakiem, przedstawiciele władz miasta Radomia i gminy Gózd, a także wdowy po pilotach płk. Alaksandrze Marfickim i płk. Alaksandrze Żuraulewiczu oraz członkowie ich rodzin; następnie uczestnicy uroczystości udali się pod pomnik w Małęczynie, gdzie członkowie rodzin pilotów oraz poszczególne delegacje złożyły wieńce. Zgromadzeni udali się na miejsce katastrofy, gdzie Swiatłana Żuraulewicz, wdowa po płk. Alaksandrze Żuraulewiczu, podziękowała wszystkim w Polsce za dobre słowa oraz życzliwość.
Wygląd pomnika.
Pomnik, zaprojektowany przez Annę Rudnicką i wykonany z szarego granitu strzegomskiego, ma postać kamienia pamiątkowego o wysokości ok. 2 m, w którym wyrzeźbiono sylwetkę myśliwca Su-27; w głazie znajduje się otwór w kształcie krzyża łacińskiego z wkomponowanym krzyżem prawosławnym. W podstawę krzyża prawosławnego wmurowano łopatkę z silnika rozbitego samolotu. Obok wyrzeźbionego wizerunku samolotu znajduje się dwujęzyczna tablica upamiętniająca płk. Alaksandra Marfickiego oraz płk. Alaksandra Żuraulewicza.

</doc>
<doc id="2017755" url="https://pl.wikipedia.org/wiki?curid=2017755" title="Wuwuzela">
Wuwuzela

Wuwuzela (vuvuzela, także lepatata) – aerofon ustnikowy używany przez kibiców piłki nożnej w Afryce. Wydaje głośny dźwięk (osiągający przy wylocie wuwuzeli natężenie 122–131 dB(A)) mający przypominać ryczenie słonia. Pierwotnie jej egzemplarze wykonywano z puszek po konserwach, obecnie są produkowane głównie z tworzyw sztucznych.
Krytyka kibicowania za pomocą wuwuzeli.
Badania pokazały, że hałas powodowany przez trąby na wypełnionym przez 30 tys. kibiców stadionie sięgał prawie 140 decybeli, co jest niebezpieczne dla zdrowia człowieka, nawet gdy zastosuje się stoppery. Ludzie nie powinni być narażeni na hałas wytwarzany przez pojedynczą wuwuzelę dłużej niż minutę, jeśli są w promieniu 2 metrów od niej. Obciążenie słuchu podczas meczu piłki nożnej, w czasie którego publiczność używa wuwuzeli, badacze porównują do obciążeń, jakich doświadcza górnik pracujący na przodku w kopalni złota. Aby ograniczyć hałas na trybunach, na czas mistrzostw świata 2010 został wprowadzony do sprzedaży model wuwuzeli zgodny z normami europejskimi – generujący hałas poniżej 121 dB.
UEFA wprowadziła w 2010 roku zakaz używania wuwuzeli na wszystkich meczach prowadzonych pod jej egidą. Austriacka Federacja Piłkarska wprowadziła w 2009 zakaz wnoszenia na trybuny wuwuzeli.

</doc>
<doc id="2017757" url="https://pl.wikipedia.org/wiki?curid=2017757" title="Miloš Koterec">
Miloš Koterec

Miloš Koterec (ur. 11 października 1962 w miejscowości Partizánske) – słowacki polityk i dyplomata, w latach 2004–2009 poseł do Parlamentu Europejskiego, przedstawiciel Słowacji przy Organizacji Narodów Zjednoczonych, wiceminister obrony.
Życiorys.
Ukończył studia na Wydziale Elektrotechniki i Informatyki Słowackiego Uniwersytetu Technicznego w Bratysławie, następnie studiował handel zagraniczny na Uniwersytecie Ekonomicznym w Bratysławie, a także stosunki międzynarodowe i prawo na Uniwersytecie Komeńskiego.
W latach 1989–1993 pracował jako asystent na Słowackim Uniwersytecie Technicznym. W 1993 podjął pracę w Ministerstwie Spraw Zagranicznych Słowacji. W latach 1995–1999 był II i I sekretarzem w stałej misji Słowacji przy Organizacji Narodów Zjednoczonych, następnie powrócił do pracy w MSZ, m.in. jako kierownik Wydziału OBWE, Rozbrojenia i Rady Europy. W 2003 był "chargé d’affaires ad interim" stałej misji Słowacji przy NATO. W 2004 uzyskał mandat posła do Parlamentu Europejskiego z ramienia partii Kierunek – Socjalna Demokracja. Zasiadał w Komisji Rozwoju Regionalnego oraz delegacjach: ds. stosunków ze Zgromadzeniem Parlamentarnym NATO oraz Australią i Nową Zelandią, będąc wiceprzewodniczącym ostatniej delegacji (2007–2009).
W 2009 został stałym przedstawicielem Słowacji przy Narodach Zjednoczonych w randze ambasadora nadzwyczajnego i pełnomocnego. Później objął stanowisko wiceministra obrony.

</doc>
<doc id="2017759" url="https://pl.wikipedia.org/wiki?curid=2017759" title="Rozprawa o naukach i sztukach">
Rozprawa o naukach i sztukach

Rozprawa o naukach i sztukach (oryg. fr. "Discours sur les sciences et les arts") – rozprawa przedstawiona przez Jeana-Jacques’a Rousseau na konkurs ogłoszony przez Akademię w Dijon. Tekst uzyskał pierwszą nagrodę w tymże konkursie, a po swojej publikacji stał się przedmiotem ożywionej dyskusji. Jest to pierwszy tekst Rousseau, w którym poddaje on zdecydowanej krytyce cywilizację i jej osiągnięcia, głosząc powrót do natury jako pierwotnego i najlepszego stanu życia człowieka.
Jean-Jacques Rousseau napisał "Rozprawę o naukach i sztukach" w 1750, z myślą o przedstawieniu tekstu w konkursie ogłoszonym przez Akademię w Dijon. Polegał on na napisaniu rozprawy stanowiącej rozbudowaną odpowiedź na pytanie "Czy postęp nauk i sztuk przyczynił się do zepsucia czy do poprawy obyczajów?" (fr. "Si le rétablissement des sciences et des arts a contribué à épurer les mœurs").
W "Wyznaniach" Rousseau opisał swoje wędrówki między Paryżem a Vincennes (dzieliła je odległość ok. 2 mil), które przerywał krótkimi wypoczynkami po drodze, mając zawsze jakąś lekturę: "Pewnego dnia wziąłem ze sobą Mercure de France, a idąc i przerzucając go trafiłem na pytanie konkursowe, zadane przez Akademię w Dijon [...]. Odkąd przeczytałem słowa konkursowego pytania, zobaczyłem inny świat i stałem się innym człowiekiem. Przyszedłszy do Vincennes byłem w podnieceniu zbliżonym do szaleństwa. Diderot to spostrzegł, wyjawiłem przyczynę, zachęcił mnie, bym rozwinął swe myśli i stanął do konkursu".
W momencie tworzenia swojej rozprawy Rousseau był autorem szerzej nieznanym. Od 1744 przebywał w Paryżu, gdzie obracał się w kręgach encyklopedystów, przyjaźnił się m.in. z Diderotem. "Rozprawa..." zdobyła w konkursie pierwszą nagrodę, a po swojej publikacji zyskała natychmiastowy rozgłos.
Rousseau udzielił odpowiedzi negatywnej na pytanie konkursowe. W swojej rozprawie twierdził, że rozwój sztuki i postęp cywilizacyjny nie przyczyniły się do szczęścia człowieka. Jedyną wartością, która może zapewnić społeczną harmonię i samorealizację jednostki jest cnota, moralność, zgodność codziennego postępowania z własnymi przekonaniami. Tymczasem społeczeństwo wymusza na ludziach zachowania nieszczere, konserwuje niesprawiedliwy despotyczny ustrój i nierówność jednostek. Nauka i sztuki piękne odwracają natomiast uwagę człowieka od ponoszonych w ten sposób krzywd i skłaniają go na skupianiu się na rzeczach nieistotnych, podczas gdy dążenie do prawdziwego szczęścia w dalszym ciągu nie jest możliwe. Obraz przepojonego hipokryzją, niszczącego jednostki, odrzucającego wszelką etykę społeczeństwa jest poddany świadomej hiperbolizacji, która ma zwrócić uwagę współczesnych na te aspekty rzeczywistości, które zdaniem Rousseau były świadomie pomijane w tekstach innych osiemnastowiecznych filozofów, głoszących pochwałę swoich czasów. Rozprawa nie zawiera wniosków końcowych, nie przedstawia postulatów pozytywnych i dróg wyjścia z sytuacji. Zawarte w niej rozważania zostały o nie uzupełnione dopiero w kolejnych tekstach tego autora, zwłaszcza "Rozprawie o nierówności". Według Macieja Starzewskiego cała argumentacja Rousseau została poprowadzona w sposób oparty na paradoksach w celu zmuszenia czytelnika do krytycznej refleksji.
Wyjątkowe na tle prac innych autorów tezy Rousseau sprowokowały żywą polemikę, w której udział wziął m.in. król Polski Stanisław Leszczyński.

</doc>
<doc id="2017762" url="https://pl.wikipedia.org/wiki?curid=2017762" title="Rezerwat przyrody Skarpy Ślesińskie">
Rezerwat przyrody Skarpy Ślesińskie

Rezerwat przyrody Skarpy Ślesińskie – rezerwat florystyczny o powierzchni 13,82 ha, położony w województwie kujawsko-pomorskim, powiecie nakielskim, gminie Nakło nad Notecią.
Lokalizacja.
Pod względem fizycznogeograficznym rezerwat znajduje się na styku mezoregionów: Pojezierza Krajeńskiego (314.69) i Kotliny Toruńskiej (315.25). 
Zajmuje on północne zbocze Pradoliny Toruńsko-Eberswaldzkiej o interesującej rzeźbie terenu.
Rezerwat składa się z dwóch osobnych płatów i znajduje się ok. 600 m na południe od drogi krajowej nr 10, między miejscowościami Trzeciewnica i Ślesin.
Rezerwat jest położony w obrębie korytarza ekologicznego włączonego do sieci Natura 2000: Doliny Noteci (OZW).
Charakterystyka.
Rezerwat utworzono dla zachowania stanowiska reliktowej flory kserotermicznej z licznymi gatunkami chronionymi i rzadkimi wraz z występującymi tu zbiorowiskami o charakterze stepowym. W umiarkowanym klimacie Polski tego typu zbiorowiska są wyjątkowo rzadkie. Powstają jedynie w szczególnych warunkach, zwykle na dobrze nasłonecznionych zboczach, o ekspozycji południowej.
Z uwagi na położenie w strefie zboczowej wysoczyzny morenowej Pojezierza Krajeńskiego, rezerwat posiada wysokie walory nie tylko przyrodnicze, lecz również krajobrazowe.
Zbocza powstały przez ścięcie wysoczyzny, ok. 1830 r. podczas budowy linii kolejowej Bydgoszcz–Piła. Dominują tu gleby gliniaste o dużej zawartości węglanu wapnia. Na odlesionych, nasłonecznionych zboczach, doskonałe siedliska znalazły zbiorowiska kserotermiczne z taką roślinnością jak: miłek wiosenny, ostnica Jana, zawilec wielkokwiatowy, sasanka łąkowa, dzwonek syberyjski, wężymord stepowy, rutewka mniejsza, szałwia łąkowa, aster gawędka.
Szczególnie atrakcyjnie zbocza rezerwatu prezentują się wczesną wiosną, kiedy obficie kwitnie miłek wiosenny oraz efektownie wyglądają łany rzadkiego i chronionego gatunku ostnicy Jana.
W strefie zboczowej znajdują się zatorfione dolinki, które zajmują łąki. Tam też rośnie kilka kęp rzadkiego pełnika europejskiego. Zachodnie i wschodnie zbocza dolinek i parowów porastają zbiorowiska zaroślowe z udziałem leszczyny, głogów, trzmieliny, bzu czarnego, kaliny koralowej oraz grusz.
Szlak rezerwatów.
Wzdłuż Pradoliny Toruńsko-Eberswaldzkiej, a zwłaszcza jej północnej krawędzi, między Bydgoszczą a Wyrzyskiem, znajduje się ciąg rezerwatów nadnoteckich. Począwszy od Bydgoszczy, można zwiedzić następujące rezerwaty: 

</doc>
<doc id="2017765" url="https://pl.wikipedia.org/wiki?curid=2017765" title="Hermiona (opera)">
Hermiona (opera)

Hermiona (wł. "Hermiona") – opera seria Gioacchina Rossiniego – azione tragica w dwóch aktach, do której libretto napisał Andrea Leone Tottola, jej premiera miała miejsce w Neapolu 27 marca 1819 roku.
Historia.
Cztery miesiące po premierze "Ricciarda i Zoraidy", Rossini wystawił kolejną operę, tym razem sięgając do tematyki antycznej, po adaptację "Andromachy" Racine’a. Opera poniosła fiasko i została zdjęta zaraz po premierze. Na deski teatru powróciła dopiero w 1977 roku w Sienie i ponownie do Teatro San Carlo w 1988 roku, a także na Rossini Opera Festivalu w Pesaro w 1987 i 2008 roku. W Polsce została po raz pierwszy wystawiona w 2003 roku w Katowicach.
Treść.
Akt I.
Ze zdobytej Troi Pyrrus przywozi do rodzinnego Epiru jeńców, wśród nich Andromachę wraz z synem Astianaksem. Zakochany w Andromasze Pyrrus zupełnie ignoruje tę, której przyrzekał miłość przed wyjazdem na wojnę. Zdradzona Hermiona cierpi z zazdrości, czasem czyniąc królowi gorzkie wyrzuty ("Non prosequir"). Tymczasem na dwór epirski przybywa ambasador królów greckich Orestes, rozpaczliwie zakochany w Hermionie, która oczekuje, że pomści jej zniewagę ("Che sorda al mesto pianto – Ah, come nasconedere"). Pyrrus przyjmuje poselstwo w towarzystwie Hermiony i Andromachy. Orestes żąda, w imieniu Greków, śmierci Astianaksa. Pyrrus odrzuca jednak to żądanie, gdyż dziecko jest mu potrzebne, jako środek nacisku na matkę ("Balena in man del figlio"). Hermiona odpycha zakochanego w niej Orestesa (duet: "Amarti? "). Tymczasem Pyrrus ogłasza, że poślubi Hermionę, a Astianaksa wyda Grekom (finał: "Alfin, l’Eroe da forte"). W istocie jest to podstęp, który ma złamać opór Andromachy. Teraz ona błaga króla o czas do namysłu, ku rozpaczy Hermiony.
Akt II.
Andromacha zgadza się ulec woli Pyrrusa, by ocalić syna, postanawia jednak zadać sobie śmierć w noc poślubną (duet: "Orubra del caro sposo"). Zrozpaczona Hermiona posyła swą powiernicę Cleone do Pyrrusa, by mu przypomnieć dawne przysięgi ("Di che vedesti piangere"). Uroczystości weselne już się jednak rozpoczęły. Wobec tego Hermiona prosi Orestesa, by zabił Pyrrusa. Fenicio i Pylades przeklinają miłość, która wiedzie do zbrodni (duet: "A così triste immagine"). Zdjęta trwogą Hermiona czeka na powrót Orestesa (finał: "Che feci? "). Gdy ten przynosi wieść o śmierci Pyrrusa, Hermiona przeklina go i wydaje Eryniom. Pylades ratuje przyjaciela z rąk Epirczyków, a Hermiona traci przytomność.
O operze.
Tragedia Racine’a, na której Andrea Tottola oparł libretto swą wysoką pozycję w literaturze zawdzięcza raczej mistrzostwu języka aniżeli walorom akcji, nad wyraz statycznej. Tottola, poeta skromnej miary, przejął z pierwowzoru jego wady, a zagubił zalety Racine'owskiego wiersza. Powstał utwór monotonny, oparty głównie na monologach i dialogach, z jedną dużą sceną zbiorową w finale I aktu (przybycie Orestesa na dwór Pyrrusa. Muzyka Rossiniego jest niejednolita. Po interesującej, oryginalnej uwerturze, w której obok orkiestry udział bierze chór opłakujący upadek Troi, następuje konwencjonalny akt I. Na życzenie Davida, Rossini umieścił w roli Orestesa błyskotliwą kawatynę, którą śpiewak popisywał się później również w innych śpiewanych przez siebie operach. Swoje popisowe arie, nie zawsze pozostające w zgodzie z sytuacją sceniczną, otrzymali również Isabella Colbran, Rosamunda Pisaroni i Andrea Nozzari. Znacznie ciekawiej przedstawia się akt II, gdzie popis wokalny ustępuje miejsca ekspresji dramatycznej. Muzyka znakomicie buduje nastrój patosu i grozy, jednocześnie wnikliwie kreśląc portrety psychologiczne działających na scenie postaci.

</doc>
<doc id="2017769" url="https://pl.wikipedia.org/wiki?curid=2017769" title="Praga 7">
Praga 7

Praga 7 – dzielnica Pragi rozciągająca się na północ od centrum miasta, w zakolu Wełtawy. Składa się z mniejszych dzielnic: Holešovice, Bubeneč, Troja.
Obszar dzielnicy wynosi 7,4 km² i jest zamieszkiwany przez 43 505 mieszkańców (2006).

</doc>
<doc id="2017770" url="https://pl.wikipedia.org/wiki?curid=2017770" title="Anna Kazejak">
Anna Kazejak

Anna Magdalena Kazejak-Dawid (ur. 15 stycznia 1979 w Bytomiu) – polska reżyserka i scenarzystka. Zasiada w zarządzie Gildii Reżyserów Polskich.
Życiorys.
Studiowała kulturoznawstwo, ukoń­czyła studia na Wydziale Reżyserii Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (2007).
Jest realizatorką jednej z nowel wchodzących w skład filmu "Oda do radości".
Jest pomysłodawczynią i współscenarzystką serialu audio "Fucking Bornholm" (2020). W 2021 zakończyły się zdjęcia do filmu pod tym samym tytułem w jej reżyserii, film ma mieć premierę w 2022.

</doc>
<doc id="2017771" url="https://pl.wikipedia.org/wiki?curid=2017771" title="Elizabeth Stephen">
Elizabeth Stephen

Elizabeth „Liz” Stephen (ur. 12 stycznia 1987 w East Montpelier) – amerykańska biegaczka narciarska, brązowa medalistka mistrzostw świata młodzieżowców.
Kariera.
Po raz pierwszy na arenie międzynarodowej Elizabeth Stephen pojawiła się 26 listopada 2004 roku podczas zawodów Pucharu Kontynentalnego w West Yellowstone, gdzie zajęła 19. miejsce w biegu na 6,5 km techniką dowolną. W 2005 roku wystąpiła na mistrzostwach świata juniorów w Rovaniemi, ale zajmowała odległe pozycje. Najlepsze wyniki w tej kategorii wiekowej osiągnęła podczas mistrzostw świata juniorów w Tarvisio w 2007 roku, gdzie była siódma w biegu na 5 km stylem dowolnym, a w biegu łączonym na 10 km zajęła 17. miejsce.
W Pucharze Świata zadebiutowała 3 lutego 2007 roku w Davos, zajmując 48. miejsce w biegu na 10 km stylem dowolnym. Był to jej jedyny start pucharowy w sezonie 2006/2007 i wobec braku zdobytych punktów nie została uwzględniona w klasyfikacji generalnej. Pierwsze pucharowe punkty wywalczyła dopiero 17 stycznia 2009 roku w Vancouver, gdzie zajęła 24. miejsce w biegu łączonym na 15 km. W klasyfikacji generalnej dało jej to 106. miejsce. W międzyczasie wystąpiła na mistrzostwach świata młodzieżowców w Malles Venosta, gdzie zdobyła brązowy medal w biegu na 15 km techniką dowolną. Rok później, podczas mistrzostw młodzieżowców w Praz de Lys – Sommand była czwarta w biegu łączonym na 15 km. W tym samym roku wystąpiła na mistrzostwach świata w Libercu, gdzie była między innymi trzynasta w sztafecie oraz piętnasta w biegu łączonym na 15 km.
W 2010 roku brała udział w igrzyskach olimpijskich w Vancouver, ale zajęła miejsca w piątej i szóstej dziesiątce. W rywalizacji pucharowej nie zdobyła żadnego punktu i nie była klasyfikowana. Rok później wystąpiła na mistrzostwach świata w Oslo, gdzie jej najlepszym indywidualnym wynikiem było szesnaste miejsce na dystansie 30 km techniką dowolną, a w sztafecie była jedenasta. W zawodach Pucharu Świata punktowała kilkakrotnie, najlepszy wynik uzyskując 18 grudnia 2010 roku w La Clusaz, gdzie była osiemnasta w biegu na 15 km stylem dowolnym. W klasyfikacji generalnej sezonu 2010/2011 zajęła 81. miejsce. Sezon 2011/2012 ukończyła na 42. pozycji. Wystartowała między innymi w szóstej edycji Tour de Ski, punktując w dwóch z dziewięciu etapów i w klasyfikacji końcowej zajęła 24. miejsce. Najlepsze wyniki osiągnęła 8 stycznia 2012 roku w biegu handicapowym we włoskim Val di Fiemme, który był ostatnim etapem Tour de Ski. Zajęła wtedy 8 pozycję. Bieg ten zawierał podbieg pod stromą górę Alpe Cermis

</doc>
<doc id="2017773" url="https://pl.wikipedia.org/wiki?curid=2017773" title="Eyvind Brynildsen">
Eyvind Brynildsen

Eyvind Brynildsen (ur. 14 stycznia 1988 w Moss) – norweski kierowca rajdowy. Ma za sobą starty w Mistrzostwach Świata – w sezonie 2011 startuje w serii SWRC.
W 2006 roku Brynildsen zadebiutował w Rajdowych Mistrzostwach Świata. Pilotowany przez Arne Rønninga i jadący Mitsubishi Lancerem Evo 7 zajął wówczas 44. miejsce w Rajdzie Szwecji. W 2007 roku rozpoczął starty samochodem Mitsubishi Lancer Evo 9. W 2008 roku zdobył 5 punktów w serii Production Cars WRC. Z kolei w 2009 roku był szósty w tej klasyfikacji dwukrotnie stając na podium w PCWRC: w Rajdzie Norwegii (2. miejsce) i Rajdzie Portugalii (3. miejsce). Pod koniec sezonu zaliczył 2 starty Škodą Fabią S2000. W 2010 roku startuje nią w serii SWRC. Zajął w niej 2. miejsce w Rajdzie Jordanii, i był 4. w Niemczech. W sezonie 2011 kontynuuje starty Škodą w SWRC.
Swoją karierę sportową Brynildsen rozpoczął od startów w kartingach, w których startował już w 9. roku życia. W 2003 roku wygrał norweskie Viking Trophy jadąc w teamie Petter Solberg Map Team. Debiut rajdowy zaliczył w 2005 roku w wieku 17 lat za kierownicą Volvo 740.

</doc>
<doc id="2017774" url="https://pl.wikipedia.org/wiki?curid=2017774" title="Kościół św. Ducha we Wrocławiu (Brochów)">
Kościół św. Ducha we Wrocławiu (Brochów)

Kościół św. Ducha – dawny kościół ewangelicki znajdujący się na Brochowie, przy ulicy Biegłej we Wrocławiu.
Historia.
Kościół został zbudowany w latach 1910-1911 według projektu Oskara Hoßfelda dla protestantów. Murowana i otynkowana świątynia była wzniesiona na planie prostokąta z przestrzenią ołtarzową i zakrystią oraz z boczną wieżą. Wnętrze kościoła pokryte było drewnianymi kolebkami. W ołtarzu umieszczony był obraz autorstwa Paula Linkego; nastawa ołtarza było iluzjonistycznym malowidłem ściennym. Kościół został zniszczony w 1945 roku; po wojnie został rozebrany, zachował się jedynie fragment domu parafialnego.
Linki zewnętrzne.
Vratislaviae Amici

</doc>
<doc id="2017777" url="https://pl.wikipedia.org/wiki?curid=2017777" title="Peter Baco">
Peter Baco

Peter Baco (ur. 9 kwietnia 1945 w miejscowości Opatová nad Váhom) – słowacki polityk, minister rolnictwa (1992–1998), w latach 2004–2009 poseł do Parlamentu Europejskiego.
Życiorys.
W 1968 ukończył studia z dziedziny ekonomii w Wyższej Szkole Rolniczej w Nitrze. W 2008 uzyskał doktorat.
W latach 1972–1985 i 1990–1992 sprawował funkcję dyrektora zjednoczonej spółdzielni rolniczej w miejscowości Nemšová. W latach 1986–1990 zatrudniony na stanowisku dyrektora departamentu nauki i rozwoju technicznego Ministerstwa Rolnictwa. W 1992 przez kilka miesięcy sprawował mandat posła do Zgromadzenia Federalnego Czechosłowacji, następnie był ministrem rolnictwa Słowacji (1992–1998) oraz posłem do Rady Narodowej (1998–2002). Po odejściu z parlamentu pracował jako doradca ds. rolnictwa. W 2004 uzyskał mandat posła do Parlamentu Europejskiego. Zasiadał w Komisji Rolnictwa i Rozwoju Wsi oraz Komisji Rozwoju Regionalnego. W 2009 bez powodzenia ubiegał się o reelekcję.

</doc>
<doc id="2017780" url="https://pl.wikipedia.org/wiki?curid=2017780" title="Sławomir Pstrong">
Sławomir Pstrong

Sławomir Pstrong (ur. 29 grudnia 1975 w Skórczu, zm. 23 grudnia 2015 w Warszawie) – polski reżyser, scenarzysta, autor opowiadań.
Życiorys.
Urodził się w Skórczu. W 2000 ukończył filmoznawstwo na Wydziale Zarządzania i Komunikacji Społecznej Uniwersytetu Jagiellońskiego w Krakowie. W 2004 ukończył studia na Wydziale Wydziału Radia i Telewizji Uniwersytetu Śląskiego w Katowicach. 
Jego film dyplomowy "T-Rex" (2003) był wielokrotnie nagradzany na festiwalach (m.in. Brązowa Kijanka na Festiwalu Camerimage 2003, Błękitna Kijanka za najlepszy krótkometrażowy film dziesięciolecia 1997-2007, Camerimage 2008 oraz Jańcio Wodnik na Prowincjonaliach 2004). Następnie zrealizował niezależny film "Plan" (2009), wyróżniony m.in. na Festiwalu Filmów Fabularnych w Gdyni w 2010, a wyreżyserowana przez niego "Cisza" (2010) otrzymała tego samego roku Nagrodę Publiczności na Koszalińskim Festiwalu Debiutów Filmowych „Młodzi i Film”.
Był związany ze stacją TVN, gdzie wyreżyserował między innymi takie seriale, jak "Majka" (2010), "Julia" (2011–2012) czy "Szkoła" (2014–2015).
Dzień przed Wigilią Bożego Narodzenia 2015 popełnił samobójstwo w wieku 39 lat w Lesie Kabackim. Został pochowany 8 stycznia 2016 w Krakowie na nowym Cmentarzu Podgórskim.

</doc>
<doc id="2017781" url="https://pl.wikipedia.org/wiki?curid=2017781" title="Honda P2">
Honda P2

P2 (model prototypowy 2) – humanoidalny robot stworzony w 1996 przez japońską firmę Honda.

</doc>
<doc id="2017783" url="https://pl.wikipedia.org/wiki?curid=2017783" title="Kościół św. Ducha we Wrocławiu (Tarnogaj)">
Kościół św. Ducha we Wrocławiu (Tarnogaj)

Kościół św. Ducha we Wrocławiu na Tarnogaju – kościół funkcjonujący w latach 1929-1945, który znajdował się we Wrocławiu przy ul. Nyskiej.
Architektura.
Projektantem świątyni był wrocławski architekt Hermann Pfafferott. Kościół wzniesiono z cegły jako okazałą sześcioprzęsłową budowlę na planie krzyża łacińskiego z prostokątną apsydą i kolebkowym sklepieniem. Wzniesiony obiekt posiadał nowoczesną formę z elementami gotycyzującymi. Po zachodniej stronie wzniesiono wysoką wieżę z namiotowym dachem. W skład zespołu wchodził również dom parafialny. Wewnątrz zamontowano organy Sauera z Frankfurtu nad Odrą.
Historia.
Mieszkający w Tarnogaju katolicy należeli od 1893 do wrocławskiej parafii św. Henryka. Włączenie miejscowości do Wrocławia w 1904 spowodowało gwałtowny rozwój ludnościowy, w wyniku czego w 1928 obejmująca Tarnogaj parafia katolicka liczyła ponad 21,5 tys. parafian. Stan ten spowodował podjęcie decyzji o budowie nowego kościoła przy ul. Nyskiej. W tym celu w kwietniu 1926 zakupiono działkę budowlaną między dzisiejszą ul. Piękną i Ziębicką. Wykopy pod budowę rozpoczęto w październiku 1927. Jesienią 1928 kościół w stanie surowym był gotowy, a jego konsekracja miała miejsce już 20 stycznia 1929. Liczba katolików wynosiła wówczas 3,6 tys., w 1937 - ponad 4 tys. 1 stycznia 1932 przy kościele erygowano nową parafię Ducha Świętego.
W 1945, podczas oblężenia Wrocławia, kościół znalazł się na linii frontu i został zniszczony w 70%. Z relacji ks. Peikerta wynika, że z uwagi na uszkodzenia nabożeństwa nie były w nim odprawiane już od 4 marca 1945. Ruiny rozebrano w 1954, a funkcje sakralne pełnił barak u zbiegu ulic Kamienieckiej i Gazowej.
Na przełomie lat 50. i 60. XX wieku rozważano odbudowę kościoła w nowej formie i przy wykorzystaniu zachowanych fundamentów. Opracowane wówczas dwa wstępne projekty Jerzego Wojnarowicza i Tadeusza Zipsera nie zostały wykorzystane z powodu braku zezwolenia władz. Ostatecznie w miejscu świątyni stanęła piekarnia, a nowy kościół wzniesiono w eksponowanym miejscu u zbiegu ulic Bardzkiej i Pięknej.

</doc>
<doc id="2017786" url="https://pl.wikipedia.org/wiki?curid=2017786" title="22. poprawka do Konstytucji Stanów Zjednoczonych">
22. poprawka do Konstytucji Stanów Zjednoczonych

22. poprawka do Konstytucji Stanów Zjednoczonych (ang. "Twenty-second Amendment to the United States Constitution", "Amendment XXII") – poprawka do Konstytucji Stanów Zjednoczonych ograniczająca liczbę kadencji prezydenta do 2. Weszła w życie 27 lutego 1951 roku.
Treść.
co można przetłumaczyć jako:

</doc>
<doc id="2017788" url="https://pl.wikipedia.org/wiki?curid=2017788" title="Domknięcie (topologia)">
Domknięcie (topologia)

Domknięcie – operacja przyporządkowująca podzbiorowi przestrzeni topologicznej najmniejszy (w sensie inkluzji) zbiór domknięty zawierający ten podzbiór.
Definicja formalna.
Niech formula_1 będzie przestrzenią topologiczną. Domknięciem zbioru formula_2 nazywamy najmniejszy w sensie inkluzji zbiór domknięty, oznaczany formula_3 lub formula_4 (od ang. "closure"), zawierający formula_5 Innymi słowy:
Własności.
Niech formula_7 będzie przestrzenią topologiczną oraz formula_39 Wówczas:
Operacja domknięcia a topologia.
Jeżeli operację brania domknięcia zbioru przyjmiemy jako pewną operację pierwotną na zbiorach, która spełnia cztery pierwsze własności, to może ona posłużyć do zdefiniowania topologii przez operację domknięcia w zbiorze formula_7.

</doc>
<doc id="2017789" url="https://pl.wikipedia.org/wiki?curid=2017789" title="Parafia Narodzenia NMP w Chełmie">
Parafia Narodzenia NMP w Chełmie



</doc>
<doc id="2017790" url="https://pl.wikipedia.org/wiki?curid=2017790" title="Parafia Narodzenia NMP w Krakowie">
Parafia Narodzenia NMP w Krakowie



</doc>
<doc id="2017793" url="https://pl.wikipedia.org/wiki?curid=2017793" title="Bitwa o Nasielsk">
Bitwa o Nasielsk

Bitwa o Nasielsk – bitwa stoczona przez 22 pułk piechoty i 68 pułk piechoty Wojska Polskiego z 11 Dywizją Strzelców Armii Czerwonej w dniach 14–16 sierpnia 1920, w ramach kontrnatarcia polskiego podczas Bitwy Warszawskiej.
Podczas bitwy nad Wkrą natarcie na Nasielsk prowadził 22 pułk piechoty z 9 Dywizji Piechoty, który przy wsparciu artylerii sforsował Wkrę pod Borkowem i 68 pułk piechoty, zgrupowany w Stanisławowie na obszarze Twierdzy Modlin. 68 pułk piechoty 15 sierpnia uderzył na wieś Toruń, aby ułatwić natarcie 9 Dywizji Piechoty nad Wkrą. 16 sierpnia 22 pułk piechoty posuwał się bez przeszkód, natomiast 68 pułk piechoty musiał toczyć walki z 11 Dywizją Strzelców o Miękoszyn i Zaborze, tracąc ponad 100 poległych i rannych. Wieczorem oba pułki wkroczyły do Nasielska, entuzjastycznie witane przez mieszkańców.
Na pamiątkę wyzwolenia Nasielska 16 sierpnia był w okresie międzywojennym „świętem pułkowym” w 68 pułku piechoty.
Zdaniem profesora Lecha Wyszczelskiego, bitwa o Nasielsk była przełomową bitwą dla przebiegu całej wojny polsko-bolszewickiej w stopniu większym niż bitwa pod Radzyminem czy bitwa pod Ossowem, a jej pomijanie jest efektem propagandy obozu piłsudczykowskiego.
W trakcie bitwy ochotnikiem po stronie polskiej był przyszły działacz obozu endeckiego, Jędrzej Giertych.

</doc>
<doc id="2017794" url="https://pl.wikipedia.org/wiki?curid=2017794" title="Kościół Marcina Lutra we Wrocławiu">
Kościół Marcina Lutra we Wrocławiu

Kościół Marcina Lutra () – luterański kościół we Wrocławiu, który znajdował się przy obecnym Placu Grunwaldzkim. Do 1945 roku był najwyższym budynkiem Wrocławia. Zniszczony podczas II wojny światowej.
Historia.
Kościół został wzniesiony w latach 1893–1896, w ścisłym związku z czterechsetną rocznicą urodzin Marcina Lutra. Projekt świątyni wyłoniono drogą ogólnoniemieckiego konkursu. Projektantem był architekt Jürgen Kröger, który zaproponował formę jednonawową z prezbiterium półkulistym, w stylu neogotyckim, nawiązującym do gotyku płomienistego.
Przed 1945 był najwyższym budynkiem Wrocławia (wieża liczyła ponad 90 m wysokości) i miał 1,4 tys. miejsc siedzących. Rozbudowano go w 1915 w związku z powiększeniem się liczby ewangelików w mieście. W centralnym miejscu fasady kościoła przy wejściu, nad reliefem przedstawiającym wystąpienie Lutra w Wormacji, znajdowała się figura Lutra piszącego słowa ewangelickiej pieśni „Ein feste Burg ist unser Gott”. Była to kopia postaci z pomnika Lutra z Wormacji. W 1930 zmieniono dach kościoła, a w 1931 odnowiono wieżę.
Poważnie uszkodzony w 1944 i ostatecznie wysadzony w powietrze 19 marca 1945 roku na rozkaz gauleitera Karla Hanke; na jego miejscu powstał pas startowy lotniska
Po wojnie w miejscu, w którym stał kościół wybudowano budynek D1 Politechniki Wrocławskiej oraz postawiono pomnik Pomordowanych Profesorów Lwowskich.

</doc>
<doc id="2017798" url="https://pl.wikipedia.org/wiki?curid=2017798" title="23. poprawka do Konstytucji Stanów Zjednoczonych">
23. poprawka do Konstytucji Stanów Zjednoczonych

23. poprawka do Konstytucji Stanów Zjednoczonych – poprawka przyznająca elektorów wybierających prezydenta i wiceprezydenta Dystryktowi Kolumbia, czyli stołecznemu Waszyngtonowi. Weszła w życie 29 marca 1961 roku. Nie jest to stan, ani część żadnego stanu. Dlatego mieszkańcy byli tego pozbawieni.
Treść.
co można przetłumaczyć jako:

</doc>
<doc id="2017801" url="https://pl.wikipedia.org/wiki?curid=2017801" title="Kościół Narodzenia NMP w Jeżowem">
Kościół Narodzenia NMP w Jeżowem



</doc>
<doc id="2017802" url="https://pl.wikipedia.org/wiki?curid=2017802" title="Kościół ewangelicki we Wrocławiu (Psie Pole)">
Kościół ewangelicki we Wrocławiu (Psie Pole)

Kościół ewangelicki na Psim Polu – dawny ewangelicki kościół, znajdujący się na Psim Polu, przy dzisiejszej ul. Sycowskiej we Wrocławiu.

</doc>
<doc id="2017803" url="https://pl.wikipedia.org/wiki?curid=2017803" title="Kościół Narodzenia NMP w Kopienicy-Łubiu">
Kościół Narodzenia NMP w Kopienicy-Łubiu



</doc>
<doc id="2017806" url="https://pl.wikipedia.org/wiki?curid=2017806" title="24. poprawka do Konstytucji Stanów Zjednoczonych">
24. poprawka do Konstytucji Stanów Zjednoczonych

24. poprawka do Konstytucji Stanów Zjednoczonych – poprawka znosząca podatek wyborczy w wyborach federalnych. Weszła w życie 23 stycznia 1964 roku.
Treść.
co można przetłumaczyć jako
W chwili przyjęcia Poprawki podatki takie obowiązywały w 5 stanach (Alabama, Arkansas, Missisipi, Teksas i Wirginia). Poprawka wprowadzając zakaz podatku w wyborach federalnych milczy o jego dopuszczalności w wyborach miejscowych. W 1966 Sąd Najwyższy USA w sprawie "Harper przeciw Virginia State Board of Elections" uznał uzależnienie praw wyborczych od płacenia podatków za naruszenie równości praw zapewnianych przez drugie zdanie § 1 14 Poprawki: "Żaden stan nie może wydawać ani stosować ustaw, które by ograniczały prawa i wolności obywateli Stanów Zjednoczonych".

</doc>
<doc id="2017807" url="https://pl.wikipedia.org/wiki?curid=2017807" title="Andrzej Kazimierz Banach">
Andrzej Kazimierz Banach

Andrzej Kazimierz Banach (ur. 14 stycznia 1944 w Nowym Sączu, zm. 7 kwietnia 2019 w Krakowie) – polski historyk nauki i wychowania XVI–XX w., profesor nauk humanistycznych, profesor Uniwersytetu Jagiellońskiego, dziekan Wydziału Historycznego UJ.
Autor ok. 140 publikacji, m.in.: "Szkolnictwo polskie dla wychodźców z Galicji i Bukowiny w monarchii austro-węgierskiej w czasach I wojny światowej" (1993); "Kariery zawodowe studentów Uniwersytetu Jagiellońskiego pochodzenia chłopskiego z lat 1860/1861–1917/1918", za którą w maju 2010 uhonorowany został Nagrodą Krakowska Książka Miesiąca przyznawaną przez Śródmiejski Ośrodek Kultury w Krakowie.
W 2001 powołany przez Senat UJ na redaktora naczelnego Kroniki Uniwersytetu Jagiellońskiego, wydawnictwa ogólnouniwersyteckiego ukazującego się drukiem od 1887. Członek Kapituły Nagrody im. prof. Wacława Felczaka i Henryka Wereszyckiego, członek Oddziału Krakowskiego Polskiego Towarzystwa Historycznego oraz Towarzystwa Przyjaciół Nauk w Przemyślu.
Był promotorem w kilku przewodach doktorskich. Wśród jego uczniów był m.in. Tomasz Pudłocki.
Syn Jana i Antoniny. Pochowany na cmentarzu Batowickim w Krakowie (kw. CCCXXV-1-26).

</doc>
<doc id="2017808" url="https://pl.wikipedia.org/wiki?curid=2017808" title="Kościół w Goli">
Kościół w Goli



</doc>
<doc id="2017809" url="https://pl.wikipedia.org/wiki?curid=2017809" title="Światowy ranking snookerowy 2004/2005">
Światowy ranking snookerowy 2004/2005

Światowy ranking snookerowy 2004/2005 – lista zawiera zawodników zakwalifikowanych na sezon 2004/2005. Pierwsza szesnastka rankingu ma zapewniony udział w 1 rundzie wszystkich turniejów rankingowych. W każdym z turniejów rankingowych z numerem pierwszym będzie rozstawiany obrońca danego tytułu, z numerem drugim Mistrz świata (Ronnie O’Sullivan), zaś kolejni zawodnicy według kolejności zajmowanej na poniższej liście.

</doc>
<doc id="2017810" url="https://pl.wikipedia.org/wiki?curid=2017810" title="Kościół MB Częstochowskiej w Wodzisławiu Śląskim">
Kościół MB Częstochowskiej w Wodzisławiu Śląskim



</doc>
<doc id="2017812" url="https://pl.wikipedia.org/wiki?curid=2017812" title="Honda Accord Crosstour">
Honda Accord Crosstour

Honda Accord Crosstour – osobowy crossover klasy średniej produkowany przez japoński koncern motoryzacyjny Honda Motor Company w latach 2009 - 2015 z przeznaczeniem na rynek amerykański. Pojazd został wyposażony w napęd przedni lub opcjonalnie na obie osie.
Wersje wyposażeniowe.
Standardowe wyposażenie pojazdu obejmuje m.in. dwustrefową automatyczną klimatyzację, 360-watowy system audio ze zmieniarką na 6 płyt, 17-calowe alufelgi oraz tempomat. Opcjonalnie auto wyposażyć można m.in. w skórzaną tapicerkę, podgrzewane fotele, pamięć fotela kierowcy i ustawień lusterek oraz system multimedialny z interfejsem USB.

</doc>
<doc id="2017815" url="https://pl.wikipedia.org/wiki?curid=2017815" title="Kolegiata NMP Królowej Świata w Stargardzie Szczecińskim">
Kolegiata NMP Królowej Świata w Stargardzie Szczecińskim



</doc>
<doc id="2017817" url="https://pl.wikipedia.org/wiki?curid=2017817" title="Kościół Staroluterański we Wrocławiu">
Kościół Staroluterański we Wrocławiu

Kościół staroluterański (niem.: "Altlutherische Kirche") – kościół, który znajdował się we Wrocławiu na osiedlu Leśnica.

</doc>
<doc id="2017820" url="https://pl.wikipedia.org/wiki?curid=2017820" title="Kościół Chrystusa we Wrocławiu">
Kościół Chrystusa we Wrocławiu

Kościół Chrystusa – ewangelicki kościół, który znajdował się we Wrocławiu przy ulicy Zaporoskiej niedaleko skrzyżowania z Gajowicką. Rozebrany w następstwie zniszczeń wojennych z 1945 roku. Dziś na jego miejscu znajduje się blok z wielkiej płyty.
Historia.
Kościół został wzniesiony w 1901 roku, na podstawie projektu Jürgena Krögera. Tworzył wraz z sąsiednimi budynkami zespół budowlany „Hohenzollernstrasse 53-57” (obecnie ul. Zaporoska). 

</doc>
<doc id="2017821" url="https://pl.wikipedia.org/wiki?curid=2017821" title="Archidiecezja Aix">
Archidiecezja Aix

Archidiecezja Aix (nazwa oficjalna: archidiecezja Aix (-Arles)) – archidiecezja Kościoła rzymskokatolickiego w południowej Francji. Powstała w I wieku jako diecezja Aix-en-Provence. W V wieku została podniesiona do rangi archidiecezji metropolitalnej. W 1822 otrzymała oficjalną nazwę Aix-Arles-Embrun. W roku 2002, podczas reformy administracyjnej Kościoła francuskiego, utraciła status metropolitalny i została włączona do nowo powstałej metropolii Marsylii. W 2007 zmieniono jej nazwę oficjalną, usuwając z niej Embrun.

</doc>
<doc id="2017824" url="https://pl.wikipedia.org/wiki?curid=2017824" title="Żeleźniak (Masyw Śnieżnika)">
Żeleźniak (Masyw Śnieżnika)

Żeleźniak (niem. "Eisenberg", 591 m n.p.m.) – szczyt w południowo-zachodniej Polsce, w Sudetach Wschodnich, w Masywie Śnieżnika, w Krowiarkach.
Położenie.
Wzniesienie, położone w Sudetach Wschodnich, w północno-zachodnim ramieniu Masywu Śnieżnika, w północno-zachodniej części Krowiarek, w środkowej części masywu Żelaznych Gór, których jest najwyższą kulminacją. Odchodzą od niego 3 grzbiety. Są to: zachodni ze wzniesieniem o kocie) 544 m n.p.m., gdzie się rozwidla: krótsza odnoga biegnie na zachód do Krzyżowej (508 m n.p.m.) a dłuższa na północ ze szczytami Golina (544 m n.p.m.) i Ostróg (504 m n.p.m.), wschodni, biegnący do Kamiennika (591 m n.p.m.) i południowy z kotami 504 i 485 m n.p.m., należący już do Wysoczyzny Idzikowa w Rowie Górnej Nysy.
Budowa geologiczna.
Szczyt zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym starszym paleozoiku, przede wszystkim z łupków łyszczykowych, niewielkie fragmenty utworzone są z łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej.
Został on wypiętrzony, wraz z całymi Sudetami w trzeciorzędzie, w czasie orogenezy alpejskiej. Wtedy też się rozpoczęła jego denudacja pod wpływem czynników erozji. Na grzbiecie występują pojedyncze skałki wapienne.
Górnictwo.
W rejonie Żeleźniaka eksploatowano rudy żelaza, które przetapiano pod Żeleźniakiem i w Starym Waliszowie.
Roślinność.
Grzbiet z południowymi zboczami oraz fragmenty północnych grzbietów porośnięte są lasami bukowymi, mieszanymi oraz świerkowymi regla dolnego, zbocza północno-wschodnie zajmują pola uprawne.

</doc>
<doc id="2017826" url="https://pl.wikipedia.org/wiki?curid=2017826" title="Stanisław Romuald Zygmunt Higier">
Stanisław Romuald Zygmunt Higier



</doc>
<doc id="2017829" url="https://pl.wikipedia.org/wiki?curid=2017829" title="Ludwik Teichmann">
Ludwik Teichmann



</doc>
<doc id="2017830" url="https://pl.wikipedia.org/wiki?curid=2017830" title="Chuck Berkeley">
Chuck Berkeley

Charles "Chuck" Berkeley (ur. 21 sierpnia 1976 w Pittsfield) – amerykański bobsleista.
Startował na igrzyskach w Vancouver w konkurencji czwórek razem z Johnem Napierem, Steve'em Langtonem i Chrisem Fogtem. Nie ukończyli jednak zawodów.

</doc>
<doc id="2017832" url="https://pl.wikipedia.org/wiki?curid=2017832" title="James Barry (malarz)">
James Barry (malarz)

James Barry (ur. 11 października 1741 w Corku, zm. 22 lutego 1806 w Londynie) – irlandzki malarz historyczny.
Urodził się w Cork w irlandzkiej prowincji Munster i od wczesnej młodości wykazywał nieprzeciętne uzdolnienia plastyczne. W 1763 przybył do Dublina, gdzie poznał pisarza i polityka Edmunda Burke, który namówił go do przeniesienia się do Londynu, a następnie sfinansował pobyt w Rzymie. Młody artysta przebywał we Włoszech w latach 1766-1771, poznając dzieła renesansowych twórców i zabytki starożytności. Po powrocie do Londynu był już ukształtowanym twórcą. Zajmował się przede wszystkim malarstwem historycznym, tworzył też akwatinty. Przez całe życie był wierny naukom Joshuy Reynoldsa, uprawiał malarstwo patetyczne o podniosłej tematyce. Jego najbardziej znanym dziełem był cykl malowideł dekoracyjnych "Rozwój kultury ludzkiej" (1777-1783) przeznaczonych dla Society of Arts w Londynie.
W 1782 James Barry został profesorem malarstwa w Royal Academy. Jednak gwałtowny i agresywny charakter przekonanego o własnym geniuszu malarza doprowadził do wyrzucenia go z Akademii w 1799. Był to odosobniony przypadek w całej historii Royal Academy. Barry zmarł w ubóstwie w 1806, pochowano go katedrze św. Pawła w Londynie.
Jego siostrzeńcem był znany chirurg James Barry.

</doc>
<doc id="2017835" url="https://pl.wikipedia.org/wiki?curid=2017835" title="Archidiecezja Awinionu">
Archidiecezja Awinionu

Archidiecezja Awinionu – archidiecezja Kościoła rzymskokatolickiego w południowej Francji. Powstała w IV wieku jako diecezja Awinionu. W 1475 została podniesiona do rangi archidiecezji metropolitalnej. Utraciła ten status w 1801, gdy została zdegradowana do zwykłej diecezji, lecz odzyskała wcześniejszą rangę już w 1822. W 1877 nadano jej nową nazwę oficjalną: archidiecezja Awionionu (-Apt, Cavaillon, Carpentras, Orange, e Vaison). W 2002, podczas reformy administracyjnej Kościoła francuskiego, po raz drugi w swej historii straciła status metropolitalny, zachowując jednakże tytuł archidiecezji. Została wówczas włączona do nowo powołanej metropolii Marsylii. W 2009 odzyskała swoją tradycyjną, krótką nazwę oficjalną.

</doc>
<doc id="2017841" url="https://pl.wikipedia.org/wiki?curid=2017841" title="Medhi Lacen">
Medhi Lacen

Medhi Lacen (arab. مدحي لحسن, "Madḥī Laḥsan"; ur. 15 maja 1984 w Paryżu) – algierski piłkarz pochodzenia włosko–francuskiego występujący na pozycji defensywnego pomocnika. Obecnie gra w Máladze.
Życie prywatne.
Lacen urodził się w Paryżu. Jego ojciec jest Algierczykiem, natomiast matka Włoszką. Brat Medhiego – Michael również jest zawodowym piłkarzem.
Kariera klubowa.
Medhi Lacen zawodową karierę rozpoczął w 2003 w Stade Laval. Po roku trafił do drużyny Valence, gdzie wywalczył sobie miejsce w podstawowym składzie i przez cały sezon rozegrał 35 meczów. W Valence Lacen grał w linii pomocy między innymi u boku swojego rodaka – Madjida Adjaouda.
Latem 2005 Lacen przeprowadził się do Hiszpanii, gdzie został graczem Alavés. W Primera División zadebiutował 15 października w zremisowanym 1:1 spotkaniu przeciwko Villarrealowi. W sezonie 2005/2006 Alavés spadło do drugiej ligi i od tego czasu Lacen miał zapewnione miejsce w wyjściowej jedenastce. Algierczyk razem ze swoim klubem przez 2 lata plasował się w dolnych rejonach tabeli Segunda División zajmując 2 razy z rzędu 17. lokatę.
15 sierpnia 2008 Lacen odszedł do Racingu Santander, z którym podpisał 3-letnią umowę. W nowej drużynie na pozycji defensywnego pomocnika grywał razem z wypożyczonym z Realu Saragossa Francuzem Peterem Luccinem. 30 sierpnia 2009 w przegranym 1:4 meczu z Getafe CF Lacen strzelił swoją pierwszą bramkę w karierze.
Kariera reprezentacyjna.
W 2006 Lacen otrzymał powołanie do kadry reprezentacji Algierii na towarzyski mecz z Gabonem, jednak ostatecznie nie mógł w nim wystąpić. 12 grudnia 2009 prezydent algierskiej federacji – Mohamed Raouraoua ogłosił, że Lacen weźmie udział w rozgrywanym w Angoli Pucharze Narodów Afryki. 5 dni później selekcjoner drużyny narodowej – Rabah Saâdane powiedział, że gracz Racingu nie wystąpił jednak na turnieju ze względu na ciążę żony. W reprezentacji Algierii Lacen zadebiutował ostatecznie 3 marca 2010 w przegranym 0:3 towarzyskim pojedynku przeciwko Serbii. Następnie został powołany do kadry na Mistrzostwa Świata w RPA.

</doc>
<doc id="2017842" url="https://pl.wikipedia.org/wiki?curid=2017842" title="Steve Langton">
Steve Langton

Steven "Steve" Langton (ur. 15 kwietnia 1983 w Malden) – amerykański bobsleista, dwukrotny medalista olimpijski i czterokrotny medalista mistrzostw świata.
Startował na igrzyskach w Vancouver. W konkurencji dwójek razem z Johnem Napierem zajął 10. miejsce. W konkurencji czwórek jechał razem z Johnem Napierem, Chuckiem Berkeleyem i Chrisem Fogtem, nie ukończyli jednak zawodów. W 2014 roku w zarówno w dwójkach, jak i w czwórkach zdobył srebrny medal igrzysk olimpijskich.

</doc>
<doc id="2017844" url="https://pl.wikipedia.org/wiki?curid=2017844" title="Mehdi Lacen">
Mehdi Lacen



</doc>
<doc id="2017849" url="https://pl.wikipedia.org/wiki?curid=2017849" title="Przestrzeń metryzowalna">
Przestrzeń metryzowalna

Przestrzeń metryzowalna – przestrzeń topologiczna, w której można określić strukturę metryczną, czyli wprowadzić metrykę wyznaczającą topologię tej przestrzeni. Przestrzenie metryzowalne mają te same własności topologiczne co przestrzenie metryczne; w szczególności każda przestrzeń metryzowalna (metryczna) jest parazwartą przestrzenią Hausdorffa (a więc również normalna), a także spełnia pierwszy aksjomat przeliczalności.
Przestrzeń topologiczną, w której nie da się wprowadzić metryki, nazywa się przestrzenią niemetryzowalną.
Twierdzenia o metryzacji.
Pod nazwą "twierdzenie o metryzacji" rozumie się każde twierdzenie dające warunki wystarczające na to, by dana przestrzeń topologiczna była metryzowalna. Jednym z pierwszych twierdzeń tego typu były wyniki Pawła Urysohna mówiące, że:
Pierwsze z powyższych twierdzeń zostało udowodnione w 1924 roku, drugie – rok później w przypadku przestrzeni normalnych. Twierdzenie w podanej tutaj wersji udowodnił Andriej Tichonow w 1926 roku.
Wnioskiem z obydwu powyższych twierdzeń jest następujący fakt:
Jednym z klasycznych twierdzeń metryzacyjnych jest twierdzenie Nagaty-Smirnowa, które mówi, że:
Wzmocnieniem twierdzenia Nagaty-Smirnowa jest twierdzenie Binga (nazywane czasem twierdzeniem Nagaty-Binga-Smirnowa) mówiące, że:
Korzystając z twierdzenia Binga można dowieść twierdzenia Kowalsky’ego:
Przestrzeń topologiczną nazywa się lokalnie metryzowalną, jeśli każdy jej punkt ma metryzowalne otoczenie. Smirnow dowiódł, że przestrzeń lokalnie metryzowalna jest metryzowalna wtedy i tylko wtedy, gdy jest Hausdorffa i parazwarta; w szczególności rozmaitość jest metryzowalna wtedy i tylko wtedy, gdy jest parazwarta.
Innymi przykładami twierdzeń o metryzacji są m.in. twierdzenie Archangielskiego, twierdzenie Moore’a czy twierdzenie Aleksandrowa-Urysohna.
Przykłady przestrzeni niemetryzowalnych.
Każda przestrzeń metryczna jest normalna, więc przestrzenie które nie są normalne nie są tym samym metryzowalne.

</doc>
<doc id="2017850" url="https://pl.wikipedia.org/wiki?curid=2017850" title="Quim Monzó">
Quim Monzó

Joaquim Monzó i Gómez (ur. w 1952 roku, w Barcelonie, Hiszpania), znany jako Quim Monzó – hiszpański pisarz, tłumacz i dziennikarz. Zasadniczo tworzy w języku katalońskim, ale znane są też jego utwory w języku hiszpańskim.
Życiorys.
Studiował sztuki graficzne w l'Escola Massana w Barcelonie. Zaczął publikować reportaże na początku lat 70. Jego pierwsza powieść pojawiła się w 1976 roku. Rok 1982 spędził na stażu w Nowym Jorku. Wydał wiele nowel, opowiadań i zbiorów artykułów, które zostały przetłumaczone na ponad 20 języków i zdobyły wiele nagród literackich. Dzięki współpracy z Catalunya Ràdio, TV3 i RAC1 od lat 80. stał się jednym z najbardziej popularnych autorów katalońskich. Na początku lat 70. pisał reportaże z Wietnamu, Kambodży, Irlandii Północnej i Afryki Wschodniej w programie Tele/eXprés. Współpracował z wieloma dziennikami katalońskimi i hiszpańskimi, obecnie publikuje felietony w dzienniku La Vanguardia.
Razem z Cuca Canals napisał dialogi do filmu "Jamón, jamón", reżyserowanego przez Bigas Luna. Napisał również sztukę teatralną "El tango de Don Joan", wspólnie z Jérôme Savary.
W roku 2007 napisał i odczytał przemówienie inauguracyjne na Targach Książki we Frankfurcie, na które to zostali zaproszeni przedstawiciele kultury katalońskiej. Monzó napisał to oklaskiwane przemówienie w formie opowiadania, zupełnie inaczej niż dotychczas wygłaszane przemówienia.
Od grudnia 2009 do kwietnia 2010 w sali sztuki Santa Mònica w Barcelonie miała miejsce wystawa poświęcona jego życiu i twórczości.
Twórczość.
Monzó jest pisarzem, który łączy dwa zakresy: jeden, który możemy nazwać realistyczny i liryczny; drugi, fantastyczny i groteskowy. Tak jak Nabokow, Monzó ma tę zdolność, która mu pozwala desperacko grać słowami i zadającą ból stalową pikę, która przebija na wylot maskę swoich błyskotliwych facecji.

</doc>
<doc id="2017851" url="https://pl.wikipedia.org/wiki?curid=2017851" title="Twierdzenie o metryzacji">
Twierdzenie o metryzacji



</doc>
<doc id="2017852" url="https://pl.wikipedia.org/wiki?curid=2017852" title="Twierdzenie o metryzowalności">
Twierdzenie o metryzowalności



</doc>
<doc id="2017853" url="https://pl.wikipedia.org/wiki?curid=2017853" title="Metryzowalność">
Metryzowalność



</doc>
<doc id="2017855" url="https://pl.wikipedia.org/wiki?curid=2017855" title="Krzyżowa (Masyw Śnieżnika)">
Krzyżowa (Masyw Śnieżnika)

Krzyżowa (niem. "Kreuzberg", 508 m n.p.m.) – szczyt w południowo-zachodniej Polsce, w Sudetach Wschodnich, w Masywie Śnieżnika – Krowiarkach.
Położenie.
Szczyt położony w Sudetach Wschodnich, w północno-zachodnim ramieniu Masywu Śnieżnika, w północno-zachodniej części Krowiarek, w zachodniej części masywu Żelaznych Gór. Leży w krótkim, bocznym ramieniu, odchodzącym od bezimiennej koty) 544 m n.p.m., poprzez którą łączy się z Żeleźniakiem, najwyższym wzniesieniem masywu. Leżąca na północnym wschodzie Przełęcz Piotrowicka oddziela ją od Piotrowickiego Lasu. Na południu i południowym zachodzie rozciąga się Rów Górnej Nysy (Obniżenie Bystrzycy).
Budowa geologiczna.
Szczyt zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, przede wszystkim z łupków łyszczykowych z wkładkami łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej.
Został on wypiętrzony, wraz z całymi Sudetami w trzeciorzędzie, w czasie orogenezy alpejskiej. Wtedy też się rozpoczęła jego denudacja pod wpływem czynników erozji.
Górnictwo.
Na grzbiecie znajdują się wyrobiska nieczynnych kamieniołomów wapieni krystalicznych.
Roślinność.
Cała góra porośnięta jest lasami bukowymi, mieszanymi oraz świerkowymi regla dolnego, na grzbiecie łączącym Krzyżową z pozostałą częścią Żelaznych Gór znajduje się rozległa łąka.
Rosną tu m.in. (na różnych siedliskach): buławnik wielkokwiatowy, listera jajowata, śnieżyca wiosenna, wawrzynek wilczełyko, przylaszczka, kokorycz pusta, pierwiosnka wyniosła, zawilce, złoć, orlik pospolity, konwalia majowa, konwalijka dwulistna, czworolist pospolity, kopytnik pospolity, marzanka wonna, gwiazdnice, firletka, lepnica biała, bniec czerwony, goździk, czerniec gronkowy, łubin, jaskry, dziewięćsił bezłodygowy, zimowit jesienny, czerniec gronkowy, skrzypy, paprotka zwyczajna, zanokcice i inne paprocie.
Zabytki.
Na pobocznym, niższym szczycie Krzyżowej (498 m n.p.m.) stoi barokowa kaplica pw. św. Krzyża z 1736 fundacji Oppersdorfów. Jest ona murowana, jednonawowa, z wyodrębnionym prezbiterium zamkniętym półkoliście, z dobudówką (zakrystią). Nakryta jest dwuspadowym dachem z sygnaturką. Od frontu główne wejście w półkoliście zakończonym kamiennym portalu między dwoma pilastrami podtrzymującymi fronton zbliżony w kształcie do "entrecoupè". Ściana frontowa zwieńczona szczytem. W prezbiterium znajduje się kamienna rzeźba "Ukrzyżowanie" wykonana przez Michała Ignacego Klahra. Obok kaplicy stoi krzyż z 1884 a wokół stacje drogi krzyżowej.

</doc>
<doc id="2017856" url="https://pl.wikipedia.org/wiki?curid=2017856" title="Twierdzenie metryzacyjne">
Twierdzenie metryzacyjne



</doc>
<doc id="2017857" url="https://pl.wikipedia.org/wiki?curid=2017857" title="Joyful voice">
Joyful voice

Joyful Voice - krakowski chór gospel, działający od 2002 roku, obecnie przy Domu Kultury "Dom Harcerza"
Historia.
Joyful Voice został założony w 2002 roku. Dyrygenturę objęła Aleksandra Slawik, absolwentka Akademii Muzycznej w Katowicach, która do dziś prowadzi chór. 
Wykonywana przez chór muzyka to gospel - wywodząca się z pieśni religijnych czarnoskórych niewolników muzyka, zawierająca zarówno dynamiczne jak i bardzo spokojne utwory o charakterze hymnów czy psalmów. Większość pieśni wykonywanych jest w języku angielskim. 
Początkowo śpiewowi towarzyszył jedynie fortepian, obecnie chór wspierany jest przez zespół muzyków, grających na instrumentach klawiszowych, gitarach, perkusji czy saksofonie. 

</doc>
<doc id="2017859" url="https://pl.wikipedia.org/wiki?curid=2017859" title="Single numer jeden w roku 1978 (USA)">
Single numer jeden w roku 1978 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="2017860" url="https://pl.wikipedia.org/wiki?curid=2017860" title="João dos Reis">
João dos Reis

João dos Reis (ur. ? - zm. ?) - piłkarz brazylijski grający na pozycji pomocnika.
Kariera piłkarska.
João dos Reis grał w klubie Andarahy Rio de Janeiro.
João dos Reis jedyny raz w reprezentacji Brazylii wystąpił 6 października 1920 w towarzyskim meczu z Argentyną w Buenos Aires. Brazylia przegrała 1-3, a obie reprezentację wystąpiły w tym meczu w siedmioosobowych składach.

</doc>
<doc id="2017862" url="https://pl.wikipedia.org/wiki?curid=2017862" title="Charles Berkeley">
Charles Berkeley



</doc>
<doc id="2017865" url="https://pl.wikipedia.org/wiki?curid=2017865" title="Jeremy Ovenden">
Jeremy Ovenden

Jeremy Ovenden – brytyjski tenor, specjalizujący się w wykonaniach dzieł Mozarta.
Studiował w Royal College of Music and Drama w Londynie. Jego nauczycielami byli m.in. Norman Bailey i Neil Mackie. W 1994 otrzymał "Ian Fleming Trust Award", a w 1998 został finalistą "Kathleen Ferrier Competition". Studiował również pod kierunkiem Nicolai Geddy.
Współpracował z takimi dyrygentami jak: Simon Rattle, Daniel Barenboim, Riccardo Muti, Myung-Whun Chung, Diego Fasolis, Ton Koopman, Richard Hickox, Marc Minkowski, Fabio Biondi, René Jacobs, Christophe Rousset, Rinaldo Alessandrini, Harry Bicket, Nicholas Kraemer, Trevor Pinnock czy Jonathan Webb.
Występował m.in. w La Scali, Teatro La Fenice, Bayerische Staatsoper, Staatsoper Unter den Linden, Oper Frankfurt, Nederlandse Opera, Théâtre des Champs Élysées, Théâtre de la Monnaie, Teatro Carlo Felice w Genui, Teatro Comunale di Firenze, Teatro Regio w Turynie, Glyndebourne, Musikverein, Barbican, Royal Festival Hall, Concertgebouw, Accademia Nazionale di Santa Cecilia czy St David’s Hall.
Nagrania z jego udziałem były nagradzane m.in.: "Choc du Monde de la Musique", "Preis der deutschen Schallplattenkritik" czy "Gramophone Editor's Choice".
4 kwietnia 2010 wystąpił w Filharmonii Krakowskiej w roli Giovanniego w oratorium Georga Friedricha Händla "La Resurrezione" (w towarzystwie Il Giardino Armonico pod dyrekcją Giovanniego Antoniniego). Koncert odbył się w ramach festiwalu Misteria Paschalia.

</doc>
<doc id="2017867" url="https://pl.wikipedia.org/wiki?curid=2017867" title="Metody (Niemcow)">
Metody (Niemcow)

Metody, imię świeckie Nikołaj Fiodorowicz Niemcow (ur. 16 lutego 1949 w Roweńkach) – biskup Rosyjskiego Kościoła Prawosławnego.
Życiorys.
Ukończył technikum kolejowe, a następnie seminarium duchowne w Odessie. Następnie do 1976 studiował w Leningradzkiej Akademii Duchownej. W czasie studiów, 5 stycznia 1974 złożył wieczyste śluby zakonne. Dwa dni później został hierodiakonem, zaś 24 kwietnia – hieromnichem. Przebywał w Monasterze Nowodziewiczym w Moskwie. W 1977 otrzymał godność archimandryty. Od września 1979 służył w małym soborze monastyru Dońskiego oraz w cerkwi Złożenia Szaty Chrystusa Zbawiciela w Moskwie.
27 kwietnia 1980 w ławrze Troicko-Siergijewskiej miała miejsce jego chirotonia na biskupa irkuckiego i czyckiego. Po dwóch latach przeniesiony do eparchii woroneskiej i lipieckiej. Od 1985 arcybiskup. W 1987 wyznaczony na przewodniczącego komisji zajmującej się restauracją odzyskanego przez Cerkiew Monasteru Daniłowskiego w Moskwie. Od kwietnia 1988 metropolita. Od 1 lutego 1990 stał na czele prawosławno-katolickiej komisji mieszanej, która zajmowała się uregulowaniem stosunków katolicko-prawosławnych na Ukrainie.
7 maja 2003 wyznaczony na zwierzchnika Metropolitalnego Okręgu Rosyjskiego Kościoła Prawosławnego w Republice Kazachstanu z tytułem metropolity astańskiego i ałmackiego. Urząd ten pełnił do 5 marca 2010, kiedy został przeniesiony na katedrę permską i solikamską. Od 19 marca 2014 zwierzchnik powstałej tego dnia metropolii permskiej, z tytułem metropolity permskiego i kungurskiego. W latach 2014–2016 był tymczasowym ordynariuszem eparchii solikamskiej.

</doc>
<doc id="2017868" url="https://pl.wikipedia.org/wiki?curid=2017868" title="Sandro Mareco">
Sandro Mareco

Sandro Mareco (ur. 13 maja 1987 w Haedo w prowincji Buenos Aires) – argentyński szachista, arcymistrz od 2010 roku.
Kariera szachowa.
W 2006 zwyciężył w kołowym turnieju w Pinamarze (turniej B), reprezentował również Argentynę na rozegranych w Erywaniu mistrzostwach świata juniorów do 20 lat. W 2007 zdobył w Matheu tytuł mistrza Ameryki Południowej juniorów do 20 lat, zdobywając pierwszą arcymistrzowską normę. W 2007 wystąpił również w rozegranym w Potrero de los Funes turnieju strefowym (eliminacji mistrzostw świata), dzieląc V-X miejsce. W 2008 zwyciężył w turniejach rozegranych w Buenos Aires, Villa Ballester i Villa Martelli oraz podzielił I m. (wspólnie z Gilberto Milosem) w Santosie (turniej "Copa Mario Covas"), zdobywając druga normę na tytuł arcymistrza. W 2009 odniósł kolejne zwycięstwa, w Villa Ballester i Kurytybie, poza tym zdobył w La Placie brązowy medal indywidualnych mistrzostw Argentyny oraz wystąpił w Asuncion w turnieju strefowym, dzieląc III-VI miejsce. W 2010 podzielił IV m. (za Everaldo Matsuurą, Alexandrem Fierem i Felipe El Debsem, wspólnie z Oswaldo Zambraną i Rafaelem Leitao) w memoriale Vanderleya Casona de Melo w Campinasie (zdobywając trzecią arcymistrzowską normę, zwyciężył również w Buenos Aires, Villa Martelli i Santosie (dwukrotnie). W 2012 samodzielnie zwyciężył w Mar del Placie.
Najwyższy ranking w dotychczasowej karierze osiągnął 1 marca 2019, z wynikiem 2666 punktów zajmował wówczas 1. miejsce wśród argentyńskich szachistów.

</doc>
<doc id="2017870" url="https://pl.wikipedia.org/wiki?curid=2017870" title="Sharaabi">
Sharaabi

Sharaabi (tzn "Pijak") to bollywoodzki komediodramat rodzinny i miłosny z 1984 roku. Reżyser - Prakash Mehra. To jego ostatnie dzieło i jedno z sześciu zrealizowanych z Amitabh Bachchanem w roli głównej (obok "Zanjeer", "Hera Pheri", "Muqaddar Ka Sikandar", "Laawaris" i "Namak Halaal". Oprócz Amitabha w filmie grają Jaya Prada i Pran and Om Prakash. Muzyka - Bappi Lahiri. Film opowiada historię nieszczęśliwego człowieka, który za obojętność ojca skupionego na pomnażaniu pieniędzy płaci uzależnieniem od alkoholu. W filmie motyw ocalającej siły miłości i pojednanie w skłóconej rodzinie.
Fabuła.
Vicky od dziecka doświadczył, co to znaczy strata. Jego matka umierając świadoma była, że jeśli goniący za pieniędzmi mąż nie znalazł czasu nawet na to, by być przy niej w ostatnich chwilach jej życia, nie znajdzie go też dla swego syna. Dlatego chłopiec, niemowlę zaledwie, został oddany pod opiekę Masterji (Bharat Bhushan). Dorosły Vicky (Amitabh Bachchan) płaci za zaniedbanie ojca i życie bez matki ucieczką w alkohol. Z roku na rok coraz bardziej utożsamia się z rolą pijaka ("sharaabi"). Opiekujący się nim Masterji patrzy bezsilnie na wciąż odurzonego alkoholem Vickiego. Dopiero kiedy w jego życiu pojawia się tancerka Meena (Jayapradha), Vickiemu zaczyna na kimś wreszcie zależeć. Gdy ojciec, milioner oburzony perspektywą mezaliansu próbuje mu stanąć na drodze ,Vicky wpada w gniew...

</doc>
<doc id="2017871" url="https://pl.wikipedia.org/wiki?curid=2017871" title="Chris Fogt">
Chris Fogt

Chris Fogt, właśc. Christopher Fogt (ur. 29 maja 1983 w Orange Park) – amerykański bobsleista.
Startował na igrzyskach w Vancouver. W konkurencji czwórek jechał razem z Johnem Napierem, Chuckiem Berkeleyem i Steve’em Langtonem. Nie ukończyli jednak zawodów. W 2014 zdobył srebrny medal igrzysk olimpijskich w rywalizacji czwórek.
Podobnie jak wielu innych bobsleistów karierę sportową zaczynał od lekkoatletyki (rekord życiowy w biegu na 100 metrów – 10,53 w 2007).

</doc>
<doc id="2017873" url="https://pl.wikipedia.org/wiki?curid=2017873" title="Steven Langton">
Steven Langton



</doc>
<doc id="2017874" url="https://pl.wikipedia.org/wiki?curid=2017874" title="Filtr cząsteczkowy">
Filtr cząsteczkowy

Filtr cząsteczkowy (sekwencyjna metoda Monte Carlo, SMC) – metoda nieliniowej filtracji, polegająca na oszacowaniu rozkładów prawdopodobieństwa docelowego przez rozkłady empiryczne, skupione na zestawie próbek zwanych "cząsteczkami". Próbki wyznaczane są przez algorytm sekwencyjny, łączący metody losowania istotnego () z technikami ponownego próbkowania ().
Nazwę "filtr cząsteczkowy" zaproponował Pierre Del Moral, natomiast "sekwencyjną metodę Monte Carlo" Jun S. Liu i Rong Chen, oba terminy używane są zamiennie.

</doc>
<doc id="2017875" url="https://pl.wikipedia.org/wiki?curid=2017875" title="Christopher Fogt">
Christopher Fogt



</doc>
<doc id="2017879" url="https://pl.wikipedia.org/wiki?curid=2017879" title="Manoel Carlos Aranha">
Manoel Carlos Aranha

Carlito, właśc. Manoel Carlos Aranha (ur. ? - zm. ?) - piłkarz brazylijski grający na pozycji środkowego obrońcy.
Kariera piłkarska.
Carlito grał w klubie Paulistano São Paulo. Z Paulistano dwukrotnie zdobył mistrzostwo stanu São Paulo - Campeonato Paulista w 1916 i 1917 roku.
Kariera reprezentacyjna.
Carlito jedyny raz w reprezentacji Brazylii wystąpił 18 lipca 1917 w towarzyskim meczu z Urugwajem w Montevideo.

</doc>
<doc id="2017883" url="https://pl.wikipedia.org/wiki?curid=2017883" title="Piotr Głażewski">
Piotr Głażewski

Piotr Wacław Głażewski (ur. 22 lipca 1956 w Krasynystawie, zm. 6 czerwca 2010 w Gorzowie Wielkopolskim) – polski trener kajakarstwa.
Kajakarstwo uprawiał od 1968, najpierw w szkółce kajakowej przy Szkole Podstawowej nr 10 w Gorzowie Wielkopolskim, a od 1969 w barwach Zniczu Gorzów Wielkopolski. Był trzykrotnym medalistą mistrzostw Polski juniorów. Od 1977 był szkoleniowcem MKZ Znicz, a od 1994 w założonym wraz ze swoją żoną Krystyną Głażewską, Międzynarodowym Kajakowym Klubie Sportowym. W tym samym roku został równocześnie trenerem kadry narodowej juniorek, a w latach 1997 - 2005 pracował z polską kadrą narodową seniorek. Jego zawodniczkami były m.in. Małgorzata Czajczyńska, Aneta Pastuszka, Karolina Sadalska, Joanna Skowroń i Beata Sokołowska. Trenował także syna Rafała Głażewskiego.
Zdobywca tytułu najlepszego trenera pracującego z kobietami w konkursie „Trenera roku” w 2003, trzykrotnie trener roku w Plebiscycie "Gazety Gorzowskiej" (1994, 1999, 2003). 
Zmarł 6 czerwca 2010 przegrywając walkę z .

</doc>
<doc id="2017884" url="https://pl.wikipedia.org/wiki?curid=2017884" title="Barbara Trzeciak-Pietkiewicz">
Barbara Trzeciak-Pietkiewicz

Barbara Trzeciak-Pietkiewicz (ur. 27 sierpnia 1945 w Kaliszu) – dziennikarka radiowa i telewizyjna oraz producentka, realizatorka i scenarzystka filmów dokumentalnych.
Życiorys.
W 1963 ukończyła III Liceum Ogólnokształcące w Kaliszu, a następnie studia prawnicze na Uniwersytecie Wrocławskim i podyplomowe studium dziennikarskie na Uniwersytecie Warszawskim.
Podczas wydarzeń marca 1968 w kierownictwie strajku studenckiego. Do 1981 była reporterką i prezenterką wrocławskiego programu informacyjnego oraz kierownikiem redakcji w OTV Wrocław. W stanie wojennym była internowana od 22 grudnia 1981 do 6 marca 1982 (we Wrocławiu, Gołdapi i Darłówku). Dorabiała, prowadząc budkę z lodami we wrocławskim zoo. Przed wyborami do Sejmu kontraktowego w czerwcu 1989 działała we wrocławskim Komitecie Obywatelskim „Solidarność”.
Była dyrektor (1990-1993) Radia i Telewizji Wrocław (w PR Wrocław pracowała wcześniej w latach 1969-1977, a w Telewizji Wrocław od 1977 do 1981), potem dyrektor TVP2, następnie od 2003 dyrektor programowa w Polsacie, później prezes zarządu TV4, wreszcie członkini Rady Fundacji Polsat.
Laureatka International Emmy Award w kategorii Arts Programming w 2005 za film "Holocaust. A music memorial film from Auschwitz" (którego była producentką z ramienia TVP) oraz nagród i wyróżnienia na Przeglądzie Filmów o Sztuce w Zakopanem (w latach 1972-1974).
Jest matką Moniki Zamachowskiej i ciotką Piotra Kraśki.

</doc>
<doc id="2017887" url="https://pl.wikipedia.org/wiki?curid=2017887" title="Single numer jeden w roku 1977 (USA)">
Single numer jeden w roku 1977 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="2017888" url="https://pl.wikipedia.org/wiki?curid=2017888" title="Nowa Partia Japonii">
Nowa Partia Japonii

 – japońska partia polityczna, funkcjonująca w latach 1992–1994 (uwaga: nie należy mylić jej z partią o nazwie: Nowa Partia Nippon; Nowa Partia - Japonia; jap. 新党日本 "Shintō Nippon"; założoną w 2005 r.).
Założona przez Morihiro Hosokawę, byłego przedstawiciela prefektury Kumamoto, który porzucił szeregi Partii Liberalno-Demokratycznej, protestując przeciwko skandalom korupcyjnym. 
W 1992 r. partia ta posiadała czterech przedstawicieli w Izbie Radców. W 1993 r., korzystając z niezadowolenia wyborców rządami PLD, zyskała 35 reprezentantów. Hosokawa został premierem, jednakże szybko zmuszono go do rezygnacji.
W 1994 r. Nowa Partii Japonii została rozwiązana, a jej członkowie sformowali Nową Partię Postępu (jap. 新進党 "Shinshin-tō"; ang. New Frontier Party). Została rozwiązana w 1997 r.

</doc>
<doc id="2017894" url="https://pl.wikipedia.org/wiki?curid=2017894" title="Bae Doona">
Bae Doona

Bae Doona (Hangul: 배두나, ur. 11 października 1979) - urodzona w Seulu koreańska aktorka i modelka, najbardziej znana z roli Sun Bak w serialu Sense8, Cha Yeong-mi w filmie "Pan Zemsta", jednej z głównych ról w filmie Atlas chmur, głównej roli dramacie "Air Doll", a także z licznych występów w koreańskich dramach.
Linki zewnętrzne.
 

</doc>
<doc id="2017895" url="https://pl.wikipedia.org/wiki?curid=2017895" title="John Napier (bobsleista)">
John Napier (bobsleista)

John Napier (ur. 12 grudnia 1986) – amerykański bobsleista, sierżant.
Startował na igrzyskach w Vancouver. W konkurencji dwójek razem z Steve'em Langtonem zajął 10. miejsce. W konkurencji czwórek jechał razem z Chrisem Fogtem, Chuckiem Berkeleyem i Steve'em Langtonem. Nie ukończyli jednak zawodów.

</doc>
<doc id="2017896" url="https://pl.wikipedia.org/wiki?curid=2017896" title="Critérium du Dauphiné Libéré">
Critérium du Dauphiné Libéré



</doc>
<doc id="2017899" url="https://pl.wikipedia.org/wiki?curid=2017899" title="Przestrzeń lokalnie metryzowalna">
Przestrzeń lokalnie metryzowalna



</doc>
<doc id="2017900" url="https://pl.wikipedia.org/wiki?curid=2017900" title="Semenechkare">
Semenechkare



</doc>
<doc id="2017902" url="https://pl.wikipedia.org/wiki?curid=2017902" title="Allgemeine-Elektrizitäts-Gesellschaft">
Allgemeine-Elektrizitäts-Gesellschaft



</doc>
<doc id="2017903" url="https://pl.wikipedia.org/wiki?curid=2017903" title="Joaquim Monzó">
Joaquim Monzó



</doc>
<doc id="2017906" url="https://pl.wikipedia.org/wiki?curid=2017906" title="Diecezja Ajaccio">
Diecezja Ajaccio

Diecezja Ajaccio () – diecezja Kościoła rzymskokatolickiego obejmująca całość Korsyki. Została erygowana w III wieku. W 1801 wchłonęła cztery pozostałe diecezje istniejące wówczas na wyspie i przybrała obecny kształt terytorialny. W 2002 została przeniesiona ze zlikwidowanej wówczas metropolii Aix do nowo utworzonej metropolii Marsylii.

</doc>
<doc id="2017908" url="https://pl.wikipedia.org/wiki?curid=2017908" title="25. poprawka do Konstytucji Stanów Zjednoczonych">
25. poprawka do Konstytucji Stanów Zjednoczonych

25. poprawka do Konstytucji Stanów Zjednoczonych – poprawka ta reguluje przejęcie urzędu prezydenta w razie opróżnienia urzędu. Poprawka weszła w życie 23 lutego 1967 roku.
Treść.
co można przetłumaczyć jako:

</doc>
<doc id="2017909" url="https://pl.wikipedia.org/wiki?curid=2017909" title="Andrzej Banach (historyk)">
Andrzej Banach (historyk)



</doc>
<doc id="2017914" url="https://pl.wikipedia.org/wiki?curid=2017914" title="26. poprawka do Konstytucji Stanów Zjednoczonych">
26. poprawka do Konstytucji Stanów Zjednoczonych

26. poprawka do Konstytucji Stanów Zjednoczonych przyznawała prawa wyborcze obywatelom, którzy skończyli 18. rok życia. Poprawka weszła w życie 1 lipca 1971 roku.
Treść.
co można przetłumaczyć jako:

</doc>
<doc id="2017918" url="https://pl.wikipedia.org/wiki?curid=2017918" title="Szczepan Praśkiewicz">
Szczepan Praśkiewicz

Szczepan Praśkiewicz OCD (ur. 1958 w Chmielniku) – karmelita bosy, teolog i publicysta. Od 1 lutego 2020 relator Kongregacji Spraw Kanonizacyjnych.
Życiorys.
Ukończył Niższe Seminarium Karmelitów Bosych w Wadowicach (1976) i uzyskał świadectwo dojrzałości w Poznaniu (1977); tam też po rocznym nowicjacie zakonnym odbytym w klasztorze w Czernej k. Krzeszowic studiował filozofię (1978–1980). Studia teologiczne ukończył na „Teresianum” w Rzymie, gdzie w 1983 przyjął święcenia kapłańskie. W 1985 uzyskał tamże licencjat z teologii ze specjalizacją z antropologii teologicznej. W latach 1985–1987 odbył studia z mariologii na Papieskim Wydziale Teologicznym „Marianum” w Rzymie, uwieńczone dyplomem biegłego.
W 1988 przedłożył na „Teresianum” rozprawę doktorską i w roku następnym ukończył przewód doktorski z teologii ze specjalizacją z antropologii teologicznej. Był prefektem w Międzynarodowym Kolegium Teologicznym Karmelitów Bosych w Rzymie (1983-1990) i generalnym sekretarzem misji w Kurii Generalnej Karmelitów Bosych (1990–1999). W latach 1986-1998 wykładał antropologię teologiczną i duchowość maryjną na „Teresianum”. Od 1998 jest przez trzecią pięcioletnią kadencję konsultorem watykańskiej Kongregacji Spraw Kanonizacyjnych, a od 2007 doradcą Referatu Spraw Kanonizacyjnych w Krakowskiej Kurii Metropolitalnej.
W latach 1999–2005 był przez dwie kadencje prowincjałem Krakowskiej Prowincji Karmelitów Bosych, w której obecnie jest postulatorem. W latach 1992–1999 współpracował jako członek zespołu redakcyjnego z miesięcznikiem misyjnym „La Obra máxima”, wychodzącym od ponad stu lat w San Sebastián w Hiszpanii. Obecnie zaś współpracuje na podobnych zasadach z redakcją kwartalnika „Zeszyty Karmelitańskie” (Poznań) i dwumiesięcznika „Głos Karmelu” (Kraków). W 2007 rozpoczął publikowanie w Krakowie nowej serii wydawniczej „Świętość kanonizowana” i jest jej redaktorem (siódmy tom w przygotowaniu). Nadto w tym samym roku podjął się pisania esejów „Pod rozwagę” (ukazało się już 5) w miesięczniku „Via Consecrata” (Kraków), w których omawia i komentuje okiem teologa bieżące wydarzenia w życiu kościelnym i społecznym. Wykłada w Wyższym Seminarium Duchownym Karmelitów Bosych i na Karmelitańskim Instytucie Duchowości w Krakowie.
W latach 2011–2014 był przeorem klasztoru karmelitów bosych w Lublinie. Jesienią 2014 r. uzyskał stopień doktora habilitowanego nauk teologicznych na Katolickim Uniwersytecie w Rużomberku na Słowacji. Dyplom habilitacyjny 15 grudnia 2014 r. został potwierdzony przez Ministerstwo Nauki i Szkolnictwa Wyższego w Warszawie.
Jest członkiem honorowego komitetu Katolickiego kulturalnego stowarzyszenia włosko-polskiego z siedzibą w Ostii pod Rzymem (Associazione nazionale cattolica culturale italiano-poalacca). 1 lutego 2020 papież Franciszek mianował go relatorem Kongregacji Spraw Kanonizacyjnych.
Odznaczenia.
Uzyskał pierwszą nagrodę w konkursie zorganizowanym w skali światowej wśród studentów ateneów papieskich nt. „La religione e la promozione della dignità e dei diritti dell’uomo” przez „Centre for Indian and Inter-Religious Studies” (1998). Laureat przyznawanej przez urząd Miasta i Gminy w Chmielniku nagrody „Chmielniczanin Roku” w dziesiątej edycji (2000) i wyróżniony przez Urząd Gminy Miedziana Góra statuetką „Miedziara” (2011, tj. w czwartej edycji). Odznaczony przez Związek Ochotniczych Straży Pożarnych Rzeczypospolitej Polskiej – Prezydium Zarządu Oddziału Wojewódzkiego woj. świętokrzyskiego Złotym Medalem „za zasługi dla pożarnictwa” (2006) i przez Ministra Sprawiedliwości Złotą Odznaką „za zasługi w pracy penitencjarnej” (2007).

</doc>
<doc id="2017919" url="https://pl.wikipedia.org/wiki?curid=2017919" title="Stevans">
Stevans

Stevans – pop-rockowy zespół muzyczny założony w 2003 roku w Genewie, śpiewający głównie po angielsku. Zespół został założony przez Yvan Franel (gitara, wokal) oraz Bruno Tancredi (bas). W 2003 roku właśnie ta dwójka wydała pierwsze EP zespołu "The reversal EP". W 2004 roku dołączył John Chirico (perkusja). W 2006 roku wydali swój pierwszy album "Stevans", a premiera drugiego albumu "Fake" miała miejsce 22 stycznia 2010 roku.

</doc>
<doc id="2017924" url="https://pl.wikipedia.org/wiki?curid=2017924" title="Kościół Oskara Fryderyka w Göteborgu">
Kościół Oskara Fryderyka w Göteborgu

Kościół Oskara Fryderyka w Göteborgu (szw. Oscar Fredriks kyrka) – kościół parafialny szwedzkiego kościoła ewangelicko-luterańskiego, położony w Olivedal, dzielnicy Göteborga, należący do parafii Oskar Fredriks församling.
Kościół został zbudowany na miejscu zwanym Dahlinska berget. Otrzymał wezwanie Oskara Fryderyka na cześć króla Oskara II Fryderyka Bernadotte, który odwiedził Göteborg w 1898 i uwiecznił swój pobyt wpisem do księgi pamiątkowej.
Do 1908 był kościołem parafialnym w Masthuggs församling. Kiedy nastąpił podział tej parafii, stał się kościołem parafialnym nowej jednostki administracyjnej pod nazwą Oscar Fredrik församling.
Kościół Oskara Fryderyka jest być może największym triumfem swego projektanta i szwedzkiego neogotyku, jeśli chodzi o wyobrażenia idealnego średniowiecza. Wznosi się niczym bajeczny zamek Walt Disneya pośród niewysokiej zabudowy robotniczej dzielnicy miasta.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony przed końcem 1939 (3 §).
Historia i architektura.
Kościół został zaprojektowany przez architekta Helgo Zettervalla a zbudowany przez F. O. Petersona. Koszt budowy kościoła wyniósł ok. 515000 koron. Stanowi on typowy przykład północnoeuropejskiego neogotyku ceglanego; podstawowym budulcem była bowiem czerwona cegła. Kościół miał pierwotnie 1685 miejsc siedzących.
Założenia architektoniczne odbiegają jednak od tradycyjnej formy świątyni gotyckiej, bowiem wieża kościelna, wysoka na 75 m usytuowana została z boku, pomiędzy korpusem a północnym ramieniem transeptu. Należy ona wciąż do najwyższych budowli Göteborga. Wieża ma fantazyjnie rzeźbione rzygacze, które odprowadzają wodę deszczową z jej spiczastego hełmu. Również prezbiterium jest zwieńczone wieżą – rozwiązanie niemal nieznane w sztuce gotyku.
Rozwiązaniom gotyckim zresztą Helgo Zettervall potrafił nadać indywidualny i pełen fantazji twórczej charakter; dotyczy to zarówno korpusu kościoła i wieńca kaplic w obejściu prezbiterium, jak i detali architektonicznych: drobnych krenelaży czy misternych, ostrołukowych okien.
Kościół Oskara Fryderyka był restaurowany trzy razy: w 1915, 1940 i 1974.
Równie fantazyjne jest utrzymane w zielonkawej tonacji trzynawowe, halowe wnętrze kościoła. Tu też odzwierciedlone zostało marzenie architekta i jego epoki o średniowieczu, wyrażone przy pomocy maszynowej cegły i żeliwa. Ten nastrój twórczy udzielił się również Albertowi Eldhowi, twórcy malowideł ściennych i gotyckich witraży oraz Erikowi Abrahamssonowi, Ivarowi i Larsowi Lindenkrantzom, twórcom stylizowanego na średniowieczną modłę ołtarza głównego z lat 40. XX w.
Wyposażenie.
Organy.
Organy na chórze mają 45 głosów i 3 manuały.
Organy w prezbiterium, zbudowane w 1953 przez Olofa Hammarberga, mają 6 głosów i można na nich grać zdalnie, z dużych organów na chórze.
Organy mają następującą dyspozycję:
Połączenia klawiatur: I/P, II/P, III/P, I/II, III/II

</doc>
<doc id="2017928" url="https://pl.wikipedia.org/wiki?curid=2017928" title="Muqaddar Ka Sikandar">
Muqaddar Ka Sikandar

Muqaddar Ka Sikandar (hindi: मुक़द्दर का सिकंदर, urdu: مقدر کا سکندر) to bollywoodzki dramat z 1978 roku. Produkcja i reżyseria - Prakash Mehra. Podobnie jak w jego filmach "Zanjjer" i "Sharaabi" w roli głównej Amitabh Bachchan. Obok Amitabha grają Vinod Khanna, Raakhee Gulzar, Rekha i Amjad Khan. Film był wielkim hitem 1978 roku Należy do najpopularniejszych w Indiach w latach 70. Mimo wielu nominacji nie otrzymał żadnej nagrody. Nakręcono też jego remake w telugu - "Prema Tarangalu" (1980).
Kluczem do tego filmu może być miłość w odpowiedzi na serdeczność okazaną w dzieciństwie chłopcu, który dotychczas znał tylko wyzwiska czy przyjaźń, dla której warto milczeć o swej miłości, a być może życie zbudowane wokół relacji i wiążących się z nimi obowiązków? Ktoś z nikim niezwiązany, przez nikogo niewołany po imieniu zyskuje nagle imię, dom, matkę i siostrę. A wraz z tymi więzami odpowiedzialność za nie, obowiązek troski, utrzymania, a w przyszłości wydania za mąż siostry. Obowiązek brata. Życie może być rozpatrywane jako dharma - spełnienie nałożonych obowiązków.
Fabuła.
Shimla w Małych Himalajach w Himachal Pradesh. 12-letniemu bezdomnemu chłopcu (Mayur Verma) udaje się dostać pracę w domu bogatego wdowca Ramnatha (Shreeram Lagoo). Niestety z powodu przyjaźni z córką Ramnatha, Kaamną, chłopiec zostaje wyrzucony z pracy. Poruszony nieznaną mu dotychczas życzliwością dziewczynki wyrusza za nią do Bombaju. To miasto okazuje się dla niego szczęśliwe. Ktoś, kto słysząc tylko wyzwiska zapomniał, jak się nazywa, dostaje od pewnej muzułmanki imię. Pełne wiary w przyszłość imię: Sikandar (zdobywca). Bezdomny zyskuje dom. Samotny rodzeństwo. Chłopiec adoptowany przez Fatimę (Nirupa Roy) trafia też do domu Kaamny. Niestety tu jego los zostaje poddany próbie. Oskarżony niesłusznie o kradzież, upokorzony, wkrótce potem boleśnie przeżywa śmierć matki. Teraz on jest jedynym oparciem dla pozostawionej przez Fatimę córki, jego młodszej siostrzyczki Mehru.
Mijają lata. Z ulicznego sprzedawcy Sikandar (Amitabh Bachchan) wyrósł na bogatego przedsiębiorcę wspomagającego biednych. Pozostaje mu spełnić obowiązek brata - szczęśliwie wydać za mąż siostrę. Ale w osobistym życiu nie czuje się szczęśliwy. Serdeczność okazana w dzieciństwie bezdomnemu chłopcu wzbudziła w nim miłość do Kaamny. W ukryciu pomaga on leczyć jej zubożałego ojca. Brakuje mu jednak odwagi, by wyznać Kaamnie (Raakhee Gulzar), co do niej czuje. Swój smutek zapija w domu publicznym pozwalając się kochać porywająco tańczącej Zohrze Bai (Rekha). Pewnego razu w jego życiu pojawia się prawnik Vishal (Vinod Khanna). Zaprzyjaźniają się. Vishal przekonuje go, by podyktował list do Kaamny. Ten list zmienia życie czworga osób tego dramatu: Sikandara, Kaamny, Vishala i Zohry.

</doc>
<doc id="2017929" url="https://pl.wikipedia.org/wiki?curid=2017929" title="Sugarland (zespół muzyczny)">
Sugarland (zespół muzyczny)

Sugarland – amerykańska grupa muzyczna, duet grający muzykę country. Zespół ma na koncie 4 albumy oraz wiele nagród.

</doc>
<doc id="2017930" url="https://pl.wikipedia.org/wiki?curid=2017930" title="Xue Tao">
Xue Tao

Xue Tao (768-831) – chińska poetka z czasów dynastii Tang.
Była córką Xue Yuna, niskiego urzędnika z Chang’anu (wówczas stolicy państwa). Prawdopodobnie wkrótce po jej narodzinach ojciec został przeniesiony do Chengdu i zmarł zanim Xue Tao dorosła, przypuszcza się jednak iż zdążył udzielić jej klasycznego wychowania. Ponieważ jej matka była uboga, Xue została kurtyzaną. Dał się wówczas poznać jej talent humorystyczny i poetycki. Zwróciła na siebie uwagę Wei Gao, gubernatora okręgu Xichuan, który uczynił ją swoją osobistą konkubiną. Poznała wówczas wielu poetów, z którymi nawiązała bliskie przyjaźnie. Wei Gao zapewniał jej artystyczny patronat, dzięki czemu zdobyła sobie znaczną popularność.
Po śmierci Wei Gao w 805 roku zamieszkała w oddalonym od ludzkich siedzib ustroniu, w którym mieszkał inny wielki poeta tego okresu – Du Fu. Spędziła z dala od cywilizacji ostatnie 20 lat swojego życia, przez co późniejsze źródła uczyniły z niej taoistyczną pustelniczkę. Po śmierci wzniesiono w pobliżu jej grobu wieżę Wangjiang, do której w ciągu następnych stuleci dobudowano kolejne budowle.
Z około 450 wierszy Xue Tao większość zaginęła w XIV wieku. Do obecnych czasów przetrwało około 100. Xue Tao zajmowała się również muzyką i kaligrafią. Przypisuje się jej wynalezienie artystycznego papieru, służącego do spisywania poezji.

</doc>
<doc id="2017935" url="https://pl.wikipedia.org/wiki?curid=2017935" title="Pałac Biskupi w Nysie">
Pałac Biskupi w Nysie

Pałac Biskupi w Nysie – okazała budowla, pełniąca w przeszłości funkcję rezydencji
biskupów wrocławskich w Nysie jako stolicy będącego w ich władaniu księstwa. Reprezentacyjny pałac miejski zaliczany do czołowych dzieł śląskiej architektury barokowej. Obecnie siedziba muzeum powiatowe w Nysie.
Historia.
Zanim został zbudowany pałac, istniał w tym miejscu średniowieczny zamek biskupi, zwany też dworem, wzmiankowany w 1260 roku Teren, na którym stała ta budowla, został prawdopodobnie wydzielony przed lokacją Nysy. Dworowi nadano w 1282 roku nowe cechy obronne, otaczając go murami, które zastąpiły dotychczasowy
wał ziemny. Wykopano też od strony miasta nową fosę wodną. Te prace fortyfikacyjne miały związek z ostrym konfliktem między księciem śląskim Henrykiem IV Probusem a biskupem wrocławskim
Tomaszem II w latach 1270-1292.
Zamek został rozbudowany przez biskupa Jodoka z Rożemberka w roku 1459.
Do Nysy została przeniesiona w roku 1477 kapituła kolegiacka z Otmuchowa, a biskupi wrocławscy osiedli wówczas tu na stałe.
W 1524 roku dwór uległ pożarowi i został dwa lata później odbudowany w stylu renesansowym przez biskupa Jakuba Salzę. Następnie, w 1582 roku, z inicjatywy biskupa Marcina Gerstmanna wzniesiono wieżę. Ufortyfikowany zamek nie dawał możliwości dalszej rozbudowy, więc w 1615 roku wzniesiono obok nową budowlę, określaną, ze względu na swoje przeznaczenie, jako Sala Przyjęć.
W końcu XVII wieku, poza obrębem dotychczasowego dworu, od strony miasta, powstał kolejny budynek, zwany Budynkiem Głównym, który stanowił reprezentacyjną część siedziby biskupiej przed ukończeniem pałacu. Zamek biskupi, który na przestrzeni dziejów uzyskał nowożytną rozbudowę, przetrwał do 1824 roku. Choć średniowieczny dwór już nie istnieje, to nazwą tą określa się obecnie zespół budynków powstały na jego miejscu.
Poczynając od XVI wieku dotychczasowa rezydencja przestawała powoli zaspokajać wzrastające potrzeby związane z funkcjonowaniem kurii. Zarówno odbudowany po pożarze zamek, jak i Budynek Główny okazały się niewystarczające w stosunku do coraz większych wymagań biskupów i ich aspiracji. Planowano wzniesienie nowej budowli na wzór pałaców rzymskich.
Arcyksiążę austriacki biskup Karol Habsburg postanowił wprowadzić w życie swoje pomysły i prawdopodobnie rozpoczął w 1620 roku budowę rezydencji, która miała być niezależna od zamku. Jednakże jego śmierć w 1624 roku przekreśliła na długi czas te plany.
Tragiczne skutki wojny trzydziestoletniej sprawiły, że kontynuację rozpoczętego dzieła podjęto dopiero w latach sześćdziesiątych XVII wieku. Ten pierwszy etap budowy zakończył się około 1680 roku. Powstało wówczas skrzydło północno-wschodnie, północno-zachodnie i część południowo-wschodniego.
Według początkowego założenia pałac miał mieć kształt podkowy, złożonej z trzech jednakowych, dwupiętrowych skrzydeł. Wkrótce jednak zmieniono te projekty. Postanowiono powiększyć
powierzchnię użytkową budynku, a także nadać mu nowocześniejszy i bardziej monumentalny wygląd. W latach 1722-1729 dobudowano z fundacji biskupa
Franciszka Ludwika von Neuburg,
zgodnie z projektem jezuickiego architekta Krzysztofa Tauscha, czwarte skrzydło (południowo-zachodnie) i część skrzydła południowo-wschodniego, które zamykały czworobok. Pracami w tym drugim etapie kierował najpierw Michał Klein, a następnie Antoni Feliks Hammerschmidt.
Dopełnieniem pałacu był ogród typu francuskiego, założony przez biskupa
Franciszka Ludwika w 1702 roku. Znajdował się on na miejscu wcześniejszego kwaterowego ogrodu włoskiego, pomiędzy głównym korytem rzeki
Nysy Kłodzkiej a wodami Młynówki.
Biskupi wkrótce jednak utracili swą nową rezydencję. Po przejęciu północnej części Księstwa Nyskiego przez Prusy w 1742 roku została ona przekazana w użytkowanie władzom wojskowym.
W pałacu tym miało miejsce spotkanie króla pruskiego Fryderyka Wielkiego z cesarzem Józefem II w 1769 roku. To historyczne wydarzenie utrwalił malarz niemiecki Adolph Menzel.
Pod koniec XVIII wieku, dzięki zręcznej polityce kardynała
Gustawa Hohenlohe budowlę udało się na krótki czas (1796-1810)
odzyskać dla biskupów wrocławskich.
W 1807 roku, po wkroczeniu do Nysy armii francuskiej, w pałacu biskupim zamieszkiwał dowódca korpusu wirtemberskiego
Hieronim Bonaparte.
W 1810 roku nastąpił jednak koniec kilkuwiekowego panowania biskupów wrocławskich w księstwie nyskim z powodu sekularyzacji dóbr kościelnych i klasztornych przez króla pruskiego. Pałac ponownie odebrano właścicielom, poddano przebudowie i zmieniono jego przeznaczenie. W 1823 r. część budynku została przekazana sądowi ziemskiemu, a w 1849 resztę pomieszczeń przejął królewski sąd wojskowy. Mieścił się tu także urząd katastralny, a w latach 1850-1852 druga kondygnacja skrzydła frontowego pełniła funkcję mieszkania służbowego księcia
Karola Antoniego Hohenzollerna, komendanta nyskiej brygady. W 1881 r. cały budynek został przejęty przez władze sądowe.
Gruntownie odnowiono pałac w 1927 roku. W marcu 1945 roku budynek spłonął.
Zniszczenia okazały się bardzo duże. W latach 1947-1948 przeprowadzono odbudowę pałacu, zabezpieczając go dachem, lecz wnętrza zatraciły na stałe swój wystrój.
W 1962 r. podjęto wieloletni trud odbudowania pałacu z zamiarem przeznaczenia go na siedzibę muzeum. W dniu 30 marca 1984 r. Muzeum w Nysie przejęło odremontowany gmach (uroczyste otwarcie nastąpiło 1 października 1986 roku).
Architektura.
Budynek o charakterze reprezentacyjnego pałacu miejskiego, zaliczany do wysokiej klasy zabytków śląskiej architektury. Porównywalny z Pałacem Laterańskim w Rzymie, wzniesiony w stylu baroku włoskiego. Trzykondygnacyjny,
czteroskrzydłowy, z dziedzińcem wewnętrznym, o bogatej dekoracji architektonicznej elewacji i wnętrz.
Powstawał dwuetapowo i nie jest stylistycznie jednorodny. Widać wyraźnie zarysowaną różnicę pomiędzy elewacją starszą, ciasno podzieloną zdecydowanymi gzymsami, a młodszą, z raczej wertykalnym charakterem, utrzymaną w konwencji wielkiego porządku.
Elewacja frontowa, w dolnej partii zaakcentowana ciągłymi, poziomymi pasami, posiada dwa identyczne, symetrycznie rozmieszczone, bogato dekorowane portale. Zdobią je stiukowe
motywy roślinne w półkoliście profilowanych łukach oraz kamienne
balustrady balkonowe oparte na wolnostojących kolumnach. Portal północny stanowi wejście do sieni, południowy natomiast pełni jedynie funkcję estetyczną, a nie użytkową i jest zabudowany oknem. W górnej części elewację podzielono pionowymi pilastrami wielkiego porządku, łączącymi oba górne piętra w jedną całość. Z wąskiej ulicy Biskupa Jarosława fasada widoczna jest w dużym skrócie perspektywicznym, co pozwoliło uzyskać zamierzony efekt w postaci spotęgowanej dynamiki.
Elewacje pozostałych trzech skrzydeł ukształtowane są niejednolicie. Części przylegające do skrzydła frontowego nawiązują do wielkiego porządku, który został tam wykorzystany. Pozostałe płaszczyzny zachowały natomiast charakter z pierwotnej fazy budowli: gładkie ściany parteru i mocno zaakcentowane poziomymi gzymsami piętra, w których zastosowano pilastry w
porządku jońskim i korynckim.
Najnowsze skrzydło frontowe jest prawie dwa razy szersze od pozostałych. W nim, wzdłuż sal, zarówno na pierwszym, jak i na drugim piętrze przebiega szeroki korytarz połączony z reprezentacyjną klatką schodową. Większość pomieszczeń wewnętrznych ma formę amfilady. Przez skrzydło frontowe w partii przyziemia przebiega sień przejazdowa prowadząca na przestronny dziedziniec.
Stary dwór połączono z pałacem wygodnym gankiem, poprowadzonym ponad fosą i ulicą.
Na ścianach zewnętrznych od strony dziedzińca znajdują się trzy malowane
zegary słoneczne z lat 1708-1710.
Z pierwotnego wyposażenia wnętrza pałacu zachowały się tylko stiukowe dekoracje trzech
marmurowych kominków.

</doc>
<doc id="2017938" url="https://pl.wikipedia.org/wiki?curid=2017938" title="Europejska Nagroda Muzyczna MTV dla najlepszego europejskiego wykonawcy">
Europejska Nagroda Muzyczna MTV dla najlepszego europejskiego wykonawcy

Europejska Nagroda Muzyczna MTV dla najlepszego europejskiego wykonawcy, początkowo: Europejska Nagroda Muzyczna MTV dla ulubionego wykonawcy Europy (ang. "Europe’s Favourite Act") – nagroda przyznawana od 2008 roku przez MTV Europe podczas corocznej ceremonii wręczenia MTV Europe Music Awards. O zwycięstwie decydują widzowie za pomocą głosowania internetowego i telefonicznego (SMS-owego) spośród zwycięzców regionalnych oddziałów MTV Networks Europe, z wyłączeniem MTV Arabia.

</doc>
<doc id="2017940" url="https://pl.wikipedia.org/wiki?curid=2017940" title="Jennifer Nettles">
Jennifer Nettles

Jennifer Odessa Nettles (ur. 12 września 1974 w Douglas) - amerykańska wokalistka zespołu Sugarland. Zaśpiewała w duecie z rockowym zespołem Bon Jovi w piosence "Who Says You Can't Go Home" tworząc wersję country, który był numerem jeden na liście Billboard. W roku 2010 gościnnie wystąpiła w piosence "We are the world" dla Haiti.

</doc>
<doc id="2017945" url="https://pl.wikipedia.org/wiki?curid=2017945" title="Lori Wanadzor">
Lori Wanadzor

Lori Wanadzor (orm. „Լոռի“ Ֆուտբոլային Ակումբ Վանաձոր, ""Lori" Futbolajin Akumby Wanadzor") – ormiański klub piłkarski z siedzibą w miejscowości Wanadzor.
Historia.
Chronologia nazw: 
Klub Piłkarski "Lori Kirowakan" został założony w mieście Kirowakan w 1936 roku. W 1950 zespół startował w rozgrywkach Pucharu ZSRR, a w 1960 debiutował w Klasie B, strefie 1 Mistrzostw ZSRR. W 1963 po reorganizacji systemu lig ZSRR klub spadł do Klasy B, strefy 1. W 1970 po kolejnej reorganizacji systemu lig ZSRR klub spadł do Klasy B, rosyjskiej strefy 2, podgrupy 2. Od 1971 występował w Drugiej Lidze, strefie 3. W 1974 zajął przedostatnie 19 miejsce i spadł do rozgrywek amatorskich. Dopiero w 1997 klub ponownie startował w Drugiej Lidze, strefie 9, w której występował do 1991.
Po uzyskaniu przez Armenię niepodległości w 1992 debiutował w najwyższej lidze Armenii jako "Lori Wanadzor". W 1993 na rok spadł do Aradżin chumb po czym w 1994 powrócił do Bardsragujn chumb. powrót był nieudany i klub ponownie spadł do Aradżin chumb, występował do 2005. W latach 1997 oraz 2001-2002 grał w najwyższej lidze. W 2005 zajął 11 miejsce, a przed rozpoczęciem nowego sezonu klub został rozwiązany.

</doc>
<doc id="2017947" url="https://pl.wikipedia.org/wiki?curid=2017947" title="Kościół św. Józefa Oblubieńca NMP w Szydłowie">
Kościół św. Józefa Oblubieńca NMP w Szydłowie



</doc>
<doc id="2017948" url="https://pl.wikipedia.org/wiki?curid=2017948" title="Mammo">
Mammo

Mammo to indyjski dramat z 1994 roku zrealizowany przez reżysera artystycznego kina Shyam Benegala. W roli tytułowej Farida Jalal, u jej boku Surekha Sikri i Rajit Kapur.
To pierwszy z filmów muzułmańskiej trylogii Shym Benegala. Kolejne to "Sardari Begum" (1996) i "Zubeidaa" (2001), a dziesięć lat później Benegal zrealizował "Well Done Abba" (2010). W filmie gazel - "Yeh Faasle"
Fabuła.
13-letni muzułmański chłopiec, Riyaz (Amit Phalke) żyje w Mumbaju przekonany, że oboje rodziców stracił w wypadku samochodowym. Wychowuje go wciąż na wszystko narzekająca babka Fayyazi (Surekra Sikri). Pewnego dnia życie ich zmienia się wraz z nagłym przyjazdem z Pakistanu jej siostry Memoody Begum zwanej Mammo (Farida Jalal). Chłopcu nie pasuje obecność głośnej, zagadującej do każdego człowieka, entuzjastycznej ciotki. Wstydzi się jej przed bogatszymi od siebie kolegami z chrześcijańskiej szkoły. Z czasem jednak okazuje się, że Mammo jest, komu może się on zwierzyć ze swoich marzeń o pisaniu, kto słucha go z miłością i zrozumieniem, kto wybacza mu jego błędy czy słabości. On sam też poznaje historię jej życia. Mammo wyszła za mąż za człowieka z Lahore. Po podziale Indii w 1947 roku muzułmanie z Lahore stali się automatycznie obywatelami Pakistanu. Mammo przeżyła tam mimo bezdzietności szczęśliwy czas z mężem. Gdy zmarł, nie broniona przez nikogo Mammo stała się obiektem upokorzeń ze strony jego rodziny. Przyjechała więc do Mumbaju, by zamieszkać z siostrą, ale dla Indii – mimo że urodziła się w Panipacie, 90 km od Delhi – Mehmooda Begum Anwar Ali pozostaje obywatelką Pakistanu z czasową wizą – zagrożoną deportacją.

</doc>
<doc id="2017950" url="https://pl.wikipedia.org/wiki?curid=2017950" title="Kościół Wniebowzięcia NMP w Nysie">
Kościół Wniebowzięcia NMP w Nysie



</doc>
<doc id="2017951" url="https://pl.wikipedia.org/wiki?curid=2017951" title="Kirowakan">
Kirowakan



</doc>
<doc id="2017954" url="https://pl.wikipedia.org/wiki?curid=2017954" title="Kościół Nawiedzenia NMP i św. Jadwigi w Szczepanku">
Kościół Nawiedzenia NMP i św. Jadwigi w Szczepanku



</doc>
<doc id="2017956" url="https://pl.wikipedia.org/wiki?curid=2017956" title="Kościół Niepokalanego Poczęcia NMP w Kołobrzegu">
Kościół Niepokalanego Poczęcia NMP w Kołobrzegu



</doc>
<doc id="2017958" url="https://pl.wikipedia.org/wiki?curid=2017958" title="Kościół Niepokalanego Poczęcia NMP w Świnoujściu">
Kościół Niepokalanego Poczęcia NMP w Świnoujściu



</doc>
<doc id="2017959" url="https://pl.wikipedia.org/wiki?curid=2017959" title="Kościół Niepokalanego Poczęcia NMP w Warszawie (Res Sacra Miser)">
Kościół Niepokalanego Poczęcia NMP w Warszawie (Res Sacra Miser)



</doc>
<doc id="2017961" url="https://pl.wikipedia.org/wiki?curid=2017961" title="Hanna Olechnowicz">
Hanna Olechnowicz

Hanna Olechnowicz (ur. 15 grudnia 1918 w Warszawie, zm. 3 lipca 2013 tamże) – polska psycholog, zajmująca się rozwojem dzieci z zaburzeniami rozwojowymi. Twórczyni "Klubu Terapeutycznego dla Dzieci z Poważnymi Zaburzeniami Emocjonalnymi".
Życiorys.
Wnuczka Władysława Olechnowicza, polskiego lekarza psychiatry, antropologa, etnografa, archeologa, założyciela pierwszej w Lublinie prywatnej lecznicy dla umysłowo chorych. Córka Mariana Olechnowicza bohatera wojny 1920. Uczyła się w Dworku Cisowym, szkole prowadzonej przez Związek Harcerstwa Polskiego w Sromowcach Wyżnych przez druhnę Olgę Drahonowską-Małkowską. Później uczęszczała do gimnazjum Szachtmejerowej w Warszawie. Maturę uzyskała w gimnazjum sanatoryjnym im. Św. Teresy w Rabce-Zdroju w 1937 roku.
W 1938 roku rozpoczęła studia na Uniwersytecie Warszawskim na Wydziale Filozoficzno-Humanistycznym. Powróciła na studia w roku 1945 (ten sam wydział) i ukończyła w 1950 roku z tytułem magistra psychologii.
Doktorat z nauk humanistycznych na kierunku pedagogika uzyskała na Wydziale Psychologiczno-Pedagogicznym Uniwersytetu Warszawskiego.
W 1973 roku habilitowała się na Wydziale Psychologii Uniwersytetu Warszawskiego.
Pracę zawodową rozpoczęła w Państwowym Instytucie Pedagogiki Specjalnej w Warszawie. Jej obowiązkiem było badanie dzieci testem inteligencji Terman-Merrill. Pracowała tam od 1948 do 1951 roku.
W latach 1954–1966 pracowała pod kierunkiem docent Izabeli Bielickiej na oddziale noworodkowym dla dzieci z opóźnieniami rozwojowymi.
Klub Terapeutyczny.
W 1989 roku wraz z Anną Ciupą założyła i przez wiele lat prowadziła Klub Terapeutyczny dla Dzieci z Poważnymi Zaburzeniami Emocjonalnymi działający w Warszawie.
Pochowana na Powązkach (kwatera 281-6-2/3).

</doc>
<doc id="2017962" url="https://pl.wikipedia.org/wiki?curid=2017962" title="Robert J. White">
Robert J. White

Robert Joseph White (ur. 21 stycznia 1926, zm. 16 września 2010) – amerykański neurochirurg, wieloletni dyrektor oddziału neurochirurgii w Cleveland Metropolitan General Hospital w stanie Ohio. Poświęcił się idei przeszczepu głowy. Przeprowadzał zabiegi na zwierzętach. Jego najbardziej znany eksperyment to transplantacja głowy małpy z 1970 roku. Przeszczep nie był udany, zwierzę było sparaliżowane od szyi w dół i mimo karmienia żyło zaledwie tydzień.

</doc>
<doc id="2017966" url="https://pl.wikipedia.org/wiki?curid=2017966" title="Zespół bazyliki archikatedralnej Wniebowzięcia NMP w Białymstoku">
Zespół bazyliki archikatedralnej Wniebowzięcia NMP w Białymstoku



</doc>
<doc id="2017968" url="https://pl.wikipedia.org/wiki?curid=2017968" title="Kościół Wniebowzięcia NMP w Konopnicy">
Kościół Wniebowzięcia NMP w Konopnicy



</doc>
<doc id="2017971" url="https://pl.wikipedia.org/wiki?curid=2017971" title="Kościół św. Michała Archanioła i Wniebowzięcia NMP w Kiekrzu">
Kościół św. Michała Archanioła i Wniebowzięcia NMP w Kiekrzu



</doc>
<doc id="2017972" url="https://pl.wikipedia.org/wiki?curid=2017972" title="Kościół Wniebowzięcia NMP w Nowym Warpnie">
Kościół Wniebowzięcia NMP w Nowym Warpnie



</doc>
<doc id="2017976" url="https://pl.wikipedia.org/wiki?curid=2017976" title="Kościół Wniebowzięcia NMP w Sokołach">
Kościół Wniebowzięcia NMP w Sokołach



</doc>
<doc id="2017977" url="https://pl.wikipedia.org/wiki?curid=2017977" title="Kraj Basków i Wolność">
Kraj Basków i Wolność



</doc>
<doc id="2017978" url="https://pl.wikipedia.org/wiki?curid=2017978" title="Baskonia i Wolność">
Baskonia i Wolność



</doc>
<doc id="2017981" url="https://pl.wikipedia.org/wiki?curid=2017981" title="Vechta (ujednoznacznienie)">
Vechta (ujednoznacznienie)

Niemcy:
Osoby:

</doc>
<doc id="2017982" url="https://pl.wikipedia.org/wiki?curid=2017982" title="Spiti">
Spiti

Spiti – pustynna dolina górska w Himalajach, w północno-wschodniej części indyjskiego stanu Himachal Pradesh, w dystrykcie Lahul i Spiti. Nazwa "spiti" oznacza "ziemia pośrodku", tj. pomiędzy Tybetem a Indiami. Dolina należy do najsłabiej zaludnionych obszarów Indii. Najważniejszym administracyjnie miastem jest Kaza (3200 mieszkańców), położona na wysokości 3600 m n.p.m.
Dolina jest otoczona wysokimi górami i prowadzą do niej jedynie dwie drogi. Północna droga dojazdowa prowadzi przez przełęcz Kunzum La do doliny Lahaul, a następnie przez Rohtang La pozwala dotrzeć do doliny Kulu i położonej w niej miejscowości Manali. Droga ta bywa co roku zamknięta do ośmiu miesięcy ze względu na opady śniegu. Droga na południe prowadzi przez dystrykt Kinnaur wzdłuż dawnej trasy Indo-Tibetan Highway do Shimli. Zasadniczo jest ona otwarta przez cały rok, w sezonie zimowym bywa jednak okresowo zamykana po burzach śnieżnych, a w letnim także z powodu aktywnego osuwiska Malling Nullah w pobliżu wioski Nako.
Ludność doliny Spiti wyznaje buddyzm tybetański. Znajdują się tu m.in. klasztory Key oraz Tabo – jedne z najstarszych na świecie, szczególnie cenione przez Dalajlamę.

</doc>
<doc id="2017983" url="https://pl.wikipedia.org/wiki?curid=2017983" title="Zarząd Portu Szczecin-Świnoujście">
Zarząd Portu Szczecin-Świnoujście



</doc>
<doc id="2017985" url="https://pl.wikipedia.org/wiki?curid=2017985" title="Nick Cunningham">
Nick Cunningham

Nick Cunningham (ur. 8 maja 1985 w Los Gatos) – amerykański bobsleista.
Startował na Igrzyskach w Vancouver. W konkurencji dwójek razem z Mikiem Kohnem zajął 12. miejsce. W konkurencji czwórek razem z Mikiem Kohnem, Jamiem Moriartym i Billem Schuffenhauerem zajął 13. miejsce.
Podobnie jak wielu innych bobsleistów karierę sportową zaczynał od lekkoatletyki (rekord życiowy w biegu na 200 metrów – 21,15 w 2008).

</doc>
<doc id="2017988" url="https://pl.wikipedia.org/wiki?curid=2017988" title="Serbochorwaci">
Serbochorwaci

Serbochorwaci (serb.-chorw. "Srbohrvati") – w XIX i na początku XX wieku wspólne określenie dla Serbów i Chorwatów (wliczani byli także Boszniacy i Czarnogórcy). Przyczyną stosowania było założenie, że jeśli istnieje jeden język serbsko-chorwacki, to musi posługiwać się nim jeden naród. 
Określenie to było niekiedy używane w statystykach, np. w austriackiej części Monarchii Austro-Węgierskiej (podczas gdy w węgierskiej części narody były zapisywane oddzielnie). Terminem tym posługiwano się także w niepodległej Jugosławii – dopiero po drugiej wojnie światowej zaczęto osobno liczyć Chorwatów i Serbów, a później także Czarnogórców oraz Boszniaków (wtedy jako „Muzułmanów”). 

</doc>
<doc id="2017993" url="https://pl.wikipedia.org/wiki?curid=2017993" title="No Limit Top Dogg">
No Limit Top Dogg

No Limit Top Dogg – czwarty studyjny album amerykańskiego rapera Snoop Dogga i jego drugi dla wytwórni No Limit Records. Został wydany 11 maja 1999 roku i promowany był singlem "Bitch Please" z gościnnym udziałem Xzibita i Nate Dogga, a producentem jest Dr. Dre. Album zadebiutował na 2. miejscu listy Billboard ze sprzedażą 187.400 egzemplarzy w pierwszym tygodniu. Choć jest to pierwszy album Snoop Dogga, który nie zadebiutował na 1. miejscu, sprzedał się w ilości 1.503.865 kopii w roku 1999.
Lista utworów.
Wszystkie utwory oznaczone jako „*” zostały wyprodukowane przez Meech Wellsa.

</doc>
<doc id="2017997" url="https://pl.wikipedia.org/wiki?curid=2017997" title="Damme (ujednoznacznienie)">
Damme (ujednoznacznienie)

Belgia:
Niemcy:
Osoby:

</doc>
<doc id="2017999" url="https://pl.wikipedia.org/wiki?curid=2017999" title="Mike Kohn">
Mike Kohn

Michael "Mike" Kohn (ur. 8 maja 1972 w Columbii) – amerykański bobsleista. Brązowy medalista olimpijski i wicemistrz świata.
Kariera.
Pierwszy sukces osiągnął w 2002 roku, kiedy wspólnie z Brianem Shimerem, Danem Steele'em i Dougiem Sharpem zdobył brązowy medal w czwórkach podczas igrzysk olimpijskich w Salt Lake City. Na rozgrywanych pięć lat później mistrzostwach świata w Sankt Moritz wspólnie z Erikiem Bernotasem, Noelle Pikus-Pace i Erin Pac zdobył srebrny medal w zawodach mieszanych. Startował także na igrzyskach olimpijskich w Vancouver w 2010 roku, gdzie razem z Nickiem Cunninghamem zajął 12. miejsce w konkurencji dwójek. W konkurencji czwórek razem z Nickiem Cunninghamem, Jamiem Moriarty i Billem Schuffenhauerem zajął 13. miejsce.
Służył w United States Army.

</doc>
<doc id="2018001" url="https://pl.wikipedia.org/wiki?curid=2018001" title="GTA A">
GTA A



</doc>
<doc id="2018005" url="https://pl.wikipedia.org/wiki?curid=2018005" title="Jamie Moriarty">
Jamie Moriarty

Jamie Moriarty (ur. 26 marca 1981) – amerykański bobsleista.
Startował na igrzyskach w Vancouver. W konkurencji czwórek razem z Nickiem Cunninghamem, Mikiem Kohnem i Billem Schuffenhauerem zajął 13. miejsce.

</doc>
<doc id="2018006" url="https://pl.wikipedia.org/wiki?curid=2018006" title="Dinklage (ujednoznacznienie)">
Dinklage (ujednoznacznienie)

Niemcy:
Osoby:

</doc>
<doc id="2018009" url="https://pl.wikipedia.org/wiki?curid=2018009" title="King (rasa gołębia)">
King (rasa gołębia)

King – rasa gołębia z grupy kuraków, występuje w 39 odmianach barwnych. Został wyhodowany 1892 roku w Vineland w USA. Rasami wyjściowymi były duchess, kurak maltański, olbrzym rzymski oraz gołąb pocztowy. Pierwszy amerykański klub hodowców powstał w 1915 roku, do Niemiec został sprowadzony w 1956 roku i wtedy też powstał tam klub hodowców. Szeroko rozpowszechniony. Średnica obrączki powinna wynosić 10 mm.
Jest masywnym gołębiem, o "skurczonej" sylwetce i krótkich sterówkach. Lotki także bardzo krótkie, a skrzydła skurczone, głowa szeroka, szyja krótka, ale mocna, pierś wysunięta do przodu. Oczy ciemne, perłowe, a czasami pomarańczowe. Prawidłowa waga dla dorosłych kingów to 850–1050 g, a młodych 800–965 g.

</doc>
<doc id="2018019" url="https://pl.wikipedia.org/wiki?curid=2018019" title="Bill Schuffenhauer">
Bill Schuffenhauer

Bill Schuffenhauer (ur. 24 czerwca 1973 w Salt Lake City) – amerykański bobsleista. Wicemistrz olimpijski z Salt Lake City w konkurencji bobslejowych czwórek, dwukrotny medalista mistrzostw świata.
Kariera.
W młodości trenował wieloboje lekkoatletyczne – nie ukończył rywalizacji dziesięcioboistów podczas mistrzostw świata juniorów w 1992 (Schuffenhauer wygrał m.in. rywalizację w skoku w dal, zajął także wysokie lokaty w pchnięciu kulą, skoku wzwyż, biegu na 110 metrów przez płotki oraz rzucie dyskiem, jednak wycofał się po 7 konkurencjach). Szósty zawodnik mistrzostw USA (1997). Rekord życiowy w dziesięcioboju – 8108 pkt.
W 2000 zaczął trenować bobsleje, i w tej dyscyplinie trzykrotnie reprezentował swój kraj na igrzyskach olimpijskich: oprócz srebrnego medalu w 2002: 14. lokata w dwójkach i 6. miejsce w czwórkach w 2006; startował także na igrzyskach w Vancouver. W konkurencji czwórek razem z Nickiem Cunninghamem, Mikiem Kohnem i Jamiem Moriartym zajął 13. miejsce.

</doc>
<doc id="2018022" url="https://pl.wikipedia.org/wiki?curid=2018022" title="Lohne">
Lohne

Niemcy:

</doc>
<doc id="2018024" url="https://pl.wikipedia.org/wiki?curid=2018024" title="Ratownik wodny śródlądowy">
Ratownik wodny śródlądowy

Ratownik wodny śródlądowy – dawny zawodowy stopień w ratownictwie wodnym, istniejący do 2012 roku. Ustawą o bezpieczeństwie osób przebywających na obszarach wodnych od 1 stycznia 2012 wprowadzone zostało tylko jedno uprawnienie – ratownik wodny, zastępując wszystkie istniejące uprawnienia z zakresu ratownictwa wodnego.
Uprawnienia (do 2012 roku).
Ratownik wodny śródlądowy mógł:
Aktualne uregulowania prawne.
Stopień ratownika wodnego śrólądowego znajdował umocowanie prawne w uchwale nr 5/6/09 Prezydium Zarządu Głównego Wodnego Ochotniczego Pogotowia Ratunkowego z dnia 5 grudnia 2009 roku w sprawie stopni ratowników i instruktorów WOPR. Po wejściu w życie w 2012 roku ustawy o bezpieczeństwie osób przebywających na obszarach wodnych jest tylko jedno obowiązujące uprawnienie – ratownik wodny, które zastąpiło wszystkie dotychczasowe uprawnienia z zakresu ratownictwa wodnego. Jednakże Wodne Ochotnicze Pogotowie Ratunkowe zachowało nadal wszystkie dotychczasowe stopnie, które należy traktować jako wewnętrzną hierarchię organizacji (potwierdzenie utrzymania stopni można znaleźć m.in. w uchwale ZG WOPR z dnia 28 marca 2015 r.).

</doc>
<doc id="2018026" url="https://pl.wikipedia.org/wiki?curid=2018026" title="Trzęsienie ziemi w Indiach (1950)">
Trzęsienie ziemi w Indiach (1950)



</doc>
<doc id="2018029" url="https://pl.wikipedia.org/wiki?curid=2018029" title="Mario Ferrero (astronom)">
Mario Ferrero (astronom)

Mario A. Ferrero (ur. 1904, zm. 1965) – włoski astronom i fizyk. Wspólnie z Maksem Wolfem odkrył w roku 1930 dwie planetoidy. W latach 30. pracował w obserwatorium w Pino Torinese. W latach późniejszych zajmował się nauczaniem fizyki na Politechnice Turyńskiej.
Ku jego pamięci jedną z planetoid nazwano (7684) Marioferrero.

</doc>
<doc id="2018030" url="https://pl.wikipedia.org/wiki?curid=2018030" title="Ratownik wodny morski">
Ratownik wodny morski

Ratownik wodny morski – dawny zawodowy stopień w ratownictwie wodnym. Ustawą o bezpieczeństwie osób przebywających na obszarach wodnych od 1 stycznia 2012 wprowadzone zostało tylko jedno uprawnienie – ratownik wodny, zastępując wszystkie istniejące uprawnienia z zakresu ratownictwa wodnego.
Uprawnienia (do 2012 roku).
Ratownik wodny morski mógł:
Aktualne uregulowania prawne.
Stopień ratownika wodnego morskiego znajdował umocowanie prawne w uchwale nr 5/6/09 Prezydium Zarządu Głównego Wodnego Ochotniczego Pogotowia Ratunkowego z dnia 5 grudnia 2009 roku w sprawie stopni ratowników i instruktorów WOPR. Po wejściu w życie w 2012 roku ustawy o bezpieczeństwie osób przebywających na obszarach wodnych jest tylko jedno obowiązujące uprawnienie – ratownik wodny, które zastąpiło wszystkie dotychczasowe uprawnienia z zakresu ratownictwa wodnego. Jednakże Wodne Ochotnicze Pogotowie Ratunkowe zachowało nadal wszystkie dotychczasowe stopnie, które należy traktować jako wewnętrzną hierarchię organizacji (potwierdzenie utrzymania stopni można znaleźć m.in. w uchwale ZG WOPR z dnia 28 marca 2015 r.).

</doc>
<doc id="2018031" url="https://pl.wikipedia.org/wiki?curid=2018031" title="Mario A. Ferrero">
Mario A. Ferrero



</doc>
<doc id="2018037" url="https://pl.wikipedia.org/wiki?curid=2018037" title="Herb Szczuczyna (województwo podlaskie)">
Herb Szczuczyna (województwo podlaskie)

Herb Szczuczyna – jeden z symboli miasta Szczuczyn i gminy Szczuczyn w postaci herbu.
Wygląd i symbolika.
Herb przedstawia złotą ośmioramienną gwiazdę umieszczoną na białym tle. We współcześnie używanej wersji herbu gwiazda posiada cieniowanie, a tarcza herbowa mieści się w czerwonym kartuszu.
Historia.
Herb został nadany przez króla Jana III Sobieskiego w 1692, podczas nadania praw miejskich.

</doc>
<doc id="2018041" url="https://pl.wikipedia.org/wiki?curid=2018041" title="Starszy ratownik wodny">
Starszy ratownik wodny

Starszy ratownik wodny – najwyższy zawodowy stopień ratowniczy w hierarchii stopni WOPR. Starsi ratownicy wodni podlegają weryfikacji zawodowej raz na 3 lata. Uprawnienie do pracy na kąpieliskach, pływalniach krytych i odkrytych oraz w czasie imprez na wodach i nad wodami zgodnie z obowiązującymi przepisami, obowiązujące do roku 2012. Ustawą o bezpieczeństwie osób przebywających na obszarach wodnych od 1 stycznia 2012 wprowadzono tylko jedno uprawnienie – ratownik wodny, zastępując wszystkie istniejące uprawnienia z zakresu ratownictwa wodnego.
Historia.
Przed 2012 rokiem do nadawania stopni w ratownictwie oraz określania uprawnień do prowadzenia działań ratowniczych były uprawnione specjalistyczne organizacje ratownicze. W przypadku ratownictwa wodnego katalog stopni i uprawnień w ratownictwie wodnym został ustalony w 2009 przez prezydium Zarządu Głównego WOPR, wymieniając aż 6 stopni ratowniczych:
1) młodszy ratownik WOPR;
2) ratownik WOPR.
3) ratownik wodny pływalni;
4) ratownik wodny śródlądowy;
5) ratownik wodny morski;
6) starszy ratownik wodny.
Powyższe stopnie zachowały ważność w ratownictwie wodnym, jeśli zostały nadane bądź też ich uzyskiwanie zostało rozpoczęte przed 1 stycznia 2012. Od 2012 roku, a ściślej od dnia 3 lipca 2012, obowiązują przepisy rozporządzenia Ministra Spraw Wewnętrznych z dnia 21 czerwca 2012 r. w sprawie
szkoleń w ratownictwie wodnym. Przewidują one jedno minimum 63-godzinne szkolenie ratownika wodnego. Jednakże Wodne Ochotnicze Pogotowie Ratunkowe zachowało dotychczasowe stopnie, które należy od tej pory traktować jako wewnętrzną hierarchię organizacji (potwierdzenie utrzymania stopni można znaleźć m.in. w uchwale ZG WOPR z dnia 28 marca 2015 r.).
Uprawnienia (do 2012).
Starszy ratownik wodny mógł:

</doc>
<doc id="2018044" url="https://pl.wikipedia.org/wiki?curid=2018044" title="Zatoka (obwód odeski)">
Zatoka (obwód odeski)

Zatoka (ukr./ros. Затока, rum./mołd. Bugaz) – osiedle typu miejskiego w południowo-zachodniej Ukrainie, w mieście wydzielonym Białogród nad Dniestrem, w obwodzie odeskim.
Zatoka położona jest w południowej Besarabii na mierzei Bugaz, oddzielającej Morze Czarne od Limanu Dniestru, 18 kilometrów na południe od Białogrodu nad Dniestrem. Przez miejscowość przechodzi trakcja kolejowa Odessa – Izmaił.

</doc>
<doc id="2018048" url="https://pl.wikipedia.org/wiki?curid=2018048" title="Amalia. Królowa Fado">
Amalia. Królowa Fado

Amalia. Królowa Fado (port. "Amália") – portugalski muzyczny film biograficzny z 2008 roku w reżyserii Carlosa Coelho da Silva, opisujący życie Amálii Rodrigues, najwybitniejszej portugalskiej śpiewaczki fado.
Obsada.
i inni.

</doc>
<doc id="2018058" url="https://pl.wikipedia.org/wiki?curid=2018058" title="Herb Martina">
Herb Martina

Herb Martina stanowi na tarczy w polu błękitnym siedzącego na białym (srebrnym) stąpającym koniu rycerza, który złotym mieczem odcina połowę swojego czerwonego płaszcza dla nagiego klęczącego u stóp konia żebraka.
Obecny herb miasta Martin jest znany od XIV wieku (wyobrażenie napieczętne na dokumencie pochodzącym z 20 marca 1375 roku), modyfikowany był w latach 1666 i 1774.
Jest to hagiograficzne wyobrażenie św. Marcina z Tours, patrona miasta, które do 1951 roku nosiło nazwę Turczański Święty Marcin.

</doc>
<doc id="2018059" url="https://pl.wikipedia.org/wiki?curid=2018059" title="Powrócifszy">
Powrócifszy



</doc>
<doc id="2018060" url="https://pl.wikipedia.org/wiki?curid=2018060" title="Nastukafszy">
Nastukafszy



</doc>
<doc id="2018064" url="https://pl.wikipedia.org/wiki?curid=2018064" title="Cmentarz żydowski w Szczuczynie (województwo podlaskie)">
Cmentarz żydowski w Szczuczynie (województwo podlaskie)

Cmentarz żydowski w Szczuczynie – kirkut mieści się w Szczuczynie przy ul. Grunwaldzkiej. W wyniku dewastacji przez hitlerowców nie zachowały się żadne macewy. Podczas II wojny światowej na terenie kirkutu w Szczuczynie dokonywano egzekucji Żydów. Ofiary pochowano w zbiorowych grobach. Latem 1941 roku, po wybuchu wojny niemiecko-sowieckiej, na kirkucie zamordowano grupę około stu osób. Cmentarz miał powierzchnię 3,3 ha.

</doc>
<doc id="2018067" url="https://pl.wikipedia.org/wiki?curid=2018067" title="Morska Jednostka Działań Specjalnych FORMOZA">
Morska Jednostka Działań Specjalnych FORMOZA



</doc>
<doc id="2018069" url="https://pl.wikipedia.org/wiki?curid=2018069" title="Karl Wilhelm Lorenz">
Karl Wilhelm Lorenz

Karl Wilhelm Lorenz (ur. 14 marca 1886 w Karlsruhe, zm. 13 lipca 1918 w Mannheim) – niemiecki matematyk i astronom, odkrył 4 planetoidy. 
Życiorys.
Po ukończeniu szkoły średniej w Karlsruhe studiował astronomię i matematykę na Uniwersytecie w Heidelbergu. W latach 1908–1910 był asystentem w Landessternwarte Heidelberg-Königstuhl w Heidelbergu. W 1911 roku ukończył studia i pracował jako nauczyciel. W latach 1916–1917 ujawniły się jego stare problemy z sercem. Zmarł na zapalenie płuc w 1918 roku w Mannheim.

</doc>
<doc id="2018070" url="https://pl.wikipedia.org/wiki?curid=2018070" title="Jukstapozycja">
Jukstapozycja

Jukstapozycja ( – blisko, przy (czymś), – pozycja) – środek poetycki polegający na zestawieniu ze sobą dwóch lub więcej obrazów w celu budowy znaczenia nadrzędnego. Często sprowadza się do kontrastu, jednak różnice w poszczególnych obrazach mogą być subtelniejsze - np. sugerujące progres, lub powodujące interpretację obrazu w świetle ukazanego wcześniej.
Jukstapozycję, jako zasadę konstrukcyjną wierszy Czesława Miłosza, Jan Błoński przeciwstawia kompozycji wiersza w oparciu o metaforę w poezji Juliana Przybosia. Kazimierz Wyka taki sposób konstrukcji wiersza nazwał „filmową techniką obrazowania” – zwraca w ten sposób uwagę na tworzenie przez poetę przede wszystkim ciągu obrazów i utratę znaczenia językowej warstwy utworu.

</doc>
<doc id="2018077" url="https://pl.wikipedia.org/wiki?curid=2018077" title="Parafia Imienia Najświętszej Maryi Panny w Szczuczynie">
Parafia Imienia Najświętszej Maryi Panny w Szczuczynie

Parafia pw. Imienia Najświętszej Maryi Panny w Szczuczynie – rzymskokatolicka parafia należąca do dekanatu Szczuczyn, diecezji łomżyńskiej, metropolii białostockiej.
Historia.
Parafia została erygowana w 1889 roku. Kościół parafialny murowany pw. Imienia Najświętszej Maryi Panny zbudowany w latach 1701-1707 dla zakonu Pijarów, od 1805 kościół filialny parafii Wąsosz, od 1889 parafialny.
Zasięg parafii.
Do parafii należą wierni z następujących miejscowości: Szczuczyn, Adamowo, Bęćkowo, Bzury, Danowo, Dołęgi, Gutki, Guty, Jambrzyki, Lipnik, Rakowo, Skaje, Wólka i Zacieczki.

</doc>
<doc id="2018078" url="https://pl.wikipedia.org/wiki?curid=2018078" title="Ios (ujednoznacznienie)">
Ios (ujednoznacznienie)



</doc>
<doc id="2018084" url="https://pl.wikipedia.org/wiki?curid=2018084" title="Mistrzostwa Świata w RPA">
Mistrzostwa Świata w RPA



</doc>
<doc id="2018087" url="https://pl.wikipedia.org/wiki?curid=2018087" title="Stolice państw Unii Europejskiej">
Stolice państw Unii Europejskiej

To jest lista stolic państw Unii Europejskiej. Podane powierzchnie obejmują wyłącznie powierzchnię miasta bez aglomeracji ani przedmieść. 

</doc>
<doc id="2018091" url="https://pl.wikipedia.org/wiki?curid=2018091" title="Parafia Niepokalanego Serca Maryi w Kolonowskiem">
Parafia Niepokalanego Serca Maryi w Kolonowskiem

Parafia Niepokalanego Serca Maryi w Kolonowskiem – jest rzymskokatolicką parafią dekanatu Zawadzkie. Parafia została utworzona w 1942 roku. Kościół został zbudowany w latach 1949-1954. Mieści się przy ulicy Leśnej.

</doc>
<doc id="2018093" url="https://pl.wikipedia.org/wiki?curid=2018093" title="Jewgienij Skworcow">
Jewgienij Skworcow

Jewgienij Fiodorowicz Skworcow (ros. Евгений Фёдорович Скворцов, ang. Evgeny Fedorovich Skvortsov, ur. w Sankt Petersburgu, zm. 11 lutego 1952 w Symferopolu) – rosyjski astronom i meteorolog, odkrył trzy planetoidy.
Życiorys.
W 1906 został absolwentem Uniwersytetu Petersburskiego. W latach 1911–1928 był dyrektorem obserwatorium morskiego w Sewastopolu. W 1926 został profesorem. Kierował Katedrą Matematyki, a także pełnił funkcję dziekana Wydziału Fizyczno-Matematycznego w Krymskim Państwowym Instytucie Pedagogicznym w Symferopolu.
Od jego nazwiska pochodzi nazwa planetoidy (1854) Skvortsov.

</doc>
<doc id="2018096" url="https://pl.wikipedia.org/wiki?curid=2018096" title="Jewgienij Fiodorowicz Skworcow">
Jewgienij Fiodorowicz Skworcow



</doc>
<doc id="2018097" url="https://pl.wikipedia.org/wiki?curid=2018097" title="Granat ręczny ET-40 Filipinka">
Granat ręczny ET-40 Filipinka



</doc>
<doc id="2018098" url="https://pl.wikipedia.org/wiki?curid=2018098" title="Granat ręczny Eihandgranate 39">
Granat ręczny Eihandgranate 39



</doc>
<doc id="2018102" url="https://pl.wikipedia.org/wiki?curid=2018102" title="Granat ręczny MK2">
Granat ręczny MK2



</doc>
<doc id="2018104" url="https://pl.wikipedia.org/wiki?curid=2018104" title="Granat ręczny R-42 Sidolówka">
Granat ręczny R-42 Sidolówka



</doc>
<doc id="2018108" url="https://pl.wikipedia.org/wiki?curid=2018108" title="Parafia Zmartwychwstania Pańskiego w Białymstoku">
Parafia Zmartwychwstania Pańskiego w Białymstoku



</doc>
<doc id="2018109" url="https://pl.wikipedia.org/wiki?curid=2018109" title="Szirak-2 Giumri">
Szirak-2 Giumri

Szirak-2 Giumri (orm. „Շիրակ-2“ Ֆուտբոլային Ակումբ Գյումրի, ""Szirak-2" Futbolajin Akumby Giumri") - ormiański klub piłkarski z siedzibą w miejscowości Giumri.
Historia.
Chronologia nazw: 
Drużyna piłkarska "Szirak-2" została założona w mieście Leninakan w 1967 roku jako druga drużyna klubu Szirak Leninakan. W 1967 zespół startował w rozgrywkach spośród drużyn rezerwowych Mistrzostw ZSRR. Potem oddzielił się od klubu i jako "Aragac" prowadził samodzielną działalność.
Po uzyskaniu przez Armenię niepodległości w 1992 jako "Aragac Giumri" debiutował w Aradżin chumb. W 1995 debiutował w najwyższej lidze Armenii. W sezonie 1995/96 zajął 11. miejsce i spadł do Aradżin chumb. Ale nie przystąpił do rozgrywek. W 1997 ponownie został drugą drużyną klubu Szirak Giumri i zajął 1. miejsce w Aradżin chumb. W 1998 powrócił do Bardsragujn chumb, a w 1999 zmienił nazwę na "FC Giumri". Po dwóch sezonach gry w najwyższej lidze klub ponownie spadł do Aradżin chumb. W latach 2001-2002 nazywał się "Aragac Giumri", po czym całkowicie przeszedł do struktury klubu Szirak Giumri.

</doc>
<doc id="2018110" url="https://pl.wikipedia.org/wiki?curid=2018110" title="Aragac Giumri">
Aragac Giumri



</doc>
<doc id="2018112" url="https://pl.wikipedia.org/wiki?curid=2018112" title="Bogumił Drobnicki">
Bogumił Drobnicki

Bogumił Drobnicki (ur. 12 stycznia 1774 w Mrągowie, zm. 16 grudnia 1848 tamże) – burmistrz Mrągowa (ówczesnego Sensburga) w latach 1830–1846 i pierwszy kronikarz miasta. "Cronik der Stadt Sensburger 1348-1847" zaczął pisać w 1833, opisał w niej wydarzenia jakie miały miejsce w mieście od czasów najdawniejszych.

</doc>
<doc id="2018113" url="https://pl.wikipedia.org/wiki?curid=2018113" title="Granat ręczny No. 74">
Granat ręczny No. 74



</doc>
<doc id="2018116" url="https://pl.wikipedia.org/wiki?curid=2018116" title="Saul (ujednoznacznienie)">
Saul (ujednoznacznienie)

W Wielkiej Brytanii:

</doc>
<doc id="2018119" url="https://pl.wikipedia.org/wiki?curid=2018119" title="Parafia Narodzenia Najświętszej Maryi Panny w Baborowie">
Parafia Narodzenia Najświętszej Maryi Panny w Baborowie

Parafia Narodzenia Najświętszej Maryi Panny w Baborowie – rzymskokatolicka parafia dekanatu Kietrz diecezji opolskiej. Mieści się przy ulicy Kościuszki.
Historia.
Erygowana w 1340. Należała pierwotnie do diecezji ołomunieckiej. Po 1742 parafia została odcięta od diecezjalnego Ołomuńca znajdując się na terenie tzw. dystryktu kietrzańskiego. W 1863 parafia oprócz Baborowa obejmowała również Dzielów (z kaplicą i szkołą), Jaroniów (ze szkołą), Raków (ze szkołą) i Sułków (z kaplicą i szkołą), liczyła 4947 katolików, 21 niekatolików, 26 żydów, niemiecko- i morawskojęzycznych, przy czym w pobliskich miejscowościach według językoznawców posługiwano się zaliczanym do polskiego dialektu śląskiego gwarą sułkowską. Od końca II wojny światowej w granicach Polski. W diecezji opolskiej od 1972.

</doc>
<doc id="2018127" url="https://pl.wikipedia.org/wiki?curid=2018127" title="Zankezour Goris">
Zankezour Goris

Zankezour Goris (orm. „Զանգեզուր“ Ֆուտբոլային Ակումբ Գորիս, dialekt zach. ""Zankezour" Futbolajin Akumby Goris", dialekt wsch. ""Zangezour" Futbolajin Akumby Goris") – ormiański klub piłkarski z siedzibą w miejscowości Goris.
Historia.
Klub został założony w 1982. Występował w rozgrywkach amatorskich.
Rok po uzyskaniu przez Armenię niepodległości startował w Aradżin chumb, w której zajął 1. miejsce i w 1994 debiutował w najwyższej lidze Armenii. W sezonie 1996/97 zajął przedostatnie 11. miejsce i spadł do Aradżin chumb, ale nie przystąpił do rozgrywek i został rozwiązany.

</doc>
<doc id="2018128" url="https://pl.wikipedia.org/wiki?curid=2018128" title="Hai Rui">
Hai Rui

Hai Rui (ur. 23 stycznia 1514, zm. 13 listopada 1587) – chiński urzędnik z czasów dynastii Ming.
Życiorys.
Urodził się w Qiongshan na wyspie Hajnan w muzułmańskiej rodzinie o arabskich korzeniach (jego babka poślubiła Araba i przeszła na islam; jego matka pochodziła prawdopodobnie z grupy etnicznej Hui). 
Nie udało mu się zdać egzaminów urzędniczych i w 1553 roku rozpoczął pracę na niskim stanowisku w administracji lokalnej w prowincji Fujian. Szybko zdobył sobie popularność ze względu na swoją nieprzekupność i uczciwość, które ściągnęły na niego jednocześnie nienawiść biurokracji. 
W 1565 roku wystosował memoriał do cesarza Jiajinga, w którym krytykował wszechobecną korupcję. Z jego powodu rok później został skazany na śmierć. Od egzekucji uratowała go śmierć cesarza i w 1567 roku został uniewinniony.
W 1570 wystosował kolejny memoriał do nowego cesarza Longqinga, za który został usunięty z zajmowanego urzędu. Spędził 15 lat na przymusowej emeryturze na Hajnanie. Na stanowisko przywrócił go dopiero w 1585 roku cesarz Wanli.
Dziedzictwo.
Postać Hai Rui zapisała się w chińskiej kulturze jako symbol uczciwości, nieprzekupności i bezstronności.
W 1961 roku Wu Han opublikował sztukę "Dymisja Hai Rui", będącą zakamuflowaną krytyką Mao Zedonga; tytułowego bohatera utożsamiano powszechnie z Peng Dehuaiem. 10 listopada 1965 roku w szanghajskiej gazecie ukazał się artykuł Yao Wenyuana, w którym sztuka ta została gwałtownie skrytykowana. Wydarzenie to uważane jest za początek rewolucji kulturalnej.

</doc>
<doc id="2018129" url="https://pl.wikipedia.org/wiki?curid=2018129" title="Jurij Hiliuk">
Jurij Hiliuk

Jurij Hiliuk (ur. 6 września 1975) – polski piłkarz ręczny pochodzenia mołdawskiego, grający na pozycji rozgrywającego. Reprezentant Mołdawii.
Z Iskrą Kielce, w pierwszym okresie występowania w niej, zdobył dwukrotnie Mistrzostwo Polski. Po czterech latach gry, w 2000 roku przeniósł się do Francji, gdzie występował przez dwa lata w drugoligowym Villemomble HB, a później przez rok w pierwszoligowym Villeurbanne HA. W 2003 roku powrócił do Vive Kielce, w którym dołożył do swojej kolekcji Puchar Polski oraz srebrny medal Mistrzostw Polski. Pod koniec 2004 roku kielecki klub rozwiązał z nim kontrakt, z powodu słabych wyników zawodnika. Jednakże miesiąc później ponownie podpisał z nim kontrakt, gdyż Vive nie mogło znaleźć następcy na jego pozycję. W Kielcach występował do końca sezonu 2005/2006, po czym przeniósł się do Stali Mielec. Z powodu kłopotów finansowych nowego klubu, na początku 2007 roku rozwiązał kontrakt i ponownie pojawił się w Kielcach, występując tu do końca sezonu. W lecie 2007 roku przeniósł się do drugoligowego hiszpańskiego Cuenca 2016, z którym po roku awansował do najwyższej Ligi Asobal. Po roku spędzonym w ekstraklasie jego umowa nie została przedłużona i zawodnik trafił do drugoligowego Balonmano Huesca.
W 2004 r. otrzymał polskie obywatelstwo.

</doc>
<doc id="2018133" url="https://pl.wikipedia.org/wiki?curid=2018133" title="Brachyteles arachnoides">
Brachyteles arachnoides



</doc>
<doc id="2018137" url="https://pl.wikipedia.org/wiki?curid=2018137" title="Galanga">
Galanga



</doc>
<doc id="2018138" url="https://pl.wikipedia.org/wiki?curid=2018138" title="Luis Alonso Sandoval">
Luis Alonso Sandoval

Luis Alonso "Negro" Sandoval Oliva (ur. 27 września 1981 w Guadalajarze) – meksykański piłkarz występujący na pozycji lewego pomocnika, obecnie zawodnik Atlasu.
Kariera klubowa.
Sandoval pochodzi z miasta Guadalajara i jest wychowankiem tamtejszej drużyny Chivas de Guadalajara. Do treningów seniorskiego zespołu został włączony przez szkoleniowca Daniela Guzmána; w meksykańskiej Primera División zadebiutował 6 października 2002 w zremisowanym 0:0 meczu z Necaxą. Premierowe gole w najwyższej klasie rozgrywkowej strzelił za to 24 września 2003 w wygranej 3:2 konfrontacji z Irapuato, kiedy to dwukrotnie wpisał się na listę strzelców. W wyjściowym składzie zaczął pojawiać się regularnie podczas wiosennego sezonu Clausura 2004, kiedy to prowadzony przez holenderskiego trenera Hansa Westerhofa zespół Chivas wywalczył wicemistrzostwo Meksyku, jednak zaraz potem stracił miejsce w pierwszej ekipie. W 2005 roku zajął ze swoim klubem drugą lokatę w rozgrywkach kwalifikacyjnych do Copa Libertadores – InterLidze.
Latem 2005 Sandoval odszedł do zespołu Jaguares de Chiapas z siedzibą w mieście Tuxtla Gutiérrez. Tam został podstawowym zawodnikiem i prezentował bardzo dobrą formę, która zaowocowała powołaniem do reprezentacji narodowej. Po dwunastu miesiącach spędzonych w Jaguares podpisał kontrakt z Tiburones Rojos de Veracruz, którego barwy reprezentował z kolei przez półtora roku. W styczniu 2008 na zasadzie sześciomiesięcznego wypożyczenia zasilił Tecos UAG ze swojej rodzinnej Guadalajary. W tym klubie występował de facto do grudnia, gdyż w letniej przerwie prawa do jego karty zawodniczej nabył Club Necaxa i wypożyczył go na kolejne pół roku do Tecos. Rok 2009 także w całości spędził na wypożyczeniu – pierwszą połowę w CF Monterrey, natomiast drugą w Monarcas Morelia, w obydwóch klubach grając regularnie, jednak przeważnie wchodząc z ławki rezerwowych.
Wiosną 2010 Sandoval został wypożyczony na rok do jednego z najpopularniejszych zespołów w kraju, Club América z siedzibą w stołecznym mieście Meksyk. Mimo początkowych częstych występów, jesienią grał już sporadycznie i niebawem powrócił do Necaxy, z którą w sezonie 2010/2011 spadł do drugiej ligi. Sam pozostał jednak w najwyższej klasie rozgrywkowej, po raz kolejny na zasadzie wypożyczenia przechodząc do Morelii, gdzie bez większych sukcesów spędził rok. Latem 2012 przeszedł do drużyny Club Atlas z siedzibą w Guadalajarze.
Kariera reprezentacyjna.
W seniorskiej reprezentacji Meksyku Sandoval zadebiutował za kadencji argentyńskiego selekcjonera Ricardo Lavolpe, 14 grudnia 2005 w wygranym 2:0 meczu towarzyskim z Węgrami.

</doc>
<doc id="2018140" url="https://pl.wikipedia.org/wiki?curid=2018140" title="Herb Małomic">
Herb Małomic

Herb Małomic – jeden z symboli miasta Małomice i gminy Małomice w postaci herbu określony w uchwale rady miejskiej nr IX/54/2003 z 18 lipca 2003.
Wygląd i symbolika.
Herb przedstawia na biało-czerwonej tarczy czarne kowadło z umieszczoną na nim dużą złotą literą „M”, na której znajduje się młot kowalski ze złotym trzonkiem.
Litera „M” symbolizuje nazwę miasta. Herb został w sprawie uchwalenia Statutu Gminy Małomice.

</doc>
<doc id="2018144" url="https://pl.wikipedia.org/wiki?curid=2018144" title="Parafia Narodzenia Najświętszej Maryi Panny w Małomicach">
Parafia Narodzenia Najświętszej Maryi Panny w Małomicach

Parafia Narodzenia Najświętszej Maryi Panny w Małomicach – rzymskokatolicka parafia w Małomicach, należąca do dekanatu Szprotawa diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1948. Mieści się przy ulicy Kościelnej.
Od roku 2019 przy parafii działa Schola parafialna „Bliżej Nieba”, której zadaniem jest pomoc w inicjowaniu i podtrzymaniu śpiewu podczas liturgii.

</doc>
<doc id="2018147" url="https://pl.wikipedia.org/wiki?curid=2018147" title="Bitwa pod Akwileją">
Bitwa pod Akwileją

Bitwa pod Akwileją – starcie zbrojne, które miało miejsce w roku 340 n.e. w czasie wojny między Konstantynem II a Konstansem.
Po śmierci Konstantyna I Imperium podzielone zostało pomiędzy synów cesarza. Panonia, Italia i Afryka przypadły w udziale Konstansowi, Konstantyn II uzyskał Hiszpanię, Galię i Brytanię, Konstancjusz II zaś Trację, Egipt oraz Azję. W roku 340 doszło do sporu pomiędzy Konstantynem II, a jego młodszym bratem Konstansem o Afrykę i Italię. Konstantyn zdecydował się rozwiązać spór za pomocą oręża i po przekroczeniu Alp wkroczył do Italii. Po drodze rozgłaszał, że idzie na pomoc Konstancjuszowi II walczącemu z Persami. Po drodze jego armia wpadła jednak z zasadzkę wojsk Konstansa w rejonie Akwilei. W bitwie pod miastem wojsko Konstantyna poniosło klęskę, a on sam zginął podczas odwrotu w wodach rzeki Alsy. Dzięki temu zwycięstwu Konstans objął rządy nad wszystkimi ziemiami należącymi do jego poległego brata.

</doc>
<doc id="2018150" url="https://pl.wikipedia.org/wiki?curid=2018150" title="Ammerland">
Ammerland



</doc>
<doc id="2018151" url="https://pl.wikipedia.org/wiki?curid=2018151" title="Parafia Wszystkich Świętych w Białymstoku">
Parafia Wszystkich Świętych w Białymstoku



</doc>
<doc id="2018159" url="https://pl.wikipedia.org/wiki?curid=2018159" title="Arabkir Erywań">
Arabkir Erywań

Arabkir Erywań (orm. „Արաբկիր“ Ֆուտբոլային Ակումբ Երևան, ""Arabkir" Futbolajin Akumby Jerewan") – ormiański klub piłkarski z siedzibą w stolicy kraju Erywań.
Historia.
Chronologia nazw:
Klub Piłkarski "Arabkir Erywań" został założony w 1977 roku. Występował w rozgrywkach amatorskich, a w 1979 debiutował w Drugiej Lidze, strefie 4 Mistrzostw ZSRR.
Po uzyskaniu przez Armenię niepodległości w 1992 jako "KanAZ Erywań" debiutował w najwyższej lidze Armenii. W 1994 zajął 15. miejsce i spadł do Aradżin chumb. Klub przywrócił historyczną nazwę "Arabkir Erywań". Po dwóch sezonach w niższej lidze w sezonie 1996/97 powraca do Bardsragujn chumb. Powrót był nieudany, zajął 10. miejsce i spadł do Aradżin chumb. Ale nie przystąpił do rozgrywek i został rozwiązany.

</doc>
<doc id="2018161" url="https://pl.wikipedia.org/wiki?curid=2018161" title="7 Pułk Saperów Wielkopolskich">
7 Pułk Saperów Wielkopolskich

7 Pułk Saperów Wielkopolskich (7 psap) – oddział saperów Wojska Polskiego w II Rzeczypospolitej.
Batalion (pułk) był jednostką wojskową istniejącą w okresie pokoju i spełniającą zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Poznaniu. W 1939, po zmobilizowaniu jednostek przewidzianych planem mobilizacyjnym, został rozwiązany.
Formowanie i zmiany organizacyjne.
Pułk został sformowany 22 sierpnia 1921 roku z połączenia XIV, XVII i XXV batalionów saperów oraz VII batalionu zapasowego saperów. Oddział stacjonował w garnizonie Poznań, w koszarach pruskiego 29 batalionu pionierów na Wildzie.
W 1929 roku jednostka przeformowana została w 7 batalion saperów i podporządkowana dowódcy 3 Brygady Saperów w Poznaniu. W marcu 1934 roku batalion podporządkowany został dowódcy 2 Brygady Saperów w Krakowie, która w październiku tego roku przemianowana została na 2 Grupę Saperów. W czerwcu 1937 roku batalion wydzielił ze swego składu jedną kompanię saperów, na bazie której sformowany został Ośrodek Sapersko-Pionierski 25 Dywizji Piechoty w Kaliszu.
Mobilizacja 1939.
7 batalion saperów był jednostką mobilizującą. W 1939 roku zgodnie z planem mobilizacyjnym „W” sformował w mobilizacji alarmowej piętnaście pododdziałów dla Armii „Poznań”:
Latem 1939 z tabel mobilizacyjnych baonu wykreślono cztery plutony miotaczy ognia (nr (71-74).
Kadra 7 psap / 7 bsap.
Obsada personalna w 1939 roku.
Ostatnia organizacja pokojowa i obsada personalna batalionu
Oddelegowani na kurs:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole pułku.
Sztandar.
W niedzielę 10 czerwca 1923 roku, w koszarach na Wildzie, kierownik Ministerstwa Spraw Wojskowych, gen. dyw. Aleksander Osiński wręczył dowódcy pułku chorągiew ufundowaną przez Bractwo Strzeleckie w Poznaniu. Chorągiew wykonana została w warszawskiej firmie Wincentego Wabia-Wabińskiego według wzoru zatwierdzonego dekretem Prezydenta RP z 16 kwietnia 1923 roku. W 1939 roku sztandar prawdopodobnie spalono.
Odznaka pamiątkowa.
3 lutego 1926 roku Minister Spraw Wojskowych zatwierdził wzór odznaki pamiątkowej 7 psap, a 9 października 1928 roku nowy regulamin odznaki. Odznaka o wymiarach 44x44 mm ma kształt krzyża maltańskiego, srebrnego, emaliowanego na biało. W centrum krzyża umieszczony jest czarno-czerwony medalion z numerem „7” z otokiem niebiesko-czarnej emalii. Odznaka jednoczęściowa - oficerska bita w srebrze lub tombaku, emaliowana. Wykonawcą odznaki był Józef Pendowski z Poznania.

</doc>
<doc id="2018162" url="https://pl.wikipedia.org/wiki?curid=2018162" title="Honda Gold Wing">
Honda Gold Wing

Honda Gold Wing (lub Goldwing) – motocykl turystyczny zaprojektowany i produkowany przez japońską Hondę. Został zaprezentowany w 1975 roku i stał się popularnym modelem w Ameryce Północnej, Europie Zachodniej i Australii. Począwszy od 1975 roku silnik w układzie bokser przechodził modyfikacje z czterocylindrowego (o pojemności 999 cm³), aż do sześciocylindrowego o pojemności 1832 cm³ (produkowanym od 2001 roku).
GL1000.
Goldwing zadebiutował na pokazie Intermot w październiku 1974 roku modelem GL1000. Był on wyposażony w czterocylindrowy silnik w układzie bokser o pojemności skokowej 999 cm³ i ważył (w stanie suchym) 267 kg. W Stanach Zjednoczonych w roku 1975 sprzedano 13 000 sztuk tego modelu.
Chociaż GL1000 był motocyklem turystycznym, był sprzedawany bez owiewek, które wkrótce pojawiły się na rynku wraz z akcesoriami bagażowymi (zwłaszcza serii Windjammer firmy Vetter Fairing Company). Z drobnymi zmianami dla różnych rynków, model pozostał praktycznie bez większych zmian w latach 1975-1977. Z kolei w 1978 wprowadzono ich wiele - zmieniono kształt zbiornika, przyrządy na górze zbiornika, siedzenie, gaźnik, układ wydechowy oraz zlikwidowano rozrusznik nożny.
W roku 1979 Honda oferowała własne sakwy i kufry, ale wciąż nie posiadała owiewek. W latach 1975-1979 sprzedano w Stanach ponad 97 tys. GL1000.
GL1100.
Wypuszczony w roku 1979 (jako model 1980) GL1100 był produkowany do 1983 roku. W większości był on taki sam jak GL1000, ale z kilkoma poprawkami. Silnik był ten sam, choć powiększony do 1 085 cm³. Elektroniczny zapłon zastąpił starszy system punktowy. Zmieniono zawieszenie na system regulowany powietrzem (pierwszy raz zastosowany w motocyklu). Wiele części mogło być stosowanych zamiennie w modelach GL1000 i GL1100.
Podstawowy model był teraz nazywany GL1000 Standard. W 1980 roku Honda przedstawiła także wersję Interstate. Był to drugi motocykl produkowany (po BMW R100RT z 1979) standardowo z akcesoriami turystycznymi, takimi jak kufer, sakwy i owiewki.
W 1981 roku produkcja Goldwinga została przeniesiona z Japonii do Marysville Motorcycle Plant w Ohio. Ten ruch spowodował przeniesienie fabryki motocykli na ich największy rynek i dopuściło Hondę na rynek maszyn produkowanych w Ameryce.
W 1982 roku przedstawiono doposażoną wersję - Aspencade. Radio AM/FM czy dwukolorowe malowanie było tu standardem, podczs gdy dla skromniejszej Interstate były dodatkami, natomiast tzw. „podłogi”, chromy i CB-radio były opcjonalne dla obu wersji.
W roku 1983 Honda wprowadziła kilka znaczących zmian w ostatnim roczniku GL1100. Były to wyświetlacz LCD, anty-nurkujące przednie zawieszenie (TRAC), połączone hamulce przedni i tylny oraz nowe rozmiary kół i opon. Zwiększono też przestrzeń bagażową, a siedzenie i podnóżki dla pasażera zostały przeniesione dla zapewnienia lepszego komfortu.
GL1200.
Model wypuszczony w 1984 roku. Silnik o pojemności 1182 cm³ był całkowicie nowy, zwiększyła się moc i moment, a luzy zaworowe regulowane były teraz hydraulicznie. Rama była większa i usztywniona dla gładszej jazdy. Zarówno w Interstate, jak i Aspencade kufry zostały zintegrowane z motocyklem.
1984 rok był ostatnim rokiem „niezabudowanej” wersji Standard, której sprzedaż malała. Doprowadziło to do zmniejszenia udziału firm tuningowych, takich jak Vetter.
W roku 1985 został przedstawiony model GL1200LTD. Był to limitowany Aspencade, z ulepszoną technologią. Standardem w LTD był elektroniczny wtrysk paliwa, automatyczna regulacja tylnego zawieszenia, system interkom, tempomat, tylne głośniki, poprawione siedzenia, unikatowy (dwutonowy złoto-brązowy) kolor, dodatkowe oświetlenie, bogatszy panel przyrządów i bardziej wyrafinowany komputer pokładowy. Miał także zwiększoną wydajność alternatora, dopuszczając więcej możliwości dodania elektroniki.
W 1986 LTD został zastąpiony przez SE-i. Ten model miał powiększony do 500 W alternator i był dostępny tylko w specjalnym perłowobiało-beżowym malowaniu. Masa wzrosła do 350 kg.
W 1987 SE-i został porzucony, ale pewne jego cechy zostały przeniesione do Aspencade, np. interkom, tempomat, ulepszone stereo, miększe siedzenia. Prostsza wersja komputera pokładowego była wystarczająca.
GL1500.
Rok 1988 przyniósł najwięcej zmian wizualnych Goldwingowi od jego powstania. Największą różnicą było wprowadzenie sześciocylindrowego boksera o pojemności 1520 cm³ zamiast dotychczasowego czterocylindrowego. Jednak był nadal zasilany gaźnikiem, Honda przedstawiła konkretny cyfrowy zapłon. Zwiększyło to moc i zredukowało hałas. Honda otoczyła cały motocykl plastikiem, nadając mu wygląd bryły.
Główną innowacją było wprowadzenie do niektórych modeli (Aspencade i SE) biegu wstecznego, którego siłą napędową był rozrusznik (z powodu wagi i rozmiarów, niektórzy mieli problemy z cofaniem).
Między rokiem 1988 a 1990 dostępny był tylko jeden model. Od 1990 Honda przedstawiła SE, który był esencją kosmetycznych ulepszeń, były to m.in. dwukolorowy lakier, spoiler na bagażniku i kilka innych. W późniejszych latach zostało wprowadzonych więcej rozwiązań do modelu SE.
Inne modele, m.in. Interstate (1991-1996) były podstawową wersją bez regulacji podnóżków pasażera, z podstawowym radiem, bez interkomu i innych zmian. Aspencade (1991-2000) był praktycznie taki sam jak SE, ale nie posiadał CB, spoilera i dwutonowego lakieru. Większość brakujących akcesoriów Aspencade było sprzedawanych przez Hondę.
Dane techniczne:
Silnik: sześciocylindrowy, czterosuwowy, bokser, chłodzony cieczą
Rodzaj rozrządu: SOHC
Liczba zaworów na cylinder: 2
Poj.: 1520 cm³
Moc maksymalna: 100 KM (74 kW) przy 5 200 obr./min
Masa: 387 kg
Wysokość siodła: 770 mm
Prędkość max: 184 km/h
GL1800.
W 2001 roku GL1800 był pierwszym nowym modelem od 13 lat. Silnik został powiększony do 1832 cm³ i wyposażono go we wtrysk paliwa, moc wzrosła z 99 do 117 KM (74 do 87 kW). W tym samym czasie waga motocykla zmalała w porównaniu do GL1500 (dzięki zastosowaniu wytrzymałej, tłoczonej z aluminium ramy złożonej z 31 osobnych części - to mniej niż połowa w porównaniu do poprzedniej wersji). Pewne problemy z ramami z początku ich produkcji zostały poprawione w modelu z roku 2004.
Zastosowano ABS. 
Model 2006 był pierwszym produkowanym motocyklem z poduszką powietrzną. Pozostałe modele 2006 posiadają GPS podłączony przez głosniki lub zestaw słuchawkowy w kasku. Dla zwiększenia komfortu zastosowano także podgrzewane siedzenia i manetki oraz nadmuch ciepłego powietrza na nogi kierowcy. Zmniejszono masę ramy.
Wkomponowane w bryłę motocykla boczne sakwy mają po 40 l pojemności, górny kufer 61 l i wyposażone są w centralny zamek otwierany za pomocą pilota.
Dane techniczne:
Silnik: sześciocylindrowy, czterosuwowy, bokser, chłodzony cieczą
Rodzaj rozrządu: SOHC
Liczba zaworów na cylinder: 2
Poj.: 1832 cm³
Moc maksymalna: 119 KM (87 kW) przy 5 200 obr./min
Rozstaw osi: 1690 mm
Prędkość max: 190 km/h

</doc>
<doc id="2018163" url="https://pl.wikipedia.org/wiki?curid=2018163" title="Granat No. 69">
Granat No. 69

№ 69 – brytyjski granat zaczepny, używany przez armię brytyjską podczas II wojny światowej.
Skorupa granatu wykonana była z bakelitu, wewnątrz której umieszczono 92 gramy materiału wybuchowego – amatolu lub baratolu. Granat działał przede wszystkim siłą wybuchu materiału wybuchowego, podczas gdy odłamki tworzywa sztucznego, z którego wykonana była skorupa nie zadawały większych obrażeń. Eksplozja granatu następowała w momencie zderzenia z przeszkodą.

</doc>
<doc id="2018164" url="https://pl.wikipedia.org/wiki?curid=2018164" title="Parafia św. Wawrzyńca w Gozdnicy">
Parafia św. Wawrzyńca w Gozdnicy

Parafia Świętego Wawrzyńca w Gozdnicy – rzymskokatolicka parafia w mieście Gozdnica, należąca do dekanatu Łęknica diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1946. Mieści się przy ulicy Kombatantów. Prowadzona przez Zgromadzenie Księży Misjonarzy św. Wincentego a Paulo.

</doc>
<doc id="2018175" url="https://pl.wikipedia.org/wiki?curid=2018175" title="Twüschenahn">
Twüschenahn



</doc>
<doc id="2018176" url="https://pl.wikipedia.org/wiki?curid=2018176" title="Twueschenahn">
Twueschenahn



</doc>
<doc id="2018180" url="https://pl.wikipedia.org/wiki?curid=2018180" title="Herb Dobiegniewa">
Herb Dobiegniewa

Herb Dobiegniewa – jeden z symboli miasta Dobiegniew i gminy Dobiegniew w postaci herbu określony w uchwale nr VI/60/2003 rady miejskiej z 30 czerwca 2003. 
Wygląd i symbolika.
Herb przedstawia na polu czerwonym tarczy herbowej różę ze złotym środkiem, o pięciu płatkach barwy srebrnej, z listkami zielonymi.

</doc>
<doc id="2018182" url="https://pl.wikipedia.org/wiki?curid=2018182" title="Carle Vernet">
Carle Vernet



</doc>
<doc id="2018184" url="https://pl.wikipedia.org/wiki?curid=2018184" title="Granat Millsa">
Granat Millsa



</doc>
<doc id="2018192" url="https://pl.wikipedia.org/wiki?curid=2018192" title="Kameleon wzorzysty">
Kameleon wzorzysty

Kameleon wzorzysty ("Furcifer lateralis") – gatunek gada z rodziny kameleonowatych występujący na Madagaskarze. Na terenach występowania jest zwierzęciem pospolitym.
Biotop.
Żyje w zaroślach i na niewielkich drzewach, na wysokości 600–1200 m n.p.m. Nie przeszkadza mu obecność ludzi, chętnie zamieszkuje przydomowe ogrody.
Wygląd.
Długość ciała 17–25 cm. Występuje dymorfizm płciowy. Samce są zazwyczaj zielone, z białym pasem pośrodku ciała i ciemno nakrapianym grzbietem i ogonem. Samice są brązowe z ciemnymi plamami, żółtymi lub białymi obwódkami wokół oczu i pomarańczowym pasem na grzbiecie. Jak inne kameleony, ten gatunek potrafi zmieniać barwę ciała w zależności od nastroju i otoczenia.
Tryb życia.
Dzienny tryb życia. Noc spędzają zawsze na tej samej gałęzi. Ranem przybierają ciemne barwy i wygrzewają się w słońcu. Gdy już się nagrzeją, resztę dnia spędzają na łowach. Samce są bardzo terytorialne i agresywnie bronią swego terenu. Tolerują jedynie płodne samice. Żywią się głównie owadami – muchami, świerszczami, larwami. Zjadają także małe jaszczurki, a w niewoli również nowo narodzone gryzonie. Ofiary łapią za pomocą lepkiego języka długości połowy ciała gada.
Rozmnażanie.
Kameleony wzorzyste zaczynają się rozmnażać w trzecim miesiącu życia. Samice składają 8–23 jaj i zakopują je w zagłębieniu w ziemi. Jedna samica może mieć 3 mioty rocznie. Młode wykluwają się po 6 miesiącach. Żyje ok. 3 lat.
Kontakty z ludźmi.
Kameleon wzorzysty często mieszka w pobliżu siedzib ludzkich. Jest także popularnym zwierzęciem domowym.

</doc>
<doc id="2018194" url="https://pl.wikipedia.org/wiki?curid=2018194" title="Furcifer lateralis">
Furcifer lateralis



</doc>
<doc id="2018195" url="https://pl.wikipedia.org/wiki?curid=2018195" title="Parafia św. Józefa w Dobiegniewie">
Parafia św. Józefa w Dobiegniewie

Parafia św. Józefa w Dobiegniewie – rzymskokatolicka parafia w mieście Dobiegniew, należąca do dekanatu Strzelce Krajeńskie diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1946. 

</doc>
<doc id="2018204" url="https://pl.wikipedia.org/wiki?curid=2018204" title="Port lotniczy Buenos Aires">
Port lotniczy Buenos Aires

Port lotniczy Buenos Aires (ang. Buenos Aires Airport, IATA: BAI, ICAO: MRBA) – port lotniczy zlokalizowany w kostarykańskim mieście Buenos Aires.

</doc>
<doc id="2018207" url="https://pl.wikipedia.org/wiki?curid=2018207" title="Babka gwiaździsta">
Babka gwiaździsta

Babka gwiaździsta "(Benthophilus stellatus)" – gatunek ryby z rodziny babkowatych (Gobiidae).
Występowanie.
Zlewiska mórz Czarnego, Azowskiego i Kaspijskiego. 
Rzeki oraz wody słonawe. Żyje w wodach o temp 4–20 °C. W wodach słodkich występuje na dnie mulistym, w wodach słonawych na piasku i wśród skorup muszli.
Cechy morfologiczne.
Samce osiągają13,5 cm długości, samice 11 cm.
Odżywianie.
Żywi się skorupiakami, mięczakami, larwami owadów i małymi rybami.
Rozród.
W Morzu Azowskim trze się V i VI, w delcie Wołgi w IV – VI. Ikra ma kształt gruszkowaty.

</doc>
<doc id="2018209" url="https://pl.wikipedia.org/wiki?curid=2018209" title="Port lotniczy Constanza">
Port lotniczy Constanza

Port lotniczy Constanza (IATA: COZ, ICAO: MDCZ) – port lotniczy położony w miejscowości Constanza w Dominikanie.

</doc>
<doc id="2018211" url="https://pl.wikipedia.org/wiki?curid=2018211" title="Babka Iljina">
Babka Iljina

Babka Iljina ("Knipowitschia iljini") – gatunek ryby z rodziny babkowatych (Gobiidae).
Taksonomia.
Po raz pierwszy gatunek opisał naukowo Lew Berg, rosyjski ichtiolog, na łamach biuletynu Akademii Nauk ZSRR w 1931. Nazwa rodzajowa "Knipowitschia" pochodzi od nazwiska zoologa Nikołaja Knipowicza. Epitet gatunkowy odnosi się do Borisa Iljina, rosyjskiego ichtiologia, badającego babki z mórz Kaspijskiego i Czarnego.
Występowanie.
Występuje w środkowej części Morza Kaspijskiego. Zasięgiem obejmuje wody Rosji, Azerbejdżanu i Iranu. W podziale na regiony rybołówstwa FAO (ang. "FAO Major Fishing Areas") gatunek notowany w regionach wód śródlądowych Azji (4) i wód śródlądowych Europy (5).
Jest rybą denną (przydenny tryb życia jest właściwy dla całego podrzędu babkowców). Bytuje w wodach słonych i słonawych. Niespotykana w wodach słodkich.
Morfologia.
Są to babki małe. Osiągają do 4,7 cm długości całkowitej. Mają dwie oddzielne płetwy grzbietowe – pierwszą z 6 promieniami twardymi, drugą z jednym twardym i 8–9, rzadziej 10, promieniami miękkimi. Płetwa ogonowa jest zaokrąglona, symetryczna. Ciało, z wyjątkiem nagich głowy, karku i brzucha, jest pokryte ktenoidalnymi łuskami. Usta są skierowane skośnie ku górze, dolna szczęka jest lekko wysunięta w stosunku do szczęki górnej. Przestrzeń międzyoczodołowa jest węższa aniżeli średnica oka.
Osobniki męskie charakteryzują się ciemniejszym ubarwieniem niż samice. U samców występują wyraźne poprzeczne pasy na bokach. Płetwy także mają ciemniejsze niż samice. Wzdłuż krawędzi płetwy odbytowej biegnie ciemna smuga. Na płetwach grzbietowych występują ciemne podłużne pasy. U osobników żeńskich płetwy nie mają pasów. U samic wyraźnie smuklejszy jest trzon ogonowy.
Biologia.
Jako że jest to babka mała, pada ofiarą innych ryb, m.in. "Ponticola bathybius".
Ochrona.
Gatunek nie widnieje w czerwonej księdze IUCN

</doc>
<doc id="2018214" url="https://pl.wikipedia.org/wiki?curid=2018214" title="Benthophilus stellatus">
Benthophilus stellatus



</doc>
<doc id="2018216" url="https://pl.wikipedia.org/wiki?curid=2018216" title="Rhinogobiops nicholsii">
Rhinogobiops nicholsii



</doc>
<doc id="2018217" url="https://pl.wikipedia.org/wiki?curid=2018217" title="Fundusz pomocy dzieciom">
Fundusz pomocy dzieciom



</doc>
<doc id="2018218" url="https://pl.wikipedia.org/wiki?curid=2018218" title="Dobok">
Dobok

Dobok – nazwa pochodząca z języka koreańskiego, używana do określenia ubrania treningowego w koreańskich sztukach walki. Odpowiednik japońskiego Gi. Przez laików nazywany kimonem.
Nazwa dobok używana jest przede wszystkim przez osoby trenujące Taekwondo.
Dobok składa się z 3 elementów: bluzy (sang-i), spodni(ha-i) i pasa (ti).
Krój dobku różni się w zależności od reprezentowanej federacji i stopnia zaawansowania.

</doc>
<doc id="2018219" url="https://pl.wikipedia.org/wiki?curid=2018219" title="Pestonjee">
Pestonjee

Pestonjee to indyjski dramat zrealizowany w 1988 roku przez autorkę artystycznego kina, aktorkę i reżyserkę teatralną Vijayę Mehtę, nagrodzoną w 1984 reżyserię za "Party". Dramat psychologiczny ze środowiska bombajskich Parsów z lat 50.-60. W centrum filmu są ewoluujące w czasie relacje dwóch przyjaciół i małżeństwa jednego z nich z kobietą, w której drugi jest zakochany. W rolach głównych aktorzy niezależnego kina Indii – Naseeruddin Shah i Shabana Azmi. Obok nich Anupam Kher i jego żona Kirron Kher.
Fabuła.
Pirogshah Pithawala, zwany Piroj (Naseeruddin Shah) i Pestonjee (Anupam Kher) to dwójka przyjaciół ze środowiska bombajskich Parsów. Głośna radość życia Pestonjee dobrze harmonizuje z drażliwą nieśmiałością Piroja. Jego niezdecydowanie przy wyborze narzeczonej doprowadza do nieszczęśliwego obrotu spraw. Jeroo (Shabana Azmi) poślubia Pestonjee. Wyjechawszy z Bombaju do małego miasteczka Bhusawal Piroj uczy się żyć cudzym życiem, czekając na listy od przyjaciela, modląc się o dziecko Jeroo i Pestonjee.
Mija pięć lat. Piroj przyjeżdża do Bombaju ciesząc się na niespodziankę, jaką zrobi przyjaciołom swą nagłą wizytą, Rozczarowuje się. Skromna, pełna słodyczy Jeroo, która oczarowała go swoją grą na pianinie zamieniła się w pokrzykującą na służbę zgorzkniałą kobietę w papilotach. Pestonjee unika i spotkania z przyjacielem i powrotów do własnego domu. Piroj odkrywa jego tajemnicę. Pestonjee stworzył sobie drugi szczęśliwszy dom w mieszkaniu Sony Mistry, wyzwolonej prawniczki (Kirron Kher). Wzburzony Piroj oskarża swego przyjaciela. Dochodzi między nimi do kłótni...

</doc>
<doc id="2018220" url="https://pl.wikipedia.org/wiki?curid=2018220" title="Lejkouchowate">
Lejkouchowate

Lejkouchowate, lejkouszki (Natalidae) – rodzina ssaków z podrzędu mroczkokształtnych (Vespertilioniformes) w rzędzie nietoperzy (Chiroptera).
Zasięg występowania.
Rodzina obejmuje gatunki występujące w Ameryce Południowej i Środkowej.
Charakterystyka.
Lejkouchowate żywią się wyłącznie stawonogami, lecz ich nawyki żywieniowe są słabo zbadane. Zawartość żołądka lejkouchowatych ujawniła, że ich dieta składa się głównie z motyli, skoczkowatych, muchówek i świerszczy, ale obejmuje również błonkoskrzydłe, małe chrząszcze i pająki. Opierając się na badaniach morfologii ich lotu oraz echolokacji wywnioskowano, że prawdopodobnie chwytają one ofiary w locie, a także zbierają je z podłoża.
Systematyka.
Do rodziny należą trzy występujące współcześnie rodzaje:
Opisano również rodzaj wymarły:

</doc>
<doc id="2018225" url="https://pl.wikipedia.org/wiki?curid=2018225" title="Statek śmierci">
Statek śmierci

Statek śmierci. Historia amerykańskiego marynarza (niem.: "Das Totenschiff. Die Geschichte eines amerikanischen Seemanns") − powieść niemieckojęzycznego pisarza B. Travena, po raz pierwszy wydana w 1926, na język polski przetłumaczona najpierw w 1933 pt. "Okręt śmierci", a w 1958 przełożona ponownie pt. "Statek śmierci". Powieść opowiada o losach amerykańskiego marynarza Gale'a, który na skutek utraty dokumentów musi błąkać się po Europie, deportowany z krajów, w których usiłuje znaleźć schronienie, wreszcie jest zmuszony zamustrować się na „statek śmierci”, gdzie w skrajnie trudnych warunkach pracuje jako pomocnik palacza. Książka jest wyrazem anarchistycznych poglądów autora, protestującego przeciwko „kapitalistycznemu wyzyskowi”, jest też jednym z pierwszych dzieł poruszających problem bezpaństwowości.
"Statek śmierci" był pierwszą powieścią B. Travena, która odniosła sukces wydawniczy; w Niemczech i innych krajach do dzisiaj pozostaje ona, obok "Skarbu Sierra Madre", jego najbardziej znanym dziełem. W Polsce powieść spotkała się z zainteresowaniem w okresie międzywojennym; obecnie "Statek śmierci", podobnie jak pozostałe powieści i opowiadania Travena, jest książką praktycznie zapomnianą.
Wydanie powieści.
"Statek śmierci" po raz pierwszy ukazał się w języku niemieckim nakładem lewicującego, powiązanego ze związkami zawodowymi, klubu książki Büchergilde Gutenberg w Berlinie w 1926. Była to pierwsza powieść B. Travena wydana w formie książkowej i druga w kolejności opublikowania − rok wcześniej, w 1925, niemiecki dziennik „Vorwärts” drukował w odcinkach powieść "Zbieracze bawełny" (niem. "Die Baumwollpflücker"), która ukazała się w formie książkowej w tym samym roku co "Statek śmierci" pt. "Der Wobbly" (później powrócono do oryginalnego tytułu "Zbieracze bawełny"). Postać B. Travena była zagadką zarówno dla jego czytelników, krytyków jak i samych wydawców − pisarz konsekwentnie odmawiał podawania wszelkich informacji na temat swojej biografii. Wiadomo tylko, że manuskrypt powieści "Statek śmierci", jak i wszystkich innych swoich dzieł, przysłał do publikacji z Meksyku, skąd prowadził też całą korespondencję z wydawcami. Książka okazała się wielkim sukcesem na niemieckim rynku wydawniczym, przetłumaczono ją też na wiele języków.
W 1934 nakładem nowojorskiego wydawnictwa Alfred A. Knopf ukazała się angielska wersja powieści pt. "The Death Ship", będąca pierwszą książką Travena wydaną po angielsku. Według autora nie było to jednak tłumaczenie, lecz oryginał powieści. W 1933 B. Traven wysłał do Knopfa rękopisy "Statku śmierci" oraz dwóch innych powieści − "Skarbu Sierra Madre" i "Mostu w dżungli" − z propozycją publikacji. Twierdził przy tym, że są to wersje oryginalne, że wszystkie powieści zostały najpierw napisane w języku angielskim i że opublikowane wcześniej wydania niemieckie są tylko ich tłumaczeniami. Twierdzenie to, jak wiele innych faktów dotyczących biografii B. Travena, którego narodowość do dzisiaj nie jest ostatecznie ustalona, jest z reguły podawane w wątpliwość, między innymi z powodu wielu germanizmów w angielskim wydaniu książki; germanizmem jest też sam tytuł powieści: „statek śmierci”, o którym mowa w książce, czyli stary, wysłużony już statek w złym stanie technicznym, to po angielsku nie "death ship" lecz "coffin ship". Jest też faktem, że wydanie angielskie różni się treściowo od niemieckiego, jest od niego dłuższe, w obu wersjach są fragmenty, których nie ma w drugiej.
Nie jest również znany czas powstania rękopisu powieści. Według informacji Rosy Eleny Luján, wdowy po Halu Crovesie, którego większość badaczy utożsamia z Travenem, jej mąż napisał pierwszą wersję "Statku śmierci" na przełomie 1923 i 1924, podczas pobytu w londyńskim więzieniu, dokąd trafił jako obcokrajowiec niemający zezwolenia na pobyt, nie jest to jednak potwierdzone przez inne źródła.
Pierwsze wydanie powieści w języku polskim ukazało się w 1933 pt. "Okręt śmierci" i cieszyło się dużym powodzeniem, podobnie jak i inne książki pisarza. W 1958 książkę przetłumaczono ponownie pt. "Statek śmierci". Obecnie powieść, jak i pozostała twórczość pisarza, jest w dużej mierze zapomniana.
Treść.
Księga Pierwsza.
Akcja "Statku śmierci" rozgrywa się w czasach współczesnych autorowi książki, to jest kilka lat po zakończeniu I wojny światowej. Głównym bohaterem i narratorem powieści jest amerykański marynarz Gale – nazwisko to pada tylko w jednej scenie w książce, jego imię nie jest wymienione ani razu. Pracuje on na statku handlowym SS „Tuscaloosa”, na którym przypłynął z ładunkiem bawełny Nowego Orleanu do Antwerpii. Ostatniego wieczoru przed ponownym wyjściem statku w morze wychodzi do miasta, aby się zabawić i, zatrzymany na noc przez prostytutkę, spóźnia się na statek, który odpływa bez niego. Gale pozostaje w Belgii bez pieniędzy i przede wszystkim bez dokumentów − jego książeczka żeglarska pozostała na statku. Zostaje zatrzymany w porcie przez policję belgijską, po czym po przesłuchaniu, w nocy, nielegalnie (przez „zieloną granicę”) deportowany do Holandii. W Rotterdamie prosi o pomoc amerykańskiego konsula, jednak bezskutecznie − ten żąda od niego najpierw dowodu posiadania amerykańskiego obywatelstwa, którego Gale nie potrafi przedstawić. Po kilku dniach Gale zostaje zatrzymany przez holenderską policję i w ten sam sposób, jak uczyniła to policja belgijska, w nocy wydalony do Belgii, tam jednak został natychmiast znowu zawrócony do Holandii. W Rotterdamie pomagają mu angielscy marynarze, którzy nielegalnie na pokładzie statku przewożą go do Boulogne we Francji, stamtąd pociągiem dociera do Paryża, gdzie zostaje skazany na dziesięć dni więzienia za jazdę bez biletu.
Po wyjściu z więzienia, ponownie zwraca się o pomoc i wystawienie nowego paszportu do amerykańskiego konsula, tym razem w Paryżu, znowu bez skutku, chociaż tuż przed swoją rozmową z konsulem jest świadkiem, jak duplikat zagubionego paszportu bez trudności otrzymuje żona bogatego nowojorskiego bankiera. Gale wyjeżdża więc pociągiem na południe Francji, w Tuluzie jednak znowu jest aresztowany za jazdę bez biletu. Przesłuchiwany, tym razem podaje się za Niemca, ponownie trafia do więzienia, po wyjściu wędruje dalej na południe, po drodze pracując u francuskiego chłopa, w końcu nie otrzymując za pracę zapłaty. Wreszcie przy samej granicy przypadkiem trafia na teren francuskiej twierdzy. Zgodnie z prawem wojennym ma być rozstrzelany za wtargnięcie na teren wojskowy, udaje mu się jednak wprawić komendanta twierdzy w dobry humor i pod eskortą zostaje odprowadzony na granicę francusko-hiszpańską.
W Hiszpanii Gale nieoczekiwanie spotyka się z bardzo serdecznym przyjęciem − powodem jest fakt, że Francuzi przedstawiają go Hiszpanom jako Niemca, członka narodu, który podczas niedawno zakończonej wojny światowej walczył z Amerykanami, znienawidzonymi przez Hiszpanów z powodu wojny amerykańsko-hiszpańskiej i odebrania im Kuby w 1898. Widząc to, bohater powieści nie wyprowadza ich z błędu, lecz pozwala, aby mu we wszystkim dogadzali. Wreszcie zmęczony tą nadmierną gościnnością, przenosi się na południe Hiszpanii − do Sewilli i Kadyksu, odwiedza też Barcelonę i inne miasta, gdzie mimo braku pieniędzy pędzi beztroskie życie. Tym razem policja się nim nie interesuje, nikt też nie żąda od niego dokumentów.
Pewnego razu, kiedy Gale łowi ryby na nabrzeżu, przepływa koło niego statek o nazwie „Yorikke”. Jeden z członków załogi krzyczy do niego, pytając, czy nie szuka pracy. Chociaż widać, że statek jest bardzo zdezelowany, a załoga nosi obszarpane ubrania, Gale, kierując się marynarskim przesądem, który nie pozwala mu odpowiedzieć „nie”, odpowiada twierdząco. Na skutek tego, właściwie wbrew swojej woli, staje się członkiem załogi „Yorikke’a”.
Księga Druga.
Na pokładzie parowca „Yorikke” Gale w rozmowie z kapitanem znowu nie przyznaje się do swojej prawdziwej narodowości, lecz przedstawia się jako Helmont Rigbay, urodzony w Aleksandrii w Egipcie bezpaństwowiec. Jednocześnie podczas rozmowy okazuje się, że Gale padł ofiarą oszustwa. Nie będzie pracował na stanowisku palacza, jak był przekonany na nabrzeżu, rozmawiając z członkami załogi statku, lecz tylko pomocnika palacza, za bardzo niskie wynagrodzenie. Dowiaduje się też, że statek wcale nie płynie do Liverpoolu, jak mu powiedziano, lecz do północnej Afryki; schwytany jednak w pułapkę, nie ma już możliwości wycofania się.
Gale jest zmuszony do ciężkiej pracy w kotłowni parowca, która przypomina mu czeluści piekła. Przez całą zmianę musi ładować węgiel do pieców, umieszczać z powrotem ciężkie ruszty, które z nich wypadają, z powodu oszczędności armatora na kosztach załogi ma też jednak dużo innych obowiązków − musi wynosić popiół, szorować ustępy, przygotowywać posiłki dla innych członków załogi. Warunki życia i pracy na parowcu urągają przy tym wszelkim zasadom higieny i bezpieczeństwa, marynarze gnieżdżą się w ciasnych pomieszczeniach bez żadnej prywatności. Okazuje się, że większość członków załogi to ludzie tacy jak oni − wywodzący się z wielu narodowości, pozbawieni dokumentów, przez co nie mogą znaleźć pracy na żadnym innym statku i stają się praktycznie niewolnikami kapitana, oficerów i armatora.
Jedynym przyjacielem Gale'a na statku staje się Polak Stanisław Kozłowski (w oryginale „Stanislaw Koslowski”), pomocnik palacza na drugiej zmianie, któremu Gale przedstawia się jako Pippip. Podczas jednej z rozmów z Gale'em Stanisław opowiada mu historię swojego życia. Urodził się w Poznaniu, wychowywał się wśród rybaków w Danii, potem pod różnymi nazwiskami służył na statkach handlowych i okrętach wojennych pływającymi pod banderami Danii, Turcji i Niemiec, wziął też udział w bitwie jutlandzkiej w 1916. Kiedy zakończyła się wojna, chciał uregulować swoją sytuację prawną i uzyskać niemiecką książeczkę żeglarską, było to jednak niemożliwe. Okazało się, że Stanisław, służąc na duńskim statku, zaraz po wojnie nie zadeklarował wobec władz niemieckich, że chce zachować obywatelstwo niemieckie, oświadczenia takiego nie złożył również wobec władz polskich − został więc bezpaństwowcem, był zmuszony do pracy na „statkach śmierci” i w końcu trafił na „Yorikke’a”. Gale dowiaduje się też, że w podobnej sytuacji byli inni marynarze na pokładzie: jego poprzednik na stanowisku palacza, Paul z Miluzy w Alzacji, którego po zakończonej wojnie nie chcieli uznać za swojego obywatela ani Niemcy, ani Francuzi, i który z tego powodu musiał służyć w Legii Cudzoziemskiej, oraz Kurt z Kłajpedy, który z powodu pobytu w Australii również nie mógł w porę optować za obywatelstwem niemieckim. Obaj trafili w końcu na pokład „Yorikke’a”, gdzie Paul zmarł na skutek wyczerpania, a Kurt na skutek poparzeń przy naprawie urządzeń na statku.
Pracując w ciężkich warunkach, grożących w każdej chwili utratą zdrowia lub życia, Gale wkrótce odkrywa główną tajemnicę statku − „Yorikke” nie przewozi zwykłych ładunków, lecz zajmuje się przemytem broni. Z podpływających łodzi u brzegów Afryki Północnej na statek są ładowane skrzynie rzekomo z produktami spożywczymi, w rzeczywistości zawierające broń i amunicję przeznaczone na Bliski Wschód. Bohater odkrywa to przypadkiem, przeszukując zawartość skrzyń w poszukiwaniu żywności. Jest też świadkiem rewizji przeprowadzonej przez żołnierzy z hiszpańskiego okrętu wojennego, którzy jednak niczego nie wykrywają.
Po czterech miesiącach żeglugi statek Gale'a przybija do portu w Dakarze. Na nabrzeżu bohater powieści widzi niedawno wybudowany i na pozór nowoczesny statek „Empress of Madagascar”, który pod banderą angielską płynie z Afryki do Anglii. Gale, pragnąc wyrwać się wreszcie z „Yorikke’a”, pyta o wolne miejsce dla palacza, z powodu braku dokumentów jest jednak odprawiony z kwitkiem. Członkowie załogi innego statku, Duńczycy, radzą mu, aby trzymał się z dala od „Empress” i wyjaśniają mu jego tajemnicę. Po wybudowaniu „Empress of Madagascar” okazało się, że jest on zbyt wolny, dlatego armatorzy postanowili upozorować katastrofę morską i zatopić statek, aby otrzymać odszkodowanie z ubezpieczenia, na razie nie mają jednak palaczy, aby wyruszyć w morze. Duńczycy ostrzegają Gale'a, aby nie zbliżał się do statku.
Księga Trzecia.
Wracając wieczorem z duńskiego statku, Gale i Stanisław zostają nagle zaatakowani na nabrzeżu. Gale, ogłuszony ciosem w głowę, traci przytomność, a kiedy ją odzyskuje, okazuje się, że jest na pokładzie „Empress of Madagascar”. Odkrywa też, że na statek porwany został również jego przyjaciel Stanisław. Kapitan oskarża ich, że podstępem ukryli się na jego statku, aby potajemnie przedostać się do Anglii, „wielkodusznie” oferuje im jednak stanowisko palaczy, których akurat brakuje mu na statku. Traven opisał tu dość powszechną w XIX wieku praktykę porywania marynarzy do służby na statkach, w języku angielskim określaną mianem "shanghaiing". Gale i Stanisław wiedzą już, jaki los ich czeka, domyślają się, że kapitan planuje zatopić statek, zaczynają jednak pracę w kotłowni.
Po dwóch dniach żeglugi na statku dochodzi do eksplozji i statek zaczyna tonąć. Stanisław, Gale i kilku innych członków załogi z kapitanem dostają się do dwóch łodzi ratunkowych i usiłują oddalić się od statku, jednak bezskutecznie. Pierwsza łódź z kapitanem zostaje zmiażdżona przez spadający element ze statku i zatopiona, druga, z Gale'em i Stanisławem, rozbija się o skałę. Przyjaciele, jedyni ocalali z załogi dwóch łodzi, wracają na wrak statku, osadzony na skałach i znajdują schronienie w dobrze zaopatrzonych w żywność pomieszczeniach części kapitańskiej. Po jednym dniu wytchnienia zrywa się jednak burza, która niszczy wrak statku, Gale i Stanisław chronią się w jego ocalałej części, cierpią z głodu i pragnienia, mają też halucynacje, wydaje im się, że widzą swój stary statek − „Yorikke’a”. Ogarnięty żądzą dostania się na jego pokład Stanisław wskakuje do oceanu i tonie, los Gale'a w powieści pozostaje niewyjaśniony. W końcowej scenie książki, będącej prawdopodobnie wizją Gale'a, rozgrywającą się w zaświatach, Stanisław, nie potrzebując już książeczki żeglarskiej ani żadnych innych dokumentów, znowu wyrusza w rejs. Na zaproszenie „Wielkiego Kapitana” wchodzi na pokład „wiernego i uczciwego statku”, na którym nad drzwiami widnieje napis: „Kto tu wchodzi, jest wolny od wszelkich męczarni!”
Różne poziomy znaczenia "Statku śmierci".
Paralele literackie.
Podtytuł powieści brzmi "Historia amerykańskiego marynarza" ("Die Geschichte eines amerikanischen Seemanns"), "Statku śmierci" nie można jednak rozpatrywać wyłącznie jako powieści przygodowej o tematyce morskiej. Niewiele z morzem wspólnego ma jej pierwsza część, w której bohater wędruje po Europie. Partie te można zaliczyć do gatunku powieści łotrzykowskiej, niedole Gale'a i jego walka o przetrwanie przypominają przygody np. "Łazika z Tormesu", bohatera XVI-wiecznej hiszpańskiej powieści pikarejskiej. Z powieścią łotrzykowską "Statek śmierci" ma też inne wspólne elementy: technikę narracji, w której główny bohater sam opowiada o własnych przygodach w pierwszej osobie, i przede wszystkim humorystyczne i satyryczne przedstawienie wydarzeń, humor ten ma z reguły cechy sarkazmu i humor wisielczego.
Dopiero w drugiej części powieści akcja przenosi się na morze. W sensacyjnej akcji i budowaniu napięcia B. Traven nawiązuje do legend morskich i ich adaptacji literackich, np. "Okrętu widmo" Fredericka Marryata, opowiadającego historię Latającego Holendra. Już na samym początku swojego pobytu na pokładzie „Yorikke’a” bohater dowiaduje się np. o tajemniczym, zamkniętym na klucz pomieszczeniu, do którego nikt nie ma dostępu. Nawiązaniem literackim jest również sama nazwa statku, pochodząca od nazwiska błazna z "Hamleta" Williama Shakespeare’a.
Najważniejszą paralelą literacką są jednak nawiązania do "Boskiej komedii" Dantego Alighieri. Nad wejściem do pomieszczeń załogi statku widnieje inskrypcja, która jest też mottem drugiej księgi powieści: „Kto wchodzi tu, / tego imię i istnienie jest wymazane. / Przemija, / nie zostanie z niego ani westchnienie”, co przypomina napis "Lasciate ogni speranza, voi ch'intrate" („porzućcie wszelką nadzieję, ci którzy tu wchodzicie”), widniejący nad bramą Piekła w poemacie Dantego. Piekło przypomina bohaterowi również jego miejsce pracy − kotłownia parowca, w której Gale szybko porzuca nadzieję na powrót do normalnego życia. Gale ma nawet przewodnika po tej krainie, którym jest jego przyjaciel Stanisław, odgrywający w powieści podobną rolę co Wergiliusz w poemacie Dantego. Literaturoznawca Thorsten Czechanowsky wskazuje jednak na istotną różnicę pomiędzy losami Gale'a a Dantego z poematu: w przeciwieństwie do "Boskiej komedii", Gale'a po przejściu przez Piekło nie czeka wędrówka do Czyśćca i Raju − jedyna perspektywa, jaka przed nim stoi, to wieczne potępienie. W świetle ostatniej sceny książki teza ta jest jednak dyskusyjna. Ostatnie zdanie powieści brzmi: „Kto tu wchodzi, jest wolny od wszelkich męczarni!”, są to słowa widniejące nad drzwiami do pomieszczeń załogi w wizyjnej scenie rozgrywającej się w zaświatach, powtarzane przez Stanisława. Kontrastując z napisem znad wrót „piekła” Yorikke’a, znowu stanowią one nawiązanie do "Boskiej komedii" Dantego, tym razem do jego "Raju". Zdanie to odnosi się wprawdzie do losów Stanisława, który dostępuje w ten sposób jakby „zbawienia”, nie Gale'a; sprawą zasadniczą jest poza tym rozstrzygnięcie, czy słów tych nie należy traktować na płaszczyźnie ironicznej.
Krytyka społeczna w "Statku śmierci".
W "Statku śmierci", jak i w innych dziełach B. Travena, jest widoczny bardzo krytyczny stosunek pisarza do otaczającej go rzeczywistości. Traven, który miał poglądy lewicowe, czy wręcz anarchistyczne, opisuje w powieści przede wszystkim bezwzględny wyzysk marynarzy pracujących w bardzo trudnych warunkach. Dążenie do zysku nie ma dla „kapitalistów”, reprezentowanych na morzu przez kapitana i armatorów, żadnych granic, w ostatnich partiach książki nie cofną się oni nawet przed umyślnym zatopieniem statku i poświęceniem życia załogi (sami w końcu przy tym też ginąc), aby uzyskać odszkodowanie.
W innym kierunku ostrze krytyki jest skierowane w pierwszej księdze powieści, będącej opisem wędrówki bohatera bez dokumentów po Europie. "Statek śmierci" jest prawdopodobnie pierwszym dziełem literackim zajmującym się problemem bezpaństwowości − zjawiska, które stało się poważnym problemem zwłaszcza po I wojnie światowej na skutek zmian terytorialnych, do których wówczas doszło w Europie. Gale, który utracił swoje dokumenty, znajduje się w sytuacji praktycznie bez wyjścia. Bezduszni konsulowie jego kraju w Rotterdamie i Paryżu odmawiają mu pomocy; szczególny kontrast widać przy tym w zachowaniu konsula amerykańskiego w Paryżu − tuż przed odprawieniem Gale'a przyjmuje z honorami żonę bankiera, której nie czyni żadnych trudności w wystawieniu duplikatu zagubionego paszportu. W pierwszej części książka jest oskarżeniem biurokracji doby powojennej, biurokracji bezdusznej, ale też uciekającej się do sprzecznych z prawem metod, np. w rozdziałach, w których Gale jest kilkakrotnie deportowany przez „zieloną granicę”, ponieważ policja nie chce sobie zaprzątać głowy prowadzeniem formalnego dochodzenia.
"Statek śmierci" jako dzieło autobiograficzne?
Życie B. Travena, autora "Statku śmierci", jest pełne zagadek. Pisarz do śmierci odmawiał podawania wszelkich informacji na temat swojej biografii, do dzisiaj utrzymują się różne domysły dotyczące jego tożsamości. Przez większość literaturoznawców Traven jest identyfikowany z Retem Marutem, niemieckim anarchistą, jednym z działaczy Bawarskiej Republiki Rad, który po jej upadku w 1919 ukrywał się w różnych miejscach w Europie, a na przełomie 1923/1924 przebywał w londyńskim więzieniu jako obcokrajowiec niemający pozwolenia na pobyt. Losy Maruta po zwolnieniu z więzienia nie są z całą pewnością ustalone, wiadomo jednak, że jego nazwisko widnieje na liście członków załogi norweskiego parowca „Hegre”, który wyruszył z Londynu na Wyspy Kanaryjskie 19 kwietnia 1924. Nazwisko to jest jednak przekreślone, nie wiadomo więc, czy Marut ostatecznie wziął udział w rejsie. Według Rosy Eleny Luján, wdowy po Halu Crovesie, jej mąż, wtedy występujący jeszcze pod nazwiskiem Ret Marut, później pracował jeszcze na innych statkach, również „statkach śmierci”, i wreszcie w 1924 przedostał się na jednym z nich do Meksyku, doświadczenia z tych podróży wykorzystał potem przy pisaniu powieści.
Marut, którego narodowość i miejsca urodzenia nie są ostatecznie znane, musiał ponadto długo borykać się z problemem bezpaństwowości. Podczas I wojny światowej utrzymywał, że jest Amerykaninem urodzonym w San Francisco, przesłuchiwany przez londyńską policję zeznał, że urodził się w Świebodzinie (wtedy należącym do Niemiec), potem powrócił do twierdzeń o swojej amerykańskości, jako miejsce urodzenia podając jednak Chicago. W Meksyku występował pod imieniem i nazwiskiem Travena Torsvana, Amerykanina pochodzenia skandynawskiego, pod nazwiskiem tym w 1951 uzyskał wreszcie obywatelstwo meksykańskie. Wreszcie od lat 50. Travena identyfikowano z Halem Crovesem, rzekomym agentem pisarza, który zmarł w 1969. Człowiekiem o wielu nazwiskach i twarzach jest również sam Gale – bohater "Statku śmierci". Jego prawdziwe nazwisko pada tylko w scenie rozmowy z amerykańskim konsulem w Paryżu. Zatrudniając się na pokładzie „Yorikke’a”, Gale przedstawia się jako Helmont Rigbay, urodzony w Aleksandrii w Egipcie bezpaństwowiec. Stanisławowi przedstawia się jednak jako Pippip, przyjaciel tak go też nazywa do końca powieści, a palaczowi, swojemu przełożonemu, mówi, że jego imię brzmi Pippig i że jest Abisyńczykiem. Postępowanie takie bardzo przypomina zachowanie samego Travena.
Recepcja powieści.
"Statek śmierci" był pierwszą powieścią B. Travena, którą pisarz odniósł sukces. Powodzenie to było jednak dwuznaczne, Travena postrzegano jako autora literatury sensacyjnej i przygodowej, z reguły nie dostrzegano głębszych warstw znaczeniowych w jego powieściach, a jeśli je dostrzegano, oskarżano pisarza o sympatie bolszewickie. Książka została przetłumaczona na wiele języków, w tym polski. Pierwsze polskie wydanie ukazało się w 1933 pt. "Okręt śmierci"; po wojnie, w 1958, książkę wznowiono w nowym przekładzie jako "Statek śmierci". W przeciwieństwie do innych krajów, od końca lat 50. książki Travena w Polsce praktycznie nie były już wznawiane i twórczość pisarza popadła w zapomnienie.
W 1959, na fali ponownego wzrostu zainteresowania Travenem, jaka miała wtedy miejsce w Europie, "Statek śmierci" został zekranizowany jako koprodukcja niemiecko-meksykańska pod zachowanym oryginalnym tytułem "Das Totenschiff". Reżyserem był Georg Tressler, autorem scenariusza Hans Jacoby, rolę Gale'a w filmie zagrał Horst Buchholz. W premierze filmu w Hamburgu wziął też udział prawdopodobnie sam autor − Hal Croves z Meksyku, podający się za przedstawiciela Travena, w rzeczywistości przypuszczalnie sam pisarz. Ekranizacja "Statku śmierci" jest jednak przykładem kina rozrywkowego; twórcy filmu skoncentrowali się na wątkach sensacyjnych powieści, pomijając jej głębsze przesłanie.

</doc>
<doc id="2018226" url="https://pl.wikipedia.org/wiki?curid=2018226" title="Guillaume Tirel">
Guillaume Tirel

Guillaume Tirel, znany jako Taillevent (ur. ok. 1315, zm. 1395) – francuski kucharz okresu średniowiecza, kuchmistrz na dworze królów francuskich Filipa VI i Karola V. Ogłoszona przez niego książka kucharska, zatytułowana "Le Viandier", wywarła wielki wpływ na sztukę kulinarną średniowiecza oraz na kuchnię francuską. 

</doc>
<doc id="2018227" url="https://pl.wikipedia.org/wiki?curid=2018227" title="Taillevent">
Taillevent



</doc>
<doc id="2018228" url="https://pl.wikipedia.org/wiki?curid=2018228" title="Ore Kadal">
Ore Kadal

Ore Kadal – indyjski dramat psychologiczny zrealizowany w 2007 roku w języku malajalam przez Shyamaprasada. Film nagrodzono licznymi nagrodami. W rolach głównych aktorzy kina malajalam - Mammootty, Meera Jasmine, Narain i Ramya Krishnan.
Fabuła.
Film przedstawia relacje między dwojgiem ludzi - intelektualisty i gospodyni domowej. Film pokazuje problem człowieka, który nie chce się z nikim związać, z nikim żegnać przed śmiercią. Kto od bliskości woli znieczulenie alkoholem i ucieczkę w idee - czytane i pisane. Tłem historii Ćennaj. Dr S R Nathan (Mammootty) żyje samotnie przekonany, że światem rządzi tylko ekonomia. Na uczucia w jego życiu zajętym pracą naukowa i pisaniem książek nie ma miejsca. Jedyna więź, która toleruje to przyjaźń z wysokiej klasy call girls Belą (Ramya Krishna). Dr Nathan ma swoiste podejście do kobiet. Potrzebuje tylko ich ciała, sięgając po nie od czasu do czasu. Jego życie zaczyna się jednak zmieniać, gdy pewnego dnia, czując niezrozumiałe dla siebie współczucie pomaga sąsiadce, młodej żonie (Meera Jasmine) bezrobotnego Jayakumara (Narein).

</doc>
<doc id="2018233" url="https://pl.wikipedia.org/wiki?curid=2018233" title="Sandro Rosell">
Sandro Rosell

Alexandre Rosell i Feliu, powszechnie znany jako Sandro Rosell (ur. 6 marca 1964 w Barcelonie, Hiszpania) – w latach 2010–2014 prezes klubu FC Barcelona, wcześniej wiceprezes ds. sportowych w tym klubie.
Wybory 2003.
Rosell i były przyjaciel Laporta połączyli siły w 2003 r. w celu zwycięstwa w wyborach tego drugiego. Po wygranej z ogromną przewagą głosów, Rosell próbował sprowadzić na Camp Nou Davida Beckhama. Twierdził, że "jest w 80% przekonany", że transfer będzie miał miejsce. Beckham jednak zdecydował się przejść do odwiecznego rywala Barçy - Realu Madryt.
Transfer Ronaldinho.
W wyniku straty Beckhama, zarząd Barçy zdecydował się spróbować podpisać kontrakt z brazylijską gwiazdą PSG - Ronaldinho. Kataloński klub wyprzedził w bezpośrednim wyścigu o Brazylijczyka Manchester United, który chciał go w zastępstwie Beckhama. Transfer Ronaldinho okazał się przełomowym dla Barçy.
Uważa się, że Ronaldinho podpisał kontrakt z FC Barceloną zamiast z mistrzem Anglii ze względu na przyjaźń Rosella, z byłym dyrektorem wykonawczym Nike w Brazylii.
Rezygnacja ze stanowiska.
W czerwcu 2005 r. Rosell zrezygnował z funkcji wiceprezesa sportowego, pomimo zdobycia przez Barçę tytułu mistrza Hiszpanii w tym roku. Twierdził, że Laporcie nie uda się przeprowadzić jego pierwotnego planu dla klubu.
Wybory 2010.
Rosell ogłosił na konferencji prasowej w dniu 27 czerwca 2008 roku, że zamierza wziąć udział w walce o fotel prezesa FC Barcelona po zakończeniu kadencji Laporty. W wyborach, które odbyły się 13 czerwca 2010 roku, zdobył ponad 60 proc. głosów i tym samym został nowym prezesem klubu. W styczniu 2014 zrezygnował z tej funkcji.

</doc>
<doc id="2018235" url="https://pl.wikipedia.org/wiki?curid=2018235" title="Port lotniczy Tacuarembó">
Port lotniczy Tacuarembó

Port lotniczy Tacuarembó (hiszp. Aeropuerto Tacuarembó) – jeden z urugwajskich portów lotniczych. Znajduje się w mieście Tacuarembó.

</doc>
<doc id="2018237" url="https://pl.wikipedia.org/wiki?curid=2018237" title="Port lotniczy Drietabbetje">
Port lotniczy Drietabbetje

Port lotniczy Drietabbetje (IATA: DRJ, ICAO: SMDA) – port lotniczy położony w miejscowości Drietabbetje w Surinamie.

</doc>
<doc id="2018238" url="https://pl.wikipedia.org/wiki?curid=2018238" title="Rathri mazha">
Rathri mazha

Rathri Mazha to miłosny dramat indyjski zrealizowany w języku malajalam w 2008 roku przez Lenina Rajendrana. W rolach głównych Vineeth i Meera Jasmine. Akcja filmu dzieje się w Thiruvananthapuram w Kerali. 
Fabuła.
Film jest o tym, jak zakochujemy się w obrazie, jaki o sobie chce w nas wyrobić drugi człowiek. Ubarwionym naszymi pragnieniami i tęsknotami. Bohaterka filmu zakochuje się w zmysłowym tancerzu, a poślubia świadomie mężczyznę sparaliżowanego do pasa. Zmagając się z miłością do niego i z własną niezaspokojoną zmysłowością. Meerę (Meera Jasmine) zaciekawiła w internecie małżeńska oferta nieznanego jej 30-letniego Harikrishnana (Vineeth). W miarę jak poznają siebie w mailach i rozmowach w sieci ich fascynacja sobą rośnie. Dziewczyna zaczyna zakochiwać się w pasjonacie walk i tańca. Ich rozmowy rozpalają jej wyobraźnię, budzą nadzieje na wspólną przyszłość, ale na spotkanie z jej ojcem decydujące o małżeństwie Harikrishnan nie przychodzi. Nie doczekawszy się jego wizyty Meera czuje się bardzo zawiedziona. Upokorzona nie odbiera jego telefonów. Nie chce żadnych tłumaczeń. W necie ma jednak okazję jeszcze raz spojrzeć w oczy Harikrishnana. Przeprasza on za rozbudzone nadzieje wyjaśniając, czemu nie może ich spełnić. Harikrishnan jest mężczyzną skazanym na wózek. Upadek podczas tańca spowodował paraliż dolnej połowy ciała...
Piosenki.
Śpiewają w playbacku - K.S. Chitra, Gayatri, Hariharan, Srinivas i Sujatha 

</doc>
<doc id="2018239" url="https://pl.wikipedia.org/wiki?curid=2018239" title="Miklós Duray">
Miklós Duray

Miklós Duray (ur. 18 lipca 1945 w Łuczeńcu, zm. 30 grudnia 2022) – słowacki geolog, polityk i dysydent narodowości węgierskiej, od 1992 poseł do Rady Narodowej.
Życiorys.
W 1977 obronił pracę doktorską z dziedziny geologii na Uniwersytecie Komeńskiego w Bratysławie. W latach 1988–1989 przebywał na stażu naukowym w Stanach Zjednoczonych.
W okresie praskiej wiosny zaangażował się w tworzenie instytucji węgierskich w Czechosłowacji, był m.in. sekretarzem generalnym i przewodniczącym Związku Młodzieży Węgierskiej. W 1978 założył Radę Ochrony Praw Mniejszości Węgierskiej w Czechosłowacji, sygnował również Kartę 77. W latach 1982–1983 i w 1984 był więziony za działalność antypaństwową.
W 1990 zainicjował powstanie ruchu politycznego Wspólnota, zostając jego przewodniczącym. W latach 1990–1992 zasiadał w Zgromadzeniu Federalnym Czechosłowacji, następnie zaś od 1992 w Słowackiej Radzie Narodowej (od 1993: Radzie Narodowej Republiki Słowacji). Po włączeniu się Wspólnoty do Partii Węgierskiej Koalicji w 1998 został posłem z jej ramienia oraz honorowym przewodniczącym SMK-MKP (1998–1999), następnie zaś wiceprzewodniczącym ugrupowania (od 1999). W latach 2002 i 2006 uzyskiwał reelekcję do Rady Narodowej.
Od 1991 był członkiem Światowego Związku Węgrów.

</doc>
<doc id="2018241" url="https://pl.wikipedia.org/wiki?curid=2018241" title="Indyjski">
Indyjski



</doc>
<doc id="2018247" url="https://pl.wikipedia.org/wiki?curid=2018247" title="Aivo Orav">
Aivo Orav

Aivo Orav (ur. 10 kwietnia 1965 w Parnawie) – estoński dyplomata, w latach 2000–2005 ambasador Estonii w Polsce, od 2008 ambasador w Turcji.
Życiorys.
W 1990 ukończył studia na Wydziale Fizyczno-Chemicznym Uniwersytetu w Tartu, a dwa lata później Estońską Szkołę Dyplomatyczną.
Po zakończeniu edukacji rozpoczął pracę w służbie dyplomatycznej. W latach 1992–1995 był pracownikiem Departamentu Politycznego MSZ, a od 1995 do 1998 pracował w Stałym Przedstawicielstwie Estonii przy OBWE w Wiedniu. Po powrocie do kraju pełnił funkcję szefa Biura Organizacji Międzynarodowych i Polityki Bezpieczeństwa w Departamencie Politycznym MSZ. Od 2000 do 2005 był ambasadorem w Polsce, od 2001 był również akredytowany w Bułgarii i Rumunii. Po zakończeniu misji objął stanowisko dyrektora ds. politycznych w Ministerstwie Spraw Zagranicznych.
Od 2008 pełni funkcję Ambasadora Pełnomocnego i Nadzwyczajnego w Stambule. Od 2009 jest także akredytowany w Azerbejdżanie. Od 01.03.2012 szef Przedstawicielstwa Unii Europejskiej w Byłej Jugosłowiańskiej Republice Macedonii.

</doc>
<doc id="2018250" url="https://pl.wikipedia.org/wiki?curid=2018250" title="Tibor Bastrnák">
Tibor Bastrnák

Tibor Bastrnák (ur. 17 listopada 1964 w Šahach) – słowacki lekarz, samorządowiec i polityk węgierskiego pochodzenia, poseł do Rady Narodowej Słowacji, burmistrz Komárna.
Życiorys.
Ukończył studia na Wydziale Medycznym Uniwersytetu Masaryka w Brnie, następnie zaś uzyskał specjalizację w zakresie ginekologii – wykonywał praktykę w szpitalach w Komárnie. W latach 1999–2002 pełnił funkcję wicewojewody w kraju nitrzańskim. W 2002 po raz pierwszy uzyskał mandat posła do Rady Narodowej (wybierany następnie w 2006, 2010, 2012 i 2016). Był dwukrotnie wybierany z ramienia Partii Węgierskiej Koalicji, jednak w 2009 przeszedł do nowego ugrupowania pod nazwą Most-Híd.
W 2003 został burmistrzem Komárna. Funkcję tę pełnił do 2010.

</doc>
<doc id="2018254" url="https://pl.wikipedia.org/wiki?curid=2018254" title="Luigi Volta">
Luigi Volta

Luigi Volta (ur. 27 lipca 1876 w Como, zm. 7 października 1952 w Mediolanie) – włoski astronom i matematyk, wnuk włoskiego fizyka Alessandro Volty. Odkrył pięć planetoid.
Życiorys.
W roku 1898 ukończył studia matematyczne w Pawii. Po krótkich praktykach w obserwatoriach w Mediolanie, Turynie i Heidelbergu otrzymał zaproszenie do międzynarodowej stacji w Carloforte na Sardynii, gdzie zajmował się badaniami geofizycznymi. W roku 1925 zaproponowano mu tytuł profesora na Uniwersytecie Turyńskim oraz stanowisko dyrektora obserwatorium Pino Torinese. Obserwatorium kierował do roku 1941, kiedy przeniósł się do Mediolanu, aby kierować pracą obserwatoriów Brera i Merate. Na emeryturę przeszedł w roku 1951.
Był Prezydentem Włoskiego Towarzystwa Astronomicznego.
Upamiętnienie.
W uznaniu jego pracy jedną z planetoid nazwano (383622) Luigivolta.

</doc>
<doc id="2018255" url="https://pl.wikipedia.org/wiki?curid=2018255" title="Blackburn 2F.1 Nautilus">
Blackburn 2F.1 Nautilus

Blackburn 2F.1 Nautilus – brytyjski dwupłatowy samolot, zaprojektowany i wybudowany w wytwórni Blackburn Aeroplane and Motor Co. Ltd. pod koniec lat 20. XX wieku. Pierwotnie został zaprojektowany jako myśliwiec pokładowy z możliwością szybkiej przebudowy w warunkach polowych na wodnosamolot obserwacyjny. Ostatecznie po wybudowaniu jednego egzemplarza został przeznaczony do lotów kurierskich, które wykonywał do 1933 roku.
Historia.
8 czerwca 1926 roku brytyjskie Ministerstwo Lotnictwa ("Air Ministry") wydało specyfikację techniczną O.22/26 na nowy, dwumiejscowy myśliwiec pokładowy zdolny do przystosowania w przeciągu czterech godzin do roli wodnosamolotu obserwacyjnego. Do konkursu stanęły firmy Fairey Aviation Co. Ltd. z samolotem Fairey Fleetwing, Hawker Aircraft z maszyną Hawker Osprey (będącą zmodyfikowaną wersją lekkiego bombowca Hawker Hart), Short Brothers z dwupłatowcem Short Gurnard, Blackburn Aircraft z 2F.1 Nautilus oraz Handley Page z Handley Page H.P.37F. Ostatni model pozostał na etapie rysunków technicznych. Konstruktorem Nautilusa był major F.A. Bumpus. Zaprojektował on dosyć niezgrabny samolot dwupłatowy, w którym kratownicowy kadłub został umieszczony pośrodku, pomiędzy płatem górnym i dolnym. Przestrzeń, jaka powstała między kadłubem a dolnym płatem, została wykorzystana do zamontowania dużej chłodnicy silnika. Ministerstwo aż trzy razy zmieniało decyzję co do wymaganej jednostki napędowej, ostatecznie decydując się na dwunastocylindrowy, chłodzony cieczą silnik rzędowy Rolls-Royce F.XIIMS (Kestrel II). W celu zmniejszenia zajmowanej powierzchni na lotniskowcu skrzydła 2F.1 były składane. Oblotu gotowej maszyny na fabrycznym lotnisku w Brough dokonał na początku maja 1929 roku pilot Thomas Neville Stack. Niestety dla samolotu wyniki prób w locie były niezadowalające. Silnik ulegał przegrzewaniu, a maszyna sprawiała spore trudności w sterowaniu. Zmieniono instalację chłodzącą silnik, obudowę chłodnicy, zmniejszono cięciwę steru wysokości. Tak zmodyfikowany samolot wzniósł się po raz pierwszy w powietrze 21 sierpnia 1929 roku, za jego sterami siedział pilot A.M. Blake. W październiku tego samego roku, w bazie Royal Air Force Martlesham Heath przeprowadzono loty porównawcze uczestniczących w konkursie maszyn. W ich wyniku wyłoniono trójką maszyn, które miały rywalizować w toku dalszych prób i badań. Hawker Osprey, Fairey Fleetwing i Nautilus zostały przeniesione do 405 Flight w Gosport. Była to jednostka doświadczalna Fleet Air Arm. 1 stycznia 1930 roku maszyny rozpoczęły próby na pokładzie lotniskowca „Furious”. Nautilus okazał się samolotem bardzo trudnym w eksploatacji, podczas lotów z maksymalną prędkością usterzenie maszyny wykazywało tendencję do wpadania we flatter, a już całkowicie dyskwalifikującą samolot do użytkowania na pokładzie lotniskowca była jego niewielka prędkość startowa. Zwycięzcą rywalizacji okazał się być Hawker Osprey. Nie zakończyło to jednak historii jedynego wybudowanego egzemplarza 2F.1. Zdemontowano uzbrojenie i jako samolot kurierski z numerem rejestracyjnym N 234 wykonywał on loty na rzecz Aeroplane and Armament Experimental Establishment (Biuro Doświadczalne Lotnictwa i Uzbrojenia) do 1933 roku.
Konstrukcja.
Nautilus był zastrzałowym, dwumiejscowym dwupłatem o konstrukcji metalowo-drewnianej ze składanymi w celu ułatwienia hangarowania skrzydłami. Podwozie stałe, zastrzałowe z tylną płozą podkadłubową. Usterzenie klasyczne. Maszyna uzbrojona była w jeden karabin maszynowy Vickers kalibru 7,7 mm umieszczony na lewej burcie i strzelający poprzez śmigło oraz karabin maszynowy Lewis kalibru 7,7 mm, który obsługiwał obserwator samolotu. W celu przebudowy maszyny na wariant wodnosamolotu przewidziano możliwość zamontowania dwóch pływaków o rozstawie 2,64 m lub jednego umieszczonego centralnie pod kadłubem. W centropłacie zainstalowano dwa zbiorniki paliwa o pojemności 180 dm³, istniała możliwość zamontowania dodatkowego zbiornika w kadłubie o pojemności 90 dm³.

</doc>
<doc id="2018258" url="https://pl.wikipedia.org/wiki?curid=2018258" title="Krasowska">
Krasowska



</doc>
<doc id="2018259" url="https://pl.wikipedia.org/wiki?curid=2018259" title="Krasowski">
Krasowski

Krasowski:

</doc>
<doc id="2018260" url="https://pl.wikipedia.org/wiki?curid=2018260" title="Jagdkommando M">
Jagdkommando M

Jagdkommando "M" (ros. Истребительная команда Мартыновского) – ochotniczy oddział wojskowy SD złożony z Rosjan podczas II wojny światowej.
W listopadzie 1941 r. w Łudze została sformowana rozpoznawczo-antypartyzancka grupa wojskowa, składająca się z 8 ochotników. Na jej czele stanął Nikołaj A. Martynowski, b. kapitan Armii Czerwonej. Rosjanie do wiosny 1942 r. obchodzili okoliczne wsie, udając członków ruchu oporu. W ten sposób rozpoznawali miejsca dyslokacji oddziałów i grup partyzanckich oraz sowieckich zrzutków spadochronowych, a także dowiadywali się o osobach, które pomagały partyzantom. Następnie likwidowali te oddziały partyzanckie i zrzutków spadochronowych. W kwietniu 1942 r. grupa N. A. Martynowskiego została przeorganizowana w oddział zbrojny, liczący ok. 70 osób. Otrzymał on oficjalną nazwę Jagdkommando "M". Był on podporządkowany miejscowemu SD, na czele którego stali SS-Standartenführer Otto Skorzeny i SS-Standartenführer Knolle. W późniejszym czasie oddział rozrósł się do ponad 200 ludzi. Byli oni uzbrojeni w zdobyczne sowieckie karabiny ręczne i kilka karabinów maszynowych, a także prawdopodobnie 1 lub 2 lekkie moździerze. Funkcję zastępcy N. A. Martynowskiego objął Igor L. Reszetnikow. Od maja do września tego roku oddział działał w okręgu noworżewskim, do października - ostrowskim, do lutego 1944 r. - siebieżskim, zaś do marca tego roku - ponownie ostrowskim i pytałowskim. Członkowie oddziału nosili odzież cywilną, zaś N. A. Martynowski mundur kapitana Armii Czerwonej ze Złotą Gwiazdą Bohatera Związku Radzieckiego. Oprócz działalności antypartyzanckiej oddział zajmował się grabieżami i mordowaniem niewinnych mieszkańców okolicznych wsi. Ogółem przypisano im zabicie ok. 100 osób cywilnych, w tym starców, kobiet i dzieci. Schwytani partyzanci byli rozstrzeliwani przed szeregiem członków oddziału. Część partyzantów było włączanych do oddziału, ale wcześniej musieli zabić swoich dotychczasowych towarzyszy broni. W marcu 1944 r. oddział został przeniesiony na okupowaną Białoruś, gdzie w rejonie Połocka i Drysy dalej zwalczał partyzantkę. We wrześniu tego roku N. A. Martynowski został zabity przez jego zastępcę I. L. Reszetnikowa. Miało to nastąpić z powodu planów N. A. Martynowskiego przedostania się z rodziną do Szwajcarii. Według części źródeł I. L. Reszetnikow faktycznie chciał przejąć władzę nad oddziałem. Pod koniec 1944 r. trafił on na ziemie polskie, gdzie oddział został podporządkowany SS-Jagdverband "Ost" pod dowództwem SS-Sturmbannführera Adriana von Foelkersama. Stał się 3 kompanią (antypartyzancką), na czele której stanął w stopniu Hauptsturmführera Waffen-SS I. L. Reszetnikow. Kompanię uzupełnili ochotnicy zwerbowani przez I. L. Reszetnikowa w obozie jenieckim w Cieszynie. Wkrótce oddział został przeniesiony do Chorwacji. W styczniu 1945 r. w walkach z Armią Czerwoną pod Inowrocławiem został rozbity. Większość jego członków poległa. 39 dostało się do niewoli i zostali osądzeni (10 rozstrzelano, pozostali dostali kary wieloletniego pobytu w łagrach). Udało się natomiast ocaleć dowódcy oddziału I. L. Reszetnikowi, który przedostał się do niemieckich pozycji, po czym został przetransportowany do sztabu SS-Hauptsturmführera Otto Skorzenny'ego. Odkomenderowano go do szkoły dywersantów, ale rozchorował się, przebywając w szpitalu do końca wojny. Po jej zakończeniu nawiązał współpracę z wywiadem amerykańskim. W 1948 r. został wysłany do sowieckiej strefy okupacyjnej, ale szybko aresztowano go. W 1963 r. w Pskowie został skazany na karę śmierci.
Linki zewnętrzne.
Historia Jagdkommando "M" 

</doc>
<doc id="2018261" url="https://pl.wikipedia.org/wiki?curid=2018261" title="Evaristo Manú">
Evaristo Manú



</doc>
<doc id="2018262" url="https://pl.wikipedia.org/wiki?curid=2018262" title="Wściekłość (emocja)">
Wściekłość (emocja)

Wściekłość – stan emocjonalny skrajnego wzburzenia powodowany ogromnym gniewem, zwykle łatwo rozpoznawalny przez otoczenie osoby będącej w tym stanie.

</doc>
<doc id="2018266" url="https://pl.wikipedia.org/wiki?curid=2018266" title="Diecezja Nicei">
Diecezja Nicei

Diecezja Nicei – diecezja Kościoła rzymskokatolickiego w południowej Francji. Powstała w III wieku. W kwietniu 1868 (gdy struktury kościelne w Monako oddzieliły się od francuskich) uzyskała swój obecny kształt terytorialny. Podczas reformy administracyjnej Kościoła francuskiego w grudniu 2002 została przeniesiona ze zlikwidowanej wówczas metropolii Aix do nowo powstałej metropolii Marsylii.

</doc>
<doc id="2018268" url="https://pl.wikipedia.org/wiki?curid=2018268" title="Piłka siatkowa na Igrzyskach Luzofonii 2006">
Piłka siatkowa na Igrzyskach Luzofonii 2006

Piłka siatkowa na Igrzyskach Luzofonii 2006, rozgrywana była w hali "Pavilhão Polidesportivo do IPM" (IPM Multisport Pavilion) w Makau. Turniej odbywał się w dniach 7–11 października 2006. Zespoły rozgrywały mecze siatkarskie systemem każdy z każdym – dwie najlepsze drużyny z tabeli walczyły w dodatkowym spotkaniu o złoty medal. Trzecia drużyna z tabeli zdobywała automatycznie brąz. Zarówno w rozgrywkach mężczyzn, jak i kobiet tryumfowali siatkarze i siatkarki reprezentujący Portugalię.

</doc>
<doc id="2018269" url="https://pl.wikipedia.org/wiki?curid=2018269" title="Diecezja Gap">
Diecezja Gap

Diecezja Gap (pełna nazwa: diecezja Gap (-Embrun)) – diecezja Kościoła rzymskokatolickiego w południowej Francji. Powstała w V wieku. W 1801 została zlikwidowana, ale już w 1822 przywrócono ją. W 2002 została przeniesiona ze zlikwidowanej wówczas metropolii Aix do nowo powołanej metropolii Marsylii. W 2007 nadano jej nową nazwę oficjalną, zawierającą dodatkowo Embrun.

</doc>
<doc id="2018270" url="https://pl.wikipedia.org/wiki?curid=2018270" title="Lodranity">
Lodranity

Lodranity (Łodranity) – według klasyfikacji grupa meteorytów należąca do meteorytów żelazno-kamiennych. W swoim składzie posiadają ziarna oliwinu i piroksenu podobnie jak urelity, ale z domieszką około 20% okruchów metalu. Meteoryty tej grupy są rzadko spotykane. Nazwę tej grupie dał meteoryt, który spadł 1 października 1868 w miejscowości Lordan na terenie dzisiejszego Pakistanu.

</doc>
<doc id="2018273" url="https://pl.wikipedia.org/wiki?curid=2018273" title="Dennis Kuipers">
Dennis Kuipers

Dennis Kuipers (ur. 23 listopada 1985 w Almelo) – holenderski kierowca rajdowy. Ma za sobą starty w Mistrzostwach Świata.
W 2008 roku Kuipers zadebiutował w Rajdowych Mistrzostwach Świata. Pilotowany przez Keesa Hagmana i jadący Fordem Focusem WRC zajął wówczas 18. miejsce w Rajdzie Niemiec. W 2009 roku zaliczył 2 starty w Mistrzostwach Świata. W 2010 roku rozpoczął starty w serii SWRC samochodem Ford Fiesta S2000. W Rajdzie Turcji zajął 9. miejsce w klasyfikacji generalnej i zdobył pierwsze 2 punkty w karierze w Mistrzostwach Świata.
Swój debiut rajdowy Kuipers zaliczył w 2007 roku w wieku 22 lat. Startował w holenderskich rallysprintach BMW M3. Swojej karierze brał udział także w mistrzostwach Niemiec, wygrywając m.in. Rajd Lausitz.

</doc>
<doc id="2018274" url="https://pl.wikipedia.org/wiki?curid=2018274" title="Lodranit">
Lodranit



</doc>
<doc id="2018275" url="https://pl.wikipedia.org/wiki?curid=2018275" title="Łodranity">
Łodranity



</doc>
<doc id="2018276" url="https://pl.wikipedia.org/wiki?curid=2018276" title="Łodranit">
Łodranit



</doc>
<doc id="2018278" url="https://pl.wikipedia.org/wiki?curid=2018278" title="Tommaso Landolfi">
Tommaso Landolfi

Tommaso Landolfi (ur. 9 sierpnia 1908, zm. 1979) – włoski pisarz oraz tłumacz literatury niemieckiej, rosyjskiej i francuskiej na język włoski.
Tworzył poezje bliskie hermetyzmowi (kierunkowi przedkładającemu wartości formalne i dźwiękowe słowa nad znaczniowe). Jako prozaik tworzył utwory w których dominują elementy fantastyczno-groteskowe. Był autorem m.in. powieści "Cancroregina" (1950) oraz opowiadania "Racconti" (1963). Oprócz tego pisał też dramaty (m.in. "Faust 67") oraz szkice krytyczno-literackie.

</doc>
<doc id="2018280" url="https://pl.wikipedia.org/wiki?curid=2018280" title="Wan Erywań">
Wan Erywań

Wan Erywań (orm. „Վան“ Ֆուտբոլային Ակումբ Երևան, ""Wan" Futbolajin Akumby Jerewan") - ormiański klub piłkarski z siedzibą w stolicy kraju Erywań.
Historia.
Klub Piłkarski "Wan Erywań" został założony w 1990 roku. W latach 1990-1991 występował w rozgrywkach amatorskich.
Po uzyskaniu przez Armenię niepodległości w 1992 debiutował w najwyższej lidze Armenii, w której zajął 5. miejsce. W kolejnych sezonach również zajmował miejsca w środku tabeli. Jednak po zakończeniu sezonu 1996/97, w którym zajął 6. miejsce, nie przystąpił do kolejnych rozgrywek i został rozwiązany.

</doc>
<doc id="2018283" url="https://pl.wikipedia.org/wiki?curid=2018283" title="Pierścień i róża">
Pierścień i róża

Pierścień i róża (ang. "The Rose and the Ring") – powieść fantastyczna dla dzieci autorstwa Williama Makepeace'a Thackeraya z 1855 roku. Zawiera parodystyczne nawiązania do "Bajek babci Gąski" Charles’a Perraulta. Dominującą cechą baśni Thackeraya jest komizm.
Treść.
Akcja powieści toczy się w dwóch fikcyjnych państwach: Paflagonii i Krymtatarii. W obu tych krajach rządzą uzurpatorzy. W pierwszym Walorozo, który zagarnął tron prawowitemu następcy Lulejce, a w drugim Padella, który pokonał króla Kalafiorego i rządzi przekonany o śmierci jego córki – właściwej sukcesorki. Książę Lulejka żyje beztrosko, nie przejmując się brakiem korony. Jest zaręczony z piękną królewną Angeliką, córką Walorozy, o której rękę stara się także przystojny syn Padelli, książę Bulbo. Nie zdają sobie sprawy, że Angelika zawdzięcza swoją urodę magicznemu pierścieniowi, podobnie jak Bulbo magicznej róży.
Ekranizacje.
Na podstawie książki powstał w Polsce 5-odcinkowy serial i będący jego skróconą wersją film w reżyserii Jerzego Gruzy z Katarzyną Figurą i Zbigniewem Zamachowskim. Ponadto powstały adaptacje niemiecka, rosyjska, 3 angielskie oraz opera w dwóch aktach.

</doc>
<doc id="2018284" url="https://pl.wikipedia.org/wiki?curid=2018284" title="Jerzy Rużyłło">
Jerzy Rużyłło

Jerzy Rużyłło (ur. 27 czerwca 1947) – prof. dr hab. inż. elektronik, absolwent i były pracownik naukowo-dydaktyczny Wydziału Elektroniki i Technik Informacyjnych Politechniki Warszawskiej, od 1984 roku pracuje w Pennsylvania State University w Stanach Zjednoczonych, obecnie jako Distinguished Professor of Electrical Engineering oraz Professor of Materials Science and Engineering, ekspert w dziedzinie mikro i nanotechnologii materiałów i przyrządów półprzewodnikowych, prowadzi Semiconductor SurfaceProcessing and Characterization Laboratory w Pennsylvania State University; twórca i autor portalu półprzewodnikowego semi1source.com, członek honorowy (ang. "Fellow") IEEE oraz Electrochemical Society, gdzie pełni szereg kierowniczych funkcji.
Pochodzi z rodziny wybitnych lekarzy-naukowców: ojciec, prof. Edward Rużyłło (1909-2009), gastrolog; brat prof. Witold Rużyłło (1939), kardiolog.

</doc>
<doc id="2018286" url="https://pl.wikipedia.org/wiki?curid=2018286" title="Wilhelm Lorenz">
Wilhelm Lorenz



</doc>
<doc id="2018288" url="https://pl.wikipedia.org/wiki?curid=2018288" title="Frederick Valentich">
Frederick Valentich



</doc>
<doc id="2018294" url="https://pl.wikipedia.org/wiki?curid=2018294" title="Kimagure Orange Road">
Kimagure Orange Road

 – shōnen-manga autorstwa Izumi Matsumoto, publikowana w latach 1984–1987 w magazynie „Shūkan Shōnen Jump”. Fabuła serii opowiada o perypetiach trójki nastolatków połączonych w trójkącie miłosnym.
Manga została zaadaptowana przez studio Pierrot na 48-odcinkowy serial anime, który emitowany był na antenie Nippon Television w latach 1987–1988. Na podstawie serii powstały również dwa filmy pełnometrażowe (które swoją premierę miały w 1988 i 1996) oraz 8 odcinków OVA.
Zarówno manga, jak i anime, spotkały się z bardzo dobrym przyjęciem ze strony odbiorców i krytyków. Manga sprzedała się w 20 milionach egzemplarzy, a serial anime okazał się jednym z większych sukcesów lat 80. Seria uważana jest za pierwowzór komedii romantycznych z rodzaju "shōnen", zaś jedna z jej głównych bohaterek – za jedną z pierwszych postaci tsundere w historii mangi i anime. "Kimagure Orange Road" jest również uznawane za serię, która przyczyniła się do spopularyzowania japońskiego komiksu i animacji w Europie, wraz z serią "Dragon Ball".
Fabuła.
Głównym bohaterem jest Kyōsuke Kasuga, nastoletni psychotronik posiadający m.in. zdolność telekinezy, teleportacji i (sporadycznie) prekognicji. Jego niezwykłe umiejętności doprowadzają często do komicznych sytuacji. Obiektem uczucia Kasugi jest jego samotnie mieszkająca koleżanka, Madoka Ayukawa – dziewczyna o tajemniczej przeszłości i dość nieciekawej opinii. Sam Kyōsuke zaś jest obiektem bardzo żarliwych uczuć ze strony Hikaru Hiyamy, młodszej o dwa lata koleżanki ze szkoły i najlepszej przyjaciółki Madoki.
Kasuga wraz z rodziną po raz siódmy zmuszony jest przeprowadzić się w nowe miejsce. W nowym mieście Kasuga poznaje Madokę, lecz przez splot okoliczności związuje się z jej przyjaciółką – Hikaru. Prowadzi to do dużej ilości kłopotów, głównie uczuciowych, zwłaszcza że Madoka nie jest obojętna i wraz z biegiem akcji zaczyna odwzajemniać uczucia Kasugi, lecz jednocześnie nie chce niszczyć związku swojej przyjaciółki.
Fikcyjne miasto, w którym toczy się akcja serii, położone jest na południe od Tokio i jest w znacznej części wzorowane na dzielnicach Umegaoka, Gotokuji i Shimokitazawa w okręgu Setagaya. Innym charakterystycznym miejscem, jakie pojawia się w serii, jest park, w którym Kyōsuke i Madoka po raz pierwszy spędzają ze sobą czas poza szkołą. Park ten wzorowany jest na parku Kojo, który znajduje się w Takaoka, rodzinnym mieście Izumi Matsumoto; ponadto znajdujące się w tym parku schody najprawdopodobniej stały się wzorem dla innego ważnego miejsca w serii – schodów, na których Kyōsuke i Madoka po raz pierwszy się spotykają.
Manga.
"Kimagure Orange Road" publikowane było w magazynie „Shūkan Shōnen Jump” od 26 marca 1984 do 28 września 1987. Łącznie ukazało się 156 rozdziałów, które zostały następnie zebrane w 18 tomików i wydane nakładem wydawnictwa Shūeisha w okresie od października 1984 do lipca 1988. Manga była dwukrotnie wznawiana w 10-tomowych seriach: w latach 1991–1992 i w 1998.
Anime.
Seria telewizyjna.
Przed powstaniem serii telewizyjnej wyprodukowany został odcinek pilotażowy pt. . Miał on premierę 23 listopada 1985 podczas wydarzenia Jump Tour ’85 zorganizowanego przez „Shūkan Shōnen Jump”. Od finalnej adaptacji telewizyjnej różni się on obsadą głosową oraz składem zespołu produkcyjnego.
Serial anime wyprodukowany został przez studio Pierrot. Reżyserem został Osamu Kobayashi, za adaptację scenariuszy odpowiadał Kenji Terada, projekty postaci stworzyła Akemi Takada, a oprawę muzyczną – Shirō Sagisu. Łącznie powstało 48 odcinków, które emitowane były w poniedziałki o godz. 19:30 (JST), w okresie od 6 kwietnia 1987 do 7 marca 1988 na antenie Nippon Television.
Filmy pełnometrażowe.
Powstały dwa pełnometrażowe filmy kinowe:
Original video animation.
Wyprodukowano również 8 odcinków OVA, których fabuła ma miejsce „w trakcie” serialu anime i opiera się na rozdziałach mangi, które zostały pominięte podczas tworzenia adaptacji telewizyjnej. Odcinki zostały wydane w okresie od 1 marca 1989 do 1 kwietnia 1991.
Powiązane.
Na podstawie mangi i anime powstały także m.in. słuchowiska radiowe, powieści, dōjinshi, opowiadania fan fiction (jedną z takich serii była "Kimagure Orange College", rozgrywająca się między pierwszym a drugim filmem kinowym i przedstawiająca losy bohaterów po zakończeniu szkoły; jej głównym autorem był Steven Tsai).
Gra video.
Powstała także gra komputerowa "Kimagure Orange Road: Natsu no Mirage", wyprodukowana i wydana w 1988 przez Microcabin Corp. (obecnie filia AQ Interactive). Była to gra przygotowa typu visual novel na komputery NEC z serii PC-88 i PC-98 oraz maszyny MSX. Tytuł gry zapożyczono z tytułu piosenki końcowej „Natsu no Mirage”, emitowanej w 19 pierwszych odcinkach serii. Gra ukazała się tylko w japońskiej wersji językowej.
Rozbieżności czasu akcji między mangą a jej adaptacjami.
Manga, anime i filmy zawierają pewne nieścisłości związane z czasem akcji, wiekiem bohaterów i ciągiem fabularnym.
Akcja mangi toczy się w latach 1984–1988. Z jej perspektywy Kyōsuke i Madoka urodzili się w 1969, a Hikaru w 1971; ponadto tu zaczynają jako uczniowie gimnazjum, a kończą jako licealiści. Ten sam przedział czasowy obecny jest w pierwszym filmie ("Ano hi ni kaeritai"), co potwierdzają słowa wypowiedziane przez Kyōsukego w jednej ze scen, że on i Madoka urodzili się w 1969.
Czas akcji serialu telewizyjnego ma miejsce w latach jego emisji i obejmuje lata 1987–1988 – wydarzenia rozgrywające się w mandze na przestrzeni czterech lat ujęto w jeden rok, a bohaterowie przez cały czas trwania serialu są uczniami gimnazjum. Oznaczałoby to, że uczęszczający do III klasy Kyōsuke i Madoka urodzili się w 1972, a Hikaru – która jest w I klasie – w 1974. W tej samej czasoprzestrzeni toczy się akcja drugiego filmu ("Soshite, ano natsu no hajimari") – mowa jest, że w 1991 Kyōsuke i Madoka mają 19 lat, a Hikaru 17.
Nieścisłość ma miejsce też w przypadku mangi i pierwszego filmu – w mandze Kyōsuke dostał się na studia sam, przed powrotem Madoki z Ameryki, a w filmie poszli na nie razem.
Odbiór.
"Kimagure Orange Road" odniosło duży sukces zarówno na rynku krajowym, jak i ogólnoświatowym. W Japonii manga sprzedała się w 20 milionach egzemplarzy oraz doczekała się miana „Biblii dla japońskich nastolatków”. Seria anime emitowana była również m.in. w Australii, Francji, Hiszpanii, Singapurze, Turcji i we Włoszech oraz została zdubbingowana na język francuski, hiszpański i włoski.
Che Gilson, w recenzji pierwszego angielskiego wydania mangi dla czasopisma "Otaku USA", określił "Kimagure Orange Road" mianem „przyjemnej i klasycznej”. Pochwalił mangę za jej prostotę, oprawę graficzną oraz bohaterów. W opinii Jasona Thompsona seria porusza tematy bardzo bliskie rzeczywistości, gdyż „opowiada o pierwszej miłości i niezdecydowaniu, o zatartych granicach między miłością a przyjaźnią”. Uznał mangę za jedną z nielicznych z rodzaju "shōnen", której fabuła koncentruje się wyłącznie wokół trzech, głównych bohaterów i nigdy nie przeradza się w harem. Stwierdził też, że oprawa graficzna mangi nie jest początkowo najlepsza, lecz poprawia się wraz z biegiem serii.
Chris Shepard w recenzji dla Anime News Network nadał "Kimagure Orange Road" miano „prawdziwego skarbu anime”. Pozytywnie ocenił bohaterów serii, nazywając ich „autentycznie prawdziwymi (...), z którymi prawie każdy widz (...) może się utożsamić”. Pochwalił anime za humor i ścieżkę dźwiękową, lecz zwrócił też uwagę na niższy budżet, jaki przeznaczono na animację. Carlo Santos w recenzji "Ano hi ni kaeritai" nazwał film „klejnotem koronnym całej serii i osiągnięciem artystycznym samym w sobie”.
Erin Finnegan w swoim artykule na temat anime dla "Otaku USA" stwierdziła, iż moce parapsychologiczne nie odgrywają w serii szczególnie ważnej roli, gdyż są jedynie „źródłem gagów” i „pretekstem dla śmiesznych, dziwacznych sytuacji”, a w filmie "Ano hi ni kaeritai" nie pojawiają się zupełnie. Zwróciła też uwagę na fakt, że serial telewizyjny nie opowiada historii bohaterów do końca, gdyż domknięcie wydarzeń w nim ukazanych ma miejsce dopiero w "Ano hi ni kaeritai", uznanym przez recenzentkę za „wzruszający i bardzo prawdziwy”.
Zarówno recenzenci, jak i redakcja polskojęzycznego serwisu tanuki.pl przyznali "Kimagure Orange Road" ocenę 8/10, tak samo oceniony został pierwszy pełnometrażowy film, "Ano Hi ni Kaeritai". Drugi film – "Soshite, ano natsu no hajimari" – spotkał się z nieco gorszym odbiorem, uzyskując zarówno od recenzentów, jak i redakcji, ocenę 6/10. Z kolei odcinki OVA przyjęte zostały przychylnie i uzyskały ocenę 7/10 od recenzentów oraz 8/10 od redakcji.
Znaczenie.
"Kimagure Orange Road" uznawane jest za serię, która wywarła duży wpływ na japońską animację i komiks, a także przyczyniła się do ich spopularyzowania w Europie, za co stawiana jest na równi z serią "Dragon Ball".
Michitoshi Isono z Gallery of Fantastic Art, tokijskiej galerii sztuki poświęconej japońskiej popkulturze, stwierdził:
Według Jasona Thompsona "Kimagure Orange Road" „jest źródłem, z którego wyrosły wszystkie współczesne komedie romantyczne z rodzaju "shōnen"”. Zauważa, że choć nie była to najwcześniejsza tego typu seria, to właśnie ona jako pierwsza zdobyła tak dużą popularność i w znaczny sposób wpłynęła na cały gatunek.
Madoka Ayukawa uznawana jest za jedną z najwcześniejszych (przez niektóre źródła nawet za najwcześniejszą) i zarazem jedną z najlepszych postaci typu tsundere w historii mangi i anime.

</doc>
<doc id="2018301" url="https://pl.wikipedia.org/wiki?curid=2018301" title="BKMA Erywań">
BKMA Erywań

BKMA Erywań (), właśc. Futbolajin Akumb „Banakajin Kentronakan Marzakan Akumb” Erywań () – ormiański klub piłkarski z siedzibą w stolicy kraju Erywań. Założony w 1948 i działający w latach 1948–1997 i ponownie od 2019.
Historia.
Chronologia nazw: 
Klub DO (Dom Oficerów) został założony w mieście Erywań w 1948 roku i reprezentował miejscowy okręg wojskowy. W 1949 startował w rozgrywkach Pucharu ZSRR. Do 1991 występował w rozgrywkach amatorskich. Często zmieniał nazwy: ODO Erywań, SKWO Erywań i SKA Erywań.
W sezonie 1994 jako BKMA Erywań (ros. CSKA (Centralny Sportowy Klub Armii) Erywań) debiutował w Aradżin chumb, w której zajął 3. miejsce. W kolejnym 1995 zakończył rozgrywki na pierwszym miejscu, które jednak nie premiowało awansem do klasy wyższej. Dopiero w sezonie 1995/96 zajął 2. miejsce i barażach play-off z Aragac Giumri zdobył awans do najwyższej ligi Armenii. W sezonie 1996/97 po 12 kolejkach w Bardsragujn chumb ogłosił upadłość i został rozwiązany.
W 2019 roku zespół został reaktywowany dzięki wysiłkom armeńskiego ministra obrony Dawita Tonojana.

</doc>
<doc id="2018302" url="https://pl.wikipedia.org/wiki?curid=2018302" title="Adelajda z Burgundii">
Adelajda z Burgundii

Adelajda z Burgundii (wł.: "Adelaide di Borgogna") – opera seria Gioacchina Rossiniego, do której libretto napisał Giovanni Frederico Schmidt, jej premiera miała miejsce w Rzymie 27 grudnia 1817 roku.
Historia.
5 grudnia 1817 roku Rossini udał się do Rzymu. Miał więc najwyżej dwadzieścia kilka dni na napisanie i przygotowanie całowieczorowej opery. Ucierpiała na tym jakość dzieła, pisanego pospiesznie, i jak informuje biograf Rossiniego, A. Zanolini, przy pomocy przyjaciela kompozytora, Michele Carafy. Premiera "Adelajdy" 27 grudnia 1817 roku w Teatro Argentina przeszła bez echa. Sztuka niedługo utrzymała się na afiszu, nieliczne wystawienia poza Rzymem również nie przyniosły sukcesu. Nawet najzagorzalsi wielbiciele kompozytora nie mogli dla niej znaleźć słów uznania. Radiciotti, biograf Rossiniego uważa, że jest to jego najgorsza opera seria. Wznowienia "Adelajdy" należą do rzadkości. W 1984 roku pojawiła się na festiwalu Valle d'Itria i stamtąd pochodzi dostępne jej nagranie. W roku 2011 operę pokazano na Rossini Opera Festivalu w Pesaro.
Treść.
Akt I.
Akcja utworu rozgrywa się w X wieku. Po przedwczesnym zgonie króla Italii Lotara, jego brat, Berengariusz, opanowuje tron i by się na nim umocnić planuje ożenić swego syna Adalberta z wdową po zmarłym Adelajdą. Zagrożona przez Berengariusza Adelajda wzywa na pomoc Ottona, króla Niemiec. Otto przybywa do Canossy, pomiędzy Ottonem a Adelajdą wybucha nagła miłość. Oboje wpadają jednak w pułapkę Berengariusza. Adelajda dostaje się do niewoli, a Otto ratuje się ucieczką.
Akt II.
Adelajda odrzuca umizgi Adalberta. Nadchodzi wieść, że Otto w decydującej bitwie pokonał Berengariusza i jest gotów wymienić schwytanego króla Italii wymienić na Adelajdę. Adalbert odrzuca jednak tą propozycję, głuchy nawet na prośby swej matki Eurice. Udaje się na negocjacje do obozu Ottona, gdy pojawia się tam uwolniona przez Eurice Adelajda. Król niemiecki uwalnia więc Berengariusza, który natychmiast zwraca się przeciw niemu i przegrywa kolejną bitwę. Tryumfuje miłość.
O operze.
Uwertura do "Adelajdy" pochodzi z "Weksla małżeńskiego". Nie mając czasu na wykończenie utworu Rossini powrócił do "recitativo secco" zarzuconego od czasu "Elżbiety, królowej Anglii". Najciekawsza rola należy do Ottona, który śpiewa dwie wirtuozowskie arie, w tym finałowe rondo oraz piękny duet z Adelajdą w I akcie. W II akcie na wyróżnienie zasługują: kwartet "Oh ciel, che vedo", śpiewany na widok Adelajdy przybywającej do obozu Ottona i partia chóru.

</doc>
<doc id="2018310" url="https://pl.wikipedia.org/wiki?curid=2018310" title="Krasna Góra">
Krasna Góra



</doc>
<doc id="2018312" url="https://pl.wikipedia.org/wiki?curid=2018312" title="Powstanie na Węgrzech">
Powstanie na Węgrzech



</doc>
<doc id="2018314" url="https://pl.wikipedia.org/wiki?curid=2018314" title="REST">
REST



</doc>
<doc id="2018317" url="https://pl.wikipedia.org/wiki?curid=2018317" title="32 Baza Lotnictwa Taktycznego">
32 Baza Lotnictwa Taktycznego

32 Baza Lotnictwa Taktycznego (32 BLT) – jednostka lotnicza szczebla taktycznego Sił Powietrznych.
Baza powstała 1 stycznia 2010 roku na bazie 32 Bazy Lotniczej i 10 eskadry lotnictwa taktycznego. Baza lotnicza zlokalizowana w Łasku, włączona w struktury NATO. Została zmodernizowana, tak by móc obsługiwać samoloty F-16 Fighting Falcon.
Historia.
Jednostka wywodzi swe tradycje z historii 10 pułku lotnictwa Myśliwskiego, 2 pułku lotnictwa myśliwskiego i 31 Pułku Szkolno-Bojowego. Na podstawie Decyzji Ministra Obrony Narodowej z 3 października 2000 r. dotyczącej zmian organizacyjnych w Wojskach Lotniczych i Obrony Powietrznej 1 stycznia 2001 r. została sformowana 10 eskadra lotnictwa taktycznego. Gotowość do działań eskadra osiągnęła 31 marca 2001 r. Do 2003 r. wyposażona była w samoloty MiG-21, później w szkolno-bojowe TS-11 Iskra, a od jesieni 2008 w nowoczesne wielozadaniowe F-16.
32 Baza Lotnicza powstała 1 stycznia 2001 roku. Głównym zadaniem bazy było zabezpieczenie szkolenia samodzielnych eskadr lotniczych, a w szczególności 10 eskadry lotnictwa taktycznego na stałe stacjonującej w Łasku, a także zabezpieczenia działań wojsk sojuszniczych.
Z dniem 1 stycznia 2010 roku rozkazem MON, w wyniku przeformowania 32 Bazy Lotniczej i 10 eskadry lotnictwa taktycznego powstała 32 Baza Lotnictwa Taktycznego. Pełni ona ważną funkcję w systemie obronnym Rzeczypospolitej Polskiej. Jest jednostką o nowych strukturach, spełniających wymagania NATO.

</doc>
<doc id="2018319" url="https://pl.wikipedia.org/wiki?curid=2018319" title="Wiesław Kądziela">
Wiesław Kądziela

Wiesław Eugeniusz Kądziela (ur. 6 grudnia 1943 w Warszawie) – polski duchowny rzymskokatolicki.
Życiorys.
Syn Stanisława i Zofii z domu Kucharczyk. W 1967 roku otrzymał magistra sztuki w zakresie muzykologii na Wydziale Instrumentalnym Państwowej Wyższej Szkoły Muzycznej (klasa skrzypiec). W 1966 wstąpił do seminarium w Warszawie. Studiował na jednym roku z ks. Jerzym Popiełuszką, ks. Ryszardem Rumiankiem (późniejszym rektorem Uniwersytetu Kardynała Stefana Wyszyńskiego, tragicznie zmarłym w 2010 roku w katastrofie pod Smoleńskiem). Święcenia kapłańskie przyjął w 1972 roku z rąk Stefana kardynała Wyszyńskiego w archikatedrze warszawskiej. Po święceniach, przez dwa lata, pełnił funkcje wikariusza w parafii św. Anny w Wilanowie. Od 1974 do 1997 był prefektem alumnów w Wyższym Metropolitalnym Seminarium Duchownym w Warszawie. Od tego roku do chwili obecnej jest wykładowcą muzyki kościelnej i opiekunem chóru kleryckiego w warszawskim seminarium. W latach 1987–1997 był rektorem kościoła seminaryjnego kościoła Wniebowzięcia Najświętszej Maryi Panny i św. Józefa Oblubieńca Bogurodzicy przy Krakowskim Przedmieściu w Warszawie. Obecnie – wikariusz rektorski i duszpasterz tego kościoła. W latach 1992–1997 był członkiem Rady Kapłańskiej i Kolegium Konsultorów archidiecezji warszawskiej. Od 1993 roku członek Komisji ds. Muzyki Kościelnej a od 1995 członek Rady Duszpasterskiej. Autor wielu pieśni religijnych (wraz z biskupem Józefem Zawitkowskim) i członek redakcji Mszy świętej radiowej nadawanej co tydzień z kościoła Świętego Krzyża w Warszawie przez Pierwszy Program Polskiego Radia. Od lat 90. XX w. roku prowadzi kurs lektorski przygotowujący młodych mężczyzn do służby liturgicznej w archidiecezji warszawskiej, których jest też duszpasterzem (wcześniej kurs prowadził ks. Bogusław Bijak, a ks. Wiesław Kądziela był wykładowcą śpiewu i fonetyki).

</doc>
<doc id="2018324" url="https://pl.wikipedia.org/wiki?curid=2018324" title="Kadłub (lotnictwo)">
Kadłub (lotnictwo)

Kadłub samolotu – podstawowy zespół łączący wszystkie części statku powietrznego.
Do kadłuba jest przymocowany centropłat (do niego z kolei skrzydła (płat nośny), czasem silnik), usterzenie ogonowe lub przednie. Kadłub samolotu pasażerskiego jest cienkościenną rurą o przekroju kołowym lub owalnym.
W kadłubie mieszczą się: kokpit (kabina załogi), oraz: w samolotach pasażerskich kabina pasażerska zajmująca większą część wnętrza kadłuba, a w samolotach transportowych ładownia. Pod nimi znajduje się przestrzeń wykorzystywana do umieszczania urządzeń instalacji pokładowych i przedziałów bagażowych: np. luki bagażowe w samolotach pasażerskich, a komory bombowe w samolotach wojskowych (bombowcach), zbiorniki paliwa, pomocnicze zespoły napędowe, komory podwozia oraz większość wyposażenia i instalacji.
Konstrukcja kadłuba zależy od przeznaczenia samolotu.
Klasyfikacja.
Kadłuby samolotów dzielą się pod względem konstrukcji w zależności od:
ponadto samoloty pasażerskie w zależności od:
Dwukadłubowe i bezkadłubowe samoloty wojskowe.
Ponadto, choć większość samolotów ma konstrukcję składającą się z jednego kadłuba, użytkowane były również:
Konstrukcja kadłuba.
Kadłub samolotu może być skonstruowany jako:
Większość współczesnych konstrukcji lotniczych ma konstrukcję półskorupową.
Materiały konstrukcyjne.
W konstrukcji samolotów stosowane są materiały o specyficznych właściwościach:

</doc>
<doc id="2018329" url="https://pl.wikipedia.org/wiki?curid=2018329" title="Anatolij Bychowski">
Anatolij Bychowski

Anatolij Bychowski (ur. 19 listopada 1988 w Kujbyszewie) – izraelski szachista pochodzenia rosyjskiego, arcymistrz od 2010 roku.
Kariera szachowa.
W latach 2000–2004 kilkukrotnie reprezentował Izrael na mistrzostwach świata i Europy juniorów w różnych kategoriach wiekowych. Poza tym, w 2003 r. był uczestnikiem szachowej olimpiady juniorów do 16 lat, rozegranej w Denizli.
Normy na tytuł arcymistrza wypełnił w latach 2008 (podczas drużynowych mistrzostw Izraela) oraz 2009, na turniejach w Benidormie i Tel Awiwie (turniej "Yoel Geva Bikurei Etim", II m. za Siergiejem Erenburgiem). Do innych jego sukcesów należą m.in.:
Najwyższy ranking w dotychczasowej karierze osiągnął 1 listopada 2011 r., z wynikiem 2536 punktów zajmował wówczas 16. miejsce wśród izraelskich szachistów.

</doc>
<doc id="2018330" url="https://pl.wikipedia.org/wiki?curid=2018330" title="Patti Austin">
Patti Austin

Patti Austin, właśc. Patricia Austin (ur. 10 sierpnia 1950 w Nowym Jorku) – amerykańska wokalistka rhythm'n'bluesowa.
Już jako dziecko występowała w telewizji i w teatrze. W wieku 16 lat odbyła trasę koncertową z Harrym Belafontem. Nagrywać zaczęła w 1965. 
Śpiewała m.in. z Paulem Simonem, Billym Joelem, Joe Cockerem, Robertą Flack i Michaelem Jacksonem
Najpopularniejsze nagrania: „The Family Tree”, „The Dude”, „Every Home Should Have One”, „Mood Indigo”, „How Long”, „Baby, Come to Me”, „Gimme, Gimme, Gimme”.

</doc>
<doc id="2018335" url="https://pl.wikipedia.org/wiki?curid=2018335" title="Ella Pitam">
Ella Pitam

Ella Pitam (ur. 10 lutego 1977) – izraelska szachistka, arcymistrzyni od 1997 roku.
Kariera szachowa.
W latach 1992–1997 wielokrotnie reprezentowała Izrael na mistrzostwach świata i Europy juniorek w różnych kategoriach wiekowych, największy sukces odnosząc w 1994 r. w Chanii, gdzie zdobyła brązowy medal mistrzostw Europy juniorek do 18 lat. Pomiędzy 1996 a 2010 r. czterokrotnie uczestniczyła w szachowych olimpiadach, w 1996 r. w Erywaniu zdobywając srebrny medal za indywidualny wynik na IV szachownicy. Była również trzykrotną reprezentantką kraju na drużynowych mistrzostwach Europy, w latach 1997, 1999 i 2009.
W 1998 r. zwyciężyła (wspólnie z Maszą Klinową) w rozegranym w Dreźnie turnieju strefowym i awansowała do pucharowego turnieju o mistrzostwo świata w 2000 r. w Nowym Delhi. W turnieju tym przegrała w I rundzie z Jekatieriną Kowalewskę i odpadła z dalszej rywalizacji. Również w 2000 r. zdobyła tytuł indywidualnej mistrzyni Izraela. W 2001 r. podzieliła III m. (za Ildikó Mádl i Nikolettą Lakos, wspólnie z Henriettą Łagwiławą i Angelą Borsuk) w kołowym turnieju w Tel Awiwie.
Najwyższy ranking w karierze osiągnęła 1 lipca 1997 r., z wynikiem 2375 punktów dzieliła wówczas 34-39. miejsce na światowej liście FIDE, jednocześnie zajmując 1. miejsce wśród izraelskich szachistek.

</doc>
<doc id="2018336" url="https://pl.wikipedia.org/wiki?curid=2018336" title="Ela Pitam">
Ela Pitam



</doc>
<doc id="2018341" url="https://pl.wikipedia.org/wiki?curid=2018341" title="Maserati 3500">
Maserati 3500



</doc>
<doc id="2018345" url="https://pl.wikipedia.org/wiki?curid=2018345" title="Laurentydy">
Laurentydy



</doc>
<doc id="2018348" url="https://pl.wikipedia.org/wiki?curid=2018348" title="Etta Jones">
Etta Jones

Etta Jones (ur. 25 listopada 1928 w Aiken w stanie Południowa Karolina, zm. 16 października 2001 w Mount Vernon) – amerykańska wokalistka jazzowa.
Współpracowała m.in. z Earlem Hinesem, Artem Blakeyem i Houstonem Personem.
Najpopularniejsze nagrania: "Solitude", "Unchained Melody", "I Sold My Heart to the Junkman", "All the Way".

</doc>
<doc id="2018349" url="https://pl.wikipedia.org/wiki?curid=2018349" title="Jodek">
Jodek



</doc>
<doc id="2018356" url="https://pl.wikipedia.org/wiki?curid=2018356" title="Porto di Mare">
Porto di Mare

Porto di Mare – stacja metra w Mediolanie, na linii M3. Znajduje się na via Giovanni Battista Cassinis, w Mediolanie i zlokalizowana jest pomiędzy stacjami Corvetto i Rogoredo. Została otwarta w 1991

</doc>
<doc id="2018357" url="https://pl.wikipedia.org/wiki?curid=2018357" title="László Nagy (polityk)">
László Nagy (polityk)

László Nagy (ur. 10 sierpnia 1948 w Bodinie) – słowacki psycholog i polityk narodowości węgierskiej, dysydent, przewodniczący Węgierskiej Niezależnej Inicjatywy (1990–1998), wiceprzewodniczący Partii Węgierskiej Koalicji (1998–2002), wicemarszałek Słowackiej Rady Narodowej (1990–1992).
Życiorys.
Ukończył studia z dziedziny psychologii na Uniwersytecie Komeńskiego w Bratysławie. Był prezesem młodzieżowego klubu akademickiego im. Attili Józsefa w Bratysławie (1967–1970). W okresie komunizmu pracował jako socjolog. Był wśród założycieli rady ochrony praw mniejszości węgierskiej w Czechosłowacji.
Był członkiem założycielem Niezależnej Inicjatywy Węgierskiej oraz sygnatariuszem jej manifestu programowego z 18 listopada 1989, następnie objął w 1990 funkcję przewodniczącego ugrupowania, którą sprawował do 1998. W latach 1990–1992 był wiceprzewodniczącym Słowackiej Rady Narodowej z ramienia ruchu Społeczeństwo Przeciwko Przemocy. Reelekcję do Rady Narodowej uzyskiwał w latach 1992, 1994, 1998, 2002 i 2006. Od maja do lipca 2004 był posłem do Parlamentu Europejskiego V kadencji.
Od 1996 sprawował funkcję wiceprzewodniczącego Międzynarodówki Liberalnej. Po wejściu Węgierskiej Niezależnej Inicjatywy w skład Partii Węgierskiej Koalicji w 1998 został jej wiceprzewodniczącym (do 2002). W 2009 przystąpił do nowego ugrupowania politycznego pod nazwą Most-Híd, z ramienia którego z powodzeniem kolejny raz ubiegał się o reelekcję w wyborach w 2010. W 2012 nie został ponownie wybrany.

</doc>
<doc id="2018358" url="https://pl.wikipedia.org/wiki?curid=2018358" title="Rogoredo">
Rogoredo

Rogoredo – stacja metra w Mediolanie, na linii M3. Znajduje się na via Rogoredo, w pobliżu stacji Milano Rogoredo, w Mediolanie i zlokalizowana jest pomiędzy stacjami Porto di Mare i San Donato. Została otwarta w 1991

</doc>
<doc id="2018359" url="https://pl.wikipedia.org/wiki?curid=2018359" title="Granat MK3">
Granat MK3



</doc>
<doc id="2018360" url="https://pl.wikipedia.org/wiki?curid=2018360" title="Granat MK2">
Granat MK2



</doc>
<doc id="2018366" url="https://pl.wikipedia.org/wiki?curid=2018366" title="San Donato">
San Donato

San Donato – stacja końcowa metra w Mediolanie, na linii M3. Znajduje się w San Donato Milaneseie i zlokalizowana jest za stacją Rogoredo. Została otwarta w 1991

</doc>
<doc id="2018370" url="https://pl.wikipedia.org/wiki?curid=2018370" title="Łukasz Kruk">
Łukasz Kruk

Łukasz Kruk (ur. 11 maja 1978 w Wałbrzychu) – polski siatkarz występujący na pozycji rozgrywającego. 11-krotny reprezentant Polski w 1998 roku.
Wicemistrz Polski Seniorów, brązowy medalista Mistrzostw Polski, zdobywca Pucharu Polski oraz mistrz Świata Juniorów, mistrz Europy Juniorów, brązowy medalista Mistrzostw Europy Kadetów, mistrz i wicemistrz Polski Juniorów. Dyrektor klubu Ligi Siatkówki Kobiet E.Leclerc Radomka Radom.
Syn trenera reprezentacji Polski Ryszarda Kruka.

</doc>
<doc id="2018371" url="https://pl.wikipedia.org/wiki?curid=2018371" title="Jésus">
Jésus

Jésus (fr. "Île Jésus") – wyspa rzeczna na południowym zachodzie kanadyjskiej prowincji Quebec.
Leży na Rzece Świętego Wawrzyńca, przy ujściu do niej rzeki Ottawy. Jest drugą co do wielkości (po Île de Montréal) wyspą archipelagu Archipel d’Hochelaga. Cały jej obszar zajmuje trzecie największe miasto prowincji Quebec, Laval (chociaż oprócz Jésus w granicach Laval znajduje się również grupa czterech niewielkich wysp zwanych Îles Laval).
Wyspa Jésus została 15 stycznia 1636 roku przyznana przez Kompanię Nowej Francji Jezuitom. Ci nazwali ją "Île de Jésus" (fr. „Wyspa Jezusowa”). 4 lutego 1637 roku ta sama kompania zażądała od gubernatora kolonii, Charlesa Huaulta de Montmagny, aby sprowadził ekspertów w celu zbadania wyspy i nadał jej nową nazwę, gdyż ówczesną uważała za tymczasową. Ojciec Paul Le Jeune w swoim dziele "Relation des Jésuites de 1637" zanotował, że wyspa nosiła już nazwę "Isle de Montmagny". Mimo że Jezuici stracili wyspę już w 1670 roku na rzecz doradcy królewskiego, François Berthelot, pierwotna nazwa zachowała się i wkrótce wyparła tę nadaną później przez gubernatora. Prawa Berthelota do wyspy potwierdził intendent Jean Talon w 1672 roku. Już trzy lata później, w 1675 roku, Berthelot oddał wyspę seniorowi de Laval, za co dostał (po dołożeniu 25 tys. liwrów) Île d’Orléans. Ostatecznie Jésus przeszła w ręce Seminarium Québecu w 1680 roku i pozostała jego własnością do upadku systemu senioralnego w 1854 roku.

</doc>
<doc id="2018372" url="https://pl.wikipedia.org/wiki?curid=2018372" title="Lecco (stacja kolejowa)">
Lecco (stacja kolejowa)

Lecco – stacja kolejowa w Lecco, w regionie Lombardia, w prowincji Lecco, we Włoszech. Znajduje się na linii Monza-Lecco, Lecco-Sondrio, Como-Lecco i Lecco-Bergamo. Stacja została otwarta w 1863.

</doc>
<doc id="2018373" url="https://pl.wikipedia.org/wiki?curid=2018373" title="Rudolf Bauer (polityk)">
Rudolf Bauer (polityk)

Rudolf Bauer (ur. 28 września 1957 w Ostrawie) – słowacki polityk i samorządowiec, burmistrz Koszyc (1993–1994), marszałek kraju koszyckiego (2001–2006).
Życiorys.
W 1981 ukończył studia na Wydziale Nauk Przyrodniczych Uniwersytecie im. Pavla Jozefa Šafárika w Koszycach. W 1983 uzyskał doktorat z dziedziny nauk przyrodniczych. W latach 1981–1990 pracował jako inżynier w koszyckich spółkach budowlanych.
W 1990 uzyskał mandat radnego rady miejskiej w Koszycach z ramienia Ruchu Chrześcijańsko-Demokratycznego (KDH). W latach 1990–1992 sprawował funkcję wiceburmistrza Koszyc, następnie zaś burmistrza (1993–1994) i ponownie wiceburmistrza (1994–1998). W latach 1998–2001 wykonywał mandat posła do Rady Narodowej. W 2001 został marszałkiem kraju koszyckiego. W 2005 został wybrany na wiceprzewodniczącego KDH ds. polityki regionalnej. W 2006 ponownie wszedł w skład Rady Narodowej, w której zasiadał do 2010.
W 2008 odszedł z KDH, przystępując do nowego ugrupowania pod nazwą Konserwatywni Demokraci Słowacji. Został później radnym kraju koszyckiego i burmistrzem Západu, jednej z dzielnic Koszyc.
Żonaty, ma 3 dzieci.

</doc>
<doc id="2018374" url="https://pl.wikipedia.org/wiki?curid=2018374" title="Lester Young">
Lester Young

Lester Willis Young, pseud. „Prez” lub „Pres” (ur. 27 sierpnia 1909 w Woodville w stanie Missisipi, zm. 15 marca 1959 w Nowym Jorku) – amerykański saksofonista i kompozytor jazzowy.
Wychował się w Nowym Orleanie. W latach 1929-1930 grał z zespołem The Bostonians. Współpracował m.in. z „Kingiem” Oliverem, Countem Basiem, Fletcherem Hendersonem i Billie Holiday.
Wybrane kompozycje: "Tickle Toe", "Blue Lester", "Jumpin' with Symphony Sid", "Lester Leaps In".

</doc>
<doc id="2018376" url="https://pl.wikipedia.org/wiki?curid=2018376" title="Emily Azevedo">
Emily Azevedo

Emily Azevedo (ur. 28 kwietnia 1983 w Farmington w stanie Connecticut) – amerykańska bobsleistka.
Podczas Igrzysk w Vancouver, w parze z Bree Schaaf, zajęła 5. miejsce w konkurencji bobslejowych dwójek.
Podobnie jak wielu innych bobsleistów karierę sportową zaczynała od lekkoatletyki (rekord życiowy w biegu na 100 metrów przez płotki – 14,23 w 2005).
W roku 2015 otrzymała powołanie do narodowej reprezentacji w rugby 7.

</doc>
<doc id="2018378" url="https://pl.wikipedia.org/wiki?curid=2018378" title="Lahaul i Spiti">
Lahaul i Spiti

Lahaul i Spiti – dystrykt w indyjskim stanie Himachal Pradesh przy granicy z Tybetem, składa się z dwóch dolin, niegdyś oddzielnych dysktryktów – Lahaul i Spiti. Obecnie stolicą dystryktu jest Keylong, znajdujące się w Lahaul. Przed połączeniem Lahaul miało stolicę w Kardang, a Spiti w Dhankar. Powierzchnia dystryktu wynosi 13 833 km², populacja 33 224 osób (2001).
Dolina Lahaul jest połączona ze Spiti przełęczą Kunzum La (4 551 m n.p.m.). Dystrykt jest połączony z Manali przez przełęcz Rohtang La.

</doc>
<doc id="2018379" url="https://pl.wikipedia.org/wiki?curid=2018379" title="Fetyszyzm majteczkowy">
Fetyszyzm majteczkowy



</doc>
<doc id="2018381" url="https://pl.wikipedia.org/wiki?curid=2018381" title="Port lotniczy Bandar Abbas">
Port lotniczy Bandar Abbas

Port lotniczy Bandar Abbas (IATA: BND, ICAO: OIKB) – międzynarodowy port lotniczy położony w Bandar-e Abbas, w ostanie Hormozgan, w Iranie.

</doc>
<doc id="2018384" url="https://pl.wikipedia.org/wiki?curid=2018384" title="Assam">
Assam



</doc>
<doc id="2018385" url="https://pl.wikipedia.org/wiki?curid=2018385" title="Łapce">
Łapce

Łapce, bezszparkowce (Sorberacea) − monotypowa gromada zwierząt morskich z podtypu osłonic (Tunicata), czasami zaliczanych w randze rzędu do gromady żachw (Ascidiacea).
Charakterystyka.
Łapce są zwierzętami przydennymi, pokrojem ciała przypominają strzykwy (ogórki morskie), jednak żywią się głównie skorupiakami. Wyróżniają się ponadto mocno zredukowanym gardłem oraz unikalną histologią komórek układu pokarmowego. Otwór skrzelowy jest dużych rozmiarów, otoczony przez sześć płatków, natomiast otwór odbytowy jest mniejszy. Osiągają rozmiary od 0,3 do 6 cm.

</doc>
<doc id="2018386" url="https://pl.wikipedia.org/wiki?curid=2018386" title="Rezerwat przyrody Wąwelno">
Rezerwat przyrody Wąwelno

Rezerwat przyrody Wąwelno – rezerwat leśny o powierzchni 4,72 ha, położony w województwie kujawsko-pomorskim, powiecie sępoleńskim, gminie Sośno.
Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Krajeńskie.
Znajduje się w kompleksie leśnym należącym do nadleśnictwa Runowo, położonym na południe od wsi Sośno, na wschód od drogi Sośno-Wąwelno.
Rezerwat leży na płaskiej równinie morenowej pociętej płytkimi obniżeniami terenowymi. Zajmuje na niej niewielkie wzniesienie otoczone częściowo zatorfionymi obniżeniami.
Historia.
Rezerwat został utworzony na mocy Zarządzenia Ministra Leśnictwa i Przemysłu Drzewnego z dnia 15 września 1958 roku (MP nr 81, poz. 466).
Charakterystyka.
Rezerwat chroni fragment lasu liściastego o charakterze grądu środkowoeuropejskiego, z kilkudziesięcioma okazami starych buków zwyczajnych, jesionów wyniosłych, dębów szypułkowych oraz jarząbu brekinii, która odnawia się tu w sposób naturalny.
Zespół runa charakterystyczny jest dla cienistych lasów liściastych. W jego skład wchodzą m.in.: marzanka wonna, przylaszczka pospolita, gwiazdnica wielkokwiatowa, konwalijka dwulistna, konwalia majowa, malina kamionka, orlica pospolita, perłówka jednokwiatowa, rutewka orlikolistna i inne.
Największa osobliwość rezerwatu – jarząb brekinia, stopniowo zmniejsza swą liczebność. W roku 1954 rosło 16 sztuk, w 1982 – 7 sztuk, a w roku 1995 zinwentaryzowano już tylko 4 sztuki, które rosną do dzisiaj. Na terenie leśnictwa Wąwelno istnieje jeszcze kilka stanowisk tego rzadkiego gatunku.

</doc>
<doc id="2018388" url="https://pl.wikipedia.org/wiki?curid=2018388" title="Bezszparkowce">
Bezszparkowce



</doc>
<doc id="2018389" url="https://pl.wikipedia.org/wiki?curid=2018389" title="Sorberacea">
Sorberacea



</doc>
<doc id="2018391" url="https://pl.wikipedia.org/wiki?curid=2018391" title="Magdalena Czenska">
Magdalena Czenska

Magdalena Czenska (ur. 14 czerwca 1981 w Pucku) – polska lekkoatletka, specjalizująca się w rzucie oszczepem.
Kariera.
Na początku kariery zdobyła złoty medal światowych igrzysk młodzieży. Jako juniorka reprezentowała Polskę w mistrzostwach Europy juniorów oraz w mistrzostwach świata juniorów. 23 września 2000 w niemieckim mieście Riesa z wynikiem 56,37 ustanowiła rekord Polski juniorek. Reprezentantka kraju w drużynowych mistrzostwach Europy. 
Siedmiokrotna medalistka mistrzostw Polski seniorów ma w dorobku trzy złota (Bielsko-Biała 2010, Bydgoszcz 2011 i Bielsko-Biała 2012), dwa srebra (Bydgoszcz 2004 i Toruń 2013) oraz dwa brązy (Kraków 1999 i Bielsko-Biała 2003). Złota medalistka młodzieżowych mistrzostw Polski (Biała Podlaska 2003).
Rekord życiowy: 57,22 (15 czerwca 2012, Bielsko-Biała).

</doc>
<doc id="2018392" url="https://pl.wikipedia.org/wiki?curid=2018392" title="Linia kolejowa dużych prędkości Napoli – Salerno">
Linia kolejowa dużych prędkości Napoli – Salerno

Szybka kolej Neapol-Salerno (znana również jako Linia pod Wezuwiuszem) - włoska linia kolei dużych prędkości, otwarta w czerwcu 2008 roku. Ma 29 kilometrów długości i jest jedną z nowych linii dużych prędkości zbudowaną w celu wzmocnienia systemu transportu szynowego we Włoszech, w szczególności przewozów towarów i pasażerów w Kampanii. Linia znajduje się w I korytarzu transeuropejskim kolei dużych prędkości, łączący Berlin i Palermo.

</doc>
<doc id="2018394" url="https://pl.wikipedia.org/wiki?curid=2018394" title="Île des Sœurs">
Île des Sœurs

Île des Sœurs – wyspa rzeczna na południowym zachodzie kanadyjskiej prowincji Quebec. Leży na Rzece Świętego Wawrzyńca, na wschód od wyspy Île de Montréal, w archipelagu Archipel d’Hochelaga. Administracyjnie stanowi część miasta Montreal, a dokładniej jego dzielnicy Verdun.
Pierwotnie wyspa znana była pod nazwą Île Saint-Paul, którą nadano na cześć założyciela miasta, Paula Chomedey de Maissonneuve. Dzisiejsza nazwa pojawiła się w użyciu już w XIX wieku i szybko zaczęła zdobywać popularność. Pochodziła ona od sióstr zakonnych (fr. "sœur" – siostra), które zakupiły ziemie na wyspie w 1706 i posiadały je przez kolejnych ponad 200 lat. Od 1956 roku, kiedy gmina L'Île-Saint-Paul (zajmująca obszar wyspy Île des Sœurs) stała się częścią miasta Verdun (później Montrealu), nazwa Île des Sœurs stała się jedyną pozostającą w użyciu.

</doc>
<doc id="2018395" url="https://pl.wikipedia.org/wiki?curid=2018395" title="Chambal">
Chambal



</doc>
<doc id="2018396" url="https://pl.wikipedia.org/wiki?curid=2018396" title="Godavari">
Godavari



</doc>
<doc id="2018397" url="https://pl.wikipedia.org/wiki?curid=2018397" title="Datsun Z">
Datsun Z



</doc>
<doc id="2018399" url="https://pl.wikipedia.org/wiki?curid=2018399" title="Georgian International Airlines">
Georgian International Airlines

Georgian International Airlines (dawniej Euroline) - gruzińska linia lotnicza z siedzibą w Tbilisi.

</doc>
<doc id="2018401" url="https://pl.wikipedia.org/wiki?curid=2018401" title="Gujarat">
Gujarat



</doc>
<doc id="2018403" url="https://pl.wikipedia.org/wiki?curid=2018403" title="Marta Łukaszewska">
Marta Łukaszewska

Marta Łukaszewska (ur. 11 marca 1982 we Wrześni) – polska siatkarka występująca na pozycji atakującej. Od sezonu 2016/2017 zawodniczka PSPS Chemika Police.

</doc>
<doc id="2018404" url="https://pl.wikipedia.org/wiki?curid=2018404" title="Martin Fronc">
Martin Fronc

Martin Fronc (ur. 28 listopada 1947 w Koszycach) – słowacki nauczyciel akademicki i polityk, minister oświaty w latach 2002–2006.
Życiorys.
W 1971 ukończył studia z dziedziny matematyki na Wydziale Nauk Przyrodniczych Uniwersytetu Komeńskiego w Bratysławie, po czym pracował w katedrze metod matematycznych Wyższej Szkole Transportu i Łączności w Żylinie. W 1979 uzyskał doktorat, zaś w 1984 profesurę. W latach 1990–1992 był wiceprzewodniczącym Rady Szkolnictwa Wyższego. W okresie komunizmu niezaangażowany politycznie po 1990 przystąpił do Ruchu Chrześcijańsko-Demokratycznego, z ramienia którego w 1998 uzyskał mandat posła do Rady Narodowej, odnowił go w 2002.
W okresie 1998–2002 sprawował funkcję wiceministra oświaty z ramienia KDH. W kolejnym rządzie Mikuláša Dzurindy objął urząd ministra oświaty, który pełnił do momentu opuszczenia przez KDH koalicji rządowej w lutym 2006. W wyborach w 2006, 2010 i 2012 ponownie uzyskiwał mandat posła do Rady Narodowej.
Jest autorem publikacji naukowych z dziedziny teorii transportu oraz matematyki.

</doc>
<doc id="2018405" url="https://pl.wikipedia.org/wiki?curid=2018405" title="Gwalior">
Gwalior



</doc>
<doc id="2018408" url="https://pl.wikipedia.org/wiki?curid=2018408" title="Bella Gesser">
Bella Gesser

Bella Gesser, z domu Igła, ros. Белла Игла (ur. 2 czerwca 1985) – izraelska szachistka pochodzenia rosyjskiego, arcymistrzyni od 2004 roku.
Kariera szachowa.
W latach 1997 i 1998 dwukrotnie startowała w finałach mistrzostw Rosji juniorek do 12 i 16 lat. Była również reprezentantką tego kraju na mistrzostwach Europy juniorek do 14 lat (1999) oraz mistrzostwach świata juniorek do 16 lat (2000). Od 2001 r. na arenie międzynarodowej reprezentuje barwy Izraela. W 2001 i 2002 r. wystąpiła na mistrzostwach Europy i świata do 16 oraz 18 lat. W 2004 r. zdobyła w Ramat Awiw tytuł indywidualnej mistrzyni Izraela.
W latach 2004–2008 trzykrotnie uczestniczyła w szachowych olimpiadach, była również trzykrotną reprezentantką kraju na drużynowych mistrzostwach Europy.
Najwyższy ranking w dotychczasowej karierze osiągnęła 1 lipca 2005 r., z wynikiem 2299 punktów zajmowała wówczas 3. miejsce (za Maszą Klinową i Angelą Borsuk) wśród izraelskich szachistek.

</doc>
<doc id="2018411" url="https://pl.wikipedia.org/wiki?curid=2018411" title="Magdalena Głuszak">
Magdalena Głuszak

Magdalena Głuszak z d. Piątek (ur. 10 września 1984 roku w Kielcach) − polska siatkarka, grająca na pozycji atakującej, reprezentantka Polski B. Jest absolwentką Uniwersytetu Pedagogicznego w Krakowie.
Jej mężem jest trener siatkówki Jakub Głuszak.
Sukcesy klubowe.
Puchar Polski:
Mistrzostwo Polski:
Superpuchar Polski:
Kariera reprezentacyjna.
Powołanie otrzymała od trenera Rafała Błaszczyka do kadry Polski B na Letnią Uniwersjadę 2011. Polki zajęły 5. miejsce, a Piątek zagrała we wszystkich meczach w podstawowym składzie. W spotkaniach z Tajlandią, Tajwanem i Japonią była najlepiej punktującą zawodniczką biało-czerwonych.
Wystąpiła też w jednym nieoficjalnym spotkaniu kadry "A" - 5 października 2010 roku w towarzyskim meczu z Denso Airybees.

</doc>
<doc id="2018412" url="https://pl.wikipedia.org/wiki?curid=2018412" title="Kryshna (rzeka)">
Kryshna (rzeka)



</doc>
<doc id="2018413" url="https://pl.wikipedia.org/wiki?curid=2018413" title="Oczamczira">
Oczamczira



</doc>
<doc id="2018416" url="https://pl.wikipedia.org/wiki?curid=2018416" title="Park Narodowy Valley of Flowers">
Park Narodowy Valley of Flowers



</doc>
<doc id="2018417" url="https://pl.wikipedia.org/wiki?curid=2018417" title="Kenneth Karlsen">
Kenneth Karlsen

Kenneth Widemann Karlsen (ur. 29 czerwca 1973 w Drammen) – norweski piłkarz występujący na pozycji obrońcy lub pomocnika.
Kariera.
Karierę na poziomie seniorskim rozpoczął w sezonie 1992 w zespole Strømsgodset IF z rodzinnego Drammen. W klubie tym zadebiutował 23 czerwca w meczu przeciwko Fredrikstad FK. W Strømsgodset grał do 2006 roku, z przerwą w 2000 roku, kiedy to spędził miesiąc na wypożyczeniu w Widzewie Łódź. Łącznie w Strømsgodset IF rozegrał 289 meczów, w których strzelił 30 bramek. W 2006 roku przeszedł do trzecioligowego Mjøndalen IF. W latach 2011–2011 grał w rezerwach tego klubu. W 2013 roku występował w amatorskim klubie Åssiden IF, po czym zakończył karierę zawodniczą.
Życie prywatne.
Jego ojciec Helge, dziadek Erling i pradziadek Waldemar również byli piłkarzami.

</doc>
<doc id="2018418" url="https://pl.wikipedia.org/wiki?curid=2018418" title="Rezerwat przyrody Gaj Krajeński">
Rezerwat przyrody Gaj Krajeński

Rezerwat przyrody Gaj Krajeński – rezerwat leśny położony w województwie kujawsko-pomorskim, powiecie sępoleńskim, gminie Sępólno Krajeńskie. Zajmuje powierzchnię 10,04 ha (akt powołujący podawał 10,27 ha).
Obszar rezerwatu podlega ochronie ścisłej.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Krajeńskie.
Znajduje się w pobliżu styku granic trzech województw: kujawsko-pomorskiego, pomorskiego i wielkopolskiego, na zachód od drogi powiatowej ze Starego Gronowa do Lutówka.
Rezerwat jest położony w obrębie Krajeńskiego Parku Krajobrazowego. Zajmuje fragment kompleksu leśnego należącego do Nadleśnictwa Lutówko (leśnictwo Gaj).
Historia.
Rezerwat został utworzony mocą Zarządzenia Ministra Leśnictwa i Przemysłu Drzewnego z dnia 3 maja 1965 roku ().
Charakterystyka.
Rezerwat chroni starodrzew bukowo-dębowy z domieszką innych gatunków, jak: sosna zwyczajna, grab zwyczajny, świerk, olsza czarna, jesion wyniosły wraz z charakterystycznym dla grądu runem. Podszycie i podrost tworzą: grab zwyczajny, buk zwyczajny, kruszyna, leszczyna, jesion wyniosły.
W runie leśnym występują takie gatunki jak: perłówka jednokwiatowa, rzadka na Niżu, kokoryczka okółkowa, będąca elementem górskiej flory, szczyr trwały, gwiazdnica wielkokwiatowa, konwalijka dwulistna, konwalia majowa, przylaszczka pospolita, zawilec gajowy, kokoryczka wonna, borówka czernica, pokrzywa zwyczajna.
We fragmencie rezerwatu o powierzchni 0,33 ha znajduje się fragment olsu o wysokim poziomie wód gruntowych. Teren ten porastają: olsza, leszczyna, czarna porzeczka, a w runie występują: niecierpek pospolity oraz pokrzywa zwyczajna.
Szlak turystyczny.
Przez rezerwat przebiega pieszy szlak turystyczny „Rezerwatów Krajeńskich” Sypniewo – Witkowo 29 km.

</doc>
<doc id="2018419" url="https://pl.wikipedia.org/wiki?curid=2018419" title="Kenneth Widemann Karlsen">
Kenneth Widemann Karlsen



</doc>
<doc id="2018422" url="https://pl.wikipedia.org/wiki?curid=2018422" title="Skåne">
Skåne



</doc>
<doc id="2018423" url="https://pl.wikipedia.org/wiki?curid=2018423" title="Szengawit Erywań">
Szengawit Erywań

Szengawit Erywań (orm. „Շենգավիթ“ Ֆուտբոլային Ակումբ Երևան, ""Szengawit" Futbolajin Akumby Jerewan") – ormiański klub piłkarski z siedzibą w stolicy kraju Erywań.
Historia.
Chronologia nazw:
Klub Piłkarski "Koszkagorc Erywań" został założony w 1990 roku. Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Po uzyskaniu przez Armenię niepodległości w 1992 jako "Szengawit Erywań" debiutował w najwyższej lidze Armenii, w której zajął 14. miejsce. Po zakończeniu sezonu został rozwiązany i przekazał swoje miejsce klubowi Jerazank Erywań.
Dopiero w 2008 klub Uliss Erywań utworzył na bazie szkoły piłkarskiej "Szengawit" własną drugą drużynę, która otrzymała nazwę "Szengawit Erywań". Klub występuje w rozgrywkach Aradżin chumb.

</doc>
<doc id="2018424" url="https://pl.wikipedia.org/wiki?curid=2018424" title="Jerazank Erywań">
Jerazank Erywań

Jerazank Erywań (orm. „Երազանք“ Ֆուտբոլային Ակումբ Երևան, "Jerazank" "Futbolajin Akumby Jerewan") - ormiański klub piłkarski z siedzibą w stolicy kraju Erywań.
Historia.
Chronologia nazw: 
Klub "Jerazank" został założony w mieście Stepanakert w 1990 roku i występował dwa sezony w mistrzostwach Armeńskiej SRR. Następnie, kiedy w grudniu 1991 na terenie Górskiego Karabachu rozpoczął się konflikt zbrojny pomiędzy Ormianami i Azerami, piłkarskie rozgrywki przestały istnieć.
Rok po uzyskaniu przez Armenię niepodległości w 1993 klub został odrodzony w Erywaniu i jako "Jerazank Erywań" zajął miejsce klubu Szengawit Erywań, który zrezygnował z gry w najwyższej lidze Armenii. W 1995 zajął ostatnie 6. miejsce w 1 grupie i po zakończeniu rozgrywek został rozwiązany.
Dopiero w 2003 został ponownie odrodzony i startował w Aradżin chumb. Jednak po 13 kolejce zrezygnował z dalszych rozgrywek i ponownie został rozwiązany.

</doc>
<doc id="2018425" url="https://pl.wikipedia.org/wiki?curid=2018425" title="Zhao Shuli">
Zhao Shuli

Zhao Shuli (ur. w 1906 w Qinshui w Shanxi, zm. 23 września 1970 w Taiyuan) – chiński powieściopisarz i autor opowiadań. 
Życiorys.
Ojciec przyszłego pisarza zarabiał jako wędrowny wróż, sprzedawca ziół i gawędziarz. Zhao Shuli pobierał edukację w miejscowej szkole podstawowej, a następnie, w 1925, wstąpił do szkoły nauczycielskiej. Zaangażował się w Ruch 4 Maja. W 1926 za udział w proteście studenckim został wydalony ze szkoły, a w 1929 aresztowany jako podejrzany o członkostwo w partii komunistycznej. W 1930 roku zaczął publikować pierwsze opowiadania. W 1937 wstąpił do Komunistycznej Partii Chin. Po przeniesieniu się do siedziby partii w Yan’an rozpoczął pracę jako dziennikarz. W kolejnych latach pisał i publikował powieści (李家莊的變遷 "Li jiazhuang de bianqian", 1946), dramaty i opowiadania (m.in. 小二黑結婚 "Xiao Erhei jiehun", 1943). Był też redaktorem naczelnym czasopism literackich. 
Do końca lat 50. XX wieku twórczość Zhao Shuli, podejmująca tematykę wiejską i opisująca problemy mieszkańców wsi, korzystająca z tradycyjnych chińskich technik narracyjnych i reprezentująca poglądy partii, była uznawana za wzorcową przez Partię Komunistyczną, a jego utwory były chętnie publikowane. Jednak w latach 60. zaczęła być ona poddawana krytyce, szczególnie silnej w czasie rewolucji kulturalnej. Zarzuty wysuwane wobec utworów Zhao Shuli dotyczyły m.in. "zhongjian renwu" – postaci złożonych, niereprezentujących jasnej linii politycznej i moralnej.
Zhao Shuli zmarł 23 września 1970 roku w areszcie domowym. 
Twórczość.
Twórczość Zhao Shuli wykorzystywała w dużej mierze tradycyjne motywy literatury chińskiej (np. plany małżeńskie zakochanych udaremnione przez przesądnych rodziców), osadzając je w nowym kontekście. W tematyce jego utworów powracały wątki związane z miłością, małżeństwem oraz problemami ludności wiejskiej. Twórczość Zhao Shuli reprezentowała ponadto i wspierała poglądy i linię polityczną Komunistycznej Partii Chin – problemy bohaterów były zazwyczaj rozwiązywane dzięki interwencji członków partii, częścią fabuły była edukacja polityczna bohaterów, a moralność postaci była skorelowana z klasą społeczną, do jakiej należeli (biedni to bohaterowie dobrzy, bogaci – źli); pisarz poruszał też tematy reformy rolnej i wprowadzonego przez partię prawa dotyczącego małżeństw. 
Pomimo propagandowych celów powieści, bohaterowie Zhao Shuli są zazwyczaj skonstruowani w sposób wiarygodny. Pisarz posługuje się narracją trzecioosobową, narrator sprawia jednak wrażenie członka społeczności, którą opisuje. Miejsce akcji bywa mało skonkretyzowane, co pozwala na uniwersalizację zawartych w utworze treści – czytelnik ma wrażenie, że akcja mogłaby też mieć miejsce w jakiejkolwiek innej społeczności. Warstwa językowa utworów jest zróżnicowana i zawiera zarówno elementy języka mówionego i pisanego, oficjalnego i kolokwialnego itp.

</doc>
<doc id="2018426" url="https://pl.wikipedia.org/wiki?curid=2018426" title="Herb Myszyńca">
Herb Myszyńca

Herb Myszyńca – jeden z symboli miasta Myszyniec i gminy Myszyniec w postaci herbu.
Wygląd i symbolika.
Herb Gminy Myszyniec stanowi w polu srebrnym jodła zielona z pniem czarnym o czterech korzeniach. 
Symbolika herbu nawiązuje do Puszczy Zielonej, w której leży miasto.
Historia.
Pierwszy herb został zaprojektowany w 1847 roku tj. w okresie zaboru rosyjskiego. Ponieważ obowiązujące przepisy heraldyczne w Polsce nie dopuszczały, aby taki herb mógł być uznany za herb Myszyńca, gmina w 2018 roku rozpoczęła starania o nowy herb. Nowy herb został wprowadzony uchwałą nr XXXVII/406/23 Rady Miejskiej w Myszyńcu z dnia 6 marca 2023 roku. Projekt herbu został stworzony przez heraldyków Kamila Wójcikowskiego i Roberta Fidurę.

</doc>
<doc id="2018430" url="https://pl.wikipedia.org/wiki?curid=2018430" title="Gorion">
Gorion



</doc>
<doc id="2018431" url="https://pl.wikipedia.org/wiki?curid=2018431" title="Parafia Trójcy Przenajświętszej w Myszyńcu">
Parafia Trójcy Przenajświętszej w Myszyńcu

Parafia pw. Trójcy Przenajświętszej w Myszyńcu – rzymskokatolicka parafia należąca do dekanatu Myszyniec, diecezji łomżyńskiej, metropolii białostockiej.
Historia.
Parafia została erygowana w 1651 roku. 
Miejsca święte.
Kościół parafialny.
Obecny murowany kościół parafialny pw. Trójcy Przenajświętszej został zbudowany w latach 1909–1922 w stylu neogotyckim staraniem proboszczów ks. Franciszka Karwackiego i ks. Franciszka Kuligowskiego. Konsekracji kościoła dokonał 19 maja 1926 r. biskup łomżyński Romuald Jałbrzykowski. W latach 1995–2000 kościół został odnowiony i pokryty blachą miedzianą. Wymiary budowli to: długość – 61 m, szerokość – 30 m, wysokość do sklepienia – 18 m, wysokość wież – 50 m.
Dawniej posiadane lub użytkowane przez parafię świątynie.
Kronika parafii wymienia kilka kościołów drewnianych. Ostatni zbudowany w 1723 r. służył do początku XX w. 
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2018432" url="https://pl.wikipedia.org/wiki?curid=2018432" title="Narodowe Terytorium Stołeczne Delhi">
Narodowe Terytorium Stołeczne Delhi



</doc>
<doc id="2018435" url="https://pl.wikipedia.org/wiki?curid=2018435" title="Alejandro Guerra">
Alejandro Guerra

Alejandro Abraham Guerra Morales (ur. 9 lipca 1985 w Caracas) – wenezuelski piłkarz występujący najczęściej na pozycji prawego pomocnika. Zawodnik SE Palmeiras.
Kariera klubowa.
Guerra urodził się w Caracas i jest wychowankiem najbardziej utytułowanej wenezuelskiej drużyny – Caracas FC. Jej seniorskie barwy reprezentuje od 2002 roku, a w latach 2003–2004 przebywał na wypożyczeniu w argentyńskim trzecioligowcu Juventud Antoniana. W barwach "Los Rojos del Avila" brał ponadto udział w kilku edycjach Copa Libertadores. Latem 2010 zasilił Deportivo Anzoátegui.
Kariera reprezentacyjna.
Alejandro Guerra w seniorskiej reprezentacji Wenezueli zadebiutował w 2006 roku. Brał udział w Copa América 2007 i eliminacjach do MŚ 2010, w których rozegrał 7 meczów i strzelił 1 gola – 20 listopada 2007 przeciwko Boliwii.

</doc>
<doc id="2018436" url="https://pl.wikipedia.org/wiki?curid=2018436" title="Różaniec (miesięcznik)">
Różaniec (miesięcznik)

Różaniec – jedyny w Polsce miesięcznik formacji różańcowej wydawany przez Wydawnictwo Sióstr Loretanek. Pismo stanowi kontynuację „Kółka Różańcowego”, wydawanego od 1909 r. przez założyciela zgromadzenia, bł. ks. Ignacego Kłopotowskiego. 
Stałe cykle w miesięczniku:
Linki zewnętrzne.
www.rozaniec.eu

</doc>
<doc id="2018439" url="https://pl.wikipedia.org/wiki?curid=2018439" title="Park Narodowy Bordżomi-Charagauli">
Park Narodowy Bordżomi-Charagauli



</doc>
<doc id="2018441" url="https://pl.wikipedia.org/wiki?curid=2018441" title="Zmartwychwstanie (powieść)">
Zmartwychwstanie (powieść)

Zmartwychstanie (ros. "Воскресение", "Woskriesienije") – powieść Lwa Tołstoja z 1899 roku, opublikowana po raz pierwszy na łamach pisma "Niwa".
Okoliczności powstania utworu.
W 1887 Lew Tołstoj w rozmowie z sędzią Anatolem Koni usłyszał historię, którą wykorzystał następnie jako inspirację dla przyszłej powieści: młody arystokrata, pełniący w sądzie funkcję ławnika, zobaczył na ławie oskarżonych dziewczynę, którą wcześniej uwiódł i porzucił. Dowiedziawszy się, że trafiła ona do domu publicznego, zaproponował jej małżeństwo, jako odkupienie wcześniejszych win. Dwa lata później pisarz przystąpił do pracy nad utworem, która trwała dziesięć lat.
Zarys treści.
Akcja utworu rozgrywa się w latach 90. XIX w. Młody arystokrata Dymitr Iwanowicz Niechludow prowadzi spokojne, dostatnie życie, które polega głównie na zabawie i walce z nudą. Pewnego dnia uczestniczy w roli przysięgłego w procesie o zabójstwo. Wśród oskarżonych rozpoznaje Katarzynę Masłową (Katiuszę), dziewczynę, którą parę lat wcześniej wykorzystał i porzucił. Znał ją jako ciepłą, pogodną i dobrą osobę. Teraz dowiaduje się, że jest ona prostytutką, na dodatek podejrzaną o współudział w zabójstwie kupca Smiełkowa. Uzmysławia sobie, że to jego własny postępek doprowadził ją na dno moralnego upadku.
Dyskutując nad winą podsądnych, przysięgli dochodzą do wniosku, że Katiusza nie popełniła morderstwa, błędnie jednak formułują odpowiedź na postawione przez sąd pytania. W rezultacie, chociaż odpowiedź jest nielogiczna (wskazuje na brak motywu zabójstwa, ale nie zaprzecza samej zbrodni), sędziowie wymierzają kobiecie karę ciężkich robót. Niechludow postanawia podjąć wszelkie możliwe kroki, by odwołać się od wyroku. Sam opłaca adwokata, który składa apelację do senatu. Równocześnie zrywa kontakty ze swoim arystokratycznym środowiskiem, w tym z Marią "Missi" Korczaginą, z którą miał się ożenić, postanawia bowiem niezależnie od skutków apelacji ożenić się z Masłową. O swojej decyzji mówi jej podczas widzenia w więzieniu. Masłowa stwierdza jednak, że nie chce wychodzić za niego za mąż.
Odwiedzając Katiuszę, Niechludow przygląda się funkcjonowaniu więzienia i osadzonym w nim osobom, spotyka więźniarkę polityczną Wierę Bogosłowską, której niegdyś pożyczył pieniądze na kurs felczerski, matkę i syna Mienszowów, niesłusznie oskarżonych o podpalenie oraz grupę chłopów przetrzymywanych z powodu braku ważnych paszportów. Doświadczenia te zaczynają budzić w nim obrzydzenie dla samej instytucji więzienia i prowadzą do przekonania o jego całkowitej nieskuteczności.
Przygotowując się do wyjazdu w ślad za Katiuszą, Niechludow postanawia zrezygnować z odziedziczonej po rodzicach własności ziemskiej i rozdać ją niewolnym chłopom. Ci jednak nie wierzą w szczere intencje pana i odmawiają przyjęcia ziemi. Następnie udaje się do Petersburga, gdzie rozpatrywana jest apelacja Masłowej. Mimo jasnej i logicznej argumentacji zawartej w piśmie adwokata Fanarina zostaje ona odrzucona. Niechludow używa również swoich znajomości, by uwolnić z Twierdzy Pietropawłowskiej młodą kobietę osadzoną za posiadanie nielegalnej literatury. W sprawie Masłowej pisze prośbę o ułaskawienie.
Po wymarszu aresztantów na Syberię Niechludow podąża za Katiuszą, uzyskuje dla niej przeniesienie do grupy więźniów politycznych, gdzie poznaje ona rewolucjonistkę Marię Pawłowną Szczetininę i narodnika Simonsona. Ten ostatni zakochuje się w niej, a Masłowa zgadza się zostać jego żoną, konsekwentnie odrzucając propozycję Niechludowa. Ten dowiaduje się, że "skarga na najwyższe imię" - prośba o ułaskawienie - została przyjęta i karę Masłowej zmieniono z katorgi na osiedlenie na zachodniej Syberii. Dopóki jednak do więzienia nie dotrze oficjalne potwierdzenie tego faktu, kobieta musi pozostać w więzieniu.
Pod wpływem sumy doświadczeń związanych z poznaniem warunków życia w więzieniu i przebywających w nim ludzi Niechludow zaczyna poszukiwać w Biblii odpowiedzi na pytanie, jak wykorzenić na świecie zło. Lektura Ewangelii Mateusza prowadzi go do wniosku, że po to, by osiągnąć ten cel, konieczne jest zachowanie pięciu zasad: życia w całkowitym pokoju z innymi ludźmi, całkowitej monogamii, nieskładania przysiąg, przebaczania każdej krzywdy i miłowania swoich wrogów. Niechludow postanawia rozpocząć nowe życie w oparciu o te zasady.
Cechy utworu.
Idea moralnego odrodzenia człowieka.
W późnej twórczości Tołstoja motyw odkupienia win z przeszłości poprzez całkowitą przemianę życia powtarzał się kilkakrotnie, m.in. w powieści "Kozacy". Moralna wymowa dzieła łączy się przy tym z wątkami społeczno-politycznymi. Krytyka Imperium Rosyjskiego, jego ustroju i systemu społecznego nieuchronnie prowadzi bohatera do odrzucenia całej rzeczywistości i sformułowania własnej doktryny moralnej, bliskiej chrześcijańskiemu anarchizmowi. "Zmartwychwstanie" zawiera zatem wykładnię własnego systemu filozoficznego ("religii" według własnych słów Tołstoja) sformułowanego przez pisarza w późnej fazie twórczości.
W myśl tołstojowskiej doktryny moralnej, celem człowieka jest osiągnięcie zbawienia już na ziemi. W rezultacie działając na rzecz Katiuszy, Niechludow jest motywowany głównie pobudkami egoistycznymi. Poświęcenie w postaci małżeństwa z Katiuszą jest dla Niechludowa środkiem do osiągnięcia moralnej doskonałości własnej. Bohater nie zastanawia się, czy obmyślony przez niego plan jest akceptowany przez Katiuszę i czy skutki jego czynu sprzed wielu lat mogą w ogóle zostać zniwelowane.
Jak pisze Antoni Semczuk:
Motywacja Niechludowa jest od początku jasna dla Masłowej i dlatego konsekwentnie odrzuca ona propozycję małżeństwa. Nawet jeśli kobieta naprawdę go kocha, nie chce być traktowana instrumentalnie - jako środek do moralnego oczyszczenia. Niechludow nie ma innego wyjścia - musi pogodzić się z odejściem kobiety i bez niej wcielać w życie opracowaną doktrynę moralną. Finał, w którym bohater rozpoczyna nowe życie w oparciu o własną interpretację Ewangelii Mateusza, Semczuk uznał za najsłabszy komponent powieści.
Postać Katiuszy Masłowej.
Masłowa jest najciekawszą pod względem psychologicznym postacią w powieści. Tołstoj ukazuje w niej osobę, która mimo upadku, podjęcia pracy prostytutki, zachowała wewnętrzną harmonię i system wartości. Okrucieństwo ludzi popchnęło ją co prawda do upadku moralnego, jednak spotkanie z Niechludowem sprawiło, że jej uśpiona moralność na nowo zaczęła funkcjonować. Katiusza jest osobą bardziej doświadczoną niż arystokrata. Wie, że nikt nie jest w stanie naprawić krzywd, jakie jej wyrządzono, nigdy nie odzyska straconych lat. Pobłażliwie traktuje starania Niechludowa na rzecz poprawy jej sytuacji, widząc w nich nową, chwilową rozrywkę znudzonego życiem księcia. Nie przemawia do niej wizja odrodzenia duchowego w małżeństwie - w jej przekonaniu ona sama odrodzenia nie potrzebuje, gdyż to nie ona krzywdziła innych ludzi, lecz sama cierpiała z ich powodu. Katiusza nie chce być narzędziem moralnej przemiany Niechludowa, pragnie jedynie żyć własnym życiem.
Krytyka społeczna.
"Zmartwychwstanie" podejmuje najważniejsze problemy społeczne Rosji swojej epoki: nierówności materialne, nędzę mieszkańców miast, złą sytuację chłopstwa, prostytucję. Tołstoj już wcześniej czynił wymienione problemy tematem swoich dzieł, jednak dopiero w swojej ostatniej powieści ujął je w formie oskarżenia wobec panującego systemu społeczno-politycznego. Obraz szlachty i carskich urzędników w utworze jest jednoznacznie negatywny. Pisarz nie tylko kontrastuje tragiczne położenie chłopów i tryb życia zamożnej szlachty, lecz także wyśmiewa wszystkie aspekty zachowania tych ostatnich: ich poglądy, wygląd i gesty. Działania Niechludowa na rzecz Katiuszy traktują oni jak dziwactwo i naiwność.
W "Zmartwychwstaniu" Tołstoj zawarł również ostrą krytykę państwa rosyjskiego, w szczególności systemu sądownictwa. Jego obraz przedstawiony w utworze ukazuje system całkowicie niesprawiedliwy – w przypadku pomyłki sądowej (wynikłej zresztą z niestaranności przysięgłych) nie ma możliwości uniewinnienia człowieka, który nie popełnił czynu, o jaki go oskarżano. Katiusza nie może odzyskać wolności ani drogą formalną, ani dzięki znajomościom Niechludowa.
Krytyka Cerkwi.
Szczególne miejsce w powieści zajmuje krytyka Rosyjskiego Kościoła Prawosławnego. Urzędnicy świeccy Świątobliwego Synodu Rządzącego są postaciami jeszcze bardziej wyrachowanymi i chciwymi niż pracownicy innych państwowych instytucji. Duchowieństwo nie przywiązuje wagi do głoszonej doktryny, a jedynie bezmyślnie powtarza znane rytuały i obrzędy. Tołstoj przedstawia nabożeństwo w więziennej cerkwi jako rzecz szczególnie nienaturalną i wrogą godności człowieka. Jeden z przedstawiony w utworze urzędników cerkiewnych, Toporow, jest wyraźną karykaturą oberprokuratora Świątobliwego Synodu Rządzącego Konstantina Pobiedonoscewa.
Recepcja.
"Zmartwychwstanie" było ogromnym sukcesem wydawniczym, jeszcze w roku pierwszego wydania zostało przetłumaczone na języki angielski, francuski i niemiecki. W 1900 we Francji ukazało się 15 wznowień powieści. W latach 1899-1900 opublikowano również 12 edycji niemieckich, zaś w 1900 powstały trzy przekłady utworu na język polski. Bolesław Prus poświęcił dziełu kronikę tygodniową w "Kurierze Codziennym".
"Zmartwychwstanie" stało się bezpośrednią przyczyną obłożenia Tołstoja ekskomuniką przez Rosyjski Kościół Prawosławny; decyzję tę ogłoszono w 1901.

</doc>
<doc id="2018443" url="https://pl.wikipedia.org/wiki?curid=2018443" title="Park Jima Corbetta">
Park Jima Corbetta



</doc>
<doc id="2018445" url="https://pl.wikipedia.org/wiki?curid=2018445" title="Rezerwat przyrody Lutowo">
Rezerwat przyrody Lutowo

Rezerwat przyrody Lutowo – rezerwat leśny o powierzchni 19,39 ha, położony w województwie kujawsko-pomorskim, powiecie sępoleńskim, gminie Sępólno Krajeńskie. Obszar rezerwatu podlega ochronie ścisłej. Wokół rezerwatu wyznaczono otulinę o powierzchni 29,90 ha.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Krajeńskie.
Znajduje się w pobliżu styku granic trzech województw: kujawsko-pomorskiego, pomorskiego i wielkopolskiego, na północ od drogi powiatowej z Czyżkówka do Lutówka.
Rezerwat jest położony w obrębie Krajeńskiego Parku Krajobrazowego. Obejmuje fragment boru bagiennego leżący na terenie Nadleśnictwa Lutówko (leśnictwo Gaj).
Historia.
Rezerwat został utworzony na mocy Zarządzenia Ministra Leśnictwa i Przemysłu Drzewnego z dnia 14 stycznia 1963 roku (Monitor Polski Nr 13 poz. 75 z dnia 16 lutego 1963 roku).
Charakterystyka.
Rezerwat chroni bór bagienny na torfowisku przejściowym, ze stanowiskiem sosny bagiennej. 
Typ lasu ukształtowały warunki siedliska: bagienne gleby i wysoki poziom wody gruntowej. Charakterystyczna jest budowa systemu korzeniowego sosen, płaskiego i płytko usytuowanego w glebie. W północnej, suchszej części rezerwatu w podszycie występuje kruszyna. W runie występują m.in.: mchy torfowce, bagno zwyczajne, wełnianka pochwowata, borówka pijanica, wrzos pospolity oraz daleko na południe wysunięte stanowisko bażyny czarnej.
Szlak turystyczny.
Przez rezerwat przebiega pieszy szlak turystyczny „Rezerwatów Krajeńskich” Sypniewo – Witkowo 29 km.

</doc>
<doc id="2018450" url="https://pl.wikipedia.org/wiki?curid=2018450" title="Billy More">
Billy More

Billy More (ur. 3 lutego 1965 w Mediolanie, zm. 14 sierpnia 2005 tamże) – włoski piosenkarz, artysta, drag queen i performer.
Życiorys.
Billy More (wł. Massimo Brancaccio) urodził się 3 lutego 1965. Włoski drag queen i wykonawca muzyki dance i pop. Osiągnął sukces jako artysta estradowy dzięki swoim przebojom „Up and down” oraz „The new millennium girl”.
W 2005 zmarł na białaczkę. Jest pochowany w Castelletto Ticino wraz z siostrą i rodzicami.

</doc>
<doc id="2018451" url="https://pl.wikipedia.org/wiki?curid=2018451" title="Parafia św. Stanisława Biskupa Męczennika w Glinojecku">
Parafia św. Stanisława Biskupa Męczennika w Glinojecku

Parafia pw. św. Stanisława Biskupa Męczennika w Glinojecku – parafia należąca do dekanatu strzegowskiego, diecezji płockiej, metropolii warszawskiej. Siedziba parafii mieści się przy ulicy Kościelnej 1. Duszpasterstwo w niej prowadzą księża diecezjalni.
Obszar parafii.
Miejscowości i ulice.
W granicach parafii znajdują się miejscowości:
Grupy parafialne.
Według stanu na początek 2013 w parafii działały grupy:

</doc>
<doc id="2018453" url="https://pl.wikipedia.org/wiki?curid=2018453" title="Lake View (Iowa)">
Lake View (Iowa)

Lake View – miasto w Stanach Zjednoczonych, w stanie Iowa, w hrabstwie Sac. W 2000 liczyło 1 278 mieszkańców.

</doc>
<doc id="2018455" url="https://pl.wikipedia.org/wiki?curid=2018455" title="Kościół ewangelicki na Muchoborze Wielkim">
Kościół ewangelicki na Muchoborze Wielkim

Kościół ewangelicki na Muchoborze Wielkim (niem. "Evangelische Kirche in Groß Mochbern") – ewangelicki kościół, który znajdował się przy dzisiejszej ul. Stanisławowskiej na Muchoborze Wielkim we Wrocławiu. Rozebrany w II połowie XX wieku.
Historia.
Kościół został zbudowany w latach 1906–07 według projektu wrocławskiego architekta Carla Starka. Znajdował się we wschodniej części ówczesnej wsi Muchobór Wielki (niem. "Groß Mochbern") przyłączonej do miasta w roku 1951, w bezpośrednim sąsiedztwie gminnego cmentarza. Do roku 1912 był kaplicą filialną ewangelickiej parafii św. Pawła obejmującej zachodnie i południowo-zachodnie osiedla Wrocławia. Od roku 1912 stał się kościołem parafialnym, wtedy też zbudowano w pobliżu dom parafialny i mieszkanie pastora.
Kościół po roku 1945, po tym gdy ludność niemiecka opuściła Muchobór, stał się bezużyteczny. Został rozebrany prawdopodobnie w czasie likwidacji pobliskiego cmentarza w latach sześćdziesiątych XX w. Dokładnej daty rozbiórki źródła nie podają.
Architektura.
Kościół na Muchoborze wybudowano w stylu secesyjnym na planie krzyża, na osi północ-południe. Dominantą bryły była dostawiona od południa wieża z dzwonnicą na planie kwadratu zwężająca się ku górze i kryta dwuspadowym daszkiem z naczółkiem, na którym umieszczona została sygnaturka z krzyżem. We wnętrzu umieszczono bezpośrednio nad ołtarzem emporę organową. W dzwonnicy znajdowały się trzy dzwony. Dwa z nich pochodziły z kościoła św. Barbary, a wykonane były w latach 1452 i 1589. Trzeci z nich
wykonany w roku 1906 we wrocławskiej ludwisarni Wilhelma Geittnera został w czasie I wojny światowej zarekwirowany.

</doc>
<doc id="2018456" url="https://pl.wikipedia.org/wiki?curid=2018456" title="Nemaha (Iowa)">
Nemaha (Iowa)

Nemaha – miasto w Stanach Zjednoczonych, w stanie Iowa, w hrabstwie Sac. W 2000 liczyło 102 mieszkańców.

</doc>
<doc id="2018458" url="https://pl.wikipedia.org/wiki?curid=2018458" title="Odebolt (Iowa)">
Odebolt (Iowa)

Odebolt – miasto w Stanach Zjednoczonych, w stanie Iowa, w hrabstwie Sac. W 2000 liczyło 1 153 mieszkańców.

</doc>
<doc id="2018462" url="https://pl.wikipedia.org/wiki?curid=2018462" title="Schaller (Iowa)">
Schaller (Iowa)

Schaller – miasto w Stanach Zjednoczonych, w stanie Iowa, w hrabstwie Sac. W 2000 liczyło 779 mieszkańców.

</doc>
<doc id="2018463" url="https://pl.wikipedia.org/wiki?curid=2018463" title="Bálint Pásztor">
Bálint Pásztor

Bálint Pásztor, serb. Balint Pastor, cyr. Балинт Пастор (ur. 3 stycznia 1979 w Suboticy) – serbski prawnik i polityk narodowości węgierskiej, działacz mniejszości węgierskiej, od 2007 poseł do Zgromadzenia Narodowego.
Życiorys.
Ukończył studia na Wydziale Prawa Uniwersytetu w Belgradzie, po czym pracował jako doradca prawny w spółce Pannon Invest Consortium, w której następnie był dyrektorem w latach 2004–2007. W 2011 uzyskał magisterium na macierzystej uczelni. Doktoryzował się tamże w 2018.
W 2000 przystąpił do Związku Węgrów Wojwodiny (SVM), w tym samym roku zaangażował się w działalność w centralnym sztabie wyborczym Demokratycznej Opozycji Serbii. W latach 2002–2010 był członkiem rady krajowej węgierskiej mniejszości narodowej, do 2009 stał na czele komitetu wykonawczego tej instytucji. W 2007 zasiadł we władzach SVM. W tym samym roku uzyskał mandat posła do Zgromadzenia Narodowego z ramienia Koalicji Węgierskiej, został przewodniczącym grupy poselskiej mniejszości narodowych. W wyborach w 2008 i w 2012 skutecznie ubiegał się o reelekcję. W 2014 i 2016 po raz kolejny dostawał się do Skupsztiny. Również w 2020 i 2022 jako lider listy wyborczej partii był wybierany na następne kadencje. Obejmował funkcję przewodniczącego klubu deputowanych związku
Żonaty, ma syna. Jest synem Istvána Pásztora, przewodniczącego Związku Węgrów Wojwodiny.

</doc>
<doc id="2018465" url="https://pl.wikipedia.org/wiki?curid=2018465" title="Wall Lake (Iowa)">
Wall Lake (Iowa)

Wall Lake – miasto w Stanach Zjednoczonych, w stanie Iowa, w hrabstwie Sac. W 2000 liczyło 841 mieszkańców.

</doc>
<doc id="2018466" url="https://pl.wikipedia.org/wiki?curid=2018466" title="Kościół św. Ducha we Wrocławiu (Nowe Miasto)">
Kościół św. Ducha we Wrocławiu (Nowe Miasto)

Kościół św. Ducha – kościół, który znajdował się we Wrocławiu, w pobliżu ulicy św. Ducha. Rozebrany w 1597 roku.
Historia.
Kościół szpitalny św. Ducha został wzniesiony wraz z kompleksem szpitalnym w 1214 roku przez ks. Henryka I Brodatego. 

</doc>
<doc id="2018467" url="https://pl.wikipedia.org/wiki?curid=2018467" title="István Pásztor">
István Pásztor

István Pásztor, serb. Ištvan Pastor, cyr. Иштван Пастор (ur. 20 sierpnia 1956 w Novim Kneževacu) – serbski prawnik i polityk narodowości węgierskiej, działacz mniejszości węgierskiej, wicemarszałek Wojwodiny, następnie przewodniczący regionalnego parlamentu.
Życiorys.
Ukończył studia prawnicze na Uniwersytecie w Nowym Sadzie, następnie pracował w spółce Sigma w Suboticy oraz był dyrektorem Instytutu Nauk Informatycznych na Wydziale Ekonomii Uniwersytetu w Suboticy. Od 1995 prowadził własną działalność gospodarczą.
W 1994 był wśród założycieli Związku Węgrów Wojwodiny, przekształconego rok później w partię polityczną. W 2007 został przewodniczącym tego ugrupowania, zastępując Józsefa Kaszę. Stanął także na czele regionalnej Koalicji Węgierskiej. Dwukrotnie (2008, 2012) bez powodzenia kandydował w wyborach na urząd prezydenta Serbii.
Od 1996 do 2000 sprawował mandat posła do parlamentu federalnego Jugosławii, a do 2004 również deputowanego do parlamentu regionalnego Wojwodiny. Od 2000 do 2004 był wiceprzewodniczącym rady wykonawczej (wicemarszałkiem) Autonomicznej Prowincji Wojwodiny, a także sekretarzem ds. prywatyzacji, przedsiębiorczości oraz małego i średniego biznesu. Stanowisko sekretarza zachował również w kadencji 2004–2008. Od 2008 ponownie objął urząd wicemarszałka. W 2012 został przewodniczącym Zgromadzenia Wojwodiny, ponownie wybierany na tę funkcję w 2016 i 2020.
Jest ojcem polityka Bálinta Pásztora.

</doc>
<doc id="2018468" url="https://pl.wikipedia.org/wiki?curid=2018468" title="Eta Carinidy">
Eta Carinidy

eta Carinidy (η Carinidy, ECR) – rój meteorów aktywny od 14 do 27 stycznia. Jego radiant znajduje się w gwiazdozbiorze Kila w pobliżu gwiazdy eta Carinae. Maksimum roju przypada 21 stycznia.
Rój ten został zaobserwowany po raz pierwszy w 1961 roku przez C.S. Nilsona z Uniwersytetu w Adelajdzie w Australii za pomocą odbicia fal radiowych.

</doc>
<doc id="2018470" url="https://pl.wikipedia.org/wiki?curid=2018470" title="Katsiaryna Mishyna">
Katsiaryna Mishyna



</doc>
<doc id="2018471" url="https://pl.wikipedia.org/wiki?curid=2018471" title="Parafia Przemienienia Pańskiego w Mieszkowicach">
Parafia Przemienienia Pańskiego w Mieszkowicach

Parafia pod wezwaniem Przemienienia Pańskiego w Mieszkowicach – parafia rzymskokatolicka należąca do dekanatu Mieszkowice, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się Mieszkowicach przy ulicy Jana Pawła II.
Kościół parafialny.
Kościół pw. Przemienienia Pańskiego w Mieszkowicach

</doc>
<doc id="2018472" url="https://pl.wikipedia.org/wiki?curid=2018472" title="Rezerwat przyrody Dęby Krajeńskie">
Rezerwat przyrody Dęby Krajeńskie

Rezerwat przyrody Dęby Krajeńskie – rezerwat leśny o powierzchni 45,83 ha, położony w województwie kujawsko-pomorskim, powiecie sępoleńskim, gminie Sępólno Krajeńskie.
Obszar rezerwatu podlega ochronie ścisłej (37,88 ha) i czynnej (7,95 ha).
Lokalizacja.
Pod względem fizycznogeograficznym rezerwat znajduje się w mezoregionie Pojezierze Krajeńskie.
Znajduje się w pobliżu styku granic trzech województw: kujawsko-pomorskiego, pomorskiego i wielkopolskiego, na północ od drogi lokalnej Czyżkówko-Lutówko.
Rezerwat jest położony w obrębie Krajeńskiego Parku Krajobrazowego. Zajmuje fragment kompleksu leśnego należącego do Nadleśnictwa Lutówko (leśnictwo Lutowo).
Historia.
Rezerwat został utworzony mocą Rozporządzenia Wojewody Kujawsko-Pomorskiego nr 249/00 z dnia 7 grudnia 2000 roku.
Charakterystyka.
Rezerwat chroni las o charakterze grądu, z drzewostanem dębowo-bukowym i licznymi, chronionymi gatunkami roślin. Ze względu na duże ocienienie dna lasu naturalne odnowienia są nierównomierne. Podszyt jest słabo rozwinięty, dlatego w rezerwacie panuje szczególna atmosfera, na którą największy wpływ mają potężne pnie i korony sędziwych drzew. Roślinność runa jest typowa dla tego typu lasu liściastego – uboga przez większą część roku, wiosną dominują zawilce żółte i gajowe, ponadto kwitną tu miodunki, kokorycze, marzanki i inne. Izolacja rezerwatu od siedzib ludzkich i tras komunikacyjnych czyni go szczególnie atrakcyjnym dla ptaków, w tym drapieżników.
Szlak turystyczny.
W pobliżu rezerwatu przebiega pieszy szlak turystyczny „Rezerwatów Krajeńskich” Sypniewo – Witkowo 29 km.

</doc>
<doc id="2018473" url="https://pl.wikipedia.org/wiki?curid=2018473" title="Topologia antydyskretna">
Topologia antydyskretna



</doc>
<doc id="2018475" url="https://pl.wikipedia.org/wiki?curid=2018475" title="Jermaine (II)">
Jermaine (II)

Jermaine – to druga pod tym tytułem płyta Jermaine'a Jacksona wydana przez Motown.

</doc>
<doc id="2018476" url="https://pl.wikipedia.org/wiki?curid=2018476" title="Kościół Zbawiciela przy ulicy Borowskiej we Wrocławiu">
Kościół Zbawiciela przy ulicy Borowskiej we Wrocławiu

Kościół Zbawiciela (niem. Salvatorkirche) – kościół ewangelicki, który znajdował się we Wrocławiu, w okolicy skrzyżowania ulic Borowskiej i Dyrekcyjnej. W 2. połowie XIX wieku była to najokazalsza budowla sakralna we Wrocławiu obok kościoła św. Michała i synagogi Na Wygonie. 
Pierwsze projekty.
 
W 1854 roku, 12 listopada, spłonął szachulcowy kościół pod tym samym wezwaniem znajdujący się na ówczesnym Salvatorplatz (obecnie pl. Czysty we Wrocławiu). Parafianie chcieli koniecznie odbudować swoją świątynię. Pierwszy projekt nowego kościoła sporządził w 1856 roku Julius von Roux, miejski radca budowlany wraz z Ernstem Uberem. Według innych źródeł Roux przygotował dwie wersje projektu różniące się od siebie stylistycznie - pierwszy był utrzymany w stylu neogotyckim, drugi w stylu tzw. arkadowym (Rundbogenstilu) . Obie te wersje zakładały trzynawową halę z emporami, poprzedzoną masywnym zespołem zachodnim z klatkami schodowymi i wieżą w osi. We wschodniej części znajdowały się dwa dwukrotnie wyniesione przęsła: prostokątnego z amboną przy łuku tęczowym i wyższej wielokątnej apsydy a ołtarzem w formie krucyfiksu. Wnętrze kościoła w pierwszej wersji neogotyckiej posiadało palmowe sklepienie ozdobione płaskim maswerkiem, spoczywające na żeliwnych kolumnach. W drugiej wersji przewidziano zastosowanie drewnianych słupów do podziału wnętrza i podtrzymywania drewnianych łuków i arkad ozdobionych snycerskimi ornamentami. 
Z powodu usterek technicznych, braku regulacji prawnych dotyczących parafii, patronatu i braku finansowania budowy, projekt zarzucono. W 1865 roku wszystkie braki formalne zostały rozwiązane i podpisano umowę pomiędzy magistratem a gminnymi parafiami. Jednym z najważniejszych ustaleń była wielkość kościoła, który miał pomieścić 3 tysiące wiernych (2 tysiące na miejscach siedzących i tysiąc stojących). Z powodu wojny prusko-austriackiej do realizacji umowy przystąpiono dopiero w 1867 roku. Zakupiono wówczas pod budowę przyszłego kościoła teren przy Kürassier-Reitplatz (obecnie pl. Muzealny). 
W tym samym roku niemiecki architekt Carl Zimmermann, sporządził pierwszy projekt nowej świątyni, spełniający wymogi dotyczące wielkości budynku. Zaprojektował kościół tak, by spełniał wymogi liturgii protestanckiej, rezygnując m.in. z gotyckiego trój- lub pięcionawowego założenia dobrego dla odprawiania mszy katolickich. Stworzył projekt na planie krzyża greckiego, z kopułą na tamburze znajdującą się na skrzyżowaniu naw i z wejściem głównym od strony obecnej ul. Piłsudskiego. Świątynia miała być utrzymana bardziej w romańskim stylu i mieć 179 stóp długości, 167 szerokości i 174 wysokości w świetle, a jej najwyższy punkt zewnętrzny miał leżeć na wysokości 270 stóp. Całość realizacji miała kosztować 500-600 tysięcy talarów. Projekt ze względu na zbyt wysoki koszt został odrzucony. 
Na początku roku 1868 Zimmermann przedstawił cztery kolejne projekty, wzorowane tym razem na styl gotycki. Każdy z nich był uboższą wersją poprzedniego, ograniczającego formę, detal i wielkość świątyni. Co najważniejsze, koszt realizacji każdego kolejnego projektu była coraz niższy, i tak drugi projekt miał kosztować 290 tys. talarów, trzeci 210 tys., czwarty 176 tys. i wreszcie piąty 148 tys. talarów. Opiniowanie wszystkich przedstawionych projektów miało miejsce w 1869 roku, ale żaden z nich nie został zaakceptowany, a uchwałą radnych zobowiązano przyszły projekt by koszt jego realizacji nie przekraczał 100 tyś. talarów.
Ostateczny projekt.
20 lutego 1870 roku Zimmermann sporządził kolejny projekt opierając się na gotyckich formach. Budynek miał być trójnawowy, pięcioprzęsłowy, z jednoprzęsłowym wschodnim prezbiterium zakończonym absydą, dostawioną do jego boku kaplicą i zakrystią oraz wieżą boczną ustawioną przy piątym przęśle nawy północnej. Świątynia miała formę pseudohali z przedłużoną nawą środkową, podniesioną w stosunku do naw bocznych. Każda nawa pokryta była osobnym dachem. Główne wejście znajdowało się w środkowej osi elewacji zachodniej; miało formę ostrołukowego rozglifionego portalu z tympanonem ujętym filarami zakończonymi fialami i zwieńczonym wimpergą. Dla świątyni zaprojektowano ponadto dwa dodatkowe wejścia znajdujące się przy trzecim przęśle każdej z naw bocznych. Zaprojektowane empory miały być dostępne z wieży oraz z dwóch osobnych klatek schodowych umieszczonych w części zachodniej nawy głównej. Bryła kościoła była silnie rozczłonkowana, nawy miały podobne wysokości, a w ścianach umieszczono wysokie ostrołukowe okna maswerkowe. Płaszczyzny ścian świątyni udekorowano maswerkowymi szczytami i licznymi sterczynami oraz umieszczono okalający fryz podokapowy. Nad korpusem wznosiła się ażurowa wieża dzwonnicy pokryta ośmiobocznym zwieńczeniem, bogato dekorowanym maswerkami, wimpergami, pinaklami oraz wysokim hełmem z kwiatonem. Wieża miała być dwukrotnie wyższa od nawy głównej. Wnętrze kościoła pokryte było drewnianym stropem wspartym na smukłych żeliwnych kolumnach: wyjątek stanowiła część prezbiterium i kaplicy, gdzie zaprojektowano sklepienie krzyżowe. Nawy boczne miały lekkie drewniane empory, a w zachodniej części nawy środkowej umieszczono emporę organową. W oknach prezbiterium planowano zainstalować witraże przedstawiające Chrystusa Zbawiciela i czterech ewangelistów.
Koszt prac został wyceniony na 119 650 talarów. Przedłożony projekt został zaakceptowany. 
Realizacja projektu.
Po akceptacji projektu przez władze duchowe i państwowe, dwa miesiące później pojawiły się dwie propozycje zmiany położenia nowego kościoła. Pierwsza wspominała o miejscu położonym między ulicą Powstańców Śląskich i okolicą dzisiejszych ulic Wincentego Stysia i Gajowickiej. Ta oferta została odrzucona, a powodem był brak odpowiednich dróg oraz obecność zbyt dużych obszarów polnych, które "nie odpowiadałyby godności kościoła". Po odrzuceniu propozycji, mieszkańcy domów leżących wokół pl. Czystego zaproponowali dodatkowe 10 tys. talarów tylko za to, by nowy kościół nie powstał w pobliżu ich posiadłości. W tej sytuację rozpatrzono i przyjęto drugą propozycję położenia świątyni tj. przy obecnej ulicy Borowskiej na tzw. Teichäaker (Polach Stawowych) 
Z powodu zmiany lokalizacji kościoła, Zimmermann dokonał kilku zmian w projekcie: głównie wieża kościoła została umieszczona w osi środkowej, a po obu jej stronach umieszczono dwie klatki schodowe z otwartym holem. W tympanonie nad wejściem projektant umieścił dekorację maswerkową, ambona została przeniesiona pod południowy filar łuku tęczowego. Kościół orientowany był głównym wejściem w stronę ulicy Borowskiej. 2 czerwca 1870 roku zmieniony projekt zatwierdzono, a 20 listopada 1871 roku położono kamień węgielny (opóźnienie spowodowane było wybuchem wojny prusko-francuskiej). Oficjalne otwarcie świątyni nastąpiło 19 października 1876 roku. 
Jak pisze Daria Pikulska forma stylistyczna, według której kościół Zbawiciela został wzniesiony "nawiązywała do czternastowiecznego gotyku, a bogata dekoracja szczytów do gotyku północnego". Wokół kościoła powstało założenie parkowe. 
W 1945 roku, świątynia według jednych źródeł, została całkowicie zniszczona według innych z wojennych walk kościół został poważnie zniszczony; ze względu bezpieczeństwa rozebrano w pierwszej kolejności wieżę a następnie pozostałe ruiny świątyni. W 1975 roku, w miejscu dawnego kościoła, wzniesiono nowy dworzec autobusowy wg projektu Wiesława Dobrowolskiego. Pod koniec lat 20. XXI wieku dworzec również rozebrano, a w jego miejsce zbudowano nowoczesny dom handlowy z podziemnym dworcem autobusowym.

</doc>
<doc id="2018477" url="https://pl.wikipedia.org/wiki?curid=2018477" title="Gene Ammons">
Gene Ammons

Gene Ammons, właśc. Eugene Ammons (ur. 14 kwietnia 1925 w Chicago, zm. 6 sierpnia 1974 tamże) – amerykański saksofonista tenorowy. 
Życiorys.
Urodził się jako Eugene Ammons w Chicago (Illinois), jako syn Alberta Ammonsa, pianisty boogie-woogie, natomiast imię jego matki jest nieznane.
Kariera.
Podobnie jak kilku innych wybitnych jazzmanów, Ammons studiował muzykę w Liceum Du Sable pod kierunkiem kpt. Waltera Dyetta. Początkowo uwielbiał improwizację Lestera Younga, a nawet naśladował jego sposób gry głową i rogiem, pod groteskowym kątem. W trzecim roku liceum zaczął grać lokalnie z zespołem trębacza Kinga Kolaxa. Pod koniec semestru rozpoczął z Kolaxem trasę objazdową, obejmującą występy w Savoy Ballroom w Nowym Jorku.
W 1945 r. został członkiem zespołu Billy'ego Eckstine'a. Współpracował też z Woodym Hermanem i Sonnym Stittem.

</doc>
<doc id="2018478" url="https://pl.wikipedia.org/wiki?curid=2018478" title="ECM Records">
ECM Records



</doc>
<doc id="2018479" url="https://pl.wikipedia.org/wiki?curid=2018479" title="Bree Schaaf">
Bree Schaaf

Bree Schaaf (ur. 28 maja 1980 w Bremerton) – amerykańska bobsleistka. Od 2002 do 2007 roku uprawiała skeleton.
Podczas Igrzysk w Vancouver, w parze z Emily Azevedo, zajęła 5. miejsce w konkurencji bobslejowych dwójek.

</doc>
<doc id="2018481" url="https://pl.wikipedia.org/wiki?curid=2018481" title="Parafia Matki Boskiej Bolesnej w Chociwlu">
Parafia Matki Boskiej Bolesnej w Chociwlu

Parafia pod wezwaniem Matki Boskiej Bolesnej w Chociwlu – parafia rzymskokatolicka należąca do dekanatu Ińsko, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Chociwlu przy ulicy kardynała Augusta Hlonda.
Kościół parafialny.
Kościół pw. Matki Boskiej Bolesnej w Chociwlu

</doc>
<doc id="2018486" url="https://pl.wikipedia.org/wiki?curid=2018486" title="Rezerwat przyrody Buczyna (powiat sępoleński)">
Rezerwat przyrody Buczyna (powiat sępoleński)

Rezerwat przyrody Buczyna – rezerwat leśny o powierzchni 20,01 ha, położony w województwie kujawsko-pomorskim, powiecie sępoleńskim, gminie Sępólno Krajeńskie.
Obszar rezerwatu podlega ochronie ścisłej.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Krajeńskie.
Znajduje się w pobliżu styku granic trzech województw: kujawsko-pomorskiego, pomorskiego i wielkopolskiego, na północ od Jeziora Lutowskiego.
Rezerwat jest położony w obrębie Krajeńskiego Parku Krajobrazowego. Zajmuje fragment kompleksu leśnego należącego do nadleśnictwa Lutówko.
Historia.
Rezerwat został utworzony Rozporządzeniem Wojewody Kujawsko-Pomorskiego Nr 247 / 00 z dnia 7 grudnia 2000 roku.
Charakterystyka.
Rezerwat chroni żyzną buczynę niżową z licznymi gatunkami chronionymi.
Najcenniejszym elementem drzewostanu są okazałe buki oraz podrost bukowy, miejscami o zwarciu przekraczającym 80%, nadający zbiorowisku cechy naturalne. W miejscach nie opanowanych przez drzewa, rozwija się typowe dla lasów liściastych ubogie runo, w którym rosną m.in.: zawilec żółty, gajowy, miodunka plamista, złoć żółta i inne. 
W rezerwacie występują rośliny chronione: lilia złotogłów, wawrzynek wilczełyko, kopytnik pospolity, marzanka wonna, a także kilkaset gatunków roślin naczyniowych.
Szlak turystyczny.
W pobliżu rezerwatu przebiega pieszy szlak turystyczny „Rezerwatów Krajeńskich” Sypniewo – Witkowo 29 km.

</doc>
<doc id="2018488" url="https://pl.wikipedia.org/wiki?curid=2018488" title="Elvira Kovács">
Elvira Kovács

Elvira Kovács, serb. Elvira Kovač, cyr. Елвира Ковач (ur. 18 lipca 1982 w Zrenjaninie) – serbska polityk i ekonomistka węgierskiego pochodzenia, posłanka do Zgromadzenia Narodowego.
Życiorys.
Ukończyła ekonomię w Suboticy na wydziale ekonomii Uniwersytetu w Nowym Sadzie. Studiowała także na Uniwersytecie Ekonomicznym w Wiedniu. Pracowała w administracji regionalnej Wojwodiny. W 2000 wstąpiła do Związku Węgrów Wojwodiny, w 2009 została przewodniczącą forum kobiet tego ugrupowania. W 2007, 2008, 2012, 2014 i 2016 wybierana do serbskiej Skupsztiny. Również w 2020 i 2022 jako wicelider listy wyborczej partii uzyskiwała mandat posłanki na kolejne kadencje. Powoływana w skład reprezentacji Zgromadzenia Narodowego do Zgromadzenia Parlamentarnego Rady Europy.

</doc>
<doc id="2018495" url="https://pl.wikipedia.org/wiki?curid=2018495" title="Przymiarki (Beskid Niski)">
Przymiarki (Beskid Niski)

Przymiarki (626 m) – grzbiet górski w Beskidzie Niskim, w paśmie Wzgórz Rymanowskich. Grzbiet położony jest na wschód od górnej części Lubatowej i na zachód od Rymanowa-Zdroju. Południowe stoki schodzą do Bałucianki, północne do pól nieistniejącej wsi Wólka. Grzbiet ma trzy kulminacje. Zachodnia, niższa to Uhliska zwana też Wólecką Górą – 611 m n.p.m., wschodnia, wyższa Kopa – 640 m n.p.m. Sam wierzchołek Kopy zwany jest Patryją od istniejącej tam kiedyś wieży triangulacyjnej. Nazwa Przymiarki odnosi się właściwie do środkowej części grzbietu o wysokości 626 m n.p.m. Kopa i Uhliska są częściowo zalesione, natomiast ze środkowej części rozpościera się panorama na Pogórze Strzyżowskie, Pogórze Dynowskie, Doły Jasielsko-Sanockie, Bieszczady, pasma Beskidu Niskiego - Pasmo graniczne, Gniazdo Jawornika, Wzgórza Rymanowskie, Beskid Dukielski. Przy bardzo dobrej widoczności, nieco na lewo od Cergowej, dostrzec można Tatry. Ze względu na położenie grzbiet stanowi cel częstych wycieczek z uzdrowisk Iwonicza-Zdroju i Rymanowa-Zdroju. Ze stoków Przymiarek wypływa Iwonicki Potok.
Ścieżki spacerowe:
Szlaki rowerowe:

</doc>
<doc id="2018497" url="https://pl.wikipedia.org/wiki?curid=2018497" title="Île d’Orléans">
Île d’Orléans

Île d’Orléans – wyspa na południowym wschodzie kanadyjskiej prowincji Quebec. Leży w estuarium Rzeki Świętego Wawrzyńca, około 5 km na północny wschód od stolicy prowincji, miasta Québec. Jest drugą co do wielkości (po Île de Montréal) wyspą na Rzece Świętego Wawrzyńca.
Geografia.
Île d’Orléans ma powierzchnię 191,78 km², przy czym długość ok. 33 km i szerokość ok. 8 km. Podczas gdy wybrzeża są dość strome, wnętrze wyspy to płaska równina, której środkowa część jest zalesiona. Gleba jest żyzna i dlatego też jest intensywnie wykorzystywana przez rolnictwo. Najwyższy punkt znajduje się na wysokości 137 m n.p.m.
Na wyspie leży sześć gmin
których liczba ludności wynosi 6834 mieszkańców, i które razem tworzą regionalną gminę hrabstwa L’Île-d’Orléans. Pont de l’île d’Orléans, most wiszący o łącznej długości 4,43 km, łączy wyspę z wybrzeżem miasta Québec.
Historia.
Huroni nazywali tę wyspę "Minigo". Francuski odkrywca Jacques Cartier dotarł do niej po raz pierwszy w 1535 roku i nazwał ją "Île de Bacchus" (Wyspą Bachusa) ze względu na liczne dziko rosnące winorośla. 6 maja 1536 nadał on nową nazwę, "Île d’Orléans" (Wyspa Orleanu), na cześć księcia Orleanu, syna króla Franciszka I.
Ze względu na swoje korzystne położenie Île d’Orléans należała od 1636 do pierwszych obszarów Quebecu, które zostały zasiedlone przez francuskich kolonistów (głównie z Normandii i Poitou). Po tym jak pierwsi osadnicy zostali zabici w 1656 roku w czasie napaści Irokezów, w latach 1660 rozpoczął się proces ponownego zasiedlania.
W 1759 roku wyspa została zajęta i splądrowana przez brytyjskie wojska, z 350 dworów tylko trzy pozostały nienaruszone. Służyły one później przed bitwą na Równinie Abrahama jako baza wyjściowa do zajęcia miasta Québec przez generała Jamesa Wolfe’a. Od 1935 roku wyspa połączona jest mostem ze stałym lądem.
Dzisiejsza gospodarka Île d’Orléans opiera się przede wszystkim na rolnictwie (uprawa pszenicy, kukurydzy, produkcja wina białego, czerwonego i cydru, hodowla zwierząt gospodarskich). Ważną rolę odgrywa również turystyka; wielu mieszkańców miasta Québec posiada tu swoje domki, w których spędzają weekendy.

</doc>
<doc id="2018500" url="https://pl.wikipedia.org/wiki?curid=2018500" title="Nairi Erywań">
Nairi Erywań

Nairi Erywań (orm. „Նաիրի“ Մարզական Ակումբ Երևան, ""Nairi" Marzakan Akumby Jerewan") – ormiański klub piłkarski z siedzibą w stolicy kraju Erywań.
Historia.
Chronologia nazw: 
Klub Sportowy "Nairi Erywań" został założony w 1954 roku. Najpierw występował w rozgrywkach amatorskich, a w 1960 debiutował w Klasie B, strefie 2 Mistrzostw ZSRR. W 1963 po kolejnej reorganizacji systemu lig ZSRR klub spadł do Klasy B, strefy 1, w której zajął 9. miejsce i pożegnał się z rozgrywkami profesjonalnymi. Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Po uzyskaniu przez Armenię niepodległości w 1992 debiutował w najwyższej lidze Armenii. W 1993 zmienił nazwę na "Nairit Erywań". W 1994 zajął 12. miejsce i spadł do Aradżin chumb, w której występował do 1999. W 2000 przywrócił historyczną nazwę "Nairi Erywań", ale nie przystąpił do rozgrywek i został rozwiązany.

</doc>
<doc id="2018501" url="https://pl.wikipedia.org/wiki?curid=2018501" title="Najrit Erywań">
Najrit Erywań



</doc>
<doc id="2018505" url="https://pl.wikipedia.org/wiki?curid=2018505" title="Nairit Erywań">
Nairit Erywań



</doc>
<doc id="2018509" url="https://pl.wikipedia.org/wiki?curid=2018509" title="Anna Gersznik">
Anna Gersznik

Anna Gersznik, z domu Segał, ros. Анна Сегал (ur. 13 września 1975) – amerykańska szachistka, do 1990 reprezentująca Związek Radziecki, a w latach 1990–2005 – Izrael, arcymistrzyni od 1995 roku.
Kariera szachowa.
W 1989 zdobyła w Aguadilli tytuł mistrzyni świata juniorek do 14 lat. W następnym roku jej rodzina wyjechała do Izraela, a Anna od razu znalazła się w ścisłej czołówce szachistek tego kraju. W latach 1990–1998 pięciokrotnie (w tym raz na I szachownicy) wystąpiła na szachowych olimpiadach, oprócz tego, w 1992 uczestniczyła w drużynowych mistrzostwach Europy. W 1991 zajęła III m. (za Tatianą Lemaczko i Constanze Jahn) w turnieju strefowym (eliminacji mistrzostw świata), rozegranym w Grazu. W następnych latach kilkukrotnie reprezentowała Izrael na mistrzostwach świata (1992, 1993 – do 18 lat, 1995 – do 20 lat) i Europy (1994, 1995 – do 20 lat) juniorek. W 1993 podzieliła IV m. w turnieju "First Saturday FS12 IM-A" w Budapeszcie, natomiast w 1998 awansowała do półfinału rozegranych systemem pucharowym indywidualnych mistrzostw Izraela, przegrywając w nim z Ellą Pitam. W 1999 zakończyła czynną szachową karierę.
Najwyższy ranking w karierze osiągnęła 1 lipca 1995, z wynikiem 2335 punktów dzieliła wówczas 49-51. miejsce na światowej liście4 FIDE, jednocześnie zajmując 1. miejsce wśród izraelskich szachistek.

</doc>
<doc id="2018512" url="https://pl.wikipedia.org/wiki?curid=2018512" title="Shauna Rohbock">
Shauna Rohbock

Shauna L. Rohbock (ur. 4 kwietnia 1977 w Provo) – amerykańska bobsleistka, wicemistrzyni olimpijska oraz pięciokrotna medalistka mistrzostw świata.
Kariera sportowa.
Pierwszy sukces w karierze osiągnęła w 2005 roku, kiedy wspólnie z Valerie Fleming zdobyła brązowy medal w dwójkach na mistrzostwach świata w Calgary. W tym samym składzie reprezentantki USA zdobyły też kolejny brązowy medal podczas mistrzostw świata w St. Moritz w 2007 roku oraz srebro na mistrzostwach świata w Königssee w 2011 roku. W międzyczasie Fleming zdobyła też brązowy medal w konkurencji mieszanej i srebrny w dwójkach (razem z Elaną Meyers) na mistrzostwach świata w Lake Placid w 2009 roku. W 2006 roku wzięła udział w igrzyskach olimpijskich w Turynie, w parze z Fleming zdobywając srebrny medal w dwójkach. Podczas rozgrywanych w 2010 roku igrzysk w Vancouver, w parze z Michelle Rzepką, zajęła szóste miejsce w dwójkach.

</doc>
<doc id="2018513" url="https://pl.wikipedia.org/wiki?curid=2018513" title="Anne Murray">
Anne Murray

Anne Murray (ur. 20 czerwca 1945 w Springhill w prowincji Nowa Szkocja w Kanadzie) – kanadyjska piosenkarka country.
Córka lekarza. Ukończyła studia na wydziale wychowania fizycznego na uniwersytecie i podjęła pracę w szkole. Początkowo muzykę traktowała jako hobby. Pierwszą płytę nagrała w 1968.
Najpopularniejsze nagrania: "Snowbird", "Danny's Song", "He Thinks I Still Care", "Could I have This Dance", "A Little Good News", "You Needed Me".

</doc>
<doc id="2018515" url="https://pl.wikipedia.org/wiki?curid=2018515" title="Parafia Matki Bożej Częstochowskiej w Maszewie">
Parafia Matki Bożej Częstochowskiej w Maszewie

Parafia pod wezwaniem Matki Bożej Częstochowskiej w Maszewie – parafia rzymskokatolicka należąca do dekanatu Maszewo, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Maszewie przy ulicy Mickiewicza.
Kościół parafialny.
Kościół pw. Matki Bożej Częstochowskiej w Maszewie

</doc>
<doc id="2018516" url="https://pl.wikipedia.org/wiki?curid=2018516" title="Michelle Rzepka">
Michelle Rzepka

Michelle Rzepka (ur. 4 sierpnia 1983 w Dearborn) – amerykańska bobsleistka.
Podczas Igrzysk w Vancouver, w parze z Shauną Rohbock, zajęła 6. miejsce w konkurencji bobslejowych dwójek.
Podobnie jak wielu innych bobsleistów karierę sportową zaczynała od lekkoatletyki (rekord życiowy w skoku o tyczce – 4,12 w 2006).

</doc>
<doc id="2018517" url="https://pl.wikipedia.org/wiki?curid=2018517" title="Mutazz Isa Barszim">
Mutazz Isa Barszim

Mutazz Isa Barszim (także: "Mutaz Essa Barshim", , ur. 24 czerwca 1991 w Dosze) – katarski lekkoatleta specjalizujący się w skoku wzwyż.
Rodzice skoczka pochodzą z Sudanu. Medalista igrzysk olimpijskich i mistrzostw świata, zwyciężał w mistrzostwach świata juniorów, zawodnik jest trzykrotnym halowych mistrzem Azji, zdobywał medale mistrzostw Azji i igrzysk azjatyckich. Stawał na podium imprez lokalnych np. mistrzostw krajów arabskich. Wielokrotny rekordzista Kataru w kategorii juniorów oraz seniorów. Jego trenerem do 2020 roku był Polak Stanisław Szczyrba. Jego sportowym wzorem jest Artur Partyka. Młodszy brat zawodnika – Mu’ammar Isa Barszim – także jest skoczkiem wzwyż, a w 2012 został mistrzem Azji juniorów. Do tej pory Barszim ośmiokrotnie bił rekord Azji w skoku wzwyż w hali i na otwartym stadionie.
Kariera.
Początki.
Zimą 2010 w Göteborgu z wynikiem 2,25 – mając 18 lat – ustanowił rekord Kataru w kategorii seniorów i juniorów. Dwa tygodnie później został w Teheranie halowym mistrzem Azji. W debiucie w dużej seniorskiej imprezie – w marcu 2010 na halowych mistrzostwach świata w rodzinnym Katarze – odpadł w eliminacjach. W maju 2010 zdobył złoty medal mistrzostw krajów arabskich juniorów, a na początku lipca sięgnął po mistrzostwo Azji juniorów. Po tym sukcesie zdobył w Kanadzie złoty medal juniorskich mistrzostw globu. Na koniec roku, w listopadzie, stanął na najwyższym stopniu podium igrzysk azjatyckich. Przez cały sezon 2010 pięciokrotnie poprawiał seniorski rekord Kataru.
2011–2012.
Na początku sezonu 2011 ustanowił z wynikiem 2,31 rekord Kataru podczas mityngu Qatar Athletic Super Grand Prix 2011 w Dosze. Kolejny raz rekord kraju – o jeden centymetr – poprawił 19 czerwca w Ystad. Kilka tygodni po tych zawodach został w Kobe mistrzem Azji uzyskując wynik 2,35. Podczas światowych wojskowych igrzysk sportowych wygrał ustanawiając rekord tej imprezy rezultatem 2,29. Po zawodach wojska wystąpił w dwóch mityngach Samsung Diamentowej Ligi (DN Galan 2011 i Aviva London Grand Prix 2011). Na mistrzostwach świata w Daegu, w Korei Południowej, zajął siódme miejsce z wynikiem 2,32 – rezultat taki dawał brązowy medal, jednak Katarczyk przegrał go liczbą zrzutek. Na koniec sezonu – od października do połowy grudnia – zwyciężył w trzech imprezach o zasięgu regionalnym: igrzyskach Rady Współpracy Zatoki Perskiej, mistrzostwach panarabskich oraz igrzyskach panarabskich.
W drugim występie w sezonie 2012 – na 2. Mityngu Kontrolnym PZLA w Spale – z wynikiem 2,33 poprawił halowy rekord Azji. Swój wynik poprawił tydzień później skacząc w Hangzhou (Chiny) 2,37 zdobywając jednocześnie halowe mistrzostwo Azji i ustanawiając najlepszy rezultat na świecie w sezonie halowym 2012. Był jednym z faworytów do zdobycia medalu halowych mistrzostw świata w Stambule jednak po zaliczeniu wysokości 2,28 trzykrotnie strącił poprzeczkę zawieszoną na 2,31 i został sklasyfikowany na dziewiątym miejscu ex aequo z Niemcem Raúlem Spankiem. Na igrzyskach olimpijskich w Londynie wywalczył srebrny medal ex-aequo z Kanadyjczykiem Derekiem Drouniem i Robertem Grabarzem. Po igrzyskach, 23 sierpnia, na mityngu Athletissima 2012 w Lozannie z wynikiem 2,39 wyrównał rekord Azji należący od 1984 roku do Zhu Jianhua. W grudniu 2012 z wynikiem 2,32 zwyciężył w Mistrzostwach Azji Zachodniej.
2013.
Na początku kwietnia wystartował na mistrzostwach Rady Współpracy Zatoki Perskiej w Dosze, na których zdobył złoto, a jego brat, Mu’ammar, sięgnął po srebro. Pod koniec maja zdobył złoty medal mistrzostw panarabskich. 1 czerwca na mityngu Prefontaine Classic 2013 w Eugene z wynikiem 2,40 ustanowił rekord Azji i stał się pierwszym w XXI wieku zawodnikiem, który w sezonie letnim uzyskał rezultat 2,40. Podczas mistrzostw świata w Moskwie, w sierpniu 2013, zdobył srebrny medal przegrywając jedynie z Ukraińcem Bohdanem Bondarenko.

</doc>
<doc id="2018520" url="https://pl.wikipedia.org/wiki?curid=2018520" title="Mistrzostwa Świata w Łyżwiarstwie Szybkim w Wieloboju Sprinterskim 1979">
Mistrzostwa Świata w Łyżwiarstwie Szybkim w Wieloboju Sprinterskim 1979

10. Mistrzostwa świata w łyżwiarstwie szybkim w wieloboju sprinterskim odbyły się w Inzell, w RFN, w dniach 17–18 lutego 1979. Zawody rozegrano na naturalnym torze na Ludwig Schwabl Stadion. Zawodnicy dwukrotnie startowali na dystansach 500 i 1000 metrów. Najlepsi byli Amerykanie: Leah Poulos-Mueller wywalczyła drugie złoto, a Eric Heiden został mistrzem po raz trzeci z rzędu. Heiden ustanowił także rekord świata na 1000 m.
Uczestnicy.
W zawodach wzięły udział 32 łyżwiarki (30 sklasyfikowanych) i 33 łyżwiarzy (29 sklasyfikowanych) z 19 krajów.

</doc>
<doc id="2018528" url="https://pl.wikipedia.org/wiki?curid=2018528" title="Jean-Marie Cuoq">
Jean-Marie Cuoq

Jean-Marie Cuoq (ur. 21 września 1968) – francuski kierowca rajdowy. Ma za sobą starty w Mistrzostwach Świata.
W 2008 roku Cuoq zadebiutował w Rajdowych Mistrzostwach Świata. Pilotowany przez Davida Marty'ego i jadący Peugeotem 307 WRC zajął wówczas 9. miejsce w Rajdzie Monte Carlo. W 2008 roku zaliczył swój drugi start w Mistrzostwach Świata. Jadąc Peugeotem 307 WRC zajął 7. miejsce w klasyfikacji generalnej Rajdu Monte Carlo i zdobył pierwsze 2 punkty w karierze w Mistrzostwach Świata. W 2010 roku nie ukończył swojego trzeciego rajdu MŚ w karierze - Rajdu Portugalii.
Swój debiut rajdowy Cuoq zaliczył w 1994 roku w wieku 24 lat. W 1998 roku zdobył Rajdowy Puchar Francji, a w 2003 roku wygrał go ponownie. W tym samym roku zwyciężył w mistrzostwach Francji samochodów 2-litrowych. Z kolei w 2007 roku został mistrzem kraju w rajdach asfaltowych. W swojej karierze trzykrotnie wywalczył tytuł mistrza Francji w rajdach szutrowych - w latach 2005, 2006 i 2007.

</doc>
<doc id="2018532" url="https://pl.wikipedia.org/wiki?curid=2018532" title="Wagharszapat FA">
Wagharszapat FA

Wagharszapat (orm. „Վաղարշապատ“ Ֆուտբոլային Ակումբ, ""Wagharszapat" Futbolajin Akumby") – ormiański klub piłkarski z siedzibą w miejscowości Wagharszapat.
Historia.
Chronologia nazw:
Klub Piłkarski "Araks Eczmiadzyn" został założony w 1967 roku. W 1968 debiutował w Klasie B, rosyjskiej strefie 4 Mistrzostw ZSRR, w której zajął 4. miejsce. Jednak potem występował w rozgrywkach amatorskich. W 1988 zmienił nazwę na "Zwartnoc Eczmiadzyn". Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Po uzyskaniu przez Armenię niepodległości w 1992 debiutował w najwyższej lidze Armenii. W 1993 zmienił nazwę na "SKA-Araj Eczmiadzyn". W 1994 zajął przedostatnie 14. miejsce i spadł do Aradżin chumb, w której występował do 1997. Potem nie przystąpił do rozgrywek i został rozwiązany.
Dopiero w 2003 został odrodzony jako "Wagharszapat Eczmiadzyn" i startował w Aradżin chumb. Po trzech sezonach gry w 2005 klub został ponownie rozwiązany.

</doc>
<doc id="2018534" url="https://pl.wikipedia.org/wiki?curid=2018534" title="III liga polska w piłce nożnej (2001/2002)">
III liga polska w piłce nożnej (2001/2002)

III liga polska w piłce nożnej (2001/2002) – 50. edycja trzeciego poziomu rozgrywkowego w Polsce. Drużyny zostały podzielone na 4 grupy terytorialne. Zwycięzcy poszczególnych grup otrzymywali promocję do II ligi, natomiast najsłabsze drużyny zostały relegowane do IV ligi.
Grupa I (Warmia i Mazury, Podlasie, Łódzkie, Mazowsze).
Drużyny.
Objaśnienia:
Grupa II (Pomorze Zachodnie, Pomorze, Wielkopolska, Kujawy i Pomorze).
Drużyny.
Objaśnienia:
Grupa III (Lubuskie, Dolny Śląsk, Opolskie, Śląsk).
Drużyny.
Objaśnienia:
Grupa IV (Świętokrzyskie, Lubelskie, Małopolska, Podkarpacie).
Drużyny.
Objaśnienia:

</doc>
<doc id="2018535" url="https://pl.wikipedia.org/wiki?curid=2018535" title="Parafia Wniebowzięcia Najświętszej Maryi Panny w Węgorzynie">
Parafia Wniebowzięcia Najświętszej Maryi Panny w Węgorzynie

Parafia pw. Wniebowzięcia Najświętszej Maryi Panny w Węgorzynie – rzymskokatolicka parafia należąca do dekanatu Łobez, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Węgorzynie przy ulicy Grunwaldzkiej.
Kościół parafialny.
Kościół pw. Wniebowzięcia Najświętszej Maryi Panny w Węgorzynie

</doc>
<doc id="2018536" url="https://pl.wikipedia.org/wiki?curid=2018536" title="Jerazank Stepanakert">
Jerazank Stepanakert



</doc>
<doc id="2018537" url="https://pl.wikipedia.org/wiki?curid=2018537" title="Mojżesz w Egipcie">
Mojżesz w Egipcie

Mojżesz w Egipcie (wł.: "Mosé in Egitto") – opera seria Gioacchina Rossiniego – azione tragico-sacra w trzech aktach, do której libretto napisał Andrea Leone Tottola, jej premiera miała miejsce w Neapolu 5 marca 1818 roku.
Historia powstania utworu.
Po wypełnieniu obowiązku uczestniczenia w pierwszych trzech przedstawieniach "Adelajdy z Burgundii" na początku 1818 roku Rossini powrócił z Rzymu do Neapolu. Sytuacja kompozytora w Neapolu po niepowodzeniu "Armidy" zaczynała być chwiejna. Przeciwnicy Rossiniego wykorzystali przybycie do Neapolu kompozytora Francesca Morlacchiego i sukces wystawionej przez niego opery "Boadicea" do przeprowadzenia ataku na uważanego za rewolucjonistę i obrazoburcę twórcę. Chwalili więc "Boadiceę" za prostotę języka, szlachetność i wyrazu i szacunek dla tradycji, których próżno by szukać w operach Rossiniego. W tej sytuacji Rossini nie mógł sobie pozwolić na kolejne niepowodzenie.
Zgodnie z neapolitańską tradycją sięgającą XVII wieku, w okresie Wielkiego Postu można było wystawiać opery tylko jeśli nie dotyczyły tematów świeckich. Za temat obrano więc wyjście Izraelitów z Egiptu. Librecista Andrea Leone Tottola nie sięgnął jednak wprost do Starego Testamentu, ale po tragedię księdza Francesca Ringhieriego "L'Osiride", wprowadzającą do biblijnej historii wątek miłosny. Rossini zaprosił do współpracy, podobnie jak to było przy pracy nad "Adelajdą z Burgundii" kompozytora Michele Carafę. Udział Carafy ograniczył się tym razem do jednej arii "A rispettarmi", przeznaczonej dla Faraona, którą potem Rossini skreślił i zastąpił arią "Cade del ciglio".
Treść.
Akt I.
Z powodu tego, że Faraon zabronił Żydom opuszczać Egipt, na cały kraj spadły ciemności (introdukcja: "Ah! Chi ne aiuta"). Faraon przyzywa Mojżesza i obiecuje, że w zamian za przywrócenie światła pozwoli Izraelitom odejść; nie wie, że jego syn Ozyrydes jest zakochany w Żydówce Elcii i pragnie, by ukochana nie opuściła Egiptu. Na prośbę Mojżesza Bóg pozwala znowu zaświecić słońcu (modlitwa: "Eterno! Immenso!"). Wszyscy padają na kolana przed cudem światła, tylko Ozyrydes próbuje powstrzymać ojca (kwintet: "Celeste man placata"). Nie wiedząc co dalej czynić, zwraca się do arcykapłana Mambre, ten zaś postanawia podburzyć przeciw Żydom lud egipski. Elcia przybywa pożegnać się z ukochanym (duet: "Ah! se puoi così lasciarmi") Mambre zdołał tymczasem zgromadzić tłum, który przed pałacem Faraona protestuje głośno przeciw jego rozkazowi. Pomimo próśb żony Almatei, nawróconej na judaizm, Faraon po raz kolejny zmienia zdanie i zakazuje Żydom wyjścia z Egiptu ("Cade dal ciglio il velo"). Mambre i Ozyrydes przynoszą zaskoczonym Żydom, świętującym uwolnienie, nowy rozkaz Faraona (finał: "All'etra, al ciel"). Gdy Mojżesz grozi Egiptowi nowymi plagami Egipcjanie gotowi są go zabić. Dopiero przybycie Faraona z żoną zapobiega zbrodni (concertato: "All'idea di tanto eccesso"). Mojżesz unosi w górę swą laskę i sprowadza na Egipt ognisty deszcz.
Akt II.
Faraon wręcza Aaronowi dekret nakazujący Żydom opuszczenie jego kraju. Ku rozpaczy Ozyrydesa, nakazuje mu poślubić księżniczkę ormiańską (duet: "Parla, spiegar non posso"). Mojżesz dziękuje Almatei za wsparcie. Królowa modli się ("La pace mia smarrita"). Przywiedziony do ostateczności Ozyrydes porywa Elcię i ucieka z nią ze stolicy. Mojżesz wysyła za uprowadzoną pościg. W jaskini, gdzie się schronili, Ozyrydes proponuje Elcii, by poszła z nim na wygnanie. Ona jednak nie chce porzucić swego Boga i ludu Izraela. Almatea i Aaron odnajdują zbiegów (kwartet: "Quale assalto"). Ozyrydes woli zrezygnować z tronu niż z miłości. Tymczasem Faraon obawiając się, że wyjście Żydów sprowadzi na Egipt wojnę, jeszcze raz cofa swe zezwolenie. Wówczas Mojżesz ogłasza, że Bóg Izraela pozabija wszystkich pierworodnych w Egipcie. Zostaje uwięziony ("Tu di ceppi"). Faraon wzywa Ozyrydesa, by zasiadł na tronie u jego boku, Mojżesz zaś skazuje na śmierć. Chór sławi jego mądrość ("Se a mitigar tue cure"). Elcia błaga Ozyrydesa, by nie dopuścił do zbrodni ("Porgi la destra amata"). Młodzieniec nie słucha jej. Gdy jednak podnosi rękę na Mojżesza pada rażony gromem.
Akt III.
Żydzi, wyzwoleni ostatecznie z niewoli, docierają nad brzeg Morza Czerwonego. Mojżesz pogrąża się w modlitwie ("Dal tuo stellato soglio") Nadciągają wojska Faraona. Mojżesz uderza laską w brzeg morza, które rozstępuje się pozwalając Żydom przejść na drugi brzeg. Gdy Faraon na czele swych wojsk rusza za nimi wody Morza Czerwonego zamykają się nad nimi pochłaniając wszystkich.
Losy sceniczne.
"Mojżesz" wystawiony 5 marca 1818 roku odniósł olbrzymi sukces, a Isabella Colbran, której pozycja i poularność zostały nadszarpnięte przez niepowodzenie "Armidy", powetowała sobie tę porażkę. Stendhal, który nie cierpiał tematyki biblijnej i poszedł na przedstawienie uprzedzony, opuścił teatr głęboko wzruszony i oczarowany operą, czemu dał potem wyraz w swej książce. Sukces utworu był tym cenniejszy, że opera kończyła się w okolicznościach, które wywoływały salwy żywiołowego śmiechu na widowni. Aby widzowie z parteru mogli oglądać rozstąpienie się wód, "poziom morza" musiał zostać podniesiony o półtora metra w stosunku do sceny. W rezultacie publiczność w lożach wraz z rozstąpieniem się wód mogła oglądać chłopców kręcących całą maszynerią. W następnym roku, przy okazji wznowienia utworu (7 maja 1819) Rossini, aby odwrócić uwagę publiczności od kwestii technicznych, dopisał najsławniejszą stronicę opery, modlitwę Mojżesza z "Dal tuo stellato soglio". Aria skutecznie odwróciła uwagę od chłopców "robiących" fale. Stała się jedną z najbardziej znanych melodii Rossiniego. Zdobyła nawet sale koncertowe, dzięki opartym na jej motywach słynnym "Wariacjom na strunie G" Niccolò Paganiniego.
Po wysłuchaniu opery we Florencji w 1821 roku kompozytor francuski, Hérold, zabrał partyturę do Paryża i w rok później wystawił operę z wielkim sukcesem na scenie Teatru Włoskiego pod swoją osobistą dyrekcją. Wielkim entuzjastą "Mojżesza" był Balzac, który wnikliwą analizę tego utworu dał w powieści "Massimilla Doni". W Londynie "Mojżesz" z miejsca zdobył sobie publiczność. Ze względu na przepisy zabraniające poruszania na scenie operowej tematyki biblijnej został wystawiony pod tytułem "Piotr Eremita". Utwór został też bardzo gorąco przyjęty przez publiczność niemiecką, nie przywykłą do oper tego typu. 
Osiem lat później, w Paryżu, kompozytor przerobił dzieło do francuskiego libretta pod tytułem "Moïse et Pharaon" ("Mojżesz i faraon"). W wersji włoskiej "Mojżesz" doczekał się jeszcze kilku sporadycznych wznowień w latach 30. Ostatecznie uległ jednak wersji francuskiej, granej zazwyczaj w przekładzie na włoski (w Polsce najpierw w Krakowie w 1859 roku, następnie w Warszawie – 1866 i Poznaniu – 1889). Powrót do oryginału datuje się na lata 80. XX wieku. W roku 1983 a następnie w 1985 i 2011 operę pokazano na Rossini Opera Festivalu w Pesaro.
O operze.
Rossini przerobił "Mojżesza" gruntownie po 10 latach w Paryżu, tworząc jedno ze swych największych arcydzieł. Z 22 numerów wersji francuskiej połowa została napisana już w Neapolu, wśród nich: kwintet "Celeste man placata", kwartet "Mi manca la voce" i słynny "Chór ciemności". Kompozytor nie ugiął się tym razem przed żądaniami publiczności. Orkiestra odgrywa w partyturze bardzo ważną rolę, partie chóralne są szeroko rozbudowane, a recytatywy traktowane są na równi z ariami i scenami zbiorowymi. Opera pogłębia pierwiastek ekspresyjny zbliżając się w tym zakresie do ideałów Glucka. Innowacją jest powierzenie partii tytułowej głosowi basowemu. Faktem jest, że Rossini miał do dyspozycji znakomitego basa, M. Benedettiego i pisał partię Mojżesza z myślą o jego możliwościach głosowych. Rozwiązanie tego rodzaju nie miało jednak precedensu we włoskiej operze, w której role tytułowe powierzano głosom kobiecym, sopranistom-kastratom lub tenorom, basom zaś – jedynie w operach buffa.
Operę rozpoczyna wspaniały obraz solowo-chórowy, andante maestoso, opisujący Egipcjan zabłąkanych w ciemności. Podniosły ton początkowy utrzymuje się dalej w inwokacji Mojżesza i chóralnym okrzyku na cześć powracającego słońca. Siła "Mojżesza" leży w scenach zbiorowych - chóralnych i solowych. Duet Elcii i Ozyrydesa sprowadza utwór na tory operowych konwencji. Biblijne tchnienie powraca natomiast w finale I aktu, gdzie Rossini umieścił piękny duet sopranu z mezzosopranem (Elcii z jej powiernicą Amenosi). W II akcie do najbardziej udanych należą duet Elcii przechodzący w kwartet i następująca po nim wielka aria Elcii z wirtuozowską cabalettą. Akt ostatni stanowi w gruncie rzeczy oprawę wspaniałej modlitwy Mojżesza, śpiewanej kolejno przez Mojżesza, Elcię i Aarona.

</doc>
<doc id="2018540" url="https://pl.wikipedia.org/wiki?curid=2018540" title="Miara regularna">
Miara regularna

Miara regularna – miara określona na przestrzeni topologicznej dla której każdy zbiór mierzalny jest „niemal otwarty” i „niemal domknięty”.
Definicja.
Niech formula_1 będzie przestrzenią topologiczną, zaś formula_2 oznacza σ-algebrę określoną na formula_3 która zawiera topologię formula_4 (tak więc w ten sposób wszystkie zbiory otwarte i domknięte są mierzalne, czyli dana σ-algebra jest co najmniej tak bogata jak σ-algebra borelowska). Niech formula_5 będzie miarą na formula_6 Podzbiór mierzalny formula_7 przestrzeni formula_8 jest formula_5-regularny, jeśli
oraz
Równoważnie formula_7 jest zbiorem formula_5-regularnym wtedy i tylko wtedy, gdy dla każdego formula_14 istnieją zbiory domknięty formula_15 i otwarty formula_16 takie, że
przy czym
Jeżeli każdy zbiór mierzalny jest regularny, to miarę formula_5 nazywa się regularną.
Niektórzy autorzy wymagają, by zbiór formula_15 był zwarty (a nie tylko domknięty).
Przykłady.
oraz
formula_24 dla jakiegokolwiek innego zbioru formula_25

</doc>
<doc id="2018544" url="https://pl.wikipedia.org/wiki?curid=2018544" title="Malatia Erywań">
Malatia Erywań

Malatia Erywań (orm. „Մալաթիա“ Ֆուտբոլային Ակումբը Երեւան, ""Malatia" Futbolajin Akumby Jerewan") – nieistniejący już ormiański klub piłkarski, mający siedzibę w stolicy kraju, mieście Erywań.
Historia.
Chronologia nazw:
Klub piłkarski Malatia został założony w miejscowości Erywań w 1990 roku. W 1990 debiutował we Wtoroj nizszej lidze Mistrzostw ZSRR (D4), zajmując 6.miejsce w grupie 2. W następnym sezonie 1991 zajął 7.pozycję w grupie 2.
Po uzyskaniu przez Armenię niepodległości w 1992 debiutował w najwyższej lidze Armenii. W rundzie pierwszej zajął 7.miejsce w grupie pierwszej i nie zakwalifikował się w rundzie drugiej do grupy mistrzowskiej (tylko pierwsza szóstka z każdej grupy awansowała do walki o tytuł mistrza). W rundzie drugiej zajął 16.miejsce w grupie spadkowej (zabrakło jednej pozycji, aby utrzymać się w lidze) i spadł do Araczin chumb (D2). W następnym sezonie 1993 klub połączył się z klubem Kilikia Erywań, który kontynuował występy w najwyższej lidze, tworząc klub Malatia-Kilikia Erywań. Połączony klub kontynuował historię Malatii oraz zajął ostatnie 15.miejsce w Barcragujn chumb, po czym został rozwiązany. 
Dopiero w 2001 klub został odrodzony jako Malatia Erywań i w Araczin chumb zajął 1. miejsce zdobywając awans do Barcragujn chumb. Jednak zrezygnował z rozgrywek zawodowych i potem występował na poziomie amatorskim. We wrześniu 2010 roku Malatia reprezentowała Armenię w kwalifikacyjnym turnieju Mistrzostw Europy wśród drużyn amatorskich - Pucharze Regionów UEFA.
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na stadionie Hrazdan w Erywaniu, który może pomieścić 55 000 widzów.
Inne sekcje.
Klub prowadził drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z miasta.

</doc>
<doc id="2018545" url="https://pl.wikipedia.org/wiki?curid=2018545" title="Rezerwat przyrody Jezioro Wieleckie">
Rezerwat przyrody Jezioro Wieleckie

Rezerwat przyrody Jezioro Wieleckie – wodny rezerwat przyrody o powierzchni 102,80 ha (w tym 52,9 ha powierzchni jeziora), położony w województwie kujawsko-pomorskim, powiecie nakielskim, gminie Mrocza. Obszar rezerwatu podlega ochronie czynnej.
Lokalizacja.
Pod względem fizycznogeograficznym rezerwat znajduje się w mezoregionie Pojezierze Krajeńskie.
Znajduje się na zachód od drogi wojewódzkiej nr 241 Nakło nad Notecią – Więcbork, koło wsi Wiele. Obejmuje całą powierzchnię Jeziora Wieleckiego oraz jego otoczenie.
Rezerwat jest położony w obrębie Krajeńskiego Parku Krajobrazowego. 
Rezerwat w całości stanowi własność Skarbu Państwa w Zarządzie Agencji Nieruchomości Rolnych, Oddział terenowy w Bydgoszczy.
Historia.
Rezerwat został utworzony Rozporządzeniem Nr 17 Wojewody Kujawsko-Pomorskiego z 11 sierpnia 2005 r.
W 2014 r. oddano do użytku wieżę obserwacyjną z widokiem na jezioro.
Przyroda.
Powołany w celu zabezpieczenia i zachowania ze względów przyrodniczych, naukowych, dydaktycznych i krajobrazowych cennych środowisk wodnych, bagiennych oraz leśnych stanowiących miejsca lęgów i występowania licznych gatunków ptaków, w tym gatunków rzadkich w skali kraju i Europy. Rezerwat jest ostoją dla około 140 gatunków ptaków.

</doc>
<doc id="2018550" url="https://pl.wikipedia.org/wiki?curid=2018550" title="Port lotniczy Deadman's Cay">
Port lotniczy Deadman's Cay

Port lotniczy Deadman's Cay – port lotniczy zlokalizowany w miejscowości Deadman's Cay, na wyspie Long Island (Bahamy).

</doc>
<doc id="2018553" url="https://pl.wikipedia.org/wiki?curid=2018553" title="Warunki początkowe">
Warunki początkowe



</doc>
<doc id="2018557" url="https://pl.wikipedia.org/wiki?curid=2018557" title="Neferneferuaton-Taszerit">
Neferneferuaton-Taszerit

Neferneferuaton-Taszerit (egip. "Wyjątkowa Piękność Tarczy Słonecznej") – księżniczka amarneńska, czwarta z sześciu córek Echnatona i Nefertiti. Zdaniem niektórych badaczy to właśnie Neferneferuaton-Taszerit była tajemniczym współrządcą o imieniu Anchcheperure Neferneferuaton, z którym Echnaton dzielił władzę w ostatnich latach swojego panowania. 
Życie.
Urodziła się przypuszczalnie w ósmym roku panowania Echnatona w nowej stolicy Egiptu, Achetaton. Jej imię jest dokładnym powtórzeniem imienia Nefertiti ("taszerit" oznacza "młodsza"). Po śmierci swojego ojca przejęła władzę, zmieniając imię z Meritaton na Neferneferuaton. 
Prawdopodobnie to ona zaczęła odchodzić od reform religijnych ojca, przenosząc dwór królewski do Teb, do których zabrała także ciała rodziców, pochowane w Dolinie Królów. Posłała także prośbę do króla Hetytów Suppiluliumasa I o przysłanie syna, który miał stać się jej mężem. Do Egiptu został wysłany Zannanza, jednak nigdy nie dotarł na miejsce, a młoda władczyni została odsunięta od władzy. 
Śmierć i pochówek.
Według niektórych źródeł zmarła w trzynastym lub czternastym roku rządów ojca, gdyż w tym czasie zniknęła z inskrypcji. Postać Neferneferuaton w grupie rodzinnej w królewskim grobowcu w Amarnie pokryto tynkiem, co może oznaczać, że umarła jeszcze przed uwzględnioną w dekoracji Maketaton. Prawdopodobnie nieprzypadkowo w tym samym czasie przestają się pojawiać wizerunki innych kobiet z rodziny królewskiej. Możliwe, że przyczyną takiej ilości zgonów była epidemia, która w tym czasie panowała na Bliskim Wschodzie. 

</doc>
<doc id="2018560" url="https://pl.wikipedia.org/wiki?curid=2018560" title="Port lotniczy Humacao">
Port lotniczy Humacao

Port lotniczy Humacao – port lotniczy, zlokalizowany w portorykańskim mieście Humacao.

</doc>
<doc id="2018568" url="https://pl.wikipedia.org/wiki?curid=2018568" title="Port lotniczy Caye Chapel">
Port lotniczy Caye Chapel

Port lotniczy Caye Chapel (ang. "Caye Chapel Airport") – jeden z belizeńskich portów lotniczych, zlokalizowany na wyspie Caye Chapel.

</doc>
<doc id="2018570" url="https://pl.wikipedia.org/wiki?curid=2018570" title="Neferneferuaton">
Neferneferuaton



</doc>
<doc id="2018571" url="https://pl.wikipedia.org/wiki?curid=2018571" title="Neferneferuaten">
Neferneferuaten



</doc>
<doc id="2018572" url="https://pl.wikipedia.org/wiki?curid=2018572" title="Neferneferuaton Taszerit">
Neferneferuaton Taszerit



</doc>
<doc id="2018573" url="https://pl.wikipedia.org/wiki?curid=2018573" title="Neferneferuaten Taszerit">
Neferneferuaten Taszerit



</doc>
<doc id="2018575" url="https://pl.wikipedia.org/wiki?curid=2018575" title="Neferneferuaten Tasherit">
Neferneferuaten Tasherit



</doc>
<doc id="2018583" url="https://pl.wikipedia.org/wiki?curid=2018583" title="Port lotniczy Rocky Point">
Port lotniczy Rocky Point

Port lotniczy Rocky Point – port lotniczy zlokalizowany w miejscowości Rocky Point, na Jamajce.

</doc>
<doc id="2018590" url="https://pl.wikipedia.org/wiki?curid=2018590" title="Kościół Świętej Trójcy w Ząbkach">
Kościół Świętej Trójcy w Ząbkach

Kościół Świętej Trójcy w Ząbkach – powstały w 1939 roku kościół rzymskokatolicki, znajdujący się w Ząbkach koło Warszawy. Siedziba parafii pod tym samym wezwaniem.
Historia.
1918–1945.
Parafia pw. Św. Trójcy powstała w 1918. Drewniany budynek kościoła zbudowany został z inicjatywy mieszkańców Ząbek, którym postanowili mieć świątynię na miejscu. Miejsce pod kościół wybrano na niewielkim pagórku, przy rozwidleniu dróg prowadzących w kierunku Pragi, Kawęczyna i Zielonki. Wcześniej znajdował się tu budynek mieszkalny. Parafia na początku na miała stałego proboszcza. Na niedzielne nabożeństwa przyjeżdżał ks. Fortner z praskiej parafii Matki Boskiej Loretańskiej. Pierwszy proboszcz parafii, ks. Leonard Szpądrowski, został mianowany w 1919. Zamieszkał on na początku obok kościoła, w budynku przy ul. Warszawskiej. Później przeniósł się do dworku przy ul. Piłsudskiego.
W latach 1937–1939 zbudowano i konsekrowano nowy murowany kościół. Kościół wybudowano dzięki ofiarności parafian, w tym dyrektora ząbkowskiej cegielni, który ofiarował parafii pewną ilość cegieł. Druga wojna światowa przerwała budowę kościoła parafialnego.
W czasie okupacji niemieckiej, w pierwszych dniach sierpnia 1944 roku, Niemcy urządzili w ząbkowskim kościele punkt noclegowy dla osób wysiedlonych z Wołomina. Przez kilka dni i nocy przebywało w nim 100-150 osób. We wrześniu 1944 roku nastąpiło wycofanie się wojsk niemieckich. Ich miejsce zajęła Armia Radziecka. Jej żołnierze lokowali się w domu hr. Ronikiera. Znamiennym wydarzeniem była kradzież dzwonu Armii Czerwonej, który służył do sygnalizacji zmiany warty. Później okazało się, że dzwon był łupem, zrabowanym przez Rosjan z jednego z kościołów wileńskich. Po wyjeździe wojsk radzieckich z Ząbek dzwon ten został przekazany proboszczowi parafii. 
Po 1945.
Od czerwca 1972 do października 1975, za czasów proboszcza ks. Tadeusza Karolaka, wikariuszem był ksiądz Jerzy Popiełuszko. Parafia Św. Trójcy była dla niego pierwszym miejscem posługi kapłańskiej. W piątą rocznicę śmierci kapłana w kościele Świętej Trójcy wmurowano tablicę pamiątkową, zaś osiem lat później przed kościołem stanął jego pomnik autorstwa Czesława Dźwigaja, którego odsłonięcia dokonała 27 października 1997 matka ks. Jerzego Popiełuszki - Marianna, a poświęcenia kardynał Józef Glemp. 
W 1982 do kościoła dobudowano dzwonnicę. W wieży umieszczono cztery dzwony kościelne o nazwach: dzwon Jana Pawła II, Stefana Wyszyńskiego, Św. Jakub i Św. Tadeusz.

</doc>
<doc id="2018595" url="https://pl.wikipedia.org/wiki?curid=2018595" title="Lista gmin w stanie Tamaulipas">
Lista gmin w stanie Tamaulipas

Meksykański stan Tamaulipas podzielony jest na 43 gmin "(hiszp. municipios)".
&lt;/noinclude&gt;&lt;noinclude&gt;

</doc>
<doc id="2018604" url="https://pl.wikipedia.org/wiki?curid=2018604" title="Jason Smith (curler)">
Jason Smith (curler)

Jason Smith (ur. 18 września 1983 w Robbinsdale), amerykański curler.
Smith zaczął uprawiać curling w 1998. Czterokrotnie wystąpił na arenie międzynarodowej jako reprezentant kraju, zawsze jako trzeci. Zadebiutował w Mistrzostwach Świata Juniorów B w 2003. Pod przewodnictwem Kristophera Perkovicha Amerykanie zdobyli brązowe medale pokonując w małym finale Francję (Richard Ducroz). W kolejnym występie, na Mistrzostwach Świata Juniorów 2005 Jason w zespole Perkovicha awansował do fazy play-off, przegrał tam jednak mecz o 3. miejsce ze Szkocją (Logan Gray).
Jako członek ekipy Johna Shustera w 2009 Johna Shustera wygrał United States Olympic Curling Team Trials 2010, mistrzostwa kraju dające możliwość występu na Mistrzostwach Świata 2009 połączone z kwalifikacjami na Zimowe Igrzyska Olimpijskie 2010. W pierwszym z występów z bilansem 7 wygranych i 4 przegranych meczów zespół z Duluth wywalczył mecz barażowy. Tam wynikiem 8:2 lepsi okazali się być Norwegowie (Thomas Ulsrud), Amerykanie uplasowali się na 5. miejscu. Podczas turnieju olimpijskiego Amerykanie uplasowali się na ostatniej, 10. pozycji. Smith nie zagrał w jednym meczu, a w 4 wystąpił jako czwarty.

</doc>
<doc id="2018606" url="https://pl.wikipedia.org/wiki?curid=2018606" title="Rysa na szkle (1999)">
Rysa na szkle (1999)



</doc>
<doc id="2018608" url="https://pl.wikipedia.org/wiki?curid=2018608" title="Christian Giménez (ur. 1981)">
Christian Giménez (ur. 1981)

Christian „Chaco” Giménez (ur. 1 lutego 1981 w Resistencii) – meksykański piłkarz pochodzenia argentyńskiego występujący na pozycji ofensywnego pomocnika, reprezentant Meksyku, trener piłkarski.
Jego syn Santiago Giménez również jest piłkarzem.
Kariera klubowa.
Giménez pochodzi z miasta Resistencia, położonego w prowincji Chaco (stąd przydomek piłkarza) i jest wychowankiem tamtejszego zespołu Club Atlético Chaco For Ever. Jeszcze jako nastolatek został zawodnikiem jednego z najpopularniejszych klubów w kraju, Club Atlético Boca Juniors ze stołecznego Buenos Aires. W argentyńskiej Primera División zadebiutował w wieku siedemnastu lat za kadencji szkoleniowca Carlosa Bianchiego, 5 sierpnia 1998 w przegranym 0:1 spotkaniu z Vélezem Sarsfield. Pierwszego gola w najwyższej klasie rozgrywkowej strzelił za to 6 września tego samego roku w wygranej 6:2 konfrontacji z Huracánem. Już w swoim premierowym sezonie, Apertura 1998, wywalczył z Boca tytuł mistrza Argentyny i sukces ten powtórzył później jeszcze dwukrotnie, w rozgrywkach Clausura 1999 oraz Apertura 2000. Podczas fazy Apertura 2002 zdobył za to wicemistrzostwo kraju, a w międzyczasie, w 2000 i 2001 roku, triumfował w najbardziej prestiżowych rozgrywkach kontynentu – Copa Libertadores. Mimo licznych osiągnięć nie potrafił sobie wywalczyć miejsca w wyjściowej jedenastce Boca, przeważnie pozostając rezerwowym dla Guillermo Barrosa Schelotto i Marcelo Delgado.
Wiosną 2003 Giménez odszedł do znacznie niżej notowanego Uniónu de Santa Fe, gdzie od razu został podstawowym piłkarzem, jednak na koniec rozgrywek 2002/2003 spadł z nim do drugiej ligi. Sam pozostał jednak w najwyższej klasie rozgrywkowej, podpisując umowę ze stołecznym CA Independiente, w którym również regularnie pojawiał się na ligowych boiskach w pierwszym składzie, jednak nie potrafił nawiązać do sukcesów odnoszonych w Boca. W lipcu 2004 wyjechał do Meksyku, gdzie spędził resztę swojej kariery, początkowo podpisując umowę z Tiburones Rojos de Veracruz. W meksykańskiej Primera División zadebiutował 14 sierpnia 2004 w przegranym 0:2 meczu z Monterrey, natomiast premierową bramkę strzelił równo dwa tygodnie później, 28 sierpnia w wygranym 2:1 pojedynku z Morelią. Po roku spędzonym w Veracruz, przeciętnym w wykonaniu zarówno swoim, jak i własnej ekipy, przeszedł do zespołu Club América ze stołecznego miasta Meksyk, gdzie trafił za rekomendacją legendy drużyny, byłego kolegi klubowego Cuauhtémoca Blanco. Barwy Amériki również reprezentował przez dwanaście miesięcy, nie zdobywając z nią żadnego trofeum.
Latem 2006 Giménez został graczem ówczesnego mistrza kraju – CF Pachuca, gdzie w ciągu następnych kilku miesięcy został niekwestionowaną gwiazdą nie tylko swojego zespołu, ale również całej ligi meksykańskiej. Jeszcze w tym samym roku zdobył z prowadzonym przez Enrique Mezę nowym klubem superpuchar Meksyku – Campeón de Campeones, a także triumfował w kontynentalnych rozgrywkach Copa Sudamericana, w drugim spotkaniu finałowego dwumeczu z chilijskim CSD Colo-Colo zdobywając decydującego o zwycięstwie gola. W wiosennym sezonie Clausura 2007 wywalczył pierwsze w karierze mistrzostwo Meksyku, zajął drugie miejsce w Recopa Sudamericana, natomiast zwyciężył w rozgrywkach SuperLigi i Pucharu Mistrzów CONCACAF. W 2008 roku po raz drugi wygrał północnoamerykańską Ligę Mistrzów, za to w 2009 roku zajął drugie miejsce w turnieju kwalifikacyjnym do Copa Libertadores – InterLidze, a także zdobył tytuł wicemistrzowski w fazie Clausura. W barwach Pachuki dwukrotnie wziął udział w Klubowych Mistrzostwach Świata, w 2007 roku zajmując z nią szóste miejsce, natomiast w 2008 roku czwartą lokatę. W sezonie Clausura 2009 został wybrany w plebiscycie FMF najlepszym piłkarzem i ofensywnym pomocnikiem ligi meksykańskiej; do drugiej z tych nagród był nominowany jeszcze kilkakrotnie. Ogółem podczas trzyipółletniej gry w Pachuce zanotował 169 spotkań, w których strzelił 65 goli.
W styczniu 2010 Giménez za sumę pięciu milionów dolarów został ściągnięty przez byłego szkoleniowca z Pachuki – Enrique Mezę – do stołecznego klubu Cruz Azul. Tam także został kluczowym piłkarzem drużyny i w 2010 roku dotarł z nią do finału rozgrywek Ligi Mistrzów CONCACAF. W wiosennych rozgrywkach Clausura 2013, tworząc skuteczną formację ofensywną z graczami takimi jak Teófilo Gutiérrez, Mariano Pavone, Javier Orozco czy Pablo Barrera, wywalczył z Cruz Azul tytuł wicemistrza Meksyku, a także triumfował w rozgrywkach krajowego pucharu – Copa MX, zdobywając pierwsze po szesnastu latach przerwy trofeum w historii klubu. W 2014 roku po raz trzeci wygrał Ligę Mistrzów CONCACAF, dzięki czemu po raz kolejny mógł wziąć udział w Klubowych Mistrzostwach Świata; tym razem zajął w nich czwartą lokatę. Dwa lata później, po odejściu Gerardo Torrado, został mianowany kapitanem zespołu.
Kariera reprezentacyjna.
W 2001 roku Giménez znalazł się w ogłoszonym przez szkoleniowca José Pekermana składzie reprezentacji Argentyny U-20 na Młodzieżowe Mistrzostwa Ameryki Południowej w Ekwadorze. Tam pełnił rolę podstawowego gracza drużyny, wystąpił w ośmiu z dziewięciu spotkań, tworząc ofensywny duet z Alejandro Domínguezem i zdobył gola w spotkaniu z Kolumbią (4:1). Jego kadra, mająca również w składzie graczy takich jak Wilfredo Caballero, Fabricio Coloccini czy Nicolás Burdisso, zanotowała pięć zwycięstw, trzy remisy i jedną porażkę, zajmując ostatecznie drugie miejsce w decydującej, drugiej fazie rozgrywek, a jako gospodarz automatycznie zakwalifikowała się na Mistrzostwa Świata U-20 w Argentynie. Sam Giménez nie znalazł się jednak w składzie na światowy czempionat młodzieżowców, w którym argentyńska drużyna ostatecznie triumfowała.
W maju 2009 Giménez został powołany przez selekcjonera Diego Maradonę do seniorskiej reprezentacji Argentyny na spotkania z Kolumbią i Ekwadorem w ramach eliminacji do Mistrzostw Świata 2010, jednak nie zdołał wystąpić w żadnym z nich.
W lipcu 2013 Giménez otrzymał meksykańskie obywatelstwo po dziewięciu latach występów w tym kraju. Kilka tygodni później został powołany przez selekcjonera José Manuela de la Torre do reprezentacji Meksyku, w której zadebiutował 14 sierpnia 2013 w wygranym 4:1 meczu towarzyskim z Wybrzeżem Kości Słoniowej. Kilka tygodni później rozegrał cztery spotkania w ramach udanych dla jego kadry eliminacji do Mistrzostw Świata 2014, lecz nie znalazł się ostatecznie w składzie na mundial.

</doc>
<doc id="2018609" url="https://pl.wikipedia.org/wiki?curid=2018609" title="John Benton">
John Benton

John Benton (ur. 23 czerwca 1969 w Afton, Minnesota), amerykański curler, sport ten uprawia od 1975. Jest skipem swojej drużyny, wcześniej był otwierającym w zespole Johna Shustera.
Startował na Zimowych Igrzyskach Olimpijskich w 2010. W turnieju Amerykanie uplasowali się na ostatniej, 10. pozycji. Benton nie zagrał w jednym meczu.
Drużyna.
Sezon 2011/2012
Byli zawodnicy

</doc>
<doc id="2018613" url="https://pl.wikipedia.org/wiki?curid=2018613" title="Operacja praska">
Operacja praska

Operacja praska () – ostatnia duża radziecka ofensywa w Europie podczas II wojny światowej mająca miejsce między 6 a 11 maja 1945 roku. Operacja praska zakończyła się 2 dni po kapitulacji III Rzeszy i jest też ściśle związana z powstaniem praskim. W wyniku operacji Praga została wyzwolona przez Armię Czerwoną. Kapitulacja Grupy Armii "Środek" nastąpiła 9 dni po kapitulacji Berlina i 2 dni po Dniu Zwycięstwa.
Tło sytuacyjne.
13 kwietnia 1945 roku wojska 2 i 3 Frontu Ukraińskiego zdobyły Wiedeń stwarzając tym samym idealne warunki do zajęcia północnej i środkowej części Austrii, uderzenia na zachodnią i południową część tego państwa i wyzwolenia Czech. W tym samym czasie część sił 9 Gwardyjskiej Armii 3 Frontu Ukraińskiego ścigała cofających się na zachód Niemców. Do 15 kwietnia oddziały radzieckie opanowały cały brzeg Dunaju do Krems an der Donau, zdobywając przy tym St. Pölten. Opór Niemców w zalesionym i górzystym terenie stawał się coraz silniejszy i natarcie w tym rejonie zostało zatrzymane, podobnie jak centrum 3 Frontu Ukraińskiego uderzające na Graz. Na północ od Wiednia 2 Front Ukraiński rozpoczął zajmowanie pozycji umożliwiających przeprowadzenie natarcia w kierunku Pragi. Na południu, czyli na lewym skrzydle 3 Frontu Ukraińskiego, 57 Armia i część bułgarskiej 1 Armii rozpoczęły 29 marca natarcie w kierunku Mariboru i do 15 kwietnia osiągnęły rubież rzeki Mura.
W połowie kwietnia na terenie Czech znajdowały się jeszcze dość znaczne siły niemieckie. Powodowało to, że tempo natarcia 2 i 4 Frontu Ukraińskiego było bardzo powolne i do początku maja linia frontu praktycznie nie uległa większym zmianom.
Siły i plany obu stron.
III Rzesza.
Na początku maja siły niemieckie na terenie Czech liczyły jeszcze ok. 900 tys. żołnierzy wyposażonych w 9700 dział i moździerzy oraz 1900 czołgów i dział samobieżnych. Teoretycznie miały one także do dyspozycji ok. 1000 samolotów, ale do większości z nich brakowało paliwa. Również zapas materiałów pędnych do pojazdów był niewystarczający. Siły niemieckie składały się w całości z tego co pozostało po Grupie Armii "Środek" dowodzonej przez feldmarszałka Ferdinanda Schörnera. W jej skład wchodziły wtedy 4 i 1 Armia Pancerna oraz 7 i 17 Armia. Część oddziałów niemieckich pochodziła także z Grupy Armii "Ostmark" dowodzonej przez gen. Lothara Rendulica. 
Alianci.
Do likwidacji niemieckiego zgrupowania w Czechach Armia Czerwona przeznaczyła 2 mln 28 tys. żołnierzy, w tym 139 500 rumuńskich (wchodzących w skład 1 i 4 Armii rumuńskiej), 69 500 polskich (wchodzących w skład 2 Armii Wojska Polskiego) i 48 400 czechosłowackich (wchodzących w skład I Korpusu Armijnego), wyposażonych w 30 452 działa i moździerze, 1960 czołgów i dział samobieżnych oraz 3014 samolotów. Główną rolę w działaniach miały odegrać wojska 1 Frontu Ukraińskiego pod dowództwem marszałka Iwana Koniewa atakujące z rejonu Drezna i 2 Frontu Ukraińskiego dowodzone przez marsz. Rodiona Malinowskiego nacierające od strony Brna. Zakładano, że stolica Czech zostanie wyzwolona nie wcześniej niż w połowie maja. Początek działań wyznaczono na 7 maja. Wcześniej, 5 maja, 2 Front Ukraiński wzmocniono 9 Gwardyjską Armią, która razem z 7 Gwardyjską Armią i 46 Armią miała z rejonu na północ od Wiednia prowadzić działania w kierunku Pilzna. W walkach brałby także udział 4 Front Ukraiński (dowodzony przez gen. Andrieja Jeriomienko), który na początku maja wyzwolił rejon Ostrawy. Z jego składu wydzielono specjalną grupę uderzeniową i skierowano ją w kierunku Pragi. Natomiast oddziały czechosłowackie i rumuńskie miały wyzwolić Ołomuniec. 2 Armia Wojska Polskiego i polski 1 Korpus Pancerny miały wyruszyć z rejonu Drezna. Przed przystąpieniem do operacji praskiej 1 Front Ukraiński musiał w ciągu pięciu dni przemieścić o 100-200 km na południe od Berlina trzy armie ogólnowojskowe, dwie pancerne, dwa korpusy pancerne i po jednym zmechanizowanym, kawaleryjskim i artyleryjskim. 
Przebieg operacji.
Ogólne działania.
Kapitulacja Berlina i perspektywa szybkiego zakończenia wojny spowodowały, że w wielu czeskich miastach zaczęto atakować niemieckie garnizony. Największe tego typu powstanie wybuchło w Pradze 5 maja. Początkowo powstańcy wyzwolili część miasta, ale Niemcy szybko przeszli do kontrataku. Spowodowało to przyspieszenie rozpoczęcia ofensywy i 1 Front Ukraiński ruszył już 6 maja. Na decyzję tę wpłynął też fakt, iż 4 maja Amerykanie zaproponowali Rosjanom wyzwolenie Czech do Wełtawy i Łaby. Stalin odrzucił tę propozycję i z uwagi na szybkie postępy wojsk amerykańskich w Czechach rozkazał przyspieszyć ofensywę w kierunku Pragi. Ranem 6 maja podczas rozpoznania bojem stwierdzono, że na wielu odcinkach przeciwnik opuścił pozycje i cofa się na zachód. W takiej sytuacji podjęto decyzję o przyspieszeniu działań i po południu rozpoczęto przygotowanie artyleryjskie. Następnie ruszyły 3 Gwardyjska Armia i 13 Armia, 3 i 4 Gwardyjska Armia Pancerna oraz 4 i 25 Gwardyjski Korpus Pancerny, a wieczorem dołączyła do nich 5 Gwardyjska Armia. Tego samego dnia poddał się garnizon Wrocławia. Do wieczora następnego dnia 4 Gwardyjska Armia Pancerna i 13 Armia posunęły się o 45 km, a 3 Gwardyjska Armia wyzwoliła Miśnię. Jednocześnie 3 Gwardyjska Armia Pancerna i 5 Gwardyjska Armia zaczęły szturm Drezna. 
Sytuacja powstańców w Pradze 7 maja stała się krytyczna. Niemcy ponownie opanowali centrum miasta i zaczęli represje wobec mieszkańców. Zmusiło to wojska 1 Frontu Ukraińskiego do rozpoczęcia działań przed osiągnięciem pełnej gotowości. Jednocześnie z terytorium Węgier ruszyła 7 Gwardyjska Armia, która przerwała front na szerokości 25 km i głębokości 12 km. W powstały wyłom skierowano 6 Gwardyjską Armię Pancerną 2 Frontu Ukraińskiego. Na północ od Wiednia ruszyły także 9 Gwardyjska Armia i 46 Armia. Do wieczora czołgi przebyły 50 km, wyzwalając Jaroměřice nad Rokytnou i Igławę. Do Pragi było jeszcze daleko, ale sytuację powstańców uratowali inni Rosjanie. Mianowicie na ich stronę przeszły oddziały Rosyjskiej Armii Wyzwoleńczej, co zdecydowanie zmieniło stosunek sił. Była to formacja utworzona z jeńców i dowodzona przez gen. Andrieja Własowa. Na pomoc powstańcom chciał też ruszyć gen. George Patton, którego oddziały znajdowały się znacznie bliżej, ale Rosjanie kategorycznie odmówili.
Wieczorem 8 maja prawe skrzydło 1 Frontu Ukraińskiego weszło na terytorium Czech na głębokość 40 km. Czołowe oddziały pancerne miały do Pragi jeszcze 70-80 km. Tego samego dnia zostało zajęte Drezno. Wieczorem oddziały niemieckie walczące w Pradze zawarły rozejm z powstańcami i zaczęły się wycofywać w kierunku wojsk amerykańskich z zamiarem złożenia broni po drugiej stronie linii demarkacyjnej. W nocy do miasta weszły pierwsze oddziały pancerne Armii Czerwonej. Dojście – z wielu kierunków – do Pragi oddziałów radzieckich uniemożliwiło zorganizowane odejście na zachód głównych sił Grupy Armii "Środek" znajdujących się na wschód od stolicy Czechosłowacji. Większość otoczonych oddziałów poddała się 10 i 11 maja. Do niewoli trafiło ok. 860 tys. ludzi. Zdobyto 9500 dział i moździerzy, 1800 czołgów i dział samobieżnych oraz 1100 samolotów. Jednocześnie do 11 maja oddziały posuwające się na zachód doszły do linii Chemnitz – Karlowe Wary – rejon Pilzna, nawiązując bezpośredni kontakt z United States Army.
Działania 2 Armii Wojska Polskiego.
Zadaniem 2 Armii Wojska Polskiego wraz z sąsiadującymi oddziałami Armii Czerwonej było zniszczenie zgrupowania drezdeńsko-zgorzeleckiego, a następnie nacieranie i wyjście nad Łabę oraz uderzenie w kierunku Pragi. Zadanie pościgu za wycofującymi się wojskami niemieckimi otrzymał 1 Korpus Pancerny, który miał rozpocząć natarcie po dojściu czołowych dywizji piechoty 2 Armii WP do linii Gade – Leutwitz – Burkau.
7 maja polskie czołgi ruszyły do natarcia. Por. Waldemar Gajewski, dowódca jednej z kompanii w 1 Brygadzie Pancernej, pisał: "Działania przebiegały pomyślnie. 4 Brygada Pancerna mając zadanie osłony głównych sił armii w kierunku Budziszyna do końca dnia opanowała: Rothnaublitz, Medewitz. 2 Brygada Pancerna wprowadzona do walki na nowym kierunku wspólnie z 1 Brygadą Piechoty Zmotoryzowanej, podeszły wieczorem do m. Bischofswerda. Tu napotkały silny opór wroga. 3 Brygada Pancerna po złamaniu oporu nieprzyjaciela w m. Burkau, w godzinach popołudniowych dotarła do m. Rammenau. O tę miejscowość stoczyła zaciekłą walkę. Nie trwało to jednak długo. Nasza przewaga była znaczna. Pod koniec dnia zgrupowanie 3 Brygady Pancernej wyszło na zachód od miejscowości Bischofswerda. W tych działaniach zdobyto wielu jeńców i sprzętu wojennego. Z tymi jeńcami to był zawsze problem. Poddawali się pojedynczo w mniejszych i większych grupach i nie wiadomo było co z nimi zrobić. Piechota przeważnie posuwała się za nami, niekiedy o parę kilometrów. Mieliśmy w zasadzie jedyne wyjście, które stosowaliśmy. Po rozbrojeniu, wyznaczeniu starszego kazaliśmy czekać na podejście naszej piechoty. Podobna sytuacja miała miejsce ze zdobytym sprzętem. Takie "prezenty" piechota chętnie przyjmowała i zapisywała na swoje waleczne konto."
Natarcie w kierunku Łaby.
Rano 8 maja 2 Brygada Pancerna razem z oddziałami 3 Brygady Pancernej i 1 Brygady Piechoty Zmotoryzowanej zdobyła Bischofswerda. W dalszych działaniach 1 Korpus Pancerny miał tak szybko jak to możliwe dotrzeć do Łaby i zająć most w miejscowości Bad Schandau. Jednak zanim 1 Korpus Pancerny mógł uderzyć na Bad Schandau musiał zdobyć miasto Neustadt in Sachsen. Jednocześnie 7 i 8 Dywizja Piechoty po złamaniu niemieckiej obrony powinny przekroczyć granicę niemiecko-czeską w Sudetach.
Dowódca 1 Korpusu Pancernego wydał rozkaz zajęcia Neustadt z marszu. Jednak wykonanie tego zadanie nie było łatwe. Miasto posiadało silną obronę, broniły go najlepsze oddziały niemieckie znajdujące się w tym rejonie. Jako pierwsza uderzyła 3 Brygada Pancerna, która próbowała zdobyć miasto atakiem frontalnym. Atak ten zakończył się porażką i z tego powodu dowódca korpusu wydał rozkaz oskrzydlenia miasta, aby ograniczyć straty. Od zachodu atakowała 2 Brygada Pancerna, od wschodu 1 Brygada Piechoty Zmotoryzowanej, natomiast od czoła 3 Brygada Pancerna. Walki w mieście trwały godzinę. Z powodu przewagi polskich oddziałów jednostki Wehrmachtu wycofały się do Hohnstein. Po zdobyciu Neustadt 1 Korpus Pancerny ruszył do ataku na Bad Schandau. Jednak żeby dotrzeć do miasta korpus musiał wyjść z wąwozu bronionego przez niemieckie jednostki przeciwpancerne. 
Jako pierwszy do Bad Schandau dotarł patrol 2 Brygady Pancernej, który z zaskoczenia zdobył przyczółki na rzece i utrzymał most do czasu przybycia głównych sił korpusu. 9 maja oddziały polskie opanowały miasto. Jednostki niemieckie broniące przeprawy wycofały się do lasów w pobliżu miasta. Wojska 1 Korpusu Pancernego nacierające na Bad Schandau nie poniosły żadnych strat. Por. Gajewski napisał: "Dzień zakończenia wojny – dzień zwycięstwa i kapitulacji Niemiec hitlerowskich, przywitaliśmy z wielką radością. Cieszyliśmy się z dobrze spełnionego obowiązku wobec Ojczyzny. Nie wszyscy jednak dzień ten mogli obchodzić radośnie i beztrosko. W rejonie Sudetów dowództwo grupy armii "Centrum" nie podporządkowało się aktom kapitulacji, nie chciało złożyć broni. Aby temu zapobiec i ostatecznie rozbić wroga, działania trwały."
Ostatnie walki.
W maju 1945 roku miasto Schirgiswalde, położone na Łużycach, były atakowane przez 8 Dywizję Piechoty. Jednostki niemieckie, broniące tej miejscowości, zostały zmuszone do wycofania się na południe. Kolejną miejscowością na drodze nacierającej polskiej dywizji była wioska Lobendava w pobliżu granicy czesko-niemieckiej. W tej wiosce, 8 maja, już po podpisaniu bezwarunkowej kapitulacji przez III Rzeszę, w walkach poległo 19 polskich żołnierzy z 34 pułku 8 Dywizji Piechoty. 
Kapitulacja III Rzeszy nie oznaczała jednak końca walk 2 Armii Wojska Polskiego. Jeszcze po 8 maja na terenie Czech zginęło kilkudziesięciu żołnierzy polskich, a kilkuset zostało rannych. 
Najbardziej wysuniętą na południe jednostką polską był 1 Korpus Pancerny. Por. Gajewski pisał: "Szybkim marszem po trudnych górzystych drogach mimo stosowanych przez wroga przeszkód, brygady stale posuwały się do przodu i w godzinach wieczornych 9 maja osiągnęły: Kravaře, Czeska Lipa. Przebycie naszych czołgów wywołało panikę wśród cofającego się nieprzyjaciela. Dowódcy brygad wykorzystując sprzyjającą sytuację postanowili zwiększyć szybkość działania by przeciąć odwrót w kierunku Pragi. Nastał już wieczór, a my wciąż kontynuowaliśmy pościg. Po krętych, wąskich, górzystych drogach z wielkim trudem, stale posuwając się do przodu. Wiele rozbitych kolumn niemieckich szło w jednym kierunku z nami. Nie było możliwości brania ich do niewoli, pozostawiliśmy to piechocie, która za nami podążała."
10 maja 1945 roku czołowe jednostki korpusu dotarły do Mielnika. W tym mieście jednostki polskie zakończyły swoje działania. W okresie od 7 do 10 maja 1945 roku oddziały 2 Armii Wojska Polskiego zniszczyły kilkanaście czołgów i dział pancernych przeciwnika oraz wzięły do niewoli ponad 3000 żołnierzy niemieckich.
Walki 2 Armii Wojska Polskiego w maju 1945 roku zostały upamiętnione na Grobie Nieznanego Żołnierza w Warszawie, napisem na jednej z tablic w okresie po II wojnie światowej – "Melnik 4 V 1945".

</doc>
<doc id="2018616" url="https://pl.wikipedia.org/wiki?curid=2018616" title="Rezerwat przyrody Różanna Dęby im. Nadleśniczego Jana Rychlickiego">
Rezerwat przyrody Różanna Dęby im. Nadleśniczego Jana Rychlickiego

Rezerwat przyrody Różanna Dęby im. Nadleśniczego Jana Rychlickiego – rezerwat leśny o powierzchni 5,94 ha, położony w województwie kujawsko-pomorskim, powiecie bydgoskim, gminie Koronowo. Obszar rezerwatu podlega ochronie ścisłej.
Lokalizacja.
Pod względem fizycznogeograficznym rezerwat znajduje się w mezoregionie Dolina Brdy. Znajduje się przy zachodnim brzegu Zalewu Koronowskiego, na wschód od drogi lokalnej Koronowo – Sokole-Kuźnica.
Rezerwat jest położony w obrębie Obszaru Chronionego Krajobrazu Zalewu Koronowskiego. Zajmuje fragment kompleksu leśnego należącego do Nadleśnictwa Różanna. Wokół rezerwatu wyznaczono otulinę o powierzchni 10,95 ha.
Historia.
Rezerwat został utworzony na podstawie Rozporządzenia nr 14/2002 Wojewody Kujawsko-Pomorskiego z dnia 29 stycznia 2002 r.
W 2013 roku nadano mu imię „Nadleśniczego Jana Rychlickiego” oraz odsłonięto na skraju rezerwatu kamień upamiętniający tego wieloletniego nadleśniczego Nadleśnictwa Różanna.
Charakterystyka.
Rezerwat chroni 200-letni drzewostan dębu szypułkowego, o charakterze naturalnym. Zbiorowisko posiada charakter grądu subkontynentalnego, świetlistej dąbrowy. Ochrona ma na celu zachowanie naturalnego charakteru lasu ze względów przyrodniczych, naukowych, dydaktycznych i krajobrazowych. W tym celu następuje stopniowa naturalna eliminacja gatunków wprowadzonych sztucznie na rzecz gatunków charakterystycznych dla grądu.
Szlak turystyczny.
W pobliżu rezerwatu przebiega pieszy szlak turystyczny „Brdy” Bydgoszcz Brdyujście – Sokole-Kuźnica – Świt 70,9 km.

</doc>
<doc id="2018618" url="https://pl.wikipedia.org/wiki?curid=2018618" title="Minuskuł 566">
Minuskuł 566



</doc>
<doc id="2018620" url="https://pl.wikipedia.org/wiki?curid=2018620" title="Żółw podługowaty">
Żółw podługowaty

Żółw podługowaty, żółw żółtogłowy, żółw złotogłowy ("Indotestudo elongata") – gatunek żółwia z rodziny żółwi lądowych (Testudinidae).
Żółwie tego gatunku posiadają pancerz koloru od karmelowego do żółtobrązowego, z czarnymi plamami na karapaksie, ale zdarzają się okazy tylko karmelowe lub nawet całkowicie czarne. 
Jest to gatunek żółwia średnich rozmiarów, chociaż największe osobniki mogą dorastać do 30 cm oraz ok. 3,5 kg masy ciała.Samice żółwi są szersze od samców. Poza tym samiec na znacznie większy ogon oraz wklęsły plastron, natomiast plastron samic jest całkowicie płaski. Kolejną różnicą między płciami jest to, że tylne pazury samic są znacznie dłuższe i bardziej zakrzywione niż tylne pazury samców.
Wilgotne kompleksy leśne, choć można spotkać też okazy na suchych terenach. 
Chociaż jest to głównie roślinożerny gatunek, żywi się również bezkręgowcami i czasami nawet padliną.
Żółwie żółtogłowe są najbardziej aktywne o świcie i o zmierzchu. 
Okres godowy ma miejsce na początku pory deszczowej. Zaloty samca są agresywne, polegają na podgryzaniu samic wokół głowy, szyi i kończyn przednich. Samice kopią gniazdo w kształcie kolby 15 do 20 cm, w którym składają od 2 do 4 jaj. Żółwie w niewoli mogą mieć nawet 3 lęgi w roku. Jaja są duże, a wylęg następuje od 130 do 190 dni po złożeniu jaj.
Prawdopodobnie gatunek ten pochodzi z Mjanmy, ale został rozpowszechniony przez człowieka na innych obszarach i teraz występuje w Nepalu, Bangladeszu, Indiach, Mjanmie, Laosie, Tajlandii, Kambodży, Wietnamie, Malezji i południowych Chinach.
W krajach azjatyckich żółw żółtogłowy jest bardzo popularny w handlu, na targowiskach żywności. Jeden okaz kosztuje nawet 60 dolarów amerykańskich. Gatunek "Indotestudo elongata" znajduje się w załączniku II konwencji CITES. Oznacza to, że handel tymi zwierzętami oraz przewożenie przez granicę powinno odbywać się pod kontrolą, jednak nie zawsze jest to respektowane.
W Unii Europejskiej natomiast "Indotestudo elongata" wymieniony został w aneksie B Rozporządzenia Rady (WE) Nr 338/97 w sprawie handlu dzikimi zwierzętami. Przewożenie tych żółwi przez granicę wymaga pozwolenia ministra środowiska, a każdy okaz musi być zarejestrowany w Wydziale Ochrony Środowiska miejscowego starostwa powiatowego, w ciągu 14 dni od daty jego nabycia.

</doc>
<doc id="2018621" url="https://pl.wikipedia.org/wiki?curid=2018621" title="Indotestudo elongata">
Indotestudo elongata



</doc>
<doc id="2018623" url="https://pl.wikipedia.org/wiki?curid=2018623" title="Żółw złotogłowy">
Żółw złotogłowy



</doc>
<doc id="2018625" url="https://pl.wikipedia.org/wiki?curid=2018625" title="Cerkiew Chrystusa Zbawiciela w Shenyangu">
Cerkiew Chrystusa Zbawiciela w Shenyangu

Cerkiew Chrystusa Zbawiciela – prawosławna cerkiew-pomnik w Shenyangu, od kilkudziesięciu lat nieczynna.
Cerkiew została wzniesiona na terenie cmentarza rosyjskich żołnierzy poległych w wojnie rosyjsko-japońskiej. Budowa świątyni została rozpoczęta w 1911 i trwała rok, jednak uroczyste poświęcenie obiektu nastąpiło dopiero w 1914. 
Moment, w którym cerkiew przestała pełnić funkcje sakralne, jest nieustalony. Obecnie (2010) cmentarz, w obrębie którego została wzniesiona, już nie istnieje. Sam budynek sakralny jest własnością prywatną i pełni funkcję magazynu. Z pierwotnego wyposażenia cerkwi przetrwały jedynie resztki mozaik, które najprawdopodobniej pierwotnie pokrywały ściany świątyni. Pamiątkowy charakter świątyni podkreślają pojawiające się we wnętrzu motywy zdobnicze nawiązujące do wojskowych orderów św. Jerzego i św. Andrzeja.
Cerkiew została wzniesiona w stylu staroruskim, na planie wieloboku z wyodrębnionym półkolistym prezbiterium. Wejście do niej prowadzi przez półkoliste drzwi ze skromnym portalem. We wnętrzu zachowały się cztery tablice pamiątkowe wykonane z brązu z wymienionymi nazwami rosyjskich jednostek wojskowych, z których pochodzili żołnierze pochowani na niezachowanym cmentarzu w Shenyangu. Mimo faktu, że obiekt nie był wykorzystywany w celach sakralnych od kilku dziesięcioleci, w jego zewnętrznej architekturze zachowały się elementy wskazujące na pierwotne zastosowanie, przede wszystkim okno w kształcie krzyża położone w prezbiterium cerkwi. Całość wieńczy cebulasta kopuła z krzyżem.
Cerkiew w Shenyangu jest prawdopodobnie jedyną zachowaną świątynią prawosławną wzniesioną w Mandżurii w celu upamiętnienia ofiar wojny rosyjsko-japońskiej.

</doc>
<doc id="2018626" url="https://pl.wikipedia.org/wiki?curid=2018626" title="Nikołaj Kuźmienko">
Nikołaj Kuźmienko

Nikołaj Nikołajewicz Kuźmienko, (ur. 5 października 1912 w Nowojegorowce, gubernia chersońska, zm. ?) – Ukrainiec, radziecki generał major.
Życiorys.
Ukończył kursy politechniczne (technikum), 8 sierpnia 1931 wstąpił ochotniczo do Armii Czerwonej i został kursantem szkoły dowódców kawalerii, po ukończeniu której dowodził plutonem kawalerii i następnie 15 października 1936 szwadronu kawalerii. 20 listopada 1938 objął funkcję komendanta pułkowej szkoły podoficerskiej, a 8 września 1940 zastępcy dowódcy pułku ds. liniowych. Był oficerem wojsk pancernych Armii Radzieckiej, uczestnikiem wojny radziecko-niemieckiej, 15 grudnia 1941 został ranny, po wyleczeniu 15 stycznia 1942 wyznaczony zastępcą dowódcy 7 Brygady Pancernej, a 5 czerwca 1942 149 Samodzielnej Brygady Pancernej, której 20 sierpnia został dowódcą. Jako podpułkownik w okresie od 1 sierpnia 1942 do 15 grudnia 1943 dowodził 143 Brygadą Pancerną, a od 1 marca 1944 do 31 sierpnia 1945 256 Brygadą Pancerną.
Do Wojska Polskiego przekazany 4 kwietnia 1950 na wniosek Konstantego Rokossowskiego. W stopniu pułkownika dowodził 16 Dywizją Pancerną w Elblągu, później był dowódcą 20 DP w Szczecinku. W 1954 (według innych źródeł od 20 listopada 1952) jako generał został dowódcą 1 Korpusu Pancernego w Gdańsku.
Od 5 stycznia do 1 listopada 1955 był słuchaczem Wyższych Kursów Akademickich przy Wojskowej Akademii Sztabu Generalnego im. Woroszyłowa w Moskwie. Od 17 grudnia 1955 - zastępca dowódcy (od 15 marca 1957 - zastępca do spraw liniowych), i szef oddziału przygotowania bojowego 7 Zmechanizowanej (od 20 maja 1957 - Pancernej) Armii. Od 29 maja 1964 - Starszy Grupy Specjalistów Wojskowych w Algierii. Od 25 października 1966 w dyspozycji Głównego Zarządu Kadr. Od 31 stycznia 1967 - zastępca szefa zarządu przygotowania bojowego Leningradzkiego Okręgu Wojskowego. Od 18 października 1971 - w dyspozycji dowódcy tego Okręgu. 
4 listopada 1971 zwolniony do rezerwy.
Życie prywatne.
W Polsce mieszkał w Gdańsku. Był żonaty z Chrystyną. Małżeństwo miało cztery córki.
Odznaczenia.
i inne

</doc>
<doc id="2018627" url="https://pl.wikipedia.org/wiki?curid=2018627" title="Elon Musk">
Elon Musk

Elon Reeve Musk (wym. //; ur. 28 czerwca 1971 w Pretorii) – przedsiębiorca, założyciel lub współzałożyciel przedsiębiorstw PayPal, SpaceX, Tesla, Neuralink i Boring Company. Pochodzi z Południowej Afryki, mieszka i pracuje w Stanach Zjednoczonych (posiada obywatelstwo południowoafrykańskie, kanadyjskie oraz amerykańskie). Dyrektor generalny i techniczny w SpaceX, dyrektor generalny i główny architekt w Tesla Inc. W styczniu 2021 został uznany najbogatszym człowiekiem świata przez magazyn „Forbes” i agencję Bloomberg. Od października 2022 właściciel Twittera.
Życiorys.
Dzieciństwo i edukacja.
Pochodzi z Południowej Afryki. Urodził się i wychował w stołecznej Pretorii w mieszanej narodowościowo białej rodzinie. Jego ojciec, inżynier Errol Musk, jest rodowitym Afrykanerem, natomiast matka, modelka i dietetyczka Maye Musk jest Południowoafrykanką urodzoną w Kanadzie.
Kiedy miał 10 lat, dostał pierwszy komputer i nauczył się programować. Mając 12 lat, sprzedał swój pierwszy program – grę komputerową Blastar za około 500 USD.
Jako nastolatek uczęszczał do Pretoria Boys High School, którą ukończył w wieku 17 lat. Krótko później, częściowo z chęci uniknięcia obowiązkowej służby wojskowej w Południowoafrykańskich Siłach Obronnych (SADF), wyemigrował do Kanady, gdzie mieszkała rodzina jego matki. Planował przeniesienie się do USA.
W Kanadzie pracował u kuzyna na farmie w Swift Current, przy czyszczeniu kotłów w tartaku w Kolumbii Brytyjskiej i przy wyrębie lasów. Po dwóch latach przeniósł się do Toronto i pracował w dziale IT w banku, aplikując jednocześnie do Queen’s University. Opuścił Kanadę w 1992 roku po uzyskaniu stypendium na University of Pennsylvania. Tam uzyskał tytuł licencjata w dziedzinie ekonomii na wydziale Wharton Business School, po czym studiował tam jeszcze rok uzyskując tytuł licencjata w dziedzinie fizyki.
Kariera.
W 1995 roku rozpoczął studia na wydziale fizyki w Stanford University, po czym po dwóch dniach je rzucił, aby założyć przedsiębiorstwo Zip2.
Zip2.
W 1995 roku Musk i jego brat Kimbal, korzystając z pieniędzy zebranych od niewielkiej grupy inwestorów-aniołów oraz z pomocą finansową ojca w wysokości 200 tys. USD, założyli Zip2, firmę zajmującą się oprogramowaniem sieciowym. Firma opracowała i sprzedała internetowy „przewodnik po mieście” dla branży wydawniczej. Musk uzyskał kontrakty z The New York Times i Chicago Tribune oraz przekonał zarząd do porzucenia planów połączenia się z CitySearch. Będąc w Zip2, Musk chciał zostać CEO; jednak nikt z członków zarządu na to nie pozwolił. Compaq przejął Zip2 za 307 milionów USD w gotówce i 34 miliony USD w opcjach na akcje w lutym 1999. Musk otrzymał 22 miliony USD za swój siedmioprocentowy udział w sprzedaży.
X.com i PayPal.
W marcu 1999 r. Musk został współzałożycielem X.com, firmy świadczącej usługi finansowe i obsługującej płatności za pośrednictwem poczty elektronicznej, o wartości 10 milionów USD. Pieniądze na firmę uzyskał ze sprzedaży Zip2. Rok później X.com połączyło się z firmą Confinity, która była właścicielem PayPala, usługi transferu pieniędzy. Połączona firma skupiła się na usłudze PayPal i została przemianowana na „PayPal” w 2001 roku. Wczesny wzrost PayPal był napędzany głównie przez wirusową kampanię marketingową, w której rekrutowano nowych klientów, gdy otrzymywali pieniądze za pośrednictwem usługi. Musk został w październiku 2000 r. usunięty ze swojej funkcji dyrektora generalnego (choć pozostał w zarządzie) ze względu na nieporozumienia z pozostałym kierownictwem firmy. Musk chciał zmigrować serwery PayPala z systemu Unix do systemu Microsoft Windows, z czym nie zgadzał się zarząd. W październiku 2002 r. serwis eBay przejął PayPal za 1,5 mld USD w akcjach, z czego Musk otrzymał 165 mln USD. Przed sprzedażą Musk, który był największym udziałowcem spółki, posiadał 11,7% akcji PayPala.
W lipcu 2017 r. Musk kupił domenę x.com od PayPal za nieujawnioną kwotę, stwierdzając, że ma dla niego „wielką wartość sentymentalną”.
SpaceX.
W czerwcu 2002 roku Musk założył swoje trzecie przedsiębiorstwo, Space Exploration Technologies (SpaceX), którego jest dyrektorem generalnym i technicznym. SpaceX zajmuje się projektowaniem i konstruowaniem rakiet nośnych dla pojazdów kosmicznych, kładąc nacisk na ich niski koszt i niezawodność. Celem, który postawił sobie Musk, jest 100-krotne zmniejszenie kosztów lotów w kosmos, między innymi poprzez wielokrotne starty tych samych egzemplarzy rakiet. Pierwszą opracowaną przez przedsiębiorstwo rakietą była Falcon 1, wystrzelona po raz pierwszy 24 marca 2006 roku. Rakieta ta we wrześniu 2009 r. jako pierwsza prywatna rakieta w historii astronautyki umieściła satelitę na orbicie Ziemi. Drugą rakietą jest Falcon 9, wystrzelona po raz pierwszy 4 czerwca 2010. Jej głównym zadaniem jest wynoszenie na orbitę stworzonych również przez to przedsiębiorstwo statków kosmicznych Dragon, obsługujących zaopatrzenie Międzynarodowej Stacji Kosmicznej. SpaceX pracuje również nad konstrukcją statku kosmicznego Starship, który ma być w stanie zapewnić obecność stałej kolonii na Marsie, oraz rozbudowuje konstelację satelitów Starlink, dostarczającą Internet satelitarny.
23 grudnia 2008 roku SpaceX zdobyła wart 1,6 miliarda USD kontrakt na przeprowadzenie 12 lotów zaopatrzeniowych na Międzynarodową Stację Kosmiczną, przejmując rolę wahadłowców kosmicznych po ich wycofaniu z użytku w 2011 roku. Początkowo pojazdy Dragon mają przewozić jedynie zaopatrzenie, pozostawiając transport astronautów statkom Sojuz. Augustine commission rekomendowała, aby w przyszłości transport astronautów przekazać komercyjnym przedsiębiorstwom, takim jak SpaceX.
30 maja 2020 roku o godzinie 19:22 UTC (21:22 czasu polskiego) z platformy startowej na Florydzie wystartowała rakieta Falcon 9 z astronautami Robertem Behnkenem i Douglasem Hurleyem w ramach misji dostarczenia astronautów na Międzynarodową Stację Kosmiczną przez SpaceX. 31 maja o godzinie 14:16 UTC (16:16 czasu polskiego), po kilkunastogodzinnym locie, kapsuła Dragon przycumowała do ISS, co zakończyło powodzeniem ten etap misji. W jej ramach, astronauci pozostali na stacji przez kilka miesięcy, a następnie powrócili na Ziemię.
Musk postrzega badania kosmosu jako istotny krok w rozprzestrzenieniu, a nawet przetrwaniu ludzkiej świadomości. Stwierdził, że kolonizacja innych planet może stanowić zabezpieczenie przed zagrożeniami dla przetrwania gatunku: „Może nas zniszczyć uderzenie planetoidy, superwulkan, jak również zagrożenia, których dinozaury nigdy nie doświadczyły: zaprojektowany wirus, nieumyślne stworzenie mikro-czarnej dziury, katastrofalne globalne ocieplenie albo jakaś jeszcze nieznana technologia. Ludzkość ewoluowała przez miliony lat, ale w ciągu ostatnich sześćdziesięciu lat broń atomowa dała nam możliwość unicestwienia siebie. Prędzej czy później musimy rozprzestrzenić się poza tę zielono-niebieską kulę, albo wyginąć”.
Tesla Motors.
Musk jest jednym ze współzałożycieli przedsiębiorstwa Tesla Motors i głównym architektem jej produktów. Od października 2008 r. jest jej dyrektorem generalnym. Tesla Motors wyprodukowała w pełni elektryczny samochód sportowy Tesla Roadster. Musk jest autorem głównej biznesowej strategii przedsiębiorstwa, którą jest dostarczenie niedrogich elektrycznych samochodów do masowego klienta. Tesla Roadster został stworzony jako pierwszy krok – samochód skierowany do zamożnych klientów, którzy kupując go sfinansowaliby badania i projektowanie tańszych modeli. Kolejnym modelem jest sprzedawany od 2012 roku Model S – czterodrzwiowy rodzinny sedan, w najtańszej wersji kosztujący połowę tego co Roadster. Na bazie Modelu S zaprojektowano również crossover Model X z napędem na cztery koła i dwoma silnikami elektrycznymi. Samochody będą miały 60 proc. wspólnych części. W marcu 2016 Musk zaprezentował ekonomiczny Model 3 o podstawowej cenie 35.000 dolarów, który jest przeznaczony dla masowego odbiorcy. Samochód wszedł na rynek w lipcu 2017. Musk planuje również sprzedaż elektrycznych układów napędowych, które umożliwiłyby innym przedsiębiorstwom tworzenie własnych modeli bez konieczności opracowywania ich od podstaw. W gazetach jego działania porównywane są do działań Henry’ego Forda za rewolucyjne podejście do rozwoju motoryzacji. Od 1 lutego 2016 r. przedsiębiorstwo nosi nazwę Tesla Inc. Produkuje również samochody autonomiczne.
Thud.
W 2018 r. Elon Musk ogłosił na swoim koncie na Twitterze nowe komediowe przedsięwzięcie medialne, Thud. Musk trafił na nagłówki satyrycznego serwisu informacyjnego „The Onion” po tym, jak zatrudnił byłych pracowników serwisu. W 2014 r., przed przejęciem publikacji przez Univision, Musk wyraził zainteresowanie zakupem „The Onion”.
OpenAI.
W grudniu 2015 roku Musk ogłosił utworzenie OpenAI, organizacji badawczej non-profit zajmującej się sztuczną inteligencją (AI). OpenAI ma na celu rozwój sztucznej inteligencji ogólnej w sposób bezpieczny i korzystny dla ludzkości.
Udostępniając sztuczną inteligencję wszystkim, OpenAI chce „przeciwstawiać się dużym korporacjom, które mogą zdobyć zbyt wielką władzę dzięki posiadaniu systemów super-inteligencji poświęconych zyskom, a także rządom, które mogą wykorzystywać sztuczną inteligencję do zdobycia władzy, a nawet do uciskania swoich obywateli”. Musk stwierdził, że chce przeciwdziałać koncentracji władzy. W 2018 r. Musk opuścił zarząd OpenAI, aby uniknąć „potencjalnego przyszłego konfliktu” ze swoją rolą dyrektora generalnego Tesli, ponieważ Tesla coraz bardziej angażuje się w AI.
Neuralink.
W 2016 r. Musk został współzałożycielem Neuralink, firmy zajmującej się rozwojem neurotechnologii. Jej celem jest integracja ludzkiego mózgu ze sztuczną inteligencją. Firma, która wciąż znajduje się we wczesnym stadium rozwoju, koncentruje się na tworzeniu urządzeń, które mogą być wszczepiane do ludzkiego mózgu w celu ułatwienia ludziom łączenia się z oprogramowaniem i pozwolenie im na dotrzymanie kroku postępowi sztucznej inteligencji. Ulepszenia te mogą poprawić pamięć lub umożliwić bardziej bezpośredni kontakt z urządzeniami komputerowymi. Musk uważa założenia Neuralink i OpenAI za powiązane: „OpenAI jest organizacją non-profit zajmującą się minimalizowaniem niebezpieczeństw związanych ze sztuczną inteligencją, podczas gdy Neuralink pracuje nad sposobami wszczepiania technologii w nasze mózgi w celu tworzenia interfejsów umysł-komputer. (...) Neuralink pozwala naszym mózgom zachować prowadzenie w wyścigu inteligencji: maszyny nie będą mogły nas prześcignąć, jeśli będziemy mieli wszystko, co mają maszyny i wszystko to, co my mamy. Przy założeniu, że to co mamy rzeczywiście daje nam przewagę.
16 lipca 2019 Elon Musk poinformował, że Neuralink doprowadził do tego, iż małpa, dzięki specjalnemu wszczepowi, mózgiem obsługiwała komputer.
The Boring Company.
Firma górnicza zajmująca się kopaniem tuneli, z siedzibą w Los Angeles, w Kalifornii, założona 17 grudnia 2016 przez Muska. W styczniu 2018 r. sprzedała 20 tysięcy miotaczy ognia.
SolarCity.
Musk jest również głównym inwestorem i członkiem zarządu przedsiębiorstwa SolarCity, przedsiębiorstwa produkującego ogniwa fotowoltaiczne, zarządzanej przez jego kuzyna Lyndona Rive. Główną motywacją dla badań w SolarCity, podobnie jak w Tesla Motors, jest przeciwdziałanie globalnemu ociepleniu. Obecnie firma została przejęta przez Tesla Inc.
Hyperloop.
W dniu 12 sierpnia 2013 r. Musk zaprezentował propozycję nowej formy komunikacji między „the Greater Los Angeles Area” (grupa miast zgromadzonych wokół Los Angeles) i „the San Francisco Bay Area” (grupa miast zgromadzonych wokół San Francisco), po jego rozczarowaniu gdy projekt „California High-Speed Rail system” (Kalifornijskie Koleje Dużych Prędkości) został zaakceptowany. Nową formę komunikacji nazwał „Hyperloop”, jej zasięg obejmowałby około 560 km, od Sylmar (północna dzielnica Los Angeles) do Hayward (miasto położone we wschodniej części „the San Francisco Bay Area”) i teoretycznie umożliwiałaby podróżowanie między tymi obszarami w 30 minut lub mniej, zapewniając krótszy czas podróży niż nawet komercyjny samolot. Musk proponuje: aby stworzyć podróż tańszą niż jakikolwiek inny środek transportu dla tak długich dystansów, zastosować podciśnienie w celu zmniejszenia oporu powietrza (pozwoliłoby to na dużą prędkość jazdy przy relatywnie małej mocy), całkowicie polegać na energii słonecznej przy wszystkich wymaganiach energetycznych. Całkowity koszt systemu oszacowano na 6 miliardów dolarów.
Działalność filantropijna.
Musk przewodniczy Fundacji Muska, finansującej edukację naukową, pomoc pediatryczną i badania nad czystą energią. Jest powiernikiem X PRIZE Foundation, promującej technologie odnawialnych źródeł energii. Zasiada w zarządzie Space Foundation, The Planetary Society, The National Academies Aeronautics, Space Engineering Board i Stanford Engineering Advisory Board.
W 2001 roku Musk stworzył plany projektu „Mars Oasis”, którego celem byłoby umieszczenie na powierzchni Marsa miniaturowej szklarni i badanie rozwoju roślin na marsjańskim regolicie. Zawiesił ten projekt, gdy zorientował się, że koszty transportu wielokrotnie przewyższyłyby wszystkie inne koszty. Zamiast tego zdecydował się pracować nad rozwojem transportu kosmicznego i stworzył przedsiębiorstwo SpaceX.
Pozostała działalność.
Zagrał niewielką rolę w filmie "Iron Man 2". Zdjęcia do tego filmu były kręcone w fabryce należącej do SpaceX. Musk jeździł samochodem McLaren F1, który kupił za około milion USD i sprzedał w 2007 roku za około 1,5 miliona USD. Posiada także prywatne samoloty Aero L-39 Albatros oraz Dassault Falcon 900, użyty na planie filmu "Dziękujemy za palenie", którego był producentem. Pojawił się również jako słuchacz przemówienia Willa Castera granego przez Johnny’ego Deppa w filmie "Transcendencja". Musk wystąpił w filmie "Maczeta zabija" jako on sam. W jednym z odcinków serialu "Teoria wielkiego podrywu" pojawia się jako on sam w roli wolontariusza w stołówce dla ubogich. W szóstym odcinku pierwszego sezonu serialu Young Sheldon został poruszony wątek firmy SpaceX, a Elon Musk zagrał samego siebie.
Życie prywatne.
Musk mieszka w Bel Air w Kalifornii. Ma pięciu synów ze swoją eksżoną, kanadyjską aktorką i pisarką Justine Musk. Jego drugą żoną była brytyjska aktorka Talulah Riley, znana z roli Annabelle Fritton w filmie "Dziewczyny z St. Trinian". Rozwiódł się z nią w roku 2012. Od 2013 do 2016 roku ponownie był żonaty z Talulahą Riley. W 2017 roku spotykał się z modelką oraz aktorką Amber Heard, z którą zakończył związek w lutym 2018. W kwietniu 2018 roku związał się z kanadyjską piosenkarką i kompozytorką Claire Boucher. 4 maja 2020 para powitała swojego pierwszego syna.
Rodzeństwo Muska również urodziło i wychowało się w Południowej Afryce, u progu dorosłości emigrując do Ameryki Północnej. Mieszkająca w Kanadzie Tosca Musk, siostra Elona, jest założycielką Musk Entertainment i producentką kilkunastu filmów. Sam Elon Musk był producentem jej pierwszego filmu "Puzzled". Kimbal Musk, brat, jest dyrektorem generalnym przedsiębiorstwa OneRiot specjalizującego się w wyszukiwaniu w sieci w czasie rzeczywistym oraz właścicielem restauracji The Kitchen w Boulder. Podobnie jak Elon po emigracji do Ameryki Północnej z Kanady trafił do Stanów Zjednoczonych.
W trakcie programu Saturday Night Live wyznał, że ma zespół Aspergera.
Kontrowersje.
Tesla Motors.
W październiku 2008 roku, po potwierdzeniu wcześniejszych doniesień, że Tesla Motors ma tylko 9 mln USD na swoich kontach, Musk zatrudnił zewnętrzne przedsiębiorstwo do przejrzenia wewnętrznych e-maili i logów z komunikatorów, a następnie zatrudnił detektywa do zebrania odcisków palców z wydruków pozostawionych przy kopiarkach w przedsiębiorstwie. W ten sposób wykrył, że pracownik Peng Zhou był źródłem przecieku o stanie majątku przedsiębiorstwa. Musk zaoferował Zhou opcję przeproszenia przedsiębiorstwa i rezygnacji ze stanowiska zamiast bycia oskarżonym. Zhou tę propozycję przyjął.
Po tym incydencie Musk usiłował wykryć pracowników ujawniających wewnętrzne informacje przedsiębiorstwa przez wysyłanie im minimalnie zmodyfikowanych wersji okólników, chcąc sprawdzić, która wersja trafi do prasy. Plan się nie powiódł, ponieważ główny prawnik w przedsiębiorstwie, Craig Harding, wysłał swoją wersję do wszystkich pracowników, dodając do niej ostrzejsze warunki umowy poufności.
26 maja 2009 roku były dyrektor Tesla Motors Martin Eberhard złożył pozew przeciwko Muskowi za zniesławienie i złamanie umowy. Tematem pozwu była kwestia określenia, kto ma prawo używać tytułu „założyciela” Tesla Motors. 29 lipca 2009 roku sąd odrzucił ten wniosek. Oficjalne oświadczenie przedsiębiorstwa określiło tę decyzję jako „spójną z przekonaniem o wspólnym udziale zespołu założycieli, włączając w to aktualnego dyrektora Elona Muska i głównego inżyniera J.B. Straubela, którzy obaj byli kluczowi dla stworzenia Tesli od jej początków”.
Na początku sierpnia Eberhard wycofał wniosek, a ostateczne porozumienie zostało osiągnięte 21 września. Dokładne warunki tego porozumienia nie zostały ujawnione, ale od tego czasu oficjalnymi założycielami Tesli są Martin Eberhard, Elon Musk, J.B. Straubel, Marc Tarpenning i Ian Wright.
Tajlandia.
2 lipca 2018 po akcji poszukiwawczej w tajlandzkiej jaskini Tham Luang została znaleziona grupa 13 turystów (12 młodych członków drużyny piłkarskiej oraz trenera). Wysoki poziom wody uniemożliwiał ich łatwe wyciągnięcie. 6 lipca Elon Musk ogłosił, że pracujący dla niego inżynierowie z firm SpaceX oraz Boring Company udali się na miejsce, by pomóc w akcji ratunkowej. Zaoferował również użycie specjalnie zaprojektowanej miniłodzi ratunkowej. W rozmowie z CNN brytyjski nurek Vernon Unsworth skrytykował pomysł Muska i powiedział, że może on „wsadzić sobie swoją kapsułę tam, gdzie boli”. W odpowiedzi na to, miliarder wypuścił serię wpisów w serwisie Twitter, w których stwierdził, że nigdy nie widział Vernona w jaskini, poprosił go o wysłanie filmu z akcji ratunkowej, po czym dodał, że film nie będzie potrzebny, bo jego kapsuła dotrze na miejsce pobytu chłopców. Wszystko podsumował słowami „Sam się o to prosiłeś, pedofilu”. Po dwóch dniach Musk przeprosił za swoje słowa.

</doc>
<doc id="2018628" url="https://pl.wikipedia.org/wiki?curid=2018628" title="RAP Generation">
RAP Generation

RAP Generation – album zespołu R.A.P. wydany w 1996 roku przez wytwórnię Kaya Production. Nagrania pochodzą z prób i koncertów, które odbyły się w 1986 roku.
Skład.
Realizacja:

</doc>
<doc id="2018629" url="https://pl.wikipedia.org/wiki?curid=2018629" title="Nowy cmentarz żydowski w Drobinie">
Nowy cmentarz żydowski w Drobinie

Nowy cmentarz w Drobinie – kirkut mieści się w Drobinie przy ul. Sierpeckiej 54. Powstał w pierwszej połowie XVIII wieku. Ostatni pogrzeb odbył się w 1939. W czasie II wojny światowej został zdewastowany przez nazistów. Macewy użyto do układania bruku. Kirkut ma powierzchnię 0,5 ha. Zachowała się tylko jedna macewa. W 1964 wzniesiono pomnik ku czci zamordowanych drobińskich Żydów. W 1975 kirkut został uporządkowany i ogrodzony przez żydowską gminę wyznaniową.

</doc>
<doc id="2018630" url="https://pl.wikipedia.org/wiki?curid=2018630" title="Konstantin Rokossowski">
Konstantin Rokossowski



</doc>
<doc id="2018632" url="https://pl.wikipedia.org/wiki?curid=2018632" title="Natalie Nicholson">
Natalie Nicholson

Natalie Nicholson, z domu Simenson (ur. 10 marca 1976 w Bemidji, Minnesota, Stany Zjednoczone) – amerykańska praworęczna curlerka, wicemistrzyni świata z 2006, olimpijka. W curling gra od 1993, obecnie jest drugą w zespole Allison Pottinger.
W 1994 zajęła 4. miejsce w krajowych mistrzostwach juniorów, po roku zwyciężyła w tej imprezie i zadebiutowała na arenie międzynarodowej. Na Mistrzostwach Świata Juniorów 1994 w drużynie Risy O'Connell uplasowała się na 6. pozycji, a po dwóch latach doszła do małego finału, gdzie Amerykanki przegrały z Kanadą. 
Po przekroczeniu wieku juniorskiego Nicholson zmieniła drużynę, w 1999 zagrała w finale mistrzostw USA. Rok później po raz pierwszy wygrała rywalizację krajową, występ na MŚ zakończył się na 6. miejscu. Kolejne występy w tej imprezie w latach 2002 i 2004 z drużyną Pati Lank Nicholson kończyła na 8. i 4. miejscu. Nicholson z Debbie McCormick reprezentowała Stany Zjednoczone na MŚ w latach 2006-2009. W 2006 Amerykanki zdobyły srebrne medale przegrywając w finale ze Szwedkami (Anette Norberg) 9:10. Rok później zespół jeszcze awansował do fazy play-off jednak zajął 4. miejsce. W kolejnych dwóch występach Nicholson uplasowała się na 7. i 9. pozycji.
Wygrała United States Olympic Curling Team Trials 2010 i startowała na Zimowych Igrzyskach Olimpijskich w 2010. W turnieju Amerykanki uplasowały się na ostatniej, 10. pozycji. Nicholson zagrała we wszystkich meczach.
Po odejściu z zespołu kapitan Nicholson zagrywa kamienie jako druga. W 2012 ponownie wystąpiła w mistrzostwach świata, reprezentacja kraju zajęła 5. miejsce przegrywając baraż o miejsce w fazie finałowej z Kanadą (Heather Nedohin).
Życie prywatne.
Natalie Nicholson ukończyła University of North Dakota uzyskując tytuł MS z pielęgniarstwa. Mieszka w Bemidji, ma córkę, Stellę.

</doc>
<doc id="2018633" url="https://pl.wikipedia.org/wiki?curid=2018633" title="Okuro Oikawa">
Okuro Oikawa



</doc>
<doc id="2018635" url="https://pl.wikipedia.org/wiki?curid=2018635" title="Pioneer Pekao Investments">
Pioneer Pekao Investments



</doc>
<doc id="2018636" url="https://pl.wikipedia.org/wiki?curid=2018636" title="Aleksiej Gutor">
Aleksiej Gutor

Aleksiej Jewgieniewicz Gutor (ur. w Woroneżu, zm. 13 sierpnia 1938 w Moskwie) – rosyjski wojskowy, generał lejtnant armii imperium Rosyjskiego, oficer Armii Czerwonej.
Życiorys.
Ukończył 4 Moskiewski Korpus Kadetów i Michajłowską Szkołę Artyleryjską w Petersburgu. Mianowany na stopień oficerski w 1889, w 1895 skończył Mikołajewską Akademię Sztabu Generalnego. Służył w sztabie Moskiewskiego Okręgu Wojskowego, dowodził kompanią, batalionem, w sztabie Korpusu Grenadierów. Od kwietnia 1900 został wykładowcą przedmiotów wojskowych w Moskiewskiej Szkole Oficerskiej. Od września 1901 oficer do zadań specjalnych w sztabie 12 Korpusu Armijnego, następnie oficer do zadań specjalnych w sztabie Kijowskiego Okręgu Wojskowego.
Uczestnik wojny rosyjsko-japońskiej 1904 - 1905. Od marca 1904 szef sztabu 9 Dywizji Piechoty. W czasie walk ranny. Od 14 czerwca 1905 dowódca 121 Pienzeńskiego pułku piechoty. Mianowany na generała majora w listopadzie 1910, został dowódcą Moskiewskiego Pułku Piechoty Gwardii Cesarskiej.
Po mobilizacji 19 lipca 1914 szef sztabu 4 Armii (dowódca gen. A. J. Zalca), z którą rozpoczął I wojnę światową. W grudniu 1914 mianowany generałem-lejtnantem. Od 1 kwietnia 1915 dowódca 34 Dywizji Piechoty, od 6 marca 1916 dowódca 6 KA, wchodzącego w skład 11 Armii. W operacjach w czerwcu 1916 Korpus atakował w kierunku na Worobiewkę, ale bez sukcesów i poniósł bardzo duże straty (15 tys. żołnierzy, przy stratach przeciwnika 3 tys.).
Na początku 1917 dowódca 11 KA. Po rewolucji lutowej 1917, od 15 kwietnia dowódca 11 Armii. Od 22 maja 1917 naczelny dowódca Frontu Południowo-Zachodniego. Dowodził Frontem w czasie natarcia czerwcowego 1917. Zadaniem Frontu było rozbicie wojsk austro-węgierskich osłaniających kierunek lwowski. Główne uderzenie wykonały armie 7 i 11 w kierunku na Lwów. Po początkowych sukcesach (dobyto Halicz i Kałusz), 19 lipca dowództwo niemieckie wykonało kontratak, który spowodował niezorganizowany odwrót najpierw 11 Armii, a potem pozostałych sił Frontu. Wojska zatrzymały się 28 lipca na linii Brody, Zbaraż, Grzymałów, Kimpolung. W czasie natarcia Front stracił ok. 40 tys. żołnierzy. Gen. Gutor został usunięty ze stanowiska 23 lipca i zaliczony do rezerwy Stawki, a następnie przeniesiony do rezerwy kadrowej Moskiewskiego Okręgu Wojskowego.
W 1918 wstąpił do Armii Czerwonej. Został wyznaczony w sierpniu 1918 na przewodniczącego Komisji Regulaminowej. W maju 1920 był członkiem Zebrania Specjalnego przy naczelnym dowódcy Robotniczo-Chłopskiej Armii Czerwonej (R-Ch A Cz). Później był wykładowcą Akademii R-Ch A Cz. Od 1931 pozostawał w stanie spoczynku. Był represjonowany, rozstrzelany w r.1938.

</doc>
<doc id="2018638" url="https://pl.wikipedia.org/wiki?curid=2018638" title="Nicole Joraanstad">
Nicole Joraanstad

Nicole Joraanstad (ur. 10 listopada 1980 w Seattle, Waszyngton), amerykańska praworęczna curlerka, olimpijka. Gra jako trzecia w zespole Allison Pottinger.
Joraanstad zaczęła grać w curling w 1995 dzięki ojcu Gary'emu, który wystąpił w MŚ 1987. Już po trzech latach gry zajęła 3. miejsce w mistrzostwach kraju juniorów, kolejne dwa występy kończyła występami w finale. Triumf w tych zawodach odniosła w latach 2000 i 2001. Podczas MŚJ 2000 była trzecią w zespole Laury Delaney, Amerykanki zdobyły brązowe medale pokonując w małym finale 8:5 Szwajcarki (Carmen Schäfer). W następnym sezonie skipem została Nicole, ponieważ rok starsza Delaney przekroczyła wiek juniorski. Zespół zajął 7. miejsce na MŚJ 2001.
Po przekroczeniu wieku juniorskiego w sezonie 2001/2002 Joraanstad dołączyła do zespołu Patti Lank, w którym początkowo była rezerwową, a później objęła pozycję drugiej. Z nową drużyną dwukrotnie reprezentowała USA na mistrzostwach świata, na Mistrzostwach Świata 2002 Amerykanki zajęły 8. miejsce, Nicole nie wystąpiła w żadnym ze spotkań. Po dwóch latach drużyna awansowała do fazy play-off, jednak przegrała dwa mecze i zajęła 4. lokatę.
W sezonie 2005/2006 Nicole Joraanstad dołączyła do Debbie McCormick. Ich pierwszy wspólny występ na MŚ w 2006 zakończył się zdobyciem srebrnego medalu, w finale Amerykanki przegrały 9:10 przeciwko Szwedkom (Anette Norberg). W 2007 ekipa z Madison zajęła 4. miejsce, a w kolejnych dwóch występach 7. i 9.
W lutym 2009 zespół McCormick wygrał United States Olympic Curling Team Trials 2010 i dzięki temu wystąpił na Zimowych Igrzyskach Olimpijskich 2010. W turnieju Amerykanki uplasowały się na ostatniej, 10. pozycji. Joraanstad zagrała we wszystkich meczach.
Od sezonu 2010/2011, po odejściu Debbie McCormick zagrywa kamienie jako trzecia. W 2012 drużyna dowodzona przez Pottinger zwyciężyła w rywalizacji krajowej i wystąpiła na MŚ 2012, gdzie zajęła 5. miejsce.

</doc>
<doc id="2018645" url="https://pl.wikipedia.org/wiki?curid=2018645" title="Altamira (Meksyk)">
Altamira (Meksyk)

Altamira – miasto we wschodniej części meksykańskiego stanu Tamaulipas, położone w ogległości około 30 kilometrów od wybrzeża Zatoki Meksykańskiej, na północny zachód od miasta Tampico, z którym tworzy jeden zurbanizowany rejon. Miasto w roku 2005 liczyło blisko 60 tys. mieszkańców. Jest siedzibą władz gminy Altamira.

</doc>
<doc id="2018646" url="https://pl.wikipedia.org/wiki?curid=2018646" title="Tracy Sachtjen">
Tracy Sachtjen

Tracy Sachtjen, z domu Zeman (ur. 20 lutego 1969 w Sauk Prairie, Wisconsin, Stany Zjednoczone), amerykańska praworęczna curlerka, mistrzyni świata 2003, olimpijka, rezerwowa w drużynie Debbie McCormick.
Sachttjen zaczęła grać w curling w 1982. Na arenie międzynarodowej zadebiutowała jako skip na Mistrzostwach Świata Juniorów 1988, Amerykanki uplasowały się na 8. miejscu. Rok później Sachtjen była trzecią i zajęła 6. lokatę. 
Pierwszy występ na mistrzostwach kraju seniorek w 1993 zakończyła na 3. miejscu. Jako otwierająca u Patti Lank reprezentowała Stany Zjednoczone na MŚ 1997 i 1999. W pierwszym z tych występów drużyna zajęła 7. miejsce, jednak w kolejnym z dwoma nowymi zawodniczkami Sachtjen zdobyła srebrny medal. W finale Amerykanki przegrały 5:8 ze Szwedkami (Elisabet Gustafson). 
W sezonie 2002/2003 Sachtjen dołączyła do zespołu Debbie McCormick i jako otwierająca zdobyła tytuł mistrzyni świata 2003. W finale zespół pokonał 5:3 Colleen Jones z Kanady. Przez dwa lata ekipa McCormick dochodziła do krajowych finałów jednak przegrała w 2004 z Patti Lank, a w 2005 4:5 z Cassandrą Johnson, wtedy mistrzostwa połączone były z kwalifikacjami olimpijskimi. Od następnego sezonu Sachtjen została rezerwową, uczestniczyła w wygranych mistrzostwach kraju jednak nie wyjechała na MŚ 2006. W kolejnych latach nadal była rezerwową, na MŚ 2008 wystąpiła w 10 meczach. 
W 2009 zespół McCormick wygrał United States Olympic Curling Team Trials 2010 co dało Sachtjen wyjazd na MŚ 2009 i Zimowe Igrzyska Olimpijskie w 2010. W tych turniejach Amerykanki uplasowały się 9. i 10. pozycji. Sachtjen nie zagrała w żadnym meczu.

</doc>
<doc id="2018648" url="https://pl.wikipedia.org/wiki?curid=2018648" title="Herb Drobina">
Herb Drobina

Herb Drobina – jeden z symboli miasta Drobin i gminy Drobin w postaci herbu. Herb jest używany od XV wieku.
Wygląd i symbolika.
Herb przedstawia na czerwonej tarczy herbowej białą basztę wybudowaną z kamienia, posiadającą jedno okienko strzelnicze. Baszta nakryta jest stożkowatym dachem barwy czarnej. 

</doc>
<doc id="2018655" url="https://pl.wikipedia.org/wiki?curid=2018655" title="Parafia św. Stanisława Biskupa Męczennika w Drobinie">
Parafia św. Stanisława Biskupa Męczennika w Drobinie

Parafia św. Stanisława Biskupa Męczennika w Drobinie – parafia należąca do dekanatu raciąskiego, diecezji płockiej, metropolii warszawskiej. Mieści się przy ulicy Targowej. Duszpasterstwo w niej prowadzą księża diecezjalni.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2018661" url="https://pl.wikipedia.org/wiki?curid=2018661" title="Masza Klinowa">
Masza Klinowa

Masza Klinowa, z domu Jarmolinska, ros. Маша Ярмолинская (ur. 18 listopada 1968) – izraelska szachistka reprezentująca do 1992 r. Związek Radziecki, arcymistrzyni od 1996, posiadaczka męskiego tytułu mistrza międzynarodowego od 2002, trenerka klasy międzynarodowej ("FIDE Trainer") od 2012 roku.
Kariera szachowa.
Pomiędzy 1994 a 2008 r. siedmiokrotnie reprezentowała Izrael na szachowych olimpiadach, za każdym razem na najtrudniejszej, I szachownicy. Oprócz tego, w latach 1992–2007 sześciokrotnie (wszystkie starty na I szachownicy) wystąpiła na drużynowych mistrzostwach Europy. Dwukrotnie zwyciężała w turniejach strefowych (Zagrzeb 1993, Drezno 1998 – wspólnie z Ellą Pitam). Była również dwukrotną brązową medalistką indywidualnych mistrzostw Izraela (1994, 2000). W 1999 r. podzieliła I m. (wspólnie z Ilze Rubene) w turnieju "Scandic Hotels" w Sztokholmie. W 2000 r. wystąpiła w rozegranym w Nowym Delhi pucharowym turnieju o mistrzostwo świata, w I rundzie przegrywając z Qin Kanying. W 2001 r. podzieliła I m. w dwóch kołowych turniejach rozegranych w Odessie, natomiast w trzecim samodzielnie zwyciężyła. W 2003 r. zwyciężyła w dwóch otwartych turniejach w Symferopolu, w 2005 r. zajęła I m. w Sewastopolu, a w 2008 r. odniosła kolejny sukces, dzieląc II m. za Ołeksandrem Nosenko, wspólnie z Andrejsem Strebkovsem i Angelą Borsuk) w Chersoniu.
Najwyższy ranking w karierze osiągnęła 1 kwietnia 2004 r., z wynikiem 2436 punktów zajmowała wówczas 29. miejsce na światowej liście FIDE, jednocześnie zajmując 1. miejsce wśród izraelskich szachistek.

</doc>
<doc id="2018664" url="https://pl.wikipedia.org/wiki?curid=2018664" title="Parafia Trójcy Świętej w Głubczynie">
Parafia Trójcy Świętej w Głubczynie

Parafia Trójcy Świętej w Głubczynie – parafia rzymskokatolicka w dekanacie Złotów II w diecezji bydgoskiej.
Miejscowości należące do parafii: Augustowo, Dolnik, Głubczyn, Maryniec, Paruszka, Rogownica, Skórka i Stare.
Historia.
Została utworzona przez opata Cystersów Andrzeja Kościelec-Kościeleckiego – właściciela dóbr głubczyńskich. Jednym z proboszczów parafii w Głubczynie był ks. Maksymilian Grochowski (lata 1908-1939), prezes Polsko-Katolickiego Towarzystwa Szkolnego w Niemczech, zamęczony przez gestapo za utrwalanie polskości. 
Filie.
Parafia składa się z dwóch kościołów filialnych mieszczących się w okolicznych miejscowościach. Są to:

</doc>
<doc id="2018665" url="https://pl.wikipedia.org/wiki?curid=2018665" title="FC Banants">
FC Banants



</doc>
<doc id="2018670" url="https://pl.wikipedia.org/wiki?curid=2018670" title="Nilus ze Stołobny">
Nilus ze Stołobny

Nilus ze Stołobny, również: Nil ze Stołobny, Nil Stołobieński, Nilus Seligierski (ur. II poł. XV wieku w Wałdaj, zm. 7 grudnia 1554 na wyspie Stołobnyj) – święty mnich prawosławny.
Urodził się w rodzinie chłopskiej na ziemi nowogrodzkiej. Według hagiografii od najmłodszych lat pragnął zostać mnichem. Wieczyste śluby zakonne złożył w Monasterze Krypieckim w 1505. W klasztorze tym spędził dziesięć lat. Następnie, w poszukiwaniu jeszcze surowszych umartwień, opuścił klasztor i udał się w okolice Ostaszkowa, gdzie samotnie zamieszkał w samodzielnie zbudowanej celi. Przez trzynaście lat prowadził życie pustelnicze, żywiąc się jedynie roślinami. Mnich zdobył sobie szacunek mieszkańców okolicy, którzy zaczęli przychodzić do niego z prośbami o rady i modlitwy. Nilus pragnął jednak żyć w całkowitej samotności, toteż opuścił dotychczasową pustelnię i udał się na wyspę Stołobnyj na jeziorze Seliger. Tam zamieszkał w pieczarze, gdzie żył dalsze 26 lat, do końca życia. Poddawał się dalszym surowym umartwieniom, m.in. pozbawiał się snu, pozwalając sobie jedynie na drzemkę w pozycji stojącej, wsparty na dwóch kijach. Żył w całkowitej samotności, spotykając się jedynie z miejscowymi rybakami. Według niektórych podań jego pustelnia została co najmniej raz napadnięta przez złodziei, którzy nawrócili się, widząc ubóstwo zakonnika.
Z czasem Nil przeniósł się z pieczary do niewielkiej chaty z kaplicą. Pod koniec życia wykopał na jej terenie dół, do którego wstawił trumnę. Codziennie modlił się przy niej, pamiętając o nadchodzącej śmierci. Zmarł 7 grudnia 1554. W 1667 jego grób został otwarty; relikwie świętego zostały przeniesione do cerkwi Ikony Matki Bożej "Znak" w Ostaszkowie. W tym samym roku mnich został kanonizowany. Na ikonach jest przedstawiany jako starzec w szatach mnicha wielkiej schimy, w czasie modlitwy lub też z makietą kaplicy w dłoniach. Istnieją również ikony, na których modlący się zakonnik stoi obok zabudowań Pustelni Niłowo-Stołobieńskiej - monasteru męskiego, jaki powstał na miejscu jego pustelni.

</doc>
<doc id="2018671" url="https://pl.wikipedia.org/wiki?curid=2018671" title="Édouard Dujardin">
Édouard Dujardin

Édouard Dujardin (ur. 10 listopada 1861, zm. 31 października 1949) – francuski pisarz i krytyk literacki.
Był zwolennikiem i propagatorem symbolizmu, związanym z kilkoma pismami literackimi. W 1885 roku, wraz z Téodorem de Wyzewa założył pismo "La Revue Wagnériene", zaś w latach 1886–1889 był redaktorem "La Revue Indépendante". Zasłynął jako autor opowiadania "Wawrzyny już ścięto" (1888, wyd. polskie 1971), które wywarło wpływ na twórczość Jamesa Joyce’a. Był też autorem zbiorów poezji, sztuk scenicznych oraz prac z zakresu religioznawstwa.

</doc>
<doc id="2018672" url="https://pl.wikipedia.org/wiki?curid=2018672" title="Follow the Sun">
Follow the Sun

Follow the Sun – album zespołu R.A.P. wydany w 1998 roku przez wytwórnię Zima Records. Na jego zawartość składają się archiwalne nagrania dokonane w latach 1986–1987.
Skład.
Realizacja:

</doc>
<doc id="2018674" url="https://pl.wikipedia.org/wiki?curid=2018674" title="Praga 8">
Praga 8

Praga 8 – dzielnica Pragi rozciągająca się w północnej części miasta, na wschód od Wełtawy. Składa się z mniejszych dzielnic: Bohnice, Kobylisy, Čimice, Karlín, Libeň, Troja, Střížkov, Nowe Miasto, Žižkov.
Obszar dzielnicy wynosi 21,82 km² i jest zamieszkiwany przez 102 021 mieszkańców (2008).

</doc>
<doc id="2018678" url="https://pl.wikipedia.org/wiki?curid=2018678" title="Traktat w Locarno">
Traktat w Locarno



</doc>
<doc id="2018679" url="https://pl.wikipedia.org/wiki?curid=2018679" title="Brent Weeks">
Brent Weeks

Brent Weeks (ur. 7 marca 1977) – amerykański autor fantasy. Urodzony w stanie Montana. Żonaty, ma dzieci. Jego następna powieść, po zakończeniu cyklu "Powiernik Światła," będzie osadzona w uniwersum "Nocnego Anioła""."

</doc>
<doc id="2018681" url="https://pl.wikipedia.org/wiki?curid=2018681" title="Arusza (region)">
Arusza (region)

Arusza – region ("mkoa") w Tanzanii.
W 2002 roku region zamieszkiwało 1 288 088 osób. W 2012 ludność wynosiła 1 694 310 osób, w tym 821 282 mężczyzn i 873 028 kobiet, zamieszkałych w 378 825 gospodarstwach domowych.
Region podzielony jest na 7 jednostek administracyjnych drugiego rzędu (dystryktów):

</doc>
<doc id="2018682" url="https://pl.wikipedia.org/wiki?curid=2018682" title="Elio Vittorini">
Elio Vittorini

Elio Vittorini (ur. 23 lipca 1908 w Syrakuzach, zm. 12 lutego 1966 w Mediolanie) – włoski prozaik oraz tłumacz literatury amerykańskiej na język włoski.
Urodził się w Syrakuzach na Sycylii jako syn pracownika kolei. Jako siedemnastolatek zrezygnował ze szkoły i wyjechał do północnych Włoch, gdzie zaczął pracować jako robotnik drogowy. Potem przeniósł się do Florencji, gdzie pracował jako korektor i uczył się angielskiego. 
Debiutował na łamach florenckiego czasopisma literackiego "Solaria", gdzie w 1931 r. ukazują się jego pierwsze opowiadania - zebrane później w tomie "Piccola borghesia" (1931) oraz "Erica; Garibaldynka" (1956). 
Do 1941 roku utrzymywał się z tłumaczeń amerykańskich i angielskich utworów na język włoski. Przekładał m.in. utwory Williama Saroyana, D.H. Lawrence'a, Edgara Allana Poe, Williama Faulknera, Daniela Defoe i Ernesta Hemingwaya, a także wiersze T.S. Eliota, W.H. Audena czy Louisa MacNeice . Był też autorem powieści o tematyce współczesnej "Il garofano rosso" (1948) oraz "Sycylijska rozmowa" (1941, wyd polskie 1984). 
Utwory Elio Vittoriniego były niezgodne z linią prezentowaną przez władze faszystowskie, czasopismo w którym się ukazywały były cenzurowane, a nawet wycofano z obiegu cały nakład. W 1942 roku po opublikowaniu "Sycylijskiej rozmowy", był przesłuchiwany, a w 1943 roku uwięziony. Po zwolnieniu działał w ruchu oporu . 
Po wojnie Vittorini wydawał pismo polityczno-kulturalne "Il Politecnico" (1945–1947), a później redagował mediolański kwartalnik literacki "Il Menabò" (wraz z Italo Calvino) . 
Najbardziej znaną jego powieścią jest "Ludzie'a czy nie?" (1945, wyd. polskie 1958) o włoskim ruchu oporu w czasie II wojny światowej.
W 1958 roku został zgłoszony do literackiej nagrody Nobla.

</doc>
<doc id="2018683" url="https://pl.wikipedia.org/wiki?curid=2018683" title="Wieża Ziębicka w Nysie">
Wieża Ziębicka w Nysie

Wieża Ziębicka (Wieża Bramy Ziębickiej, niem. "Münsterberger Turm") – jedna z dwóch zachowanych średniowiecznych wież bramnych w murach obronnych Nysy.
Historia.
Wieża została zbudowana wraz z murami warownymi w połowie XIV wieku, za czasów biskupa Przecława z Pogorzeli. Ten średniowieczny obwód umocnień obejmował 4 bramy i 28 baszt. Zbudowane wówczas mury miejskie były zbliżone wyglądem, choć większe od tych, jakie do obecnych czasów zachowały się w pobliskim Paczkowie. Biegły wzdłuż dzisiejszych plantów otaczających stare miasto, zaopatrzone zostały w baszty przybramne oraz wykusze. Wokół nich istniał także drugi mur zewnętrzny, o czym świadczy wzmianka o międzymurzu z 1414.
Wieża Bramy Ziębickiej to czworoboczna, gotycka budowla wzniesiona w roku 1350. Mimo upływu czasu prawie nie zatraciła swych cech stylowych. W okresie renesansu w XVI i XVII wieku została częściowo przebudowana i podwyższona, a w XIX wieku odnowiona i ponownie nadbudowana.
Dziś Wieża Ziębicka stoi samotnie, gdyż w XIX wieku rozebrano stare mury miejskie, aby połączyć zamknięte śródmieście z nowymi dzielnicami. Część dawnych fortyfikacji pozostała przy Dworze Biskupim, obok obecnego budynku głównego PWSZ i przy Bramie Wrocławskiej. Obecnie wieża jest dostępna sezonowo dla zwiedzających. Ze względu na swe położenie w centrum Nysy stanowi dobry punkt widokowy, z którego można oglądać panoramę miasta.
Architektura.
Czterokondygnacyjna wieża wybudowana ze zwykłej cegły z dodatkiem ciemniejszej zendrówki w
wątku polskim, tworzących razem deseń o charakterze dekoracyjnym. Na ścianach zewnętrznych znajdują się regularne kwadratowe otwory. Są to pozostałości po zbutwiałych drewnianych belkach, które pełniły funkcję rusztowania w czasie budowy wieży.
Najwyższa kondygnacja, znacznie węższa od pozostałych, posiada zwieńczenie w formie ozdobnego krenelaża. Obiega ją ganek o murowanym parapecie ze stylizowanymi strzelnicami kluczowymi.
W górnej części ścian kondygnacji dolnej (z wyjątkiem elewacji południowej) znajdują się po cztery prostokątne płyciny o podziałach krzyżowych zdwojonych. W górnych kondygnacjach okienka prostokątne i zamknięte ostrołukowo.
Wieża stanowiła samodzielny ośrodek obrony, dostępny jedynie z wysokości korony murów miejskich, na poziomie drugiej kondygnacji, gdzie zachował się zamurowany otwór wejściowy. Poniżej widoczne są kamienne konsole (kroksztyny), stanowiące niegdyś podstawę drewnianego pomostu.
Obecne wejście w przyziemiu wieży pochodzi z nowszych czasów. We wnęce nad tym wejściem umieszczono w 1922 kamienną renesansową figurę lwa, wykonaną przypuszczalnie w drugiej połowie XVI wieku. Zgodnie z tradycyjnym przekazem rzeźba ta miałaby stanowić zdobycz z wyprawy wojennej mieszczan nyskich do Ziębic w 1489.

</doc>
<doc id="2018687" url="https://pl.wikipedia.org/wiki?curid=2018687" title="FC Jegward">
FC Jegward



</doc>
<doc id="2018688" url="https://pl.wikipedia.org/wiki?curid=2018688" title="Zorawan Jegward">
Zorawan Jegward



</doc>
<doc id="2018689" url="https://pl.wikipedia.org/wiki?curid=2018689" title="Critérium du Dauphiné 2009">
Critérium du Dauphiné 2009



</doc>
<doc id="2018691" url="https://pl.wikipedia.org/wiki?curid=2018691" title="John Greenleaf Whittier">
John Greenleaf Whittier

John Greenleaf Whittier (ur. 17 grudnia 1807, zm. 7 września 1892) – poeta amerykański.
Był działaczem ruchu abolicjonistycznego, a w swojej twórczości głosił idee braterstwa i demokratycznego postępu. Wyrażał w niej także społeczne i moralne ideały wspólnoty kwakrów. Autor poezji agitacyjno-publicystycznej i refleksyjno-religijnej obejmującej sonety, ballady i hymny. Wydał m.in. tomiki "Legends of New England" (1831), "Lays of My Home" (1843), "Voices of Freedom" (1846), "Songs of Labor" (1850), "The Panorama" (1856) i "Home Ballads and Poems" (1860). Opublikował też jedną powieść "Leaves from Margaret Smith’s Journal" (1849).

</doc>
<doc id="2018695" url="https://pl.wikipedia.org/wiki?curid=2018695" title="René-Levasseur">
René-Levasseur

René-Levasseur (fr. "Île René-Levasseur") - wyspa na jeziorze Manicouagan w kanadyjskiej prowincji Quebec. Jej powierzchnia jest większa od powierzchni jeziora, na którym się znajduje. Najwyższym punktem jest szczyt położonej centralnie góry Mont Babel. René-Levasseur jest drugą pod względem wielkości wyspą świata położoną na jeziorze (pierwsze miejsce zajmuje również kanadyjska wyspa Manitoulin).
René-Levasseur jest centralnym wzniesieniem krateru uderzeniowego Manicouagan, który powstał w wyniku uderzenia meteorytu ok. 214 milionów lat temu. W latach sześćdziesiątych XX wieku zbudowano Zaporę Daniela-Johnsona na południe od dzisiejszej wyspy, co doprowadziło do powstania jeziora Manicouagan. Jednocześnie wyżej położona centralna część nie została zalana, w wyniku czego część dawnego stałego lądu stała się wyspą.

</doc>
<doc id="2018696" url="https://pl.wikipedia.org/wiki?curid=2018696" title="Korea Południowa na Letnich Igrzyskach Olimpijskich 2000">
Korea Południowa na Letnich Igrzyskach Olimpijskich 2000

Koreę Południową na Letnich Igrzyskach Olimpijskich 2000 reprezentowało 281 zawodników, 175 mężczyzn i 106 kobiet.
W ramach tzw. słonecznej polityki mającej na celu pojednanie obu państw koreańskich, reprezentacja tego kraju wystąpiła w ceremonii otwarcia wspólnie z reprezentacją Korei Północnej pod tzw. Flagą Zjednoczenia.

</doc>
<doc id="2018701" url="https://pl.wikipedia.org/wiki?curid=2018701" title="Pelochelys cantorii">
Pelochelys cantorii

Pelochelys cantorii – gatunek żółwia z rodziny żółwiakowatych (Trionychidae).
Człon nazwy "cantorii" nadano na cześć duńskiego zoologa Theodore’a Edwarda Cantora.
Morfologia.
Żółwiak ten posiada płaski twardy pancerz, ale na brzegach jest on otoczony żółtą miękką tkanką. Karapaks jest oliwkowy lub brązowy, czasami posiada ciemne plamki.
Jest to gatunek żółwiaka, który może osiągać rozmiary ok. 60 cm do nawet 1 m. Żółwiak ten rośnie przez całe życie i największy znaleziony osobnik miał 129 cm. 
Ekologia.
Występuje w jeziorach, rzekach, ujściach rzek, na brzegach morskich, a czasami w przybrzeżnych wodach morskich.
Ryby, skorupiaki, mięczaki, rośliny wodne. 
Żółwiaki te składają od 24 do nawet 70 jaj, w gniazdach na brzegach rzek lub wybrzeżu morskim.
Występowanie.
Bangladesz; Kambodża; Chiny; Indie; Indonezja; Laos; Malezja; Mjanma (Birma); Papua-Nowa Gwinea; Filipiny; Tajlandia; Wietnam.
Ochrona.
Gatunek "Pelochelys cantorii" znajduje się załączniku II konwencji CITES oraz w aneksie B Rozporządzenia Rady (WE) Nr 338/97 w sprawie handlem dzikimi zwierzętami. Nie można przewozić przez granicę okazów bez pozwolenia Ministra Środowiska, a każdy żółw musi być zarejestrowany w Wydziale Ochrony Środowiska miejscowego starostwa powiatowego w ciągu 14 dni od daty jego nabycia.

</doc>
<doc id="2018707" url="https://pl.wikipedia.org/wiki?curid=2018707" title="Nig Aparan">
Nig Aparan

Nig Aparan (orm. „Նիգ“ Ֆուտբոլային Ակումբ Ապարան, ""Nig" Futbolajin Akumby Aparan") – ormiański klub piłkarski z siedzibą w mieście Aparan.
Historia.
Klub Piłkarski "Nig Aparan" został założony w 1990 roku. Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Po uzyskaniu przez Armenię niepodległości w 1992 debiutował w najwyższej lidze Armenii, w której zajął 20. miejsce i spadł do Aradżin chumb. Jednak w następnym sezonie nie przystąpił do rozgrywek i został rozwiązany.
Dopiero w 1998 został odrodzony i startował w Aradżin chumb. Ale po rozegraniu ćwierci meczów sezonu zrezygnował z dalszych rozgrywek i został ponownie rozwiązany.

</doc>
<doc id="2018714" url="https://pl.wikipedia.org/wiki?curid=2018714" title="Heinrich Johann Friedrich Ostermann">
Heinrich Johann Friedrich Ostermann



</doc>
<doc id="2018720" url="https://pl.wikipedia.org/wiki?curid=2018720" title="Utrwalanie preparatu">
Utrwalanie preparatu

Utrwalanie preparatu mikroskopowego – zabieg mający na celu zabicie (bez zniszczenia) form wegetatywnych drobnoustrojów, przyklejenie ich do szkiełka podstawowego i przygotowanie do barwienia. Polega najczęściej na trzykrotnym krótkim wprowadzeniu preparatu w stożek płomienia palnika gazowego tzw utrwalanie termiczne. Utrwalanie chemiczne polega na zalaniu lub zanurzeniu preparatu w alkoholu bezwodnym, alkoholu metylowym, mieszaninie alkoholu i eteru, acetonie, solach metali ciężkich i inne. Podczas utrwalania mogą powstawać artefakty.

</doc>
<doc id="2018729" url="https://pl.wikipedia.org/wiki?curid=2018729" title="Plaże Agnes">
Plaże Agnes

Plaże Agnes (fr.: "Les plages d'Agnès", 2008) – francuski film dokumentalny w reżyserii Agnès Vardy.

</doc>
<doc id="2018732" url="https://pl.wikipedia.org/wiki?curid=2018732" title="Masakra dzieci żydowskich w Białej Cerkwi">
Masakra dzieci żydowskich w Białej Cerkwi

Masakra dzieci żydowskich w Białej Cerkwi – zbiorowy mord na blisko 90 żydowskich dzieciach i niemowlętach z Białej Cerkwi, dokonany w dniu 22 sierpnia 1941 roku przez ukraińskich milicjantów na służbie niemieckiej, dowodzonych przez funkcjonariuszy Einsatzgruppen. Mord na żydowskich dzieciach poprzedziła nieudana próba powstrzymania masakry podjęta przez ppłk. Helmutha Groscurtha – oficera Wehrmachtu, a zarazem członka konspiracji antyhitlerowskiej.
Wymordowanie żydowskiej społeczności Białej Cerkwi.
Biała Cerkiew została zajęta przez oddziały Wehrmachtu w dniu 16 lipca 1941 roku. W ślad za oddziałami regularnej armii do miasta wkroczyło wkrótce niewielkie komando SS (tzw. "Teilkommando"), kierowane przez SS-Obersturmführera Augusta Häfnera. Oddział ten był częścią tzw. Einsatzgruppe C – jednej z czterech specjalnych grup operacyjnych niemieckiej policji bezpieczeństwa i służby bezpieczeństwa, które operowały na tyłach frontu wschodniego z zadaniem mordowania Żydów, komunistów oraz wszelkich innych osób uznawanych przez nazistów za „niepożądane” bądź stanowiące zagrożenie dla niemieckiego panowania. W skład "Teilkommando" Häfnera wchodzili funkcjonariusze Einsatzgruppe C, pluton żołnierzy Waffen-SS oraz oddział pomocniczy złożony z ukraińskich kolaborantów.
Häfner i jego ludzie w krótkim czasie wymordowali niemal wszystkich dorosłych Żydów w Białej Cerkwi. Podchorąży Wehrmachtu, który miał okazję obserwować dokonywane przez "Teilkommando" masakry, zeznał później, że tylko podczas sześciu egzekucji, których był świadkiem, komando Häfnera zamordowało od 800 do 900 Żydów. Liczba wszystkich zamordowanych była prawdopodobnie nawet większa.
Początkowo Häfner kazał jednak oszczędzać żydowskie dzieci. Prawdopodobnie nie dotarły do niego jeszcze rozkazy mówiące o zabijaniu wszystkich Żydów bez względu na wiek i płeć, bądź obawiał się o morale swoich żołnierzy. Żydowskie dzieci odbierano więc mordowanym rodzicom i zamykano w opuszczonym budynku przy głównej drodze na końcu miasta – bez żadnego nadzoru dorosłych, bez wody i pożywienia. W drugiej połowie sierpnia uwięzionych było tam już około 90 żydowskich sierot – dzieci i niemowląt – spośród których najstarsze miało zaledwie 7 lat.
Nieudana interwencja Groscurtha.
20 sierpnia 1941 roku kilku żołnierzy Wehrmachtu, których uwagę zwrócił dobiegający z budynku płacz dzieci, poinformowało o całej sprawie dwóch kapelanów wojskowych – katolickiego i protestanckiego. Duchowni postanowili zbadać sprawę osobiście i doznali wstrząsu na widok stanu dzieci i warunków, w jakich były więzione. Kapelani przekonani, iż cała sytuacja jest wynikiem samowolnego działania ukraińskich kolaborantów, donieśli o wszystkim dowódcy swojego oddziału, który udał się wraz z nimi do budynku, a następnie odesłał ich do dowódcy obszaru tyłowego. Ponieważ nie udało się go odnaleźć, obaj duchowni uzgodnili, że najwyższym rangą dowódcą w okolicach Białej Cerkwi jest dowódca 295. Dywizji Piechoty, po czym udali się do kapelanów owej dywizji. Czterej duchowni wspólnie udali się do miejsca, gdzie więziono dzieci. Jeden z kapelanów 295. Dywizji Piechoty napisał później w raporcie:
Kapelani udali się natychmiast do sztabu dywizji, gdzie spotkali ppłk. Helmutha Groscurtha – oficera Abwehry i członka konspiracji antyhitlerowskiej. Ten udał się szybko we wskazane miejsce, gdzie również dostał wstrząsu na widok warunków, w jakich przetrzymywano dzieci. Od spotkanego przypadkiem na miejscu podoficera SS Groscurth usłyszał, że sieroty zostaną wkrótce rozstrzelane. Miejscowy dowódca obszaru tyłowego Wehrmachtu potwierdził tę informację. W międzyczasie pojawił się Häfner, który zwrócił się do podpułkownika z pretensjami, iż ten bezprawnie opóźnia likwidację dzieci.
Groscurth nakazał, za zgodą dowódcy dywizji, natychmiast wstrzymać egzekucję oraz otoczyć budynek kordonem wojska i użyć siły, gdyby esesmani próbowali zabrać dzieci. Rozkazał również podać dzieciom wodę i pożywienie. Groscurth sporządził następnie pisemny raport, który wysłał do dowództwa niemieckiej 6. Armii.
Nazajutrz, 21 sierpnia, doszło do konferencji z udziałem przedstawicieli Wehrmachtu i SS. Po ostrej dyskusji przybyły na spotkanie przełożony Häfnera, SS-Standartenführer Paul Blobel, poinformował zebranych, iż rozkaz likwidacji żydowskich dzieci z Białej Cerkwi zatwierdził dowódca 6. Armii, feldmarszałek Walter von Reichenau, który reprezentował najwyższą władzę wojskową na tym terenie. Groscurth początkowo nie chciał w to uwierzyć, lecz musiał ustąpić, gdy słowa Blobla potwierdził obecny na miejscu przedstawiciel dowództwa 6. Armii. Egzekucję dzieci zaplanowano więc na dzień następny.
Interwencja w obronie żydowskich sierot skończyła się dla Groscurtha reprymendą od samego feldmarszałka von Reichenaua. Dowódcę 6. Armii dotknął w szczególności fragment raportu Groscurtha, w którym podpułkownik porównał działania SS do metod sowieckich. Feldmarszałek określił tę opinię jako: „wysoce niesłuszną, niewłaściwą i świadczącą o wyjątkowej impertynencji”. Von Reichenau postarał się również, aby Groscurth przeczytał to oświadczenie, każąc mu je podpisać. Do głębi oburzony podpułkownik napisał później w liście do żony: „Nie możemy i nie powinniśmy wygrać tej wojny”.
Mord na żydowskich dzieciach.
Po zakończeniu sporu z Wehrmachtem funkcjonariusze Einsatzgruppe rozpoczęli przygotowania do egzekucji sierot. Häfner wzdragał się jednak przed wydaniem swoim ludziom rozkazu zabicia dzieci, obawiając się, że wywrze to fatalny wpływ na ich psychikę i morale. Po kilkudziesięciominutowej ostrej dyskusji z Blobelem zdecydowali wreszcie, iż dzieci zostaną rozstrzelane przez podległych Häfnerowi ukraińskich kolaborantów. 
22 sierpnia, w godzinach popołudniowych, dzieci zostały wywiezione poza miasto w przyczepie ciągniętej przez traktor i rozstrzelane nad mogiłą w lesie, którą wykopali wcześniej żołnierze Wehrmachtu.
Epilog.
Po kapitulacji 6. Armii pod Stalingradem Helmuth Groscurth trafił do niewoli sowieckiej. W kwietniu 1943 roku zmarł na tyfus plamisty w obozie jenieckim. Po wojnie wydano jego dzienniki odnalezione w latach 60., zawierające opisy działalności opozycji antyhitlerowskiej w kręgach Abwehry i Wehrmachtu, w tym m.in. informacje na temat zamachu na Adolfa Hitlera, planowanego we wrześniu 1938 roku.
Paul Blobel został po wojnie schwytany przez aliantów i w procesie Einsatzgruppen skazany na śmierć przez powieszenie. Wyrok wykonano 7 czerwca 1951 roku w twierdzy Landsberg. August Häfner został skazany w 1973 roku przez sąd w zachodnioniemieckim Darmstadt na karę 8 lat pozbawienia wolności.

</doc>
<doc id="2018737" url="https://pl.wikipedia.org/wiki?curid=2018737" title="Operacja Morska Bryza">
Operacja Morska Bryza



</doc>
<doc id="2018741" url="https://pl.wikipedia.org/wiki?curid=2018741" title="Dreadman">
Dreadman

Dreadman – album zespołu R.A.P. wydany w 1997 roku przez wytwórnię Zima Records. Zawiera nagrania z występu, który odbył się w gliwickim klubie "Gwarek" 28 lutego 1986 roku oraz utwory wykonywane przez Jacka Szafira po rozpadzie zespołu.
Skład.
Realizacja:

</doc>
<doc id="2018745" url="https://pl.wikipedia.org/wiki?curid=2018745" title="2.01 (wahadłowiec)">
2.01 (wahadłowiec)



</doc>
<doc id="2018747" url="https://pl.wikipedia.org/wiki?curid=2018747" title="2.02 (wahadłowiec)">
2.02 (wahadłowiec)



</doc>
<doc id="2018748" url="https://pl.wikipedia.org/wiki?curid=2018748" title="2.03 (wahadłowiec)">
2.03 (wahadłowiec)



</doc>
<doc id="2018749" url="https://pl.wikipedia.org/wiki?curid=2018749" title="Rezerwat przyrody Dolina Rzeki Brdy">
Rezerwat przyrody Dolina Rzeki Brdy

Rezerwat przyrody Dolina Rzeki Brdy – rezerwat krajobrazowy o powierzchni 1691,65 ha, położony w województwie kujawsko-pomorskim w powiecie tucholskim, gminach: Tuchola, Gostycyn i Cekcyn.
Obszar rezerwatu podlega ochronie ścisłej, czynnej i krajobrazowej.
Lokalizacja.
Pod względem fizycznogeograficznym rezerwat znajduje się w mezoregionie Dolina Brdy. Zajmuje teren wzdłuż rzeki Brdy, od Woziwody na północy do miejscowości Piła-Młyn na południu.
Rezerwat jest położony w obrębie Tucholskiego Parku Krajobrazowego, na terenie nadleśnictw: Tuchola (1348,13 ha) i Woziwoda (343,52 ha).
Historia.
Rezerwat został utworzony na podstawie Zarządzenia Ministra Ochrony Środowiska, Zasobów Naturalnych i Leśnictwa z dnia 12 września 1994 r.
Charakterystyka.
Najważniejszym elementem ochrony w rezerwacie jest rzeka Brda, która rozcina głęboką doliną pola piasków sandrowych. Celem ochrony jest zachowanie ze względów naukowych, dydaktycznych, krajobrazowych i turystycznych doliny rzeki Brdy o wyjątkowych walorach przyrodniczo-krajobrazowych.
Dolina posiada system teras, odcinki przełomowe o założeniu rynnowym oraz z reguły strome, wysokie zbocza. Linia nurtu kształtuje się w wyniku erozji brzegów, akumulacji niesionego materiału oraz zarastaniu koryta roślinnością wodną.
Teren doliny Brdy jest bardzo urozmaicony pod względem rzeźby terenu oraz siedlisk przyrodniczych. Charakterystycznymi elementami krajobrazu są meandry, starorzecza, kępy i łachy rzeczne. Na brzegach występują strome skarpy, urwiska, głazowiska oraz wywroty przegradzające koryto rzeki.
Wzdłuż Brdy występują zróżnicowane zbiorowiska leśne. Do najbardziej naturalnych należą łęgi olszowe i wiązowe, a oprócz tego występują m.in.: bory sosnowe, subkontynentalne bory świeże oraz grądy zboczowe i subkontynentalne.
Na obszarze rezerwatu znajdują się liczne pomniki przyrody oraz stanowiska roślin chronionych. Występują tu m.in.: podkolan biały, gnieźnik leśny, listera jajowata, jarząb brekinia i inne.
Rezerwat jest również ostoją wielu rzadkich zwierząt. Stwierdzono 25 gatunków ryb, 7 gatunków płazów, 5 gadów, 117 ptaków i 40 gatunków ssaków. Do najcenniejszych należą m.in.: pstrąg potokowy, bocian czarny, koza, gągoł, tracz nurogęś, trzmielojad, kania czarna, kania ruda, myszołów, rybołów, kobuz, derkacz, brodziec samotny, zimorodek, pliszka górska, borowiaczek, bóbr, wydra.
Turystyka.
Przez rezerwat przebiegają szlaki turystyczne:

</doc>
<doc id="2018751" url="https://pl.wikipedia.org/wiki?curid=2018751" title="Zbrodnia w Otorowie">
Zbrodnia w Otorowie

Zbrodnia w Otorowie – seria zbiorowych egzekucji przeprowadzonych przez Niemców w lesie Otorowo niedaleko Solca Kujawskiego. W październiku i listopadzie 1939 r. z rąk funkcjonariuszy "Einsatzkommando 16" zginęło tam kilkuset Polaków – mieszkańców Bydgoszczy oraz pobliskich wsi. Dokładna liczba zamordowanych nie jest znana ze względu na przeprowadzoną przez Niemców w 1944 akcję zacierania śladów zbrodni.
Egzekucje w lesie Otorowo.
W okresie między październikiem 1939 r. a wiosną 1940 r. okupowane tereny Pomorza stały się widownią zakrojonej na szeroką skalę akcji eksterminacyjnej, wymierzonej w pierwszym rzędzie w przedstawicieli polskiej inteligencji, którą narodowi socjaliści obarczali winą za politykę polonizacyjną prowadzoną na Pomorzu Gdańskim w okresie międzywojennym oraz traktowali jako główną przeszkodę na drodze do szybkiego i całkowitego zniemczenia regionu. W ramach tzw. "Intelligenzaktion" Niemcy zamordowali wówczas ok. 30 tys. - 40 tys. mieszkańców Pomorza.
Jako jedno z miejsc masowych egzekucji funkcjonariusze gdańskiego "Einsatzkommando 16" (specjalnej grupy operacyjnej niemieckiej policji bezpieczeństwa i służby bezpieczeństwa, która nadzorowała i koordynowała całość działań wymierzonych w polską inteligencję na terenach Pomorza) wybrali tereny leśne między Solcem Kujawskim a Bydgoszczą, pod Otorowem nad Wisłą. W październiku i listopadzie 1939 r. Niemcy w kilku egzekucjach rozstrzelali tam kilkaset osób. Ciała ofiar grzebano w rowach strzeleckich, pozostałych po działaniach wojennych we wrześniu 1939 r.
Nie zachowały się świadectwa na temat przebiegu dokonywanych w Otorowie egzekucji. Dokładna liczba zamordowanych tam Polaków również pozostaje nieznana. Wiadomo jedynie, iż w lesie pod Otorowem Niemcy mordowali Polaków przywożonych z Bydgoszczy, jak również mieszkańców pobliskich wsi – Wudzyna, Otorowa, Osielska, Stronna i Żołdowa. Po wojnie udało się ustalić nazwiska zaledwie 33 ofiar.
Epilog.
W lipcu 1944 r., w związku ze zbliżaniem się Armii Czerwonej, Niemcy przystąpili do zacierania śladów zbrodni. Zwłoki pomordowanych zostały wykopane i spalone. Miejsce palenia zwłok zostało odnalezione w 1945 r., już po opuszczeniu Pomorza przez okupantów. Dokonano wówczas ekshumacji. Część odnalezionych popiołów umieszczono w urnie i pochowano na Cmentarzu Bohaterów na bydgoskim Wzgórzu Wolności.
Na miejscu zbrodni (w lasku na granicy miasta Solec Kujawski i wsi Otorowo w odległości 200 metrów od szosy) postawiono betonowy obelisk zwieńczony metalowym krzyżem. Na obelisku umieszczono lastrykową tablicę z wizerunkiem orła i napisem: „"W tym miejscu latem 1944 r. hitlerowcy spalili szczątki Polaków zamordowanych w 1939 r. Cześć ich pamięci! 1.09.1997 r."”

</doc>
<doc id="2018754" url="https://pl.wikipedia.org/wiki?curid=2018754" title="Flamandczycy">
Flamandczycy



</doc>
<doc id="2018787" url="https://pl.wikipedia.org/wiki?curid=2018787" title="Kagera (region)">
Kagera (region)

Kagera – region ("mkoa") w Tanzanii.
W 2002 roku region zamieszkiwało 1 791 451 osób. W 2012 ludność wynosiła 2 458 023 osoby, w tym 1 205 683 mężczyzn i 1 252 340 kobiet, zamieszkałe w 524 793 gospodarstwach domowych.
Region podzielony jest na 8 jednostek administracyjnych drugiego rzędu (dystryktów):

</doc>
<doc id="2018792" url="https://pl.wikipedia.org/wiki?curid=2018792" title="Ulica Kozielska w Katowicach">
Ulica Kozielska w Katowicach

Ulica Kozielska w Katowicach – jedna z ulic w katowickiej dzielnicy Śródmieście. Ulica rozpoczyna swój bieg od skrzyżowania z ulicą Mikołowską. Następnie krzyżuje się z ulicą Maksymiliana Wilimowskiego oraz ulicą Nad Osiekiem. Kończy swój bieg przy skrzyżowaniu z ulicą Raciborską. Ulica swą nazwę wzięła od górnośląskiego jednej z części miasta Kędzierzyn-Koźle.
Opis.
Przy ulicy Kozielskiej znajdują się następujące historyczne obiekty i miejsca:
W okresie Rzeszy Niemieckiej (do 1922) ulica nosiła nazwę "Gartenstraße". Taka też nazwa obowiązywała w okresie niemieckiej okupacji Polski w latach 1939–1945. Po zakończeniu II wojny światowej ulica otrzymała nazwę "Jana Jakuba Kowalczyka".
W dwudziestoleciu międzywojennym pomiędzy ulicami Kamienną a Kozielską zlokalizowane było targowisko miejskie.
Planowane jest połączenie ulicy Kozielskiej z ulicą Józefa Pukowca poprzez przedłużenie tzw. „obwodnicy śródmiejskiej”. Przedłużona zostanie ulica Friedricha W. Grundmanna i połączona z ulicą Feliksa Bocheńskiego.
Swoją siedzibę przy tej ulicy posiadają: sklepy, agencje turystyczne, firmy usługowo-handlowe, Zarząd Miejski Polskiego Komitetu Pomocy Społecznej.

</doc>
<doc id="2018794" url="https://pl.wikipedia.org/wiki?curid=2018794" title="Saint Lucia na Letnich Igrzyskach Olimpijskich 2008">
Saint Lucia na Letnich Igrzyskach Olimpijskich 2008

Reprezentacja Saint Lucia na Letnich Igrzyskach Olimpijskich 2008 liczyła czworo zawodników (3 kobiety i 1 mężczyzna). Saint Lucia miała swoich przedstawicieli w 2 spośród 28 rozgrywanych dyscyplin. Zawodnicy z tego kraju nie zdobyli żadnego medalu. Chorążym reprezentacji Saint Lucia była lekkoatletka Levern Spencer, specjalizująca się w skoku wzwyż, dla której był to debiut na igrzyskach. Najmłodszą reprezentantką Saint Lucia na Letnich Igrzyskach Olimpijskich 2008 była 18-letnia pływaczka Danielle Beaubrun, a najstarszym przedstawicielem tego kraju był lekkoatleta specjalizujący się w skoku o tyczce – niespełna 33-letni Dominic Johnson, który, jako jedyny z całej reprezentacji, startował w igrzyskach po raz kolejny (w tym wypadku trzeci) w karierze.
Był to czwarty start Saint Lucia, zarówno na letnich igrzyskach olimpijskich, jak i igrzyskach olimpijskich w ogóle (kraj ten nigdy nie wystawił reprezentanta do udziału zimowych igrzyskach olimpijskich). Najlepszym wynikiem, jaki osiągnęli reprezentanci Saint Lucia na Letnich Igrzyskach Olimpijskich 2008 była 27. pozycja, jaką Levern Spencer zajęła w rywalizacji skoczkiń wzwyż.
Tło startu.
Narodowy Komitet Olimpijski Saint Lucia powstał w 1987 roku. Międzynarodowy Komitet Olimpijski uznał jego członkostwo w 1993 roku. Od tego czasu Komitet Olimpijski Saint Lucia zgłasza reprezentacje tego kraju do udziału w najważniejszych imprezach międzynarodowych. Pierwszym takim startem był udział reprezentantów Saint Lucia w igrzyskach Ameryki Środkowej i Karaibów rozegranych w 1993 roku w Portoryko. Od tego momentu Saint Lucia regularnie wystawia swoje reprezentacje do udziału w zawodach takich jak igrzyska panamerykańskie, czy igrzyska Wspólnoty Narodów. Saint Lucia na letnich igrzyskach olimpijskich zadebiutowała w 1996 roku. Jej reprezentanci do czasu startu w igrzyskach w Pekinie nie zdobyli żadnego medalu olimpijskiego.
Oprócz zawodników na Letnie Igrzyska Olimpijskie 2008 przyleciała 7-osobowa delegacja tego kraju, w której skład weszli: szef misji olimpijskiej tego kraju Alfred Emmanuel, trenerzy Henry Bailey (lekkoatletyka) i Karen Beaubrun (pływanie), prezydent Komitetu Olimpijskiego Saint Lucia Richard Peterkin, fotograf Francis Tobias oraz minister młodzieży i sportu Lenard Montoute wraz ze swoją żoną Barbarą Montoute.
Podczas ceremonii otwarcia zawodów chorążym reprezentacji Saint Lucia była skoczkini wzwyż Levern Spencer. Reprezentacja Saint Lucia pojawiła się na płycie głównej Stadionu Narodowego w Pekinie jako 67. z kolei. Mieszkańcy tego kraju nie mogli jednak oglądać transmisji telewizyjnej z tego wydarzenia z powodu awarii lokalnego dostawcy telewizji kablowej.
Statystyki według dyscyplin.
Spośród dwudziestu ośmiu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Saint Lucia wzięła udział w dwóch. Najliczniejszą reprezentację Saint Lucia wystawiła w rywalizacji lekkoatletycznej, w której wystąpiło troje zawodników z tego kraju.
Konkurencje.
Lekkoatletyka.
Saint Lucia w lekkoatletyce reprezentowało troje zawodników – 2 kobiety i 1 mężczyzna. Każdy z nich wystartował w jednej konkurencji. Jako pierwsza do startu w Letnich Igrzyskach Olimpijskich 2008 zakwalifikowała się oszczepniczka Erma-Gene Evans, która 11 maja 2007 roku dokonała tego w czasie mistrzostw konferencji Conference USA w lekkoatletyce rozgrywanych w ramach rywalizacji w dywizji I National Collegiate Athletic Association. Uzyskała wówczas odległość 56,45 metrów, wypełniając tym samym minimum kwalifikacyjne B ustanowione przez Międzynarodowe Stowarzyszenie Federacji Lekkoatletycznych i ustanawiając nowy rekord kraju w rzucie oszczepem kobiet. Dwa dni później do startu w igrzyskach zakwalifikowała się skoczkini wzwyż Levern Spencer, która dokonała tego w mistrzostwach konferencji Southeastern Conference w lekkoatletyce rozgrywanych w ramach rywalizacji w dywizji I National Collegiate Athletic Association. Uzyskała wówczas wysokość 1,92 metra, dzięki czemu, podobnie jak Evans, wypełniła kwalifikacyjne minimum B. Ostatnim reprezentantem Saint Lucia, który zakwalifikował się do udziału w Letnich Igrzyskach Olimpijskich 2008 był Dominic Johnson, który na początku sierpnia 2008 roku, podczas mityngu lekkoatletycznego rozgrywanego w San Diego pod patronatem USA Track &amp; Field (Amerykańskiego Związku Lekkoatletycznego), uzyskał wysokość 5,55 metrów, wypełniając tym samym kwalifikacyjne minimum B. Jako pierwsza podczas igrzysk w Pekinie wystartowała Erma-Gene Evans, która wzięła udział w rywalizacji oszczepniczek. W najlepszej, trzeciej próbie w eliminacjach uzyskała odległość 56,27 metrów, zajmując w swojej grupie 15. pozycję. Tym samym nie wypełniła minimum potrzebnego do awansu do finału (61,50 metrów) i została sklasyfikowana na 30. miejscu w gronie 54. uczestniczek tej konkurencji. Jej występ w ojczystym kraju został jednak oceniony pozytywnie, gdyż zajęła 3. miejsce wśród zawodniczek pochodzących z Karaibów (lepsze od niej okazały się: Kubanka Osleidys Menéndez i reprezentantka Wysp Bahama Lavern Eve). Jako drugi wystartował Dominic Johnson, który wziął udział w rywalizacji skoczków o tyczce. W eliminacjach uzyskał wysokość 5,30 metrów, zajmując w swojej grupie 17. miejsce (ex aequo z Czechem Štěpánem Janáčkiem). Tym samym nie wypełnił minimum kwalifikacyjnego do finału (5,75 metrów) i został sklasyfikowany na 30. pozycji wśród 38. uczestników tej konkurencji. Jako ostatnia w zawodach wystartowała Levern Spencer, która wzięła udział w rywalizacji skoczkiń wzwyż. W eliminacjach osiągnęła wysokość 1,85 metra, zajmując w swojej grupie 14. miejsce. Tym samym nie wypełniła minimum kwalifikacyjnego potrzebnego do awansu do finału (1,96 metra) i została sklasyfikowana na 27. pozycji wśród 32. uczestniczek tej konkurencji.
Pływanie.
Saint Lucia w pływaniu reprezentowała jedna zawodniczka – Danielle Beaubrun, dla której był to debiut na igrzyskach olimpijskich. Początkowo nie zakwalifikowała się ona do udziału w Letnich Igrzyskach Olimpijskich 2008, gdyż nie uzyskała wymaganego minimum kwalifikacyjnego. Zgodnie z przepisami przyjętymi przez Światową Federację Pływacką każdy kraj, w którym żaden z zawodników nie wypełnił minimum kwalifikacyjnego otrzymał zaproszenie do zgłoszenia do Letnich Igrzysk Olimpijskich 2008 nie więcej niż 2 pływaków. Jedynym kryterium jaki musieli oni spełnić był wcześniejszy start na Mistrzostwach Świata w Pływaniu 2007. Danielle Beaubrun spełniła to kryterium, gdyż w czasie tych zawodów wystartowała w trzech konkurencjach – wyścigu na 50 metrów stylem dowolnym (zajęła w nim 89. miejsce), 100 metrów stylem klasycznym (47. pozycja) oraz 50 metrów stylem klasycznym (37. miejsce). W związku z tym Amatorski Związek Pływacki Saint Lucia ("Saint Lucia Amateur Swimming Association") zgłosił Beaubrun do udziału w igrzyskach. Wystartowała ona w jednej konkurencji – wyścigu na 100 metrów stylem klasycznym. W swoim wyścigu eliminacyjnym uzyskała czas 1:12,85 i zajęła 3. pozycję, jednak nie zakwalifikowała się do dalszej rywalizacji. Ostatecznie została sklasyfikowana na 42. miejscu w gronie 49. uczestniczek.

</doc>
<doc id="2018816" url="https://pl.wikipedia.org/wiki?curid=2018816" title="Kerala (stan w Indiach)">
Kerala (stan w Indiach)



</doc>
<doc id="2018817" url="https://pl.wikipedia.org/wiki?curid=2018817" title="M1 (mina)">
M1 (mina)

M1 – amerykańska mina przeciwpancerna. Miny wykorzystywane były przez wojska amerykańskie podczas II wojny światowej oraz przez oddziały argentyńskie podczas wojny falklandzkiej.
Korpus miny M1 wykonany jest ze stali, a wykorzystanym w niej materiałem wybuchowym jest trotyl.

</doc>
<doc id="2018822" url="https://pl.wikipedia.org/wiki?curid=2018822" title="Adewacht">
Adewacht



</doc>
<doc id="2018823" url="https://pl.wikipedia.org/wiki?curid=2018823" title="Jeremy Abbott">
Jeremy Abbott

Jeremy Abbott (ur. 5 czerwca 1985 w Aspen) – amerykański łyżwiarz figurowy, startujący w konkurencji solistów. Brązowy medalista olimpijski z Soczi (2014, drużynowo) i uczestnik igrzysk olimpijskich (2010), dwukrotny brązowy medalista mistrzostw czterech kontynentów (2007, 2011), zwycięzca finału Grand Prix (208) oraz 4-krotny mistrz Stanów Zjednoczonych. Zakończył karierę amatorską 22 czerwca 2017 r.

</doc>
<doc id="2018825" url="https://pl.wikipedia.org/wiki?curid=2018825" title="Erwech">
Erwech



</doc>
<doc id="2018826" url="https://pl.wikipedia.org/wiki?curid=2018826" title="Rynek pierwotny nieruchomości">
Rynek pierwotny nieruchomości

Rynek pierwotny nieruchomości – ogół warunków, w których odbywa się transfer praw do nowych nieruchomości oraz są zawierane umowy, które stwarzają wzajemne prawa i obowiązki, połączone z władaniem nieruchomościami. Rynek pierwotny to inaczej rynek budynków i lokali służących zaspokajaniu potrzeb mieszkaniowych, które są sprzedawane przez przedsiębiorców, czyli deweloperów.
Przedmiotem obrotu na rynku pierwotnym są nowe nieruchomości oferowane przez:
Przedmiotem transakcji są nieruchomości będące w trakcie budowy lub już ukończone, natomiast transakcja kupna-sprzedaży tej nieruchomości odbywa się po raz pierwszy i zazwyczaj jest to transakcja „podmiot gospodarczy” – „osoba fizyczna”, czasami dochodzi do transakcji „podmiot gospodarczy” – „podmiot gospodarczy”. Przedmiotem obrotu na rynku pierwotnym mogą być różnego rodzaju nieruchomości, np. mieszkania, domy jednorodzinne, bliźniacze czy szeregowe, ale również lokale użytkowe. W przeciwieństwie do niego na rynku wtórnym nieruchomości transakcje są zawierane zazwyczaj między osobami prywatnymi i dotyczą nieruchomości, które już kiedyś były użytkowane.
Osoby poszukujące nowych nieruchomości coraz częściej czynią to za pośrednictwem portali internetowych i porównywarek cen.
Rynek pierwotny nieruchomości w Polsce.
Pierwsze firmy deweloperskie w Polsce zaczęły funkcjonować na początku lat dziewięćdziesiątych XX wieku, natomiast dynamiczny rozwój tego rynku nastąpił pod koniec lat 90. i trwa do dzisiaj.
Od kilku lat dochodzi do zmiany statusu większości spółdzielni mieszkaniowych z dotychczasowego „non-profit” na komercyjne.
Obecnie na polskim rynku funkcjonuje kilka tysięcy podmiotów gospodarczych (deweloperów oraz spółdzielni mieszkaniowych) budujących i sprzedających nowe nieruchomości mieszkalne. Niewielu jest jednak deweloperów operujących na terenie całego kraju. W przeważającej liczbie to przedsiębiorcy lokalni, a w większości miast liczba operujących na ich terenie deweloperów nie wykracza poza 10 podmiotów. Nie dotyczy to jednak miast o największej liczbie budowanych mieszkań, gdyż np. w Warszawie działa ich ponad 100, w Krakowie ponad 90, a we Wrocławiu ponad 60.
Specyfika budowanych mieszkań.
Deweloperzy budują mieszkania nieduże. Zdecydowaną większość stanowią mieszkania o powierzchni 40-60 m², których łączny udział w ofercie rynkowej wynosi ok. 50%. Jedną czwartą oferty stanowią mieszkania o powierzchni 61-80 m², a zdecydowanie najmniej jest mieszkań ponad 80 m², które stanowią jedynie 8% oferty rynkowej. Metraż budowanych mieszkań jasno wskazuje na to, że najwięcej buduje się mieszkań 2-3 pokojowych. Poza ofertą mieszkań, na rynku pierwotnym znajduje się również oferta domów jednorodzinnych, bliźniaczych i segmentów. Jest ona jednak coraz mniejsza i obejmuje raczej przedmieścia dużych aglomeracji niż duże miasta.
Ceny na rynku pierwotnym.
Dane statystyczne z 16 największych miast udostępnione przez NBP pozwalają zauważyć, że największe skoki cenowe we wszystkich badanych miastach widoczne były w latach 2007–2009, a więc w okresie, w którym dostęp do kredytów był najłatwiejszy. Wówczas średnie ceny ofertowe w Warszawie dochodziły nawet do 10 000 zł/m². Widać również wyraźnie, że w Warszawie szalejące ceny utrzymały się najdłużej, gdyż maksymalna średnia cena pochodzi z III kw. 2009 roku, podczas gdy w innych miastach boom ten zakończył się wcześniej, bo na przełomie lat 2007–2008, a pod koniec 2009 roku była już widoczna wyraźna tendencja spadkowa. tym samym okresie średnia cena ofertowa mieszkania w 6 kolejnych największych miastach, a więc w Gdańsku, Gdyni, Łodzi, Krakowie, Poznaniu, Szczecinie i Wrocławiu wynosiła 7,6 tys./m², a w najtańszej Zielonej Górze jedynie 4,2 tys./m².
Kolejne lata przyniosły zaś stabilizację cen na rynku pierwotnym. Widoczne są co prawda niewielkie wahania cenowe, ale można powiedzieć, że ceny trzymają się właściwie na stałym poziomie. W Warszawie oznacza to cenę na poziomie ok. 8 tys. zł/m², w 6 największych miastach z wyłączeniem Warszawy jest to ok. 6 tys. zł/m², a w najtańszej nieustająco Zielonej Górze kwota ta oscyluje w granicach ok. 4 tys. zł/m².
Początek kolejnego boomu deweloperskiego datuje się na koniec roku 2013 i początek 2014. Ilości budowanych nieruchomości zaczęły gwałtownie wzrastać, na co wpływ miał również program rządowy Mieszkanie dla Młodych. Pod koniec lipca 2017 r. mieszkań, których budowę rozpoczynały firmy deweloperskie, było ok. 100 000. To o 67% więcej niż w 2013 r. Największy wzrost zanotowała Warszawa - w 2013 roku deweloperzy deklarowali budowę 9 871 nowych mieszkań, w 2016 r. już 21 278. Ceny mieszkań wzrosły gwałtownie, zwłaszcza w miastach stołecznych województw. Obecnie średnia cena lokalu w Warszawie wynosi ponad 8 800 zł/mkw., a w niektórych dzielnicach nawet ok. 10 000 zł/mkw. 

</doc>
<doc id="2018831" url="https://pl.wikipedia.org/wiki?curid=2018831" title="Time for Miracles">
Time for Miracles

Time for Miracles – ballada pop-rockowa amerykańskiego piosenkarza Adama Lamberta wydana jako drugi singel w dorobku muzyka. Utwór został wydany 16 października 2009 za pośrednictwem Amazon.com. Mimo że piosenka była jego pierwszą od udziału w American Idol, nie została wydana oficjalnie jako jego debiutancki singiel. Zamiast niego pierwszym singlem promującym album został utwór "„For Your Entertainment”". "Time for Miracles" został wykorzystany jako zakończenie w filmie katastroficznym 2012. Pełna wersja piosenki została wydana 17 października 2009 za pośrednictwem YouTube i 20 października 2009 poprzez digital download.
Listy przebojów.
7 listopada 2009 utwór zadebiutował na #50 pozycji Billboard Hot 100. W Stanach Zjednoczonych, piosenka została legalnie pobrana 98,000 razy.

</doc>
<doc id="2018869" url="https://pl.wikipedia.org/wiki?curid=2018869" title="Armawir FA">
Armawir FA

Armawir FA (orm. „Արմավիր“ Ֆուտբոլային Ակումբ, ""Armawir" Futbolajin Akumby") - ormiański klub piłkarski z siedzibą w miejscowości Armawir.
Historia.
Chronologia nazw: 
Klub Piłkarski "Sewan Hoktemberjan" został założony w 1965 roku i startował w rozgrywkach Pucharu ZSRR oraz debiutował w Klasie B, rosyjskiej strefie 4 Mistrzostw ZSRR. W 1970 po kolejnej reorganizacji systemu lig ZSRR klub spadł do Klasy B, rosyjskiej strefy 2, podgrupy 2, po czym pożegnał się z rozgrywkami profesjonalnymi. W 1981 zmienił nazwę na "Spartak Hoktemberjan" i ponownie startował w Drugiej Lidze, strefie 9, w której występował do 1989. W 1990 przyjął nazwę "Araks Hoktemberjan". Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Po uzyskaniu przez Armenię niepodległości, w 1992 debiutował w najwyższej lidze Armenii, w której zajął 21. miejsce i spadł do II ligi. W sezonie 1994 zajął 3. miejsce, ale już w 1994 z przyczyn finansowych nie występował. W 1995 jako "FC Armawir" ponownie grał w Aradżin chumb i tak jak poprzednio zrezygnował z występów w sezonie 1995/96. Sezon 1996/97 rozpoczął z porażek i remisów, po czym klub został rozwiązany.
Dopiero w 2001 został odrodzony jako "Karmrachajt Armawir" i ponownie startował w Aradżin chumb. Zajął końcowe przedostatnie 7. miejsce, a w następnym sezonie przywrócił nazwę "FC Armawir" i zdobył awans do Bardsragujn chumb. Ale przed rozpoczęciem rozgrywek w 2003 z powodów finansowych został rozwiązany.

</doc>
<doc id="2018870" url="https://pl.wikipedia.org/wiki?curid=2018870" title="Araks Armawir">
Araks Armawir



</doc>
<doc id="2018872" url="https://pl.wikipedia.org/wiki?curid=2018872" title="Karmrachajt Armawir">
Karmrachajt Armawir



</doc>
<doc id="2018873" url="https://pl.wikipedia.org/wiki?curid=2018873" title="Araks Hoktemberjan">
Araks Hoktemberjan



</doc>
<doc id="2018875" url="https://pl.wikipedia.org/wiki?curid=2018875" title="Spartak Hoktemberjan">
Spartak Hoktemberjan



</doc>
<doc id="2018877" url="https://pl.wikipedia.org/wiki?curid=2018877" title="Sewan Hoktemberjan">
Sewan Hoktemberjan



</doc>
<doc id="2018878" url="https://pl.wikipedia.org/wiki?curid=2018878" title="Höfði">
Höfði

Höfði − nazwa zabytkowego drewnianego domu w północnej części stolicy Islandii Reykjavíku, w którym w dniach 11-12 października 1986 miało miejsce spotkanie prezydentów Ronalda Reagana i Michaiła Gorbaczowa.
Historia.
Budynek wzniesiono w 1909 jako rezydencję konsula francuskiego, następnie przez szereg lat należała do poety i przedsiębiorcy Einara Benediktssona.
Dom stał się sławny dzięki spotkaniu prezydentów USA i ZSRR, które odbyło się w Reykjavíku w 1986. Było ono kolejnym krokiem do zakończenia zimnej wojny. Na pamiątkę tego wydarzenia we wnętrzu Höfði ustawiono flagi obu supermocarstw.
W 1941 w Höfði gościł Winston Churchill, wizytujący brytyjskie wojska stacjonujące na Islandii. Władze miasta weszły w posiadanie domu w 1958. Od tego roku byłej siedzibie konsularnej urządzane są oficjalne przyjęcia i spotkania okolicznościowe.
Budynek był użyty podczas pierwszego połączenia radiowego pomiędzy Islandią i "światem zewnętrznym" 26 czerwca 1905. Nawiązano wówczas kontakt z Poldhu w angielskiej Kornwalii.
Budynek uległ pożarowi 25 września 2009.

</doc>
<doc id="2018882" url="https://pl.wikipedia.org/wiki?curid=2018882" title="Belize na Letnich Igrzyskach Olimpijskich 2008">
Belize na Letnich Igrzyskach Olimpijskich 2008

Belize na Letnich Igrzyskach Olimpijskich 2008 reprezentowało 4 zawodników (3 mężczyzn i 1 kobieta) w 2 dyscyplinach.
Był to dziesiąty start reprezentacji Belize na letnich igrzyskach olimpijskich.
Wyniki reprezentantów Belize.
Lekkoatletyka.
Mężczyźni
Kobiety
Taekwondo.
Mężczyźni

</doc>
<doc id="2018884" url="https://pl.wikipedia.org/wiki?curid=2018884" title="Kukang mały">
Kukang mały

Kukang mały, lori mały ("Xanthonycticebus pygmaeus") – gatunek ssaka naczelnego z podrodziny Lorisinae w obrębie rodziny lorisowatych (Lorisidae) zamieszkujący lasy deszczowe południowo-wschodniej Azji. Przez niektórych biologów uważany za podgatunek kukanga większego.
Zasięg występowania.
Kukang mały występuje w Laosie, Wietnamie i wschodniej Kambodży (na wschód od rzeki Mekong); dokładna granica na zachodzie niepewna, ale wydaje się być nieobecny (lub przynajmniej bardzo rzadki) na skrajnej zachodniej części równin Mekongu; dane z południowej Chińskiej Republiki Ludowej (południowo-wschodni Junnan) są niepewne i mogą być oparte na uwolnionych okazach żyjących w niewoli sprowadzonych z innych miejsc.
Taksonomia.
Gatunek po raz pierwszy naukowo opisał w 1907 roku brytyjski przyrodnik John Lewis James Bonhote nadając mu nazwę "Nycticebus pygmaeus". Jako miejsce typowe odłowu holotypu wskazał Nha Trang, w Wietnamie.
Kolor futra nie zmienia się w całym zasięgu występowania. Chociaż sympatryczny z "Nycticebus bengalensis", nie ma dowodów na występowanie mieszańców. Jedyny przedstawiciel rodzaju "Xanthonycticebus" utworzonego w 2022 roku w oparciu o dane morfologiczne, behawioralne, kariotypowe i genetyczne przez brytyjskich prymatologów Kimberly Anne-Isolę Nekaris i Vincenta Nijmana; drogi rozwojowe "Nycticebus" i "Xanthonycticebus" rozeszły się około 10,5 miliona lat temu. Autorzy "Illustrated Checklist of the Mammals of the World" uznają ten takson za gatunek monotypowy.
Wygląd.
Długość ciała (bez ogona) samic 19,5–23 cm, samców 20–23 cm, długość ogona 1,8 cm; masa ciała samic około 428 g, samców około 420 g. Krótkie, wełniste futro przybiera barwy od szarobrązowej do rudobrązowej. Na grzbiecie i szyi mogą występować ciemne pasy. Oczy są duże, okrągłe, umieszczone z przodu głowy. Uszy małe, zazwyczaj zakryte futrem. Zwierzę nie posiada ogona. Łapy bardzo silne, wyposażone w przeciwstawny kciuk, palce zakończone paznokciami, z wyjątkiem drugiego palca tylnej nogi zaopatrzonego w pazur.
Tryb życia.
Prowadzą nocny tryb życia, dzień przesypiają zwinięte w kłębek. Żyją w luźnych stadach złożonych z 1 samca i kilku samic. Samce agresywnie bronią swego terytorium, jego granice znaczą moczem. Ich głównymi zmysłami są wzrok i węch. Poruszają się zazwyczaj bardzo powoli, mogą na długi czas zastygnąć w bezruchu. Przestraszone jednak potrafią szybko uciec, skacząc z gałęzi na gałąź.
Pożywienie.
Ich dieta jest różnorodna. Żywią się owadami, mięczakami, jajami, jaszczurkami, ptakami, małymi ssakami, owocami i innymi częściami roślin.
Rozmnażanie.
Lori mały rozmnaża się co 12–18 miesięcy. Samce posiadają haremy złożone z kilku samic. Po trwającej ok. 190 dni ciąży samica rodzi 1–2 młode, które karmi mlekiem przez ok. 9 miesięcy. Małe po narodzinach są w pełni rozwinięte i pokryte futrem. Młode przez jakiś czas podróżują uczepione brzucha matki. Gdy nieco podrosną, samica często zostawia je ukryte wśród roślin. Gdy są już dostatecznie duże, podążają za matką i obserwują ją, ucząc się, jak zdobywać pożywienie. Samice osiągają dojrzałość płciową w wieku 9 miesięcy, samce potrzebują na to 17–20 miesięcy.
Zagrożenie.
Człowiek nie poluje na lori małe dla mięsa, głównie z powodu wielkości zwierzęcia. Części ciał tych naczelnych są jednak używane w medycynie naturalnej, lori są także chwytane w celu oswojenia i zamienienia w zwierzęta domowe. Głównym zagrożeniem jest dla nich wycinka lasu. W czasie wojny wietnamskiej wskutek niszczenia lasów gatunek ten niemal wyginął.

</doc>
<doc id="2018885" url="https://pl.wikipedia.org/wiki?curid=2018885" title="Kroniki Wojen Duszków">
Kroniki Wojen Duszków

Kroniki Wojen Duszków – seria fantasy dla młodzieży, autorstwa irlandzkiego pisarza Jamesa Herberta Brennana. Pierwsza część cyklu ("Wojny Duszków") została w Wielkiej Brytanii opublikowana przez wydawnictwo Bloomsbury Publishing, a w Polsce – Dom Wydawniczy Rebis.
Bloomsbury wydało serię także w USA.

</doc>
<doc id="2018886" url="https://pl.wikipedia.org/wiki?curid=2018886" title="M2 (mina)">
M2 (mina)

M2 – amerykańska wyskakująca mina przeciwpiechotna z okresu II wojny światowej. Wkrótce po zakończeniu wojny miny M2 zostały zastąpione w armii amerykańskiej przez miny M16, wzorowane na niemieckich minach typu S.
Korpus miny M2 wykonany jest ze stali, a wykorzystanym w niej materiałem wybuchowym jest trotyl.
Kopie miny M2 produkowane były m.in. w Belgii (PRB M966) i Portugalii (M/966).

</doc>
<doc id="2018889" url="https://pl.wikipedia.org/wiki?curid=2018889" title="Rachael Flatt">
Rachael Flatt

Rachael Elizabeth Flatt (ur. 21 lipca 1992 w Del Mar, Kalifornia, Stany Zjednoczone) - amerykańska łyżwiarka figurowa, startująca w konkurencji solistek. Mistrzyni Stanów Zjednoczonych z 2010, wicemistrzyni z 2008 i 2009. Mistrzyni Świata Juniorek z 2008.
Od kwietnia 2010 znajduje się na 9. miejscu w rankingu solistek Międzynarodowej Unii Łyżwiarskiej.
Startowała na Igrzyskach w Vancouver. W konkurencji solistek zajęła 7. miejsce.

</doc>
<doc id="2018894" url="https://pl.wikipedia.org/wiki?curid=2018894" title="Diecezja Digne">
Diecezja Digne

Diecezja Digne (nazwa oficjalna: diecezja Digne (-Riez-Sisteron)) – diecezja Kościoła rzymskokatolickiego w południowej Francji. Powstała w IV wieku, w 1916 uzyskała obecną nazwę oficjalną. W 2002 została przeniesiona ze zlikwidowanej wówczas metropolii Aix do nowo powstałej metropolii Marsylii.

</doc>
<doc id="2018895" url="https://pl.wikipedia.org/wiki?curid=2018895" title="Granica mongolska-chińska">
Granica mongolska-chińska



</doc>
<doc id="2018904" url="https://pl.wikipedia.org/wiki?curid=2018904" title="Gljúfrasteinn">
Gljúfrasteinn

Gljúfrasteinn − nazwa wcześniejszego domu mieszkalnego, a obecnie muzeum w Mosfellsdalur na Islandii.
W Gljúfrasteinn mieszkał w latach 1945-1998 islandzki pisarz i poeta, uhonorowany w 1955 Nagrodą Nobla w dziedzinie literatury Halldór Kiljan Laxness. W domu tym znajduje się obecnie państwowe muzeum jemu poświęcone.

</doc>
<doc id="2018907" url="https://pl.wikipedia.org/wiki?curid=2018907" title="Kigoma (region)">
Kigoma (region)

Kigoma – region ("mkoa") w Tanzanii.
W 2002 roku region zamieszkiwało 1 674 047 osób. W 2012 ludność wynosiła 2 127 930 osób, w tym 1 028 994 mężczyzn i 1 098 936 kobiet, zamieszkałych w 374 488 gospodarstwach domowych.
Region podzielony jest na 8 jednostek administracyjnych drugiego rzędu (dystryktów):

</doc>
<doc id="2018915" url="https://pl.wikipedia.org/wiki?curid=2018915" title="Anda Šafranska">
Anda Šafranska

Anda Šafranska (ur. 2 grudnia 1960) – francuska szachistka pochodzenia łotewskiego, arcymistrzyni od 1999 roku.
Kariera szachowa.
W 1987 i 1989 r. dwukrotnie uczestniczyła w finałach indywidualnych mistrzostw Związku Radzieckiego. Po rozpadzie ZSRR znalazła się w ścisłej czołówce łotewskich szachistek. Sześciokrotnie (1990, 1991, 1993, 1994, 1996, 1997) zdobyła tytuły mistrzyni kraju. 
Wielokrotnie reprezentowała Łotwę i Francję w turniejach drużynowych, m.in.:
W 1991 r. zwyciężyła (wspólnie z Eleną-Luminitą Cosmą) w kołowym turnieju w Budapeszcie. W 1993 r. jedyny raz w karierze wystąpiła w turnieju międzystrefowym (eliminacji mistrzostw świata), zajmując w Dżakarcie XVIII miejsce (w stawce 39 zawodniczek). W 2006 r. podzieliła III m. (za Jurijem Sołodowniczenko i Jozsefem Horvathem, wspólnie z m.in. Csabą Horvathem) w Chambéry, natomiast w 2008 r. podzieliła III m. (za Wadimem Małachatko i Amonem Simutowe, wspólnie z m.in. Jozsefem Horvathem i François Fargerem) w Marcy-l’Étoile.
Najwyższy ranking w karierze osiągnęła 1 stycznia 2000 r., z wynikiem 2367 punktów zajmowała wówczas 59. miejsce na światowej liście FIDE, jednocześnie zajmując 1. miejsce wśród łotewskich szachistek.

</doc>
<doc id="2018916" url="https://pl.wikipedia.org/wiki?curid=2018916" title="Anda Safranska">
Anda Safranska



</doc>
<doc id="2018918" url="https://pl.wikipedia.org/wiki?curid=2018918" title="Miguel Layún">
Miguel Layún

Miguel Arturo Layún Prado (ur. 25 czerwca 1988 w Córdobie) – meksykański piłkarz pochodzenia hiszpańskiego i libańskiego występujący na pozycji prawego obrońcy, reprezentant Meksyku, od 2021 roku zawodnik Amériki.
Kariera klubowa.
Layún posiada korzenie libańskie i hiszpańskie – jego dziadek ze strony ojca Youssef Layun wyemigrował w 1975 roku z Libanu do Meksyku, uciekając przed wojną domową, zaś dziadek ze strony matki Guillermo Prado przybył do Meksyku z Hiszpanii. Swoją karierę piłkarską rozpoczynał jako osiemnastolatek w zespole Querétaro FC, lecz mimo treningów z pierwszą drużyną nie zdołał w jego barwach zagrać w żadnym spotkaniu i występował jedynie w drugoligowych rezerwach klubu – Gallos Caliente. Na początku 2007 roku przeszedł do ekipy Tiburones Rojos de Veracruz, gdzie za kadencji urugwajskiego szkoleniowca Aníbala Ruiza zadebiutował w meksykańskiej Primera División, 28 kwietnia 2007 w zremisowanym 1:1 spotkaniu z Necaxą. Mimo początkowej roli rezerwowego z biegiem czasu zyskiwał coraz pewniejsze miejsce w wyjściowej jedenastce Veracruz, a w sezonie 2007/2008, zakończonym spadkiem klubu do drugiej ligi, był już podstawowym graczem ekipy. Mimo relegacji zdecydował się pozostać na kolejny rok w drużynie z portowego miasta, w drugiej lidze także notując regularne występy.
Latem 2009 Layún za sumę 900 tysięcy euro przeniósł się do włoskiej ekipy Atalanta BC z miasta Bergamo, podpisując z nią dwuletnią umowę. W Serie A zadebiutował 27 września 2009 w zremisowanej 1:1 konfrontacji z Chievo, zostając tym samym pierwszym Meksykaninem, który zdołał rozegrać spotkanie w najwyższej klasie rozgrywkowej we Włoszech. Nie potrafił sobie jednak wywalczyć miejsca w wyjściowym składzie, pozostając wyłącznie rezerwowym ekipy prowadzonej przez Antonio Conte. Po upływie zaledwie sześciu miesięcy powrócił zatem do ojczyzny, na zasadzie półrocznego wypożyczenia zasilając zespół Club América z siedzibą w stołecznym mieście Meksyk. W barwach tej drużyny zdobył swojego premierowego gola w najwyższej klasie rozgrywkowej, 2 maja 2010 w zremisowanym 2:2 spotkaniu z Tolucą.
W lipcu 2010 Layún na zasadzie wolnego transferu przeszedł do Amériki na stałe. Mimo początkowych kiepskich występów, przez które stał się obiektem drwin wśród kibiców, został jednym z najważniejszych graczy drużyny. W wiosennym sezonie Clausura 2013 wywalczył z zespołem, prowadzonym wówczas przez Miguela Herrerę, swojego byłego trenera z Veracruz, pierwszy w karierze tytuł mistrza Meksyku, pełniąc rolę kluczowego zawodnika linii defensywy. Pół roku później, podczas jesiennych rozgrywek Apertura 2013, zanotował natomiast wicemistrzostwo kraju, a we wrześniu 2014 po odejściu Aquivaldo Mosquery został wybrany nowym kapitanem drużyny.
9 stycznia 2015 roku ogłoszono transfer Layúna do występującej wówczas w angielskiej Championship drużyny Watford. Zawodnik podpisał 4,5-letni kontrakt i otrzymał koszulkę z numerem 7. Dzień później zadebiutował w rozgrywkach w meczu przeciwko Huddersfield Town. W całym sezonie 2014/2015 rozegrał 17 meczów ligowych, a jego drużyna awansowała do Premier League. W debiutanckim meczu na najwyższym szczeblu rozgrywkowym w Anglii zdobył bramkę w spotkaniu przeciwko Evertonowi.
W ostatnim dniu letniego okienka transferowego 2015 roku ogłoszono, że Meksykanin odchodzi do zespołu FC Porto na zasadzie rocznego wypożyczenia z opcją wykupu za kwotę 6 milionów Euro. Szansę debiutu w nowym klubie otrzymał 12 września 2015 roku w meczu ligowym przeciwko FC Arouca. 4 listopada zaliczył premierowe trafienie dla nowego klubu w wygranym 3-1 meczu fazy grupowej Ligi Mistrzów przeciwko Maccabi Tel Awiw. 28 maja 2016 roku władze klubu ogłosiły, że skorzystały z możliwości wykupienia zawodnika za wcześniej ustaloną kwotę i tym samym Miguel stał się zawodnikiem FC Porto na stałe.
Kariera reprezentacyjna.
W 2013 roku Layún został powołany przez selekcjonera José Manuela de la Torre na Złoty Puchar CONCACAF. Właśnie na tym turnieju, 11 lipca 2013 w wygranym 2:0 meczu fazy grupowej z Kanadą, zadebiutował w seniorskiej reprezentacji Meksyku. Podczas tych rozgrywek pełnił rolę podstawowego zawodnika swojej kadry, występując we wszystkich czterech spotkaniach, zaś meksykańska drużyna, złożona wówczas wyłącznie z graczy występujących na krajowych boiskach, odpadła z turnieju w półfinale. Premierowe gole w drużynie narodowej strzelił 28 maja 2014 w wygranym 3:0 sparingu z Izraelem, dwukrotnie wpisując się na listę strzelców. W tym samym roku znalazł się w ogłoszonym przez szkoleniowca Miguela Herrerę składzie na Mistrzostwa Świata w Brazylii, gdzie miał niepodważalne miejsce w wyjściowym składzie i rozegrał wszystkie możliwe mecze od pierwszej do ostatniej minuty – w fazie grupowej z Kamerunem (1:0), Brazylią (0:0) i Chorwacją (3:1) oraz w 1/8 finału z Holandią (1:2), notując bardzo udane występy. Meksykanie odpadli ostatecznie z mundialu w 1/8 finału.

</doc>
<doc id="2018919" url="https://pl.wikipedia.org/wiki?curid=2018919" title="Miguel Layun">
Miguel Layun



</doc>
<doc id="2018920" url="https://pl.wikipedia.org/wiki?curid=2018920" title="Bezparzydełkowce">
Bezparzydełkowce



</doc>
<doc id="2018921" url="https://pl.wikipedia.org/wiki?curid=2018921" title="Acnidaria">
Acnidaria



</doc>
<doc id="2018923" url="https://pl.wikipedia.org/wiki?curid=2018923" title="Kung Fu (serial telewizyjny)">
Kung Fu (serial telewizyjny)

Kung Fu – amerykański serial telewizyjny z lat 1972–1975 z Davidem Carradine w roli głównej.
Opis fabuły.
Serial opowiada o przygodach mnicha Kwai Chang Caine’a z klasztoru Szaolin.

</doc>
<doc id="2018926" url="https://pl.wikipedia.org/wiki?curid=2018926" title="Achtamar Sewan">
Achtamar Sewan

Achtamar Sewan (orm. „Ախթամար“ Ֆուտբոլային Ակումբ Սևան, ""Achtamar" Futbolajin Akumby Sewan") – ormiański klub piłkarski z siedzibą w miejscowości Sewan.
Historia.
Klub Piłkarski "Achtamar Sewan" został założony w 1990 roku. Występował w rozgrywkach amatorskich.
Po uzyskaniu przez Armenię niepodległości, w 1992 debiutował w najwyższej lidze Armenii, w której zajął 22. miejsce i spadł do Aradżin chumb. W sezonie 1994 zajął 4. miejsce, ale potem został rozwiązany.

</doc>
<doc id="2018927" url="https://pl.wikipedia.org/wiki?curid=2018927" title="Agtamar Sewan">
Agtamar Sewan



</doc>
<doc id="2018939" url="https://pl.wikipedia.org/wiki?curid=2018939" title="Bluberd">
Bluberd

Bluberd – czwarty album zespołu Golden Life wydany w 1997 roku, nakładem wytwórni BMG Poland / Zic Zac.

</doc>
<doc id="2018940" url="https://pl.wikipedia.org/wiki?curid=2018940" title="Umaglesi Liga (1994/1995)">
Umaglesi Liga (1994/1995)

Sezon (1994/1995) był 6. sezonem o mistrzostwo Gruzji w piłce nożnej. Liga liczyła 16 drużyn. Tytuł obroniła drużyna Dinamo Tbilisi. Tytuł króla strzelców zdobył Giorgi Daraselia, który w barwach klubu Kolcheti 1913 Poti strzelił 26 goli.

</doc>
<doc id="2018951" url="https://pl.wikipedia.org/wiki?curid=2018951" title="Umaglesi Liga (1995/1996)">
Umaglesi Liga (1995/1996)

Sezon (1995/1996) był 7. sezonem o mistrzostwo Gruzji w piłce nożnej. Liga liczyła 16 drużyn. Tytuł obroniła drużyna Dinamo Tbilisi. Tytuł króla strzelców zdobył Zwiad Endeladze, który w barwach klubu Margweti Zestaponi strzelił 40 goli.

</doc>
<doc id="2018953" url="https://pl.wikipedia.org/wiki?curid=2018953" title="Płaczliwe">
Płaczliwe

Płaczliwe (słow. "Plačlivé nad Vrecom") – kulminacja w krótkiej zachodniej grańce Pachoła (2167 m) w słowackich Tatrach Zachodnich. Na kulminacji tej grań rozgałęzia się na dwa ramiona: zachodnie z odchyleniem na południe i południowo-zachodnie. Pomiędzy nimi znajduje się Głęboki Żleb opadający do Doliny Głębokiej. Grzbiet zachodni oddziela ten żleb od kotła lodowcowego Głęboki Worek ("Vrece") – najwyższej części Doliny Głębokiej – zaś grzbiet południowo-zachodni oddziela Głęboki Żleb od doliny Parzychwost.
Najwyższe partie Płaczliwego są kamieniste, od strony Głębokiego Worka podcięte urwiskami, od strony Głębokiego Żlebu są piarżysto-trawiaste, niżej porastające kosodrzewiną. Zbocza grzbietu opadającego do doliny Parzychwost noszą nazwę Zawraty, w górnej części są strome i kamieniste i przecięte dolinką potoku uchodzącego do Parzychwostu.

</doc>
<doc id="2018957" url="https://pl.wikipedia.org/wiki?curid=2018957" title="Lista odcinków serialu Zwariowany świat Malcolma">
Lista odcinków serialu Zwariowany świat Malcolma

Lista odcinków amerykańskiego serialu telewizyjnego Zwariowany świat Malcolma.

</doc>
<doc id="2018958" url="https://pl.wikipedia.org/wiki?curid=2018958" title="Winiary Arena">
Winiary Arena



</doc>
<doc id="2018959" url="https://pl.wikipedia.org/wiki?curid=2018959" title="Debed Aławerdy">
Debed Aławerdy

Debed Aławerdy (orm. „Դեբեդ“ Ֆուտբոլային Ակումբ Ալավերդի, ""Debed" Futbolajin Akumby Alawerdi") - ormiański klub piłkarski z siedzibą w miejscowości Aławerdy.
Historia.
Chronologia nazw: 
Klub Piłkarski "Debed Aławerdy" został założony w 1990 roku. Ostatnie dwa sezony Mistrzostw ZSRR (1990-1991) grał w Drugiej Niższej Lidze. Chociaż wcześniej w 1938 w rozgrywkach Pucharu ZSRR startował klub o nazwie "Lokomotiw Aławerdy", który był poprzednikiem Debedu.
Po uzyskaniu przez Armenię niepodległości, w 1992 debiutował w najwyższej lidze Armenii, w której zajął 23. miejsce i spadł do Aradżin chumb. Ale nie przystąpił do rozgrywek i w 1993 został rozwiązany.

</doc>
<doc id="2018963" url="https://pl.wikipedia.org/wiki?curid=2018963" title="Tadeusz Dorawski">
Tadeusz Dorawski

Tadeusz Dorawski (ur. 14 lutego 1909 w Krakowie, zm. 13 stycznia 2002) – polski działacz turystyczny, z zawodu prawnik.
Życiorys.
Był członkiem Polskiego Towarzystwa Tatrzańskiego, a od 1951 Polskiego Towarzystwa Turystyczno-Krajoznawczego. Udzielał się w Oddziale i Okręgu Krakowskim PTTK, m.in. jako wiceprezes zarządu okręgowego oraz członek Okręgowej Komisji Rewizyjnej. Brał też udział w pracach władz centralnych PTTK, był wieloletnim (1965–1981) prezesem Głównego Sądu Koleżeńskiego, a także ze względu na doświadczenie zawodowe autorem bądź współautorem aktów prawnych regulujących działalność Towarzystwa.
Był propagatorem turystyki górskiej i narciarskiej. Wyróżniony został m.in. złotą odznaką Zasłużony Działacz Turystyki oraz złotą odznaką honorową PTTK. Zjazd Krajowy Towarzystwa nadał mu 5 czerwca 1981 godność członka honorowego.
Zmarł 13 stycznia 2002, pochowany został na Cmentarzu Rakowickim w Krakowie (kwatera XXXIV-zach.6).

</doc>
<doc id="2018966" url="https://pl.wikipedia.org/wiki?curid=2018966" title="FC Tbilisi">
FC Tbilisi



</doc>
<doc id="2018968" url="https://pl.wikipedia.org/wiki?curid=2018968" title="Umaglesi Liga (1996/1997)">
Umaglesi Liga (1996/1997)

Sezon (1996/1997) był 8. sezonem o mistrzostwo Gruzji w piłce nożnej. Liga liczyła 16 drużyn. Tytuł obroniła drużyna Dinamo Tbilisi. Tytuł króla strzelców zdobyli Giorgi Demetradze (Dinamo Tbilisi) i Dawid Ujmajuridze (Dinamo Batumi), którzy strzelili po 26 goli.

</doc>
<doc id="2018970" url="https://pl.wikipedia.org/wiki?curid=2018970" title="Stary Ratusz w Ostrawie">
Stary Ratusz w Ostrawie

Stary Ratusz – zabytkowy budynek znajdujący się w południowo-zachodnim narożniku pl. T. G. Masaryka (rynku) w Ostrawie. Pierwsza wzmianka o nim pochodzi z roku 1539, dokładnej daty powstania nie można ustalić.
Podczas wielkiego pożaru miasta w 1556 r. obiekt spłonął. Podczas odbudowy powstała nowa murowana wieża ratuszowa projektu B. Vlacha, która przez wiele lat pozostawała nieukończona. W ramach renowacji po kolejnym pożarze, w 1675 r., uzyskała galerię z balustradą. Na początku XVIII wieku wieża była w bardzo złym stanie technicznym, dlatego zdecydowano się na jej przebudowę, która odbyła się w latach 1737-40 w duchu baroku według projektu Martina Kellera. Została wtedy zwieńczona dachem cebulastym z dwiema latarniami.
W 1829 r. w wieżę trafił piorun i rozważano zburzenie zniszczonej budowli, ostatecznie jednak zdecydowano się ją dokładnie zrekonstruować. W 1837 r. ratusz nadbudowano o pierwsze piętro według projektu budowniczego Gotsche w stylu empirowym; wtedy też przeniesiono kramy mięsne z podcieni na tyły budynku. W 1859 r. powstało według projektu F. Böhma drugie piętro (również empirowe). W roku 1874 elewacja wieży ratuszowej została przebudowana w stylu neorenesansowym. Ostatnią zmianą w wyglądzie ostrawskiego ratusza była dobudowa od tyłu (w miejscu kramów mięsnych) nowego neorenesansowego budynku w 1885 r.
Ratusz pełnił swą funkcję do 1931 roku, kiedy oddano do użytku nowy gmach na pl. Prokesza. Odtąd znajduje się tu siedziba Muzeum Ostrawskiego, a współcześnie również centrum informacji turystycznej.

</doc>
<doc id="2018973" url="https://pl.wikipedia.org/wiki?curid=2018973" title="Alaszkert Erywań">
Alaszkert Erywań

Alaszkert Erywań (orm. „Ալաշկերտ“ Ֆուտբոլային Ակումբ Մարտունի, ""Alaszkert" Futbolajin Akumby Martuni") – ormiański klub piłkarski z siedzibą w mieście Erywań.
Historia.
Klub Piłkarski "Alaszkert Martuni" został założony w 1990 roku. Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Po uzyskaniu przez Armenię niepodległości, w 1992 debiutował w najwyższej lidze Armenii, w której zajął ostatnie 24. miejsce i spadł do Aradżin chumb. Ale nie przystąpił do rozgrywek i w 1993 został rozwiązany. W 1998 klub został odrodzony i startował w Aradżin chumb, w której zajął 6. miejsce, ale ponownie zrezygnował z dalszych rozgrywek. W 2000 kolejny raz klub podał swoją kandydaturę na start w Aradżin chumb, ale przed rozpoczęciem rozgrywek z powodów finansowych został rozwiązany.
W 2011 roku klub został reaktywowany.

</doc>
<doc id="2018974" url="https://pl.wikipedia.org/wiki?curid=2018974" title="Nino Maisuradze">
Nino Maisuradze

Nino Maisuradze, gruz. ნინო მაისურაძე (ur. 13 czerwca 1982 w Tbilisi) – francuska szachistka pochodzenia gruzińskiego, arcymistrzyni od 2009 roku.
Kariera szachowa.
Normy na tytuł arcymistrzyni wypełniła w latach 2007 (w Dobrinju, dz. I m. wspólnie z Aliną Kaszlinską), 2008 (w Malakoffie) oraz 2009 (w Bašce, dz. I m. wspólnie z Tatjaną Szadriną). Do innych jej indywidualnych sukcesów należą m.in. dz. II m. we Vrbniku (2008, za Reginą Pokorną, wspólnie z Veroniką Schneider, Aną Srebrnič i Tatianą Kostiuk) oraz I m. w otwartym turnieju "108e Open International Club 608" w Paryżu (2009). W 2011 r. zdobyła srebrny, natomiast w latach 2013 i 2014 – dwukrotnie złote medale indywidualnych mistrzostw Francji.
Wielokrotnie reprezentowała Francję w turniejach drużynowych, m.in.:
Najwyższy ranking w dotychczasowej karierze osiągnęła 1 września 2014 r., z wynikiem 2349 punktów zajmowała wówczas 5. miejsce wśród francuskich szachistek.
Życie prywatne.
Mężem Nino Maisuradze jest brazylijski arcymistrz Alexandr Fier.

</doc>
<doc id="2018975" url="https://pl.wikipedia.org/wiki?curid=2018975" title="Diane Abbott">
Diane Abbott

Diane Abbott (ur. 27 września 1953 w Londynie) – brytyjska polityk, wybrana w 1987 roku jako pierwsza czarnoskóra kobieta na deputowaną do Izby Gmin.
Życiorys.
Jest córką imigrantów z Jamajki. Ukończyła studia historyczne na Uniwersytecie w Cambridge. Po studiach pracowała m.in. jako dziennikarka i reporterka telewizyjna, rzeczniczka ds. stosunków rasowych i równości w różnych instytucjach oraz rzeczniczka prasowa rady Wielkiego Londynu pod przewodnictwem Kena Livingstone’a. W latach 1982–1986 była radną City of Westminster. W 1987 została wybrana jako kandydatka laburzystów do Izby Gmin z okręgu Hackney North and Stoke Newington jako pierwsza czarnoskóra kobieta w dziejach brytyjskiego parlamentu.
W Partii Pracy reprezentuje lewe skrzydło, opozycyjne wobec "New Labour" i koncepcji Trzeciej Drogi. Sprzeciwiała się wojnie w Iraku i w Afganistanie.
W 2003 naraziła się na krytykę, wysyłając 12-letniego syna do prywatnej szkoły zamiast do szkoły publicznej we własnym okręgu. Wcześniej za podobne postępowanie krytykowała Tony’ego Blaira i Harriet Harman.
W 2010 po ustąpieniu Gordona Browna została jedną z pięciorga kandydatów na lidera Partii Pracy. Pozycję zdobył jednak Ed Miliband.
Podczas swojej kariery w brytyjskim parlamencie, w gabinecie cieni zajmowała stanowiska ministra zdrowia oraz ministra rozwoju międzynarodowego. Od 6 października 2016 roku jest ministrem spraw wewnętrznych w brytyjskim gabinecie cieni.
2 października 2019 roku została pierwszą czarnoskórą deputowaną Izby Gmin, która prowadziła "Prime Minister’s Questions" (odbywająca się co środę sesja pytań deputowanych zadawanych Premierowi Wielkiej Brytanii lub członkom jego gabinetu).

</doc>
<doc id="2018980" url="https://pl.wikipedia.org/wiki?curid=2018980" title="Mirai Nagasu">
Mirai Nagasu

Mirai Aileen Nagasu (ur. 16 kwietnia 1993 w Montebello) – amerykańska łyżwiarka figurowa pochodzenia japońskiego, startująca w konkurencji solistek. Uczestniczka igrzysk olimpijskich (2014, 2018), brązowa medalistka olimpijska z Pjongczangu (2018, drużynowo), medalistka mistrzostw czterech kontynentów oraz mistrzyni Stanów Zjednoczonych (2008).
Podczas zawodów drużynowych na Zimowych Igrzyskach Olimpijskich 2018 została pierwszą Amerykanką, a trzecią kobietą w historii, która wylądowała potrójnego axla w zawodach olimpijskich.

</doc>
<doc id="2018985" url="https://pl.wikipedia.org/wiki?curid=2018985" title="Mirosław Rybicki">
Mirosław Rybicki

Mirosław Bogdan Rybicki (ur. 9 listopada 1955 w Gdyni) – polski przedsiębiorca, działacz opozycji w okresie PRL.
Życiorys.
W 1977 został absolwentem Technikum Przemysłu Okrętowego w Gdańsku. Pracował w gdańskim Hydrosterze, następnie do 1980 w biurze projektowym. Później przez trzy lata przebywał na rencie. Absolwent Wydziału Nauk Społecznych Uniwersytetu Gdańskiego (2012).
W działalność opozycyjną zaangażował się w 1976. Współpracował z Komitetem Obrony Robotników, następnie z Ruchem Obrony Praw Człowieka i Obywatela, Studenckim Komitetem Solidarności i Wolnymi Związkami Zawodowymi Wybrzeża. Zajmował się organizacją obchodów rocznic niepodległościowych. W 1979 należał do sygnatariuszy powołujących Ruch Młodej Polski. Kierował jawnie techniczną sferą tej organizacji.
W sierpniu 1980 brał udział w strajku w Stoczni Gdańskiej, zajmował się wówczas, podobnie jak w trakcie I Krajowego Zjazdu Delegatów NSZZ „Solidarność”, organizacją zaplecza drukarskiego. Po wprowadzeniu stanu wojennego od grudnia 1981 do grudnia 1982 pozostawał w ukryciu. Następnie do końca lat 80. pracował w Spółdzielni Pracy Usług Wysokościowych „Świetlik” (stał na czele jej rady nadzorczej).
Po przemianach politycznych z 1989 nie angażował się politycznie. Obejmował kierownicze stanowiska w spółkach prawa handlowego z branży m.in. wydawniczej.
W 2001 otrzymał odznakę Zasłużony Działacz Kultury. W 2009 odznaczony Krzyżem Komandorskim Orderu Odrodzenia Polski, a w 2015 Krzyżem Wolności i Solidarności.
Życie prywatne.
Syn Stefana i Marii Rybickich. Mąż Magdaleny Modzelewskiej-Rybickiej. Brat Arkadiusza Rybickiego, Sławomira Rybickiego i Bożeny Rybickiej, a także szwagier Macieja Grzywaczewskiego.

</doc>
<doc id="2018987" url="https://pl.wikipedia.org/wiki?curid=2018987" title="Niezależny Samorządny Związek Zawodowy Solidarność">
Niezależny Samorządny Związek Zawodowy Solidarność



</doc>
<doc id="2018989" url="https://pl.wikipedia.org/wiki?curid=2018989" title="Filip Kliszczyk">
Filip Kliszczyk

Filip Kliszczyk (ur. 5 maja 1977 w Tarnowie), polski piłkarz ręczny, reprezentant Polski, lewy rozgrywający. Zawodnik Stralsunder HV.
Kliszczyk jest wychowankiem Pałacu Młodzieży Tarnów. Następnie przeniósł się do Unii Tarnów, w której występował do 1996 roku. Następne pięć lat spędził w Śląsku Wrocław, z którym zdobył złoto, srebro i brąz Mistrzostw Polski oraz występował w Lidze Mistrzów, Pucharze EHF oraz Pucharze Challenge. Kolejnym klubem był Strzelec Lider Market – późniejsze Vive Kielce, z którym dołożył do kolekcji kolejne Mistrzostwo Polski oraz dwukrotnie Puchar Polski. Po czterech latach przeniósł się do szwajcarskiego Grasshopper Club, w którym występował przez dwa lata, a przez kolejny rok reprezentował islandzki Fram. Od sezonu 2008/2009 był zawodnikiem AZS-AWF Gorzów Wielkopolski. W sezonie 2011/2012 związał się ze szczecińskim klubem Gaz-System Pogoń Szczecin, w 2013 Stralsunder HV.
Ma 190 cm wzrostu i waży 95 kg. Występuje z numerem 77.
W Reprezentacji Polski rozegrał ponad 70 spotkań. Występował na mistrzostwach Europy w 2002 roku.

</doc>
<doc id="2018991" url="https://pl.wikipedia.org/wiki?curid=2018991" title="Babka kalifornijska">
Babka kalifornijska

Babka kalifornijska ("Typhlogobius californiensis") – gatunek ryby z rodziny babkowatych (Gobiidae). 
Występowanie.
Zachodni Pacyfik od San Simeon w Kalifornii w USA po południową część Dolnej Kalifornii w Meksyku.
Zazwyczaj na płyciznach do 15 m lub w strefie przyboju, wśród kamieni lub na łachach piasku między kamieniami wśród krasnorostów. Zamieszkuje nory krewetek "Callianassa affinis", dzieli je z gospodarzem.
Cechy morfologiczne.
Osiąga 8,3 cm długości.
Rozród.
Trze się od III do VIII. Jajorodna, ikra przytwierdzona do ściany nory, opiekują się nią oboje rodzice. W wyniku długotrwałego pobytu wewnątrz norek swoich komensali dorosłe osobniki tracą wzrok i pigment.

</doc>
<doc id="2018992" url="https://pl.wikipedia.org/wiki?curid=2018992" title="No Boundaries (singel)">
No Boundaries (singel)

No Boundaries – ballada pop-rockowa Krisa Allena, wydana w połowie 2009 roku na singlu. Utwór zwyciężył w sezonie 8. programu rozrywkowego "American Idol", gdzie wykonywany był przez finalistów show. Piosenka została napisana przez jednego z członków jury Kare DioGuardi, wraz z Cathy Dennis i Mitchem Allanem. Jest to pierwszy singel zwycięzcy Krisa Allena i zdobywcy drugiego miejsca Adama Lamberta.
Po raz pierwszy utwór zaprezentowano 19 maja 2009 podczas końcowego występu w finale "American Idol". Zarówno wersja Lamberta i Allena zostały wydane cyfrowo 20 maja 2009 roku.
Lista utworów.
No Boundaries – Single (wersja Krisa Allena)
No Boundaries – Single (wersja Adama Lamberta)
Historia wydania.
Obie wersje
Listy przebojów.
Kris Allen
Adam Lambert

</doc>
<doc id="2018993" url="https://pl.wikipedia.org/wiki?curid=2018993" title="Herb Lipska (powiat augustowski)">
Herb Lipska (powiat augustowski)

Herb Lipska – jeden z symboli miasta Lipsk i gminy Lipsk w postaci herbu.
Wygląd i symbolika.
Herb przedstawia na błękitnej tarczy czarną łódź (kogę) z białym żaglem na białych falach.
Fale symbolizują rzekę Biebrzę.
Historia.
Herb został nadany 8 grudnia 1580 przez króla Stefana Batorego razem z nadaniem Lipskowi praw magdeburskich (prawa królewskiego miasta). Rzeka Biebrza miała być jednym ze szlaków komunikacyjnych, a Lipsk miał być portem na tej rzece.

</doc>
<doc id="2018994" url="https://pl.wikipedia.org/wiki?curid=2018994" title="Obraz Matki Bożej Dzikowskiej">
Obraz Matki Bożej Dzikowskiej

Matka Boża Dzikowska – wizerunek Matki Bożej – Najświętszej Maryi Panny, patronki Tarnobrzega i Tarnobrzeskiego Zagłębia Siarkowego, przez co inne nazwy wizerunku to: Matka Boża Tarnobrzeska i Królowa Zagłębia Siarkowego. 8 września (święto Narodzenia NMP) obchodzony jest jako dzień poświęcony Matce Bożej Dzikowskiej. Szczególnym miejscem kultu jest dominikańskie sanktuarium w Tarnobrzegu. Kult został rozpowszechniony w innych miastach związanych z rodziną Tarnowskich (głównie w Małopolsce).
Obraz Matki Bożej Dzikowskiej.
Koronowany został 8 września 1904 roku. W nocy z 20 na 21 czerwca 1927 r. korony zostały skradzione. Ponowna koronacja odbyła się 8 września 1933 roku. W nocy z 15 na 16 kwietnia 1959 doszło do ponownej profanacji. 7 września 1966 roku trzeciej koronacji dokonał prymas Stefan Wyszyński. Wymiary obrazu to 66,5 na 89 cm.
Historia obrazu.
Namalowany we Flandrii w XVI wieku obraz w kolejnym stuleciu trafił na tereny Rzeczypospolitej. Na terenie Wołynia nieznany żołnierz jazdy ofiarował obraz państwu Białkowskim. Znajdował się tam przez siedem lat. Rodzina Białkowskich w czasie przeprowadzki z Wołynia do centralnej Polski przekazała obraz w darze Janowi Stanisławowi Amorowi Tarnowskiemu (1642-1676) i jego żonie Zofii z Firlejów. Obraz znajdował się początkowo w jednej z komnat zamku dzikowskiego. W czasie rozbudowy zamku, by uchronić go przed zniszczeniem, zwinięto w rulon i schowano do skarbca. Po remoncie obraz zawisł w prywatnym pokoju Zofii Tarnowskiej z Firlejów. Za namową opata cysterskiego z Koprzywnicy Mikołaja Zielopolskiego obraz przeniesiono do zamkowej kaplicy, gdzie zawisł nad ołtarzem. Liczne nadzwyczajne zjawiska sprawiły, że obraz zaczęto uznawać za cudowny. 11 listopada 1675 r. decyzją biskupa krakowskiego Andrzeja Trzebnickiego uznano obraz za łaskami słynący. 20 maja 1678 r. został przeniesiony do nowo wybudowanego kościoła Wniebowzięcia Najświętszej Maryi Panny i klasztoru dominikańskiego, oddalonego od zamku o ok. 1 km. Klasztor wkrótce zaczęły odwiedzać liczne pielgrzymki i otrzymał status sanktuarium. Przed obrazem Matki Bożej Dzikowskiej 5 listopada 1734 r. zawiązana została konfederacja dzikowska. Po rozbiorach rząd carski nie pozwalał urządzać pielgrzymek z Królestwa Kongresowego. Kult maryjny mimo to nie malał.
Kult.
W 1686 r. w Krakowie wydano książkę ks. Wawrzyńca Święckiego „Wonność Róże Ierychonskiey”, w której autor opisywał historię obrazu i cuda z nim związane.
W 1891 r., krótko przed swoją śmiercią, dominikanin, historyk i kronikarz – o. Sadok Barącz – ormianin z pochodzenia, opublikował księgę pt. „Cudowne obrazy Matki Najświętszej w Polsce”. Opisał w niej historię cudownych zdarzeń, dzięki którym obraz uznano za cudowny. Wylicza w niej pojawiającą się jasność nad kaplicą, czy rozliczne uzdrowienia chorych (w tym samych Tarnowskich), oraz przypadki powrotu zmarłych do życia. Pierwszą osobą był Jan z Miechocina, dziecko kobiety nazwiskiem Fabrowa, czy Walenty Witek, którego w 1689 r. martwego z wody wyciągnięto.
W XVIII w. do Matki Bożej Dzikowskiej przybywały pielgrzymki z Sandomierza, Opatowa, Ostrowca. Czcili Ją gorąco flisacy płynący Wisłą do Gdańska.
W 1904 r. papież Pius X uznał obraz za cudowny i zezwolił na koronację.
Kopie obrazu.
Wierna kopia obrazu znajduje się w kościele Przemienienia Pańskiego w Tarnogrodzie. Ludowa kopia obrazu znajduje się w Muzeum Okręgowym w Tarnowie (pochodzi z domu w Woli Mędrzechowskiej, powiat dąbrowski). W zbiorach Muzeum Narodowego w Krakowie znajduje się kopia nieznanego autora powstała po 1678 r. Między 1845 a 1878 r. powstał drzeworyt wykonany prawdopodobnie przez Franciszka Ksawerego Stankiewicza. Drzeworyt Matka Boska Dzikowska w 1924 r. został podarowany Muzeum Tatrzańskiemu w Zakopanem przez Kazimierza Dobrowolskiego. Także w sandomierskim Muzeum Diecezjalnym znajduje się kopia obrazu. Osobliwa kopia obrazu znajduje się w przydrożnej kapliczce w Sędziszowie Małopolskim na ul. Borkowskiej ufundowana jako wotum dziękczynne.Treść napisu: "Na podziękowanie CUDOWNEJ MATCE BOSKIEJ DZIKOWSKIEJ za szczęśliwe ocalenie z wielkiego niebezpieczeństwa dnia 22 stycznia 1903 roku Zdzisław Tarnowski". Zdarzenie związane było z wypadkiem na przejeździe kolejowym.
Matka Boża Chorzelowska.
Do Chorzelowa (powiat mielecki) wizerunek Świętej Rodziny wzorowany na obrazie Matki Bożej Dzikowskiej trafił około 1814 roku. Z fundacji rodziny Tarnowskich w 1907 r. zbudowano murowaną świątynię. W 1938 r. obraz Matki Bożej stał się on jednym z głównych ozdobień ołtarza. W niewyjaśnionych okolicznościach obraz później usunięto z kościoła. W 1975 r. odkryto zapomniany obraz Matki Bożej Dzikowskiej w przydrożnej kaplicy. Po odnowieniu został zatwierdzony do kultu aktem intronizacji 8 września 1978 r. W czasie listopadowej Pielgrzymki Rolników Ekologicznych 2006 roku na Jasnej Górze Matka Boska Chorzelowska – Królowa Rodzin została Patronką Rolników Ekologicznego Bożego Rolnictwa. W 2008 roku dekretem biskupa tarnowskiego Wiktora Skworca, kościół parafialny pw. Wszystkich Świętych w Chorzelowie podniesiono do godności Sanktuarium Matki Bożej Królowej Rodzin.
Matka Boża Gnadenthalska.
Kopia gnadenthalska została namalowana w 1979 roku przez artystę malarza Waleriana Kasprzyka z Bochni. Lipowe ramy zostały wykonane w 1986 roku przez artystę ludowego Szenszola z Mielca. Wizerunek przywiózł do Szwajcarii w 1984 r. ks. Jerzy Grabiec. W 2001 r. obraz zawisł w gnadenthalskim kościele. Od tego czasu czczona jest ona specjalnie przez Polonię szwajcarską, jak i przez samych Szwajcarów.
Ciekawostki.
Wizerunek Matki Bożej Dzikowskiej w srebrnej szacie pojawił się na znaczku pocztowym Poczty Polskiej. Znaczek był częścią serii „Sanktuaria Maryjne”. Wydany został 14 sierpnia 2004 r., wielkość: 31,25 × 39,5 mm, wartość: po 1,25 zł, technika druku: offset, papier: fluorescencyjny.

</doc>
<doc id="2018999" url="https://pl.wikipedia.org/wiki?curid=2018999" title="Garúa">
Garúa

Garúa (z hiszp. "mgła"; znana również jako "camanchaca") - gęsta mgła lub mżawka z niskich chmur typu stratus, występująca na zachodnich wybrzeżach Ameryki Południowej, która tworzy surowy, zimny klimat, mogący trwać nawet przez kilka tygodni w czasie zimy, dostarczając ograniczoną ilość wilgoci w tych okolicach.

</doc>
<doc id="2019002" url="https://pl.wikipedia.org/wiki?curid=2019002" title="Parafia Matki Bożej Anielskiej w Lipsku">
Parafia Matki Bożej Anielskiej w Lipsku

Parafia Matki Bożej Anielskiej w Lipsku – rzymskokatolicka parafia leżąca w dekanacie Lipsk należącym do diecezji ełckiej. Erygowana w 1580; ponownie w 1905. Mieści się przy ulicy Kościelnej.
Błogosławione: Z parafii pochodzą dwie błogosławione: Marianna Biernacka, obrana patronką teściowych i życia nienarodzonego, oraz siostra Maria Sergia.

</doc>
<doc id="2019004" url="https://pl.wikipedia.org/wiki?curid=2019004" title="Matka Boża Tarnobrzeska">
Matka Boża Tarnobrzeska



</doc>
<doc id="2019005" url="https://pl.wikipedia.org/wiki?curid=2019005" title="Królowa Zagłębia Siarkowego">
Królowa Zagłębia Siarkowego



</doc>
<doc id="2019006" url="https://pl.wikipedia.org/wiki?curid=2019006" title="Gay Games">
Gay Games

Gay Games – rozgrywane co cztery lata multidyscyplinarne zawody sportowe dla osób LGBT+ organizowane przez Federację Gay Games.
Historia.
Pierwotnie nazywane Gejowskimi Igrzyskami Olimpijskimi (Gay Olympics), swoją genezą Gay Games sięgają roku 1980, kiedy to w San Francisco do życia powołał je Tom Waddell celem promowania ducha integracji i współuczestnictwa w rozgrywkach sportowych, jak również dążenia do rozwoju osobistego. Swój pomysł określił jako "wehikuł zmian", na początku lat 80. bowiem bycie osobą homo- lub biseksualną nie tyle komplikowało karierę sportowca, co wręcz ją uniemożliwiało. Waddell, jak wyznał, zapoczątkował zawody, by ""doprowadzić do zjednania globalnej wspólnoty w przyjaźni, podnieść świadomość i ocenę własnej wartości" (u atletów LGBT+ przyp.), "a także osiągnąć postać synergii kulturowej i intelektualnej"".
Pierwsza ceremonia igrzysk Gay Games odbyła się w San Francisco w 1982 roku. Do tej pory odbyło się dziesięć edycji igrzysk, w czteroletnim cyklu. Obecnie uczestniczy w nich ok. 10 tys. sportowców.

</doc>
<doc id="2019007" url="https://pl.wikipedia.org/wiki?curid=2019007" title="Bodak">
Bodak

Bodak (niem. "Halmigberg", 621 m n.p.m.) – szczyt w południowo-zachodniej Polsce, w Sudetach Wschodnich, w paśmie Gór Złotych.
Położenie.
Szczyt znajduje się w północno–zachodniej części Gór Złotych, pomiędzy Przełęczą Kłodzką a Przełęczą Chwalisławską. Rozległy szczyt stanowi dominantę tej części Gór Złotych.
Budowa geologiczna.
Cały masyw zbudowany jest z granitoidów masywu kłodzko-złotostockiego – sjenitów i granodiorytów z niewielkimi fragmentami skał metamorficznych – amfibolitów, stanowiących ich osłonę, a należących do metamorfiku Lądka i Śnieżnika.
Roślinność.
Cały masyw porośnięty jest lasami mieszanymi i świerkowymi.
Szlaki turystyczne.
Przez szczyt biegnie szlak turystyczny: 
Bodak w literaturze.
W powieści fantastyczno-historycznej "Narrenturm" autorstwa Andrzeja Sapkowskiego, na Bodaku umiejscowiony jest zamek rycerzy-rabusi o tej samej nazwie, należący do Buka von Krossig; do którego trafiają główni bohaterowie powieści. Zamek jest budowlą jedynie literacką.

</doc>
<doc id="2019009" url="https://pl.wikipedia.org/wiki?curid=2019009" title="Cmentarz żydowski w Lipsku (powiat augustowski)">
Cmentarz żydowski w Lipsku (powiat augustowski)

Cmentarz żydowski w Lipsku – kirkut, służący żydowskiej społeczności Lipska został założony pod koniec XVIII wieku.
Opis.
Cmentarz znajduje się w północnej części miasta, przy polnej drodze będącej przedłużeniem ulicy biegnącej przy kościele. W czasie II wojny światowej uległ dewastacji.
Powierzchnia kirkutu to 0,38 ha. Na kirkucie znajduje się kamienny obelisk z tablicą z napisem: "Żydom lipskim – mieszkańcy". Obecnie nekropolia jest uporządkowana.

</doc>
<doc id="2019010" url="https://pl.wikipedia.org/wiki?curid=2019010" title="Subbaraman Vijayalakshmi">
Subbaraman Vijayalakshmi

Subbaraman Vijayalakshmi (ur. 25 marca 1979 w Nowym Delhi) – indyjska szachistka, arcymistrzyni od 2001, posiadaczka męskiego tytułu mistrza międzynarodowego od 2001 roku.
Kariera szachowa.
W latach 1990–1998 wielokrotnie reprezentowała Indie na mistrzostwach świata juniorek w różnych kategoriach wiekowych (najlepszy wynik: Kalkuta 1998, VI m. na MŚ do 20 lat). W 1995 r. zdobyła pierwszy w karierze tytuł mistrzyni kraju (kolejne w latach 1998, 1999, 2000, 2001, 2002) oraz podzieliła II m. (za Bagyashree Thipsay) w turnieju strefowym, rozegranym w Madrasie. W 2000 r. otrzymała nagrodę "Arjuna Award". W 2001 r. zdobyła w Madrasie tytuł wicemistrzyni Azji, w 2002 r. wystąpiła w rozegranym w Hajdarabadzie turnieju o Puchar Świata, natomiast w 2003 r. podzieliła II m. (za Nguyễn Anh Dũngiem, wspólnie z Rustamem Kasimdżanowem, Dibyendu Baruą, Jewgienijem Władimirowem i Saidalim Jułdaszewem w rozegranych w Bombaju mistrzostwach Wspólnoty Narodów. W 2005 r. podzieliła I m. (wspólnie z Almirą Skripczenko) w kołowym turnieju w Biel/Bienne oraz podzieliła III m. (za Arturem Koganem i Alberto Davidem, wspólnie z Murtasem Każgalejewem) w otwartych mistrzostwach Paryża. W 2006 r. podzieliła I m. (wspólnie z m.in. Tamaze, Gelaszwilim) w Atenach, natomiast w 2007 r. samodzielnie zwyciężyła w Cutro (wyprzedzając m.in. Milana Draśko, Arkadija Rotsteina, Jewgienija Agresta i Stefana Djuricia).
Trzykrotnie startowała w pucharowych turniejach o mistrzostwo świata: w 2000 r. w Nowym Delhi przegrała w I rundzie z Niiną Koskelą, w 2001 r. w Moskwie przegrała w I rundzie z Joanną Dworakowską, natomiast w 2006 r. w Jekaterynburgu w dwóch pierwszych rundach wyeliminowała Irinę Berezinę i Lelę Dżawachiszwili, ale w III rundzie uległa Swietłanie Matwiejewej i odpadła z dalszej rywalizacji.
W latach 1998–2004 czterokrotnie (w tym 3 razy na I szachownicy) reprezentowała narodowe barwy na szachowych olimpiadach, dwukrotnie (2000, 2002) zdobywając srebrne medale za indywidualne wyniki na I szachownicy. Jest również dwukrotną brązową medalistką drużynowych mistrzostw Azji (1999, 2003).
Najwyższy ranking w dotychczasowej karierze osiągnęła 1 października 2005 r., z wynikiem 2485 punktów zajmowała wówczas 13. miejsce na światowej liście FIDE, jednocześnie zajmując 2. miejsce (za Humpy Koneru) wśród indyjskich szachistek.

</doc>
<doc id="2019012" url="https://pl.wikipedia.org/wiki?curid=2019012" title="Kazuhiro Nakamura (zawodnik MMA)">
Kazuhiro Nakamura (zawodnik MMA)

 – japoński judoka i zawodnik mieszanych sztuk walki (MMA). W swojej karierze walczył dla największych światowych organizacji: PRIDE, UFC, WVR (Sengoku) i DREAM. W latach 2013-2014 mistrz DEEP w wadze średniej.
Kariera sportowa.
Judo.
Karierę w sportach walki zaczął od judo. Był podopiecznym i sparingpartnerem jednego z najbardziej utytułowanych japońskich judoków, Hidehiko Yoshidy. W 2001 roku Nakamura zajął drugie miejsce Międzynarodowych Mistrzostwach Belgii, a także wywalczył brązowy medal na mistrzostwach Japonii w kategorii do 100 kg. W 2002 roku wygrał Międzynarodowe Mistrzostwa Niemiec w Brunszwiku.
MMA.
W 2003 roku zakończył karierę judoki i podpisał kontrakt z organizacją PRIDE FC na walki w MMA. W ciągu czterech lat stoczył w PRIDE 17 walk (11-6-0), odnosząc prestiżowe zwycięstwa nad Murilo Bustamante (b. mistrz UFC), Stefanem Leko (b. mistrz świata w kick-boxingu), Kevinem Randlemanem (b. mistrz UFC), Ihorem Wowczanczynem (wicemistrz PRIDE GP 2000) czy Yūkim Kondō (b. mistrz Pancrase).
Po rozwiązaniu PRIDE w 2007 roku podpisał kontrakt z UFC. W debiucie na gali UFC 76 przegrał przez decyzję sędziów z Lyoto Machidą. Po walce został zawieszony na 3 miesiące z powodu pozytywnego wyniku testu antydopingowego (w jego moczu wykryto ślad marihuany). Do "octagonu" powrócił w maju 2008 roku (UFC 84), gdy przegrał przez TKO z Rameau Thierry Sokoudjou na skutek kontuzji nogi. W latach 2008-2010 był związany z japońską organizacją World Victory Road w której największym osiągnięciem Nakamury było dojście do finału turnieju wagi średniej w którym uległ Brazylijczykowi Jorge Santiago.
25 kwietnia 2010 roku na specjalnej gali w Tokio walczył przeciwko swojemu wieloletniemu trenerowi Hidehiko Yoshidzie. Była to pożegnalna walka Yoshidy. Nakamura pokonał go przez jednogłośną decyzję sędziów.
W lipcu 2010 roku zadebiutował w organizacji DREAM, gdy na gali DREAM.15 pokonał przez jednogłośną decyzję Francuza Karla Amoussou.
19 października 2012 roku pokonał na punkty Ryute Sakuraja na jubileuszowej 60 gali DEEP Impact. 16 lutego 2013 roku zdobył wakujący tytuł mistrzowski DEEP w wadze średniej, pokonując Young Choia. Mistrzostwo stracił w 2014 roku, przegrywając przez jednogłośną decyzję z Yoshiyukim Nakanishim.

</doc>
<doc id="2019014" url="https://pl.wikipedia.org/wiki?curid=2019014" title="Ptasznik (góra)">
Ptasznik (góra)



</doc>
<doc id="2019015" url="https://pl.wikipedia.org/wiki?curid=2019015" title="Dziś są moje urodziny – The Best Of">
Dziś są moje urodziny – The Best Of



</doc>
<doc id="2019020" url="https://pl.wikipedia.org/wiki?curid=2019020" title="Szok'n'show">
Szok'n'show



</doc>
<doc id="2019022" url="https://pl.wikipedia.org/wiki?curid=2019022" title="Bitwa pod Łoweczem">
Bitwa pod Łoweczem

Bitwa pod Łoweczem – starcie zbrojne, które miało miejsce w dniach 1–3 września 1877 roku pomiędzy wojskami rosyjskimi a tureckimi w trakcie X wojny rosyjsko-tureckiej.
Preludium.
W lipcu 1877 roku, Rosjanie rozpoczęli oblężenie Plewny. Wkrótce po tym wydarzeniu Osman Nuri-Pasza, dowódca garnizonu Plewny otrzymał 15 batalionów piechoty, przybyłych z okolic Sofii. Pasza zdecydował ufortyfikować miasto Łowecz, dzięki czemu Turcy mogli uchronić ważną linię komunikacyjną pomiędzy Botewgradem a oblężoną Plewną.
Rosjanie, których dwa pierwsze szturmy na miasto okazały się niepowodzeniem, ściągnęli znaczące posiłki, dzięki czemu ich liczba w regionie oblężonego miasta wyniosła 100 tys. żołnierzy.
Dowództwo rosyjskie zdecydowało o przecięciu linii komunikacyjnych Turków, dzięki czemu mogłoby odciąć Plewnę od dostaw zaopatrzenia. Generałowi M. Skobielewowi została powierzone dowodzenie 20 tys. żołnierzy, których celem było zajęcie Łowecza.
Bitwa.
1 września 1877 roku Skobielew dotarł pod Łowecz. Obrońcy miasta dowodzeni przez Nuri-Paszę posiadali około 15 tys. żołnierzy. Wojska rosyjskie atakowały miasto przez dwa dni, aby ostatecznie wkroczyć do miasta 3 września.
W walkach zginęło lub zostało rannych 1 500 Rosjan oraz ponad 5 200 Turków. Ocalałym obrońcom Łowecza udało się przedostać do oblężonej Plewny, wzmacniając siły obrońców do ponad 30 tys. żołnierzy. Po bitwie Rosjanie sukcesywnie zdobywali kolejne linię komunikacyjne, odcinając tym samym garnizon oblężonego miasta od dostaw broni i zaopatrzenia.

</doc>
<doc id="2019026" url="https://pl.wikipedia.org/wiki?curid=2019026" title="Cmentarz żydowski w Polanowie">
Cmentarz żydowski w Polanowie

Cmentarz żydowski w Polanowie – kirkut mieści się przy obecnej ul. Partyzanckiej. Powstał w XIX stuleciu. Po 1945 cmentarz uległ dewastacji. Teren cmentarza jest częściowo zabudowany. Nie ma żadnego śladu po nekropolii. Powierzchnia kirkutu - 0,72 ha.

</doc>
<doc id="2019029" url="https://pl.wikipedia.org/wiki?curid=2019029" title="Dyskografia Krisa Allena">
Dyskografia Krisa Allena

Artykuł przedstawia całkowitą dyskografię zwycięzcy 8 sezonu "American Idol" Krisa Allena. Wokalista wydał dwa albumy studyjne, cztery single oraz trzy teledyski dzięki wytwórni Jive Records.

</doc>
<doc id="2019030" url="https://pl.wikipedia.org/wiki?curid=2019030" title="Re-Murped!">
Re-Murped!

RE-MURPED! – pierwszy remix album zespołu Hey wydany w 2010 roku zawierający remixy prawie wszystkich piosenek z albumu Miłość! Uwaga! Ratunku! Pomocy! poza "Umieraj stąd".

</doc>
<doc id="2019033" url="https://pl.wikipedia.org/wiki?curid=2019033" title="Almost Done">
Almost Done

Almost Done – debiutancki studyjny album polskiej grupy dr.no.
Album został wydany w 2004 roku nakładem Sony Music Entertainment Poland. Oficjalnym singlem promującym płytę jest utwór „Light”.
Album zajął 31. miejsce w polskim notowaniu OLiS, był notowany przez 3 tygodnie.
Lista utworów.
Opracowano na podstawie materiału źródłowego.

</doc>
<doc id="2019035" url="https://pl.wikipedia.org/wiki?curid=2019035" title="Parafia Podwyższenia Krzyża Świętego w Polanowie">
Parafia Podwyższenia Krzyża Świętego w Polanowie

Parafia pw. Podwyższenia Krzyża Świętego w Polanowie - rzymskokatolicka parafia należąca do dekanatu Polanów, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się przy ulicy Jana Pawła II 1 w Polanowie, 
Historia parafii.
Pod koniec XIX wieku wzrastająca liczba katolików, skłoniła koszalińskich duszpasterzy do starania się o utworzenie w Polanowie samodzielnej świątyni. Od 1900 roku nabożeństwa odprawiane były w dwupokojowym lokalu mieszkalnym. Rozpoczęto więc energiczne starania do wybudowania kaplicy. 15 kwietnia 1908 roku ustanowiona została gmina wyznaniowa w Polanowie, jej duszpasterzem został ksiądz Karol Herold. 
W 1909 roku zamieszkał w Polanowie ks. Richard Szala. Od początku starał się on o budowę kaplicy czego efektem było opracowanie przez architekta koszalińskiego Czesława Tarka planu przyszłej kaplicy. Opracowany projekt został zatwierdzony przez komisję kościelną, a 22 sierpnia 1911 roku minister wyznań wyraził zgodę na budowę. 24 października 1911 roku rozpoczęto prace budowlane, a 10 listopada 1911 roku wmurowano kamień węgielny pod przyszłą świątynię. Wiosną 1912 roku zakończono budowę kaplicy. Konsekracji dokonał dnia 28 marca 1912 roku ks. dr Piontek. 1 kwietnia 1923 roku utworzono kurację Polanów. Kuratusem został ustanowiony 15 sierpnia 1936 roku, ks. Józef Gunhel.
Po zakończeniu II wojny światowej Polanów należał do Ordynariatu Gorzowskiego Administracji Apostolskiej, dekanatu Sławno. Obecnie jest samodzielną parafia i siedzibą dekanatu w diecezji koszalińsko-kołobrzeskiej.
W 2023 z okazji jubileuszu 100-lecia parafii po raz pierwszy nadane zostało diecezjalne odznaczenie kościelne (medal) "(łac. Dobrze Zasłużonemu dla Parafii)", nawiązujące do przyznawanego duchownym i świeckim w dowód zasług dla Kościoła Katolickiego papieskiego odznaczenia Benemerenti.
Obszar parafii.
Miejscowości i ulice.
W granicach parafii znajdują się miejscowości:
Liczebność parafian.
Parafię zamieszkiwało 4337 wiernych.
W 2021 na stronie kurii zamieszczono liczbę: 3987 wiernych.
Miejsca święte.
Kościół parafialny.
Kościół pw. Podwyższenia Krzyża Świętego w Polanowie

</doc>
<doc id="2019036" url="https://pl.wikipedia.org/wiki?curid=2019036" title="Temperatura krystalizacji">
Temperatura krystalizacji



</doc>
<doc id="2019041" url="https://pl.wikipedia.org/wiki?curid=2019041" title="Pesa Atribo">
Pesa Atribo

Pesa Atribo (typ "219M") – normalnotorowe, trójczłonowe, niskopodłogowe i jednoprzestrzenne spalinowe zespoły trakcyjne (SZT) produkowane w latach 2007–2021 przez zakłady Pesa Bydgoszcz. Są one wersją rozwojową zespołu trakcyjnego Pesa 218Mc (SA133). Wyprodukowano 118 egzemplarzy dla polskich i włoskich przewoźników.
Historia.
Geneza.
W latach 2006–2007 w Pesie, w oparciu o doświadczenia z produkcji i eksploatacji dwuczłonowych spalinowych zespołów trakcyjnych typu 218M, zaprojektowano kolejny SZT – typu 219M "Atribo". Kierownikiem zespołu projektowego był Bartosz Piotrowski. Za koncepcję bryły i ergonomię kokpitu odpowiedzialny był Jakub Gołębiewski z pracowni Marad Design, zaś projekt konstrukcyjny wykonał zespół projektowy Pesy pod kierownictwem Arkadiusza Sobkowiaka.
Produkcja "Atribo" ruszyła w sierpniu 2007. W maju 2008 rozpoczęły się jazdy testowe na terenie fabryki, a w dniach od 15 do 17 czerwca odbyły się próby na torze doświadczalnym w Żmigrodzie. Prototyp dostarczono do Bari we Włoszech pod koniec czerwca. Projektowanie, produkcja i testy były kontrolowane przez pierwszego odbiorcę tych pojazdów – Ferrovie del Sud Est.
Kolejną generacją SZT produkowanych w Pesa Bydgoszcz jest rodzina Link.
214M
218M
219M "Atribo"
223M "Link"
Prezentacje promocyjne.
Producent wykorzystywał pojazdy wyprodukowane na włoskie zamówienia do celów promocyjnych. W dniach 23–26 września 2008 jednostka ATR220-006 była prezentowana przez Pesę na targach InnoTrans w Berlinie. 13 listopada 2008 ten sam zespół trakcyjny, przeznaczony dla Ferrovie del Sud Est, obsługiwał połączenia na reaktywowanej niewiele wcześniej trasie Bydgoszcz Główna – Chełmża. 18 listopada 2010 w województwie łódzkim odbył się przejazd pokazowy SA136-009 na trasie na trasie Łódź Kaliska – Sieradz – Łódź Kaliska w ramach promocji projektu Łódzkiej Kolei Aglomeracyjnej. W dniach 19–20 marca 2009 jeden z ATR220 był prezentowany słoweńskim kolejom państwowym w Lublanie. 23 czerwca 2009 w miejscowości Česká Třebová odbyła się prezentacja 219M dla České dráhy. Od 14 do 16 października 2009 Atribo wyprodukowane dla Ferrovie Emilia Romagna i oznaczone jako ATR220-029 było prezentowane przez producenta na targach Trako. Od 22 do 25 września 2015 natomiast, również na targach Trako, prezentowano ATR220-026Tr&lt;ref name="ŚK 10/2015"&gt;&lt;/ref&gt;.
Konstrukcja.
Atribo to jednoprzestrzenny trójczłonowy, częściowo niskopodłogowy (wysokość wejścia 600 mm nad poziomem główki szyny) skład przeznaczony do obsługi regionalnych przewozów pasażerskich na liniach niezelektryfikowanych.
Wszystkie człony posiadają po jednej parze drzwi o prześwicie 1300 mm. Ze względu na sposób połączenia członów ze sobą, nie jest możliwe skracanie i wydłużanie pojazdu w warunkach eksploatacyjnych, jednakże istnieje możliwość łączenia do 3 pojazdów tego samego typu w trakcję wielokrotną, także z linkami typu 223M.
Wnętrze.
Wnętrze jest klimatyzowane, monitorowane oraz wyposażone w system wykrywania pożarów. Jedna z dwóch kabin WC jest przystosowana dla osób niepełnosprawnych, w pojeździe znajduje się specjalna przestrzeń dla takich osób oraz rampa manualna. Podłoga w części niskopodłogowej znajduje się na wysokości 600 mm nad poziomem główki szyny, a w wysokopodłogowej 1200 lub 1295 mm (nad wózkami i zespołami napędowymi) i 900 mm (w przejściu międzywagonowym).
W wersji włoskiej znajduje się 21 siedzeń w 1. klasie (w układzie 2+1) oraz 129 stałych i 4 rozkładane siedzenia w 2. klasie. W polskiej wersji jest jedynie 2. klasa mająca 150 stałych siedzeń i 7 uchylnych. Atribo wyposażono w wizualno-akustyczny system informacji pasażerskiej.
Napęd.
Pojazdy zbudowano w układzie członów: silnikowy-doczepny-silnikowy, pierwszy i ostatni wózek to dwuosiowe wózki napędne typu 24MN lub 24MNb, a dwa środkowe wózki to wózki toczne w systemie Jakobsa typu 37ANk lub 37ANb. Producentem wszystkich wózków jest Pesa. Każdy pojazd posiada 2 silniki MAN D2876LUE623 o mocy 382 kW sprzężone z przekładnią Voith.
Atribo dla Trenitali zostały wyposażone układy napędowe Voith/MAN dostosowane do nowej normy emisji spalin Stage IIIB. Wśród innych różnic z wcześniejszymi atribo producent podaje, że zastosował własny system sterowania i lokalizacji pojazdu oraz zmniejszone zostały założone koszty eksploatacji.
Bezpieczeństwo.
Jednostka posiada system zabezpieczeń łagodzących skutki ewentualnego zderzenia czołowego. Przy prędkości do 5 km/h energia jest przejmowana sprężyście przez absorber hydrauliczny znajdujący się przy mocowaniu sprzęgu do karoserii. Kolejne absorbery, znajdujące się po bokach sprzęgu, są w stanie przyjąć całą energię zderzenia z prędkością 15 km/h, chroniąc pudło pojazdu przed uszkodzeniem. Przy wyższych prędkościach deformacji ulega strefa zgniotu karoserii, mająca zapewnić bezpieczeństwo przestrzeni pasażerskiej do prędkości 30 km/h. Zamontowane po bokach czoła pochłaniacze energii są zaprojektowane przez Pesę i zostały już wcześniej (2006) zastosowane w elektrycznym Acatusie.
Nie ma informacji na temat zastosowania wyżej opisanych systemów bezpieczeństwa w jednostkach dla województwa pomorskiego.
Pojazdy wyposażone są w system kontroli i diagnostyki pojazdu.
Eksploatacja.
Ferrovie del Sud Est.
Kontrakt z Ferrovie del Sud Est na dostarczenie 13 pojazdów 219M podpisano 12 czerwca 2006. W 26 lutego 2007 FSE, korzystając z opcji zawartych w podpisanej umowie, poszerzyło zamówienie do 23 sztuk. Dostawy rozpoczęto 15 lipca 2008. Używano wtedy nazwy handlowej "Nicolaus", nawiązując do imienia patrona prowincji Bari, Mikołaja. Pojazdy przeznaczono do obsługi połączeń w regionie Apulia.
Podczas transportu do Włoch, pojazdy samodzielnie docierały do stacji Wałbrzych Główny, skąd dalej były przeciągane lokomotywami wyposażonymi w sprzęg UIC.
W marcu 2010 podpisano nowe zamówienie na kolejne 4 sztuki.
22 lipca 2022 roku na linii kolejowej między Martina Franca, a Crispiano doszło do pożaru jednostki ATR220-006.
Ferrovie Nord Milano.
17 lutego 2009 Pesa podpisała umowę na dostawę dwóch 219M dla Ferrovie Nord Milano. Oba zespoły (ATR220 Luca, ATR220 Sofia) uroczyście przekazano przewoźnikowi 9 kwietnia 2009 w Brescii. Pojazdy przeznaczono do obsługi trasy Brescia – Iseo – Edolo. Pociągi te stosunkowo często ulegały awariom wykluczającym je z ruchu, co prawdopodobnie były spowodowane dużym nachyleniem linii, po których kursowały. Dodatkowo w międzyczasie Krajowa Agencja Bezpieczeństwa Kolejowego ogłosiła alarm bezpieczeństwa "dotyczący problemów związanych z pęknięciem ramy wózka". Problemy te zaowocowały rezygnacją z dalszych napraw tych jednostek w 2020 roku i wystawieniem ich na sprzedaż w czerwcu 2022 roku.
Ferrovie Emilia Romagna / Trasporto Passeggeri Emilia-Romagna.
19 maja 2009 podpisano kontrakt z Ferrovie Emilia Romagna na dostarczenie 8 sztuk zespołów typu 219M do obsługi linii Bolonia – Portomaggiore i Casalecchio – Vignola. Pierwsze trzy sztuki dostarczono 25 czerwca 2009. Później podpisano umowę na dostawę 4 dalszych egzemplarzy.
1 lutego 2012 Ferrovie Emilia Romagna połączyło się z Azienda Trasporti Consorziali w wyniku czego powstało Trasporto Passeggeri Emilia-Romagna.
Trenitalia.
12 grudnia 2013 roku Pesa podpisała w Rzymie umowę z przewoźnikiem Trenitalia na dostawę 40 Atribo z opcją dokupienia kolejnych 20.
Pod koniec lipca 2014 roku pierwszy pojazd był testowany na torze doświadczalnym Instytutu Kolejnictwa w pobliżu Żmigrodu, a 20 sierpnia dostarczono go do Pizy i przeznaczono do testów niezbędnych do dopuszczenia tych pojazdów do poruszania się po włoskiej sieci kolejowej. Po zakończeniu testów i otrzymaniu oznaczenia UIC prototyp 3 grudnia został przetransportowany z Pizy do Rzymu. 4 grudnia 2014 odbyła się oficjalna prezentacja tej jednostki na głównym dworcu stolicy Włoch Roma Termini. 6 grudnia do Pizy dotarł transport z dwoma kolejnymi atribo. Łącznie w pierwszym półroczu 2015 roku dostarczono 8 atribo do Toskanii, a kolejne 2 jednostki w lipcu.
13 lutego 2015 odbyła się kolejna oficjalna prezentacja – tym razem we Florencji. Pojazdy zostały nazwane przez przewoźnika "Swing". 16 marca pierwszy z pojazdów otrzymał dopuszczenie do ruchu na włoskiej sieci kolejowej, a 20 marca rozpoczął kursy z pasażerami.
Atribo dostarczane są do Włoch przez Przedsiębiorstwo Spedycyjne Trade Trans z Grupy PKP Cargo. Jednostki zostały zakupione celem zastąpienia starszych pojazdów spalinowych serii ALN 668 i 663 i obsługi rejonów Toskanii, Abruzji, Kampanii, Kalabrii i Marche.
W październiku 2015 ze względu na problemy z system ETCS pojazdy zostały wycofane z linii Lukka – Aulla w Toskanii i zastąpione przez składy wagonowe. Na początku listopada problemy zostały rozwiązane poprzez wymianę wadliwego podzespołu.
22 lutego 2016 w Conegliano odbyła się prezentacja atribo przeznaczonego dla regionu Wenecja Euganejska. W 2016 roku zakończono dostawy 40 jednostek zamówionych w ramach zamówienia podstawowego. Pod koniec 2016 roku trwała produkcja dodatkowych 4 egzemplarzy, który zostały zamówione w ramach opcji z podstawowego zamówienia. 27 lipca 2018 zamówienie rozszerzono o kolejnych 14 egzemplarzy. 5 lutego 2020 do Włoch wyjechało 45. atribo dla Trenitalii. Na początku października cztery ATR220Tr trafiły na Sardynię, natomiast w grudniu dostarczono pozostałe sześć egzemplarzy dla Sardynii. Pozostałe dotarły 7 stycznia 2021 roku do operatora.
Województwo zachodniopomorskie.
29 stycznia 2010 podpisano umowę z województwem zachodniopomorskim za zakup 10 atribo z opcją rozszerzenia o kolejne 2 egzemplarze, z której to opcji skorzystano we wrześniu 2010. Pierwsze dwa egzemplarze dostarczono 25 czerwca, a 27 czerwca rozpoczęto ich eksploatację w Zachodniopomorskim Zakładzie Przewozów Regionalnych. Kolejne egzemplarze dostarczano po 1 lub 2 miesięcznie aż do 28 stycznia 2011. Podobnie jak włoskie jednostki, SA136 dostały swój, choć nieoficjalny, przydomek. Ze względu na malaturę nazywane są smerfami.
Pojazdy przydzielono do Bazy Taboru PR w Kołobrzegu. Pociągi przydzielono przede wszystkim do obsługi relacji Szczecin – Kołobrzeg (Koszalin) oraz Szczecin – Szczecinek. Pojazdy sporadycznie przydzielano do obsługi relacji Koszalin – Mielno Koszalińskie, obsługiwanej głównie przez SA103 oraz Sławno – Darłowo obsługiwanej głównie przez SA109 i SA110. W przypadku awarii zachodniopomorskich EN57 atribo zastępują je na zelektryfikowanych trasach takich jak: Szczecin – Białogard, Szczecin – Gryfino czy Szczecin – Kamień Pomorski.
Atribo zastąpiły wysłużone niemieckie pojazdy SA110, których eksploatacje ostatecznie zakończono w kwietniu 2012.
Od 29 sierpnia 2012 atribo są kierowane również do obsługi linii Szczecin – Piła, a od czerwca 2013 również do portu lotniczego Szczecin-Goleniów (po drodze ze Szczecina do Kołobrzegu).
31 lipca 2013 na pokładzie jednego z pojazdów Urząd Marszałkowski podpisał roczną umowę z Przewozami Regionalnymi na świadczenie usług przewozowych.
27 sierpnia 2014 dwa zachodniopomorskie pojazdy serii SA136 zostały uszkodzone w wypadkach. Do pierwszego z nich doszło na przejeździe kolejowo-drogowym bez zapór w pobliżu Gryfic, gdzie pociąg uderzył w przejeżdżający ciągnik rolniczy z przyczepą. Do drugiego wypadku doszło na przejeździe w Żabowie, gdzie atribo nie zdążył wyhamować przed elementem turbiny wiatrowej, który spadł na tory z przewożącej go ciężarówki.
W 2016 roku wózki zastosowane w pojazdach serii SA136 zostały objęty dokładniejszymi kontrolami, ze względu na pojawienie się pęknięć ram wózków w dwuczłonowych 218M, w których zastosowano te same wózki.
W grudniu 2022 roku zakończono dostawy jednostek elektryczno-spalinowych EN63H, co spowodowało, że wraz ze zbliżającymi się przeglądami P3-2 w marcu 2023 roku urząd marszałkowski zdecydował się na sprzedaż trzech jednostek o numerach 007, 008 i 009.
Województwo pomorskie.
2 września pomorski samorząd podpisał z Pesą umowę na dostawę 7 sztuk SZT typu 219M oraz 3 sztuk 2-członowych SZT typu 218Mc do obsługi Pomorskiej Kolei Metropolitalnej. Dostawy miały rozpocząć się w grudniu 2014 a zakończyć w maju 2015. Na mocy podpisanych aneksów przesunięto czas dostaw na okres od 20 kwietnia do 31 sierpnia 2015. W zamian za opóźnienie realizacji kontraktu producent doposażył jednostki w superkondensatory i wysuwane stopnie zewnętrzne. W kwietniu 2015 pierwszy pojazd był gotowy i posiadał homologację. 
Na początku czerwca Pesa dostarczyła 3 pojazdy: 2 z nich zostały użyczone Przewozom Regionalnym skierowane do obsługi linii Gdynia – Hel, a jeden z nich testów na trasie PKM (później również go tymczasowo przekazano Przewozom Regionalnym), gdzie 12 czerwca odbyła się jego uroczysta prezentacja. W późniejszym czasie pojazdy użytkowane przez PR skierowano również na trasę Gdynia/Tczew – Chojnice. Na początku sierpnia ponownie jeden z pojazdów SA136 skierowano do testów na linii PKM. 1 września składy rozpoczęły obsługę PKM, której operatorem została spółka PKP Szybka Kolej Miejska w Trójmieście.
W związku z przejęciem połączeń przez Polregio na Pomorskiej Kolei Metropolitarnej 11 grudnia 2022 roku wszystkie pojazdy serii przeszły w obsługę przewoźnika wraz z serią SA133.
Przypisy.
 

</doc>
<doc id="2019042" url="https://pl.wikipedia.org/wiki?curid=2019042" title="Kościół Chrześcijan w Wałbrzychu">
Kościół Chrześcijan w Wałbrzychu

Kościół Chrześcijan w Wałbrzychu – społeczność chrześcijańska wywodząca się z kręgów o charakterze protestanckim. Pełna nazwa: Centrum Chrześcijańskie "Kanaan" Kościół Lokalny "Kościół Chrześcijan w Wałbrzychu".
Historia.
Osobowość prawna została nadana w 1997 r., jednak historia społeczności zaczęła się nieco wcześniej. Grupę osób połączyła chęć powrotu do korzeni chrześcijaństwa. W niedługim czasie, dla zgodności z prawem przyjęto osobowość prawną i rozpoczęto działanie oficjalne pod nazwą Kościół Chrześcijan w Wałbrzychu. Wynikająca wprost z przykładu biblijnego oraz serca potrzeba realizacji zadań określonych dla prawdziwych chrześcijan stała się jednym z priorytetowych zadań. 
Do października 2011r. społeczność działała w wynajętym budynku przy ul. Armii Krajowej 5.
Obecnie siedziba i miejsce spotkań znajduje się przy ul. Daszyńskiego 5 w Wałbrzychu, w dzielnicy Biały Kamień, w budynku Kościoła Chrześcijan Baptystów.
W każdą pierwszą niedzielę miesiąca odbywa się tam też wspólne nabożeństwo tych społeczności.
W 2014r. społeczność zakończyła swoją działalność, a poszczególni członkowie zasilili Kościół Chrześcijan Baptystów w Wałbrzychu oraz Kościół Zielonoświątkowy w Świebodzicach.
Wiara.
Podstawowe zasady wiary:
Pastor.
Pastorem społeczności był Dariusz Woźniak.
W rejestrze Kościołów i Związków Wyznaniowych Ministerstwa Spraw Wewnętrznych i Administracji wpisany jest pod numerem 119.
Działalność.
Działalność wynika ze szczerej wiary i biblijnych wskazówek, co przejawia się w pomocy potrzebującym, karmieniu głodnych, głoszeniu ewangelii, bliskich relacji, nie tylko z członkami społeczności, działaniach profilaktycznych przeciw uzależnieniom.
Społeczność współpracowała z:

</doc>
<doc id="2019043" url="https://pl.wikipedia.org/wiki?curid=2019043" title="Parafia Niepokalanego Poczęcia Najświętszej Maryi Panny w Mirosławcu">
Parafia Niepokalanego Poczęcia Najświętszej Maryi Panny w Mirosławcu

Parafia pw. Niepokalanego Poczęcia Najświętszej Maryi Panny w Mirosławcu – rzymskokatolicka parafia należąca do dekanatu Mirosławiec, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1968 roku. Siedziba parafii mieści się przy ulicy Kościuszki.
Miejsca święte.
Kościół parafialny.
Kościół pw. Niepokalanego Poczęcia Najświętszej Maryi Panny w Mirosławcu
Kościół parafialny został zbudowany w 1721, poświęcony 1945.

</doc>
<doc id="2019045" url="https://pl.wikipedia.org/wiki?curid=2019045" title="Wojciech Szczepiński">
Wojciech Szczepiński

Wojciech Adam Szczepiński (ur. 1 stycznia 1924 w Warszawie, zm. 6 czerwca 2010 tamże) – polski specjalista w zakresie mechaniki, teorii plastyczności, mechaniki eksperymentalnej i budowy maszyn, profesor doktor habilitowany, współtwórca polskiej szkoły plastyczności, członek PAN (członek korespondent 1976, członek rzeczywisty 1989). Doctor honoris causa Wojskowej Akademii Technicznej (1989) i Politechniki Świętokrzyskiej.
Był Sekretarzem Wydziału Nauk Technicznych w latach 1993–1995, a w latach 1993–1998 członkiem Prezydium PAN. Kierownik zakładu w Instytucie Podstawowych Problemów Techniki PAN, członek Komitetu Mechaniki PAN i jego przewodniczący w latach 1984–1986.
Członek Międzynarodowego Centrum Nauk Mechanicznych w Udine i Międzynarodowej Unii Mechaniki Teoretycznej i Stosowanej.
Pochowany na cmentarzu Powązkowskim (kwatera 347-3-17).

</doc>
<doc id="2019046" url="https://pl.wikipedia.org/wiki?curid=2019046" title="Zbigniew Seifert (album)">
Zbigniew Seifert (album)

Zbigniew Seifert – album muzyczny polskiego skrzypka jazzowego Zbigniewa Seiferta nagrany w Dureco Sound Studio, Weesp (Holandia) i wydany w 1977 w Stanach Zjednoczonych przez Capitol Records.
Lista utworów.
Strona A
Strona B

</doc>
<doc id="2019049" url="https://pl.wikipedia.org/wiki?curid=2019049" title="Upstream">
Upstream

Upstream – kierunek przesyłu danych od klienta do serwera (upload). Kierunek ten jest przeciwieństwem downstream-u nie tylko w teorii ale i w zastosowaniu, dodatkowo oba terminy często znacznie różnią się prędkością. Downstream jest istotne dla przeciętnego użytkownika domowego w celu pobierania zawartości, gdyż dane są pobierane głównie z serwerów internetowych, w których wysyłanie danych ma kluczowe znaczenie. Upstream na wyższym poziomie ma również znaczenie dla użytkowników oprogramowania peer-to-peer (P2P).
Modemy ADSL i kablowe są asymetryczne, przez co prędkości wysyłania danych (upstream) są dużo niższe niż w przypadku pobierania danych (downstream). Istnieją również symetryczne połączenia, takie jak SDSL i T1, które oferują identyczne prędkości przesyłania danych w obie strony.

</doc>
<doc id="2019056" url="https://pl.wikipedia.org/wiki?curid=2019056" title="Tadeusz Palmowski">
Tadeusz Palmowski

Tadeusz Edward Palmowski (ur. 13 października 1952) – polski geograf, profesor Uniwersytetu Gdańskiego.
Życiorys.
W 1977 zdobył tytuł magistra geografii na Wydziale Biologii i Nauk o Ziemi Uniwersytetu Gdańskiego. W 1991 uzyskał stopień doktora nauk przyrodniczych w zakresie geografii na Wydziale Biologii, Geografii i Oceanologii UG. W 2001 uzyskał stopień doktora habilitowanego nauk o Ziemi w zakresie geografii w Instytucie Geografii i Przestrzennego Zagospodarowania im. S. Leszczyckiego PAN. W 2014 otrzymał tytuł profesora Nauk o Ziemi. 
Od ukończenia studiów do 1991 był asystentem w Instytucie Geografii Uniwersytetu Gdańskiego. Po uzyskaniu stopnia doktora został adiunktem w Zakładzie Geografii Gospodarki Morskiej, a w 2001 objął stanowisko adiunkta habilitowanego w Katedrze Geografii Rozwoju Regionalnego. Rok później został kierownikiem Katedry. W latach 2002–2008 pełnił funkcję prodziekana Wydziału Biologii, Geografii i Oceanologii UG. W 2006 został profesorem nadzwyczajnym Uniwersytetu Gdańskiego. W latach 2008–2012 był dyrektorem Instytutu Geografii Uniwersytetu Gdańskiego. W 2014 zatrudniony na stanowisku profesora zwyczajnego. Kierownik Zakładu Rozwoju Regionalnego przekształconego z Katedry Geografii Rozwoju Regionalnego w 2019. 
Palmowski jest autorem 150 publikacji, dotyczących głównie gospodarki i współpracy Polski oraz innych państw basenu Morza Bałtyckiego.
Działalność społeczna.
Należy do NSZZ "Solidarność" oraz do Komisji Organizacji i Rozwoju Uniwersytetu Gdańskiego.

</doc>
<doc id="2019057" url="https://pl.wikipedia.org/wiki?curid=2019057" title="AEG C.VI">
AEG C.VI

AEG C.VI – prototyp niemieckiego dwuosobowego samolotu rozpoznawczego z okresu I wojny światowej, będący modyfikacją samolotu AEG C.IV. Przeróbka polegała m.in. na zastąpieniu standardowo montowanego w C.IV silnika Mercedes D.III o mocy 160 KM mocniejszym silnikiem Benz Bz.IV o mocy 220 KM. Zbudowano tylko dwa egzemplarze samolotu. Ze względu na niezadowalające osiągi produkcja seryjna nie została podjęta.

</doc>
<doc id="2019058" url="https://pl.wikipedia.org/wiki?curid=2019058" title="Lista meczów reprezentacji Islandii w piłce nożnej mężczyzn">
Lista meczów reprezentacji Islandii w piłce nożnej mężczyzn

Oficjalne mecze reprezentacji Islandii w piłce nożnej.
Pierwszym meczem reprezentacji Islandii było wygrane 1-0 spotkanie z Wyspami Owczymi, 29 lipca 1930, jednak Wyspy Owcze nie były wtedy pełnoprawnym członkiem FIFA, w związku z czym nie jest ono uznawane za pierwszy oficjalny mecz.
Mecze oficjalne.
Bilans meczów z poszczególnymi krajami.
 * - wliczone także mecze jako RFN.
Mecze nieoficjalne.
Islandia, będąc już pełnoprawnym członkiem FIFA i UEFA, rozgrywała mecze z reprezentacjami, które nie były zrzeszone w tych dwóch organizacjach. Były to: Grenlandia oraz Wyspy Owcze (przyjęte do UEFA i FIFA w 1988 roku).

</doc>
<doc id="2019060" url="https://pl.wikipedia.org/wiki?curid=2019060" title="Biskupi Suprascy">
Biskupi Suprascy



</doc>
<doc id="2019062" url="https://pl.wikipedia.org/wiki?curid=2019062" title="Biskupi lubelscy i chełmscy">
Biskupi lubelscy i chełmscy

Biskupi lubelscy i chełmscy – tytuł biskupów prawosławnych, zwierzchników diecezji lubelsko-chełmskiej Polskiego Autokefalicznego Kościoła Prawosławnego. Przed powołaniem diecezji (1989) tytuł biskupa lubelskiego nosił biskup pomocniczy diecezji warszawsko-bielskiej. Wcześniej prawosławnym biskupem chełmskim był natomiast zwierzchnik diecezji chełmskiej, rozwiązanej ostatecznie w 1944.
Biskupi lubelscy
Tytularni władycy lubelscy, wikariusze diecezji warszawsko-bielskiej:
Biskupi lubelscy i chełmscy
Ordynariusze diecezji lubelsko-chełmskiej:
Zobacz: prawosławni biskupi chełmscy

</doc>
<doc id="2019066" url="https://pl.wikipedia.org/wiki?curid=2019066" title="Biskupi lubelscy i chełmscy (prawosławni)">
Biskupi lubelscy i chełmscy (prawosławni)



</doc>
<doc id="2019069" url="https://pl.wikipedia.org/wiki?curid=2019069" title="Akademia Kijowsko-Mohylańska">
Akademia Kijowsko-Mohylańska



</doc>
<doc id="2019070" url="https://pl.wikipedia.org/wiki?curid=2019070" title="Marina Siemionowa">
Marina Siemionowa

Marina Timofiejewna Siemionowa, ros. Марина Тимофеевна Семёнова (ur. 12 czerwca 1908 w Petersburgu, zm. 9 czerwca 2010 w Moskwie) – rosyjska primabalerina, nauczycielka tańca, uznawana za legendę rosyjskiego baletu.
Życiorys.
Debiutowała w Balecie im. Kirowa na deskach Teatru Maryjskiego w Leningradzie. Od 1930 występowała w prestiżowym Teatrze Bolszoj w Moskwie, z którym była związana przez resztę życia. Występowała do 1952, a w kolejnych latach była nauczycielką. W 1975 uzyskała tytuł Ludowego Artysty ZSRR.
W 2008 w Teatrze Bolszoj świętowano jej setne urodziny.
Pochowana na Cmentarzu Nowodziewiczym w Moskwie.

</doc>
<doc id="2019075" url="https://pl.wikipedia.org/wiki?curid=2019075" title="Cloppenburg (ujednoznacznienie)">
Cloppenburg (ujednoznacznienie)

Niemcy:
Osoby:
Inne:
Zobacz też:

</doc>
<doc id="2019076" url="https://pl.wikipedia.org/wiki?curid=2019076" title="Hector Hogan">
Hector Hogan

Hector Dennis „Hec” Hogan (ur. 11 lipca 1931 w Rockhampton w stanie Queensland, zm. 2 września 1960 w Brisbane) – australijski lekkoatleta sprinter, medalista olimpijski z Melbourne.
Startował na igrzyskach Imperium Brytyjskiego i Wspólnoty Brytyjskiej w 1954 w Vancouver, gdzie zdobył brązowe medale w biegu na 100 jardów i w sztafecie 4 × 110 jardów, a także zajął 5. miejsce w biegu na 220 jardów i w skoku w dal.
Największy międzynarodowy sukces odniósł podczas igrzysk olimpijskich w 1956 w Melbourne zdobywając brązowy medal w biegu na 100 metrów. Na tych samych igrzyskach odpadł w ćwierćfinale biegu na 200 metrów i w półfinale sztafety 4 × 110 metrów. Na igrzyskach Imperium Brytyjskiego i Wspólnoty Brytyjskiej w 1958 w Cardiff zdobył brązowy medal w sztafecie 4 × 110 jardów, zajął 25. miejsce w skoku w dal oraz odpadł w półfinale biegu na 100 jardów.
Był rekordzistą Australii w skoku w dal (7,65 m osiągnięte 14 listopada 1953 w Brisbane) i dwukrotnie w sztafecie 4 × 110 metrów (do czasu 40,6 s uzyskanego 30 listopada 1956 w Melbourne), a także wyrównał rekord Australii w biegu na 100 metrów (10,4 s 17 grudnia 1955 w Melbourne).
Hogan był mistrzem Australii w biegu na 100 jardów w latach 1951–1957, w biegu na 220 jardów w 1954 i 1955 oraz w skoku w dal w 1953, a także brązowym medalistą na 100 jardów w 1950 i w skoku w dal w 1954.
Zmarł w 1960 na białaczkę.
Jego kuzyn Tom również był lekkoatletą.

</doc>
<doc id="2019080" url="https://pl.wikipedia.org/wiki?curid=2019080" title="Loeningen">
Loeningen



</doc>
<doc id="2019081" url="https://pl.wikipedia.org/wiki?curid=2019081" title="Dziennik montażu">
Dziennik montażu

Dziennik montażu – przed 27 stycznia 2023 r. urzędowy dokument przebiegu robót budowlanych polegających na montażu określonego obiektu budowlanego lub jego części, oraz zdarzeń i okoliczności zachodzących w toku wykonywania tych robót, co określone było w art. 45 ust. 1 Prawa budowlanego. Dziennik montażu był więc w swej istocie tym samym co dziennik budowy, ale dla robót budowlanych wykonywanych metoda montażu. Dziennik montażu dołączano do dziennika budowy. Fakt jego założenia i prowadzenia powinien był być odnotowany w dzienniku budowy.
Do dziennika montażu stosowano odpowiednio przepisy prawa dotyczące dziennika budowy (art. 45 ust. 9), np. w zakresie założenia dziennika, jego formatu, osób uprawnionych do dokonywania wpisów w dzienniku, sposobie przechowywania itp.. Od 27 stycznia 2023 r. również w przypadku montażu prowadzi się dziennik budowy.

</doc>
<doc id="2019083" url="https://pl.wikipedia.org/wiki?curid=2019083" title="Bösel">
Bösel

Bösel – gmina samodzielna (niem. "Einheitsgemeinde") w Niemczech, w kraju związkowym Dolna Saksonia w powiecie Cloppenburg.
Współpraca.
Miejscowość partnerska:

</doc>
<doc id="2019084" url="https://pl.wikipedia.org/wiki?curid=2019084" title="Radiolog">
Radiolog



</doc>
<doc id="2019085" url="https://pl.wikipedia.org/wiki?curid=2019085" title="Boesel">
Boesel

Niemcy:
Osoby:

</doc>
<doc id="2019088" url="https://pl.wikipedia.org/wiki?curid=2019088" title="Y-chromosomalny Adam">
Y-chromosomalny Adam

Y-chromosomalny Adam – w teorii współczesnej genetyki hipoteza zakładająca, że istniał ostatni wspólny przodek w linii ojcowskiej (przodek patrylinearny), od którego pochodzą współcześni ludzie.
W pierwszej dekadzie XXI w. szacowano, że Y-chromosomalny Adam żył około 60–140 tys. lat temu w Afryce. W roku 2014 opublikowano jednak badania, wg których miało to miejsce ok. 338 tys. lat temu. Kolejni badacze zakwestionowali jednak te szacunki, wskazując na okres ok. 208 tys. lat temu. Między obiema grupami wywiązała się polemika.
Chromosom Y jest chromosomem płciowym przekazywanym wyłącznie od ojca do syna. Od Y-chromosomu Adama powinny pochodzić Y-chromosomy wszystkich współczesnych mężczyzn. Współcześni Y-chromosomalnemu Adamowi oraz część żyjących przed nim, mieli inny Y-chromosom, ale ich rody z biegiem czasu w linii męskiej wymarły.
Y-chromosomalny Adam stanowi odpowiednik tak zwanej mitochondrialnej Ewy, która żyła w Afryce ok. 140–240 tys. lat temu.

</doc>
<doc id="2019090" url="https://pl.wikipedia.org/wiki?curid=2019090" title="Cappeln (Oldenburg)">
Cappeln (Oldenburg)

Cappeln (Oldenburg) – gmina samodzielna (niem. "Einheitsgemeinde") w Niemczech, w kraju związkowym Dolna Saksonia w powiecie Cloppenburg.

</doc>
<doc id="2019091" url="https://pl.wikipedia.org/wiki?curid=2019091" title="Matti Rantanen">
Matti Rantanen

Matti Rantanen (ur. 13 lutego 1981) – fiński kierowca rajdowy. Ma za sobą starty w Mistrzostwach Świata.
W 2005 roku Rantanen zadebiutował w Rajdowych Mistrzostwach Świata. Pilotowany przez Jana Lönegrena i jadący Hondą Civic Type-R zajął wówczas 31. miejsce w Rajdzie Finlandii. Następnie co roku startował w Rajdzie Finlandii. W 2006 roku był 21., a w 2007 roku jadąc Mitsubishi Lancerem Evo 8 nie ukończył go. W 2008 roku zdobył pierwsze 2 punkty w karierze zdobył pierwsze 2 punkty w karierze w klasyfikacji generalnej Mistrzostw Świata, gdy był 7. w Rajdzie Finlandii. Z kolei w 2009 roku wystartował w tym rajdzie Fordem Focusem WRC reprezentując zespół Munchi's Ford World Rally Team. Zajął wówczas 5. miejsce w klasyfikacji generalnej i zdobył 4 punkty w MŚ.
Swój debiut rajdowy Rantanen zaliczył w 2003 roku w wieku 22 lat. Najpierw startował w Mistrzostwach Finlandii Juniorów, a następnie w mistrzostwach kraju. Z kolei w 2009 roku jadąc Renaultem Clio S1600 uczestniczył w Mistrzostwach Wielkiej Brytanii.

</doc>
<doc id="2019094" url="https://pl.wikipedia.org/wiki?curid=2019094" title="3C 196">
3C 196

3C 196 (również "Lynx A") – kwazar znajdujący się w konstelacji Rysia. Jego nazwa oznacza, że jest to 196. obiekt "Trzeciego Katalogu Radioźródeł Uniwersytetu w Cambridge", opublikowanego w 1959 roku.
Z wcześniejszych badań wykonanych na falach krótkich wynikało, że jest to obiekt posiadający bogatą strukturę wewnętrzną. Kwazar ten był wcześniej obserwowany jako jedna, rozmyta plama. Dzięki połączeniu niemieckich i holenderskich stacji interferometru LOFAR ("Low Frequency Array for radio astronomy") możliwym stało się rozróżnienie części składowych odległego kwazara w paśmie fal metrowych o długości 4-10 metrów. Połączenie danych pochodzących z trzech stacji badawczych zainstalowanych w Niemczech wytworzyło obraz, na którym kwazar rozdziela się na kilka wyraźnych podstruktur.

</doc>
<doc id="2019097" url="https://pl.wikipedia.org/wiki?curid=2019097" title="Junkers J 8">
Junkers J 8

Junkers J 8 – niemiecki, dwumiejscowy samolot myśliwski, dolnopłat zbudowany w 1917 w zakładach Junkersa w jednym egzemplarzu.
Był dwumiejscową, powiększoną wersją Junkersa J9, konstruowaną równolegle do modelu J7. Wyposażono go w silnik Mercedes D.III o mocy 118 kW. Zbudowano go tylko w jednym egzemplarzu a swój pierwszy lot odbył 10 grudnia 1917 roku. Zaprojektowano go jako samolot służący nie tylko do walk powietrznych, ale także do obserwacji ruchów wroga, czy walk naziemnych.
Doświadczenie zdobyte przy budowie maszyny wykorzystano do skonstruowania samolotu szturmowego Junkers J 10 (CL.I), dlatego też modele J8 i J10 traktuje się czasem łącznie.

</doc>
<doc id="2019099" url="https://pl.wikipedia.org/wiki?curid=2019099" title="Kamiennik (Masyw Śnieżnika)">
Kamiennik (Masyw Śnieżnika)

Kamiennik (niem. "Steinbusch", 586 m n.p.m.) - szczyt w południowo-zachodniej Polsce, w Sudetach Wschodnich, w Masywie Śnieżnika - Krowiarkach.
Położenie.
Wzniesienie, położone w Sudetach Wschodnich, w północno-zachodnim ramieniu Masywu Śnieżnika, w północno-zachodniej części Krowiarek, we wschodniej części masywu Żelaznych Gór. Na południowym zachodzie łączy się z Żeleźniakiem, który jest ich najwyższą kulminacją. Od Kamiennika odchodzą dwa ramiona. Są to: północne, z bezimiennymi kulminacjami, zamykające od wschodu kotlinę Piotrowic Górnych i rozgałęziające się w kierunku Romanowa oraz południowe, ciągnące się w kierunku centrum Nowego Waliszowa.
Budowa geologiczna.
Szczyt zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, przede wszystkim z łupków łyszczykowych, niewielkie fragmenty utworzone są z łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej.
Na szczycie i grzbiecie północnym występują liczne skałki wapienne oraz usypiska głazów.
Górnictwo.
Na grzbiecie na północny zachód od szczytu, na grzbiecie, znajduje się nieczynna sztolnia po działalności górniczej lub poszukiwawczej. Na północno-wschodnim zboczu Kamiennika znajduje się czynny kamieniołom wapienia krystalicznego. Wyrobiska opuszczonych łomów można napotkać w kilku miejscach.
Roślinność.
Szczyt oraz fragmenty północnych grzbietów porośnięte są lasami bukowymi, mieszanymi oraz świerkowymi regla dolnego, południowy grzbiet i zbocza zajmują pola uprawne oraz łąki.

</doc>
<doc id="2019100" url="https://pl.wikipedia.org/wiki?curid=2019100" title="Diecezja Fréjus-Toulon">
Diecezja Fréjus-Toulon

Diecezja Fréjus-Toulon – diecezja Kościoła rzymskokatolickiego w południowej Francji. Powstała w IV wieku jako diecezja Fréjus. W 1801 została zlikwidowana, ale już w 1822 przywrócono ją. 1957 otrzymała nową nazwę, obejmującą również Toulon, gdzie znajduje się obecnie zarówno katedra diecezjalna, jak i kuria biskupia. W 2002 została przeniesiona ze zlikwidowanej wówczas metropolii Aix do nowo powołanej metropolii Marsylii.

</doc>
<doc id="2019104" url="https://pl.wikipedia.org/wiki?curid=2019104" title="Stanisław Patalan">
Stanisław Patalan

Stanisław Patalan (ur. 7 czerwca 1908, zm. 30 listopada 1943) – kapitan obserwator Polskich Sił Powietrznych w Wielkiej Brytanii, kawaler Krzyża Srebrnego Orderu Wojennego Virtuti Militari, uczestnik kampanii wrześniowej.
Życiorys.
Syn Jana i Anny Piechowskiej. Po ukończeniu Seminarium Nauczycielskiego w Łomży przez pewien czas pracował w szkole powszechnej w miejscowości Łączka. Będąc osobą zafascynowaną lotnictwem wstąpił do Szkoły (pluton) Podchorążych Rezerwy przy 1 baonie balonowym w Toruniu a następnie ukończył Szkołę Podchorążych Lotnictwa w Dęblinie ze specjalnością „Obserwator balonowy” (VII promocja, lokata 53). 15 sierpnia 1933 roku w stopniu podporucznika otrzymał przydział do 1 baonu balonowego (stanowisko – obserwator balonowy). Na stopień porucznika został awansowany ze starszeństwem z dniem 19 marca 1937 i 28. lokatą w korpusie oficerów lotnictwa, grupa liniowa. W marcu 1939 w dalszym ciągu pełnił służbę w 1 batalion balonowym na stanowisku dowódcy plutonu łączności.
Stanisław Patalan był znanym przedwojennym, wyczynowym lotnikiem balonowym. Reprezentował Polskę w zawodach o Puchar Gordona Bennetta w 1938 roku, gdzie wraz z Bronisławem Wacławem Koblańskim na SP-AMY „Polonia II” - uplasowali się na 5 miejscu przelatując 1369 km w czasie 33 godzin i 43 minut.
Podczas mobilizacji w 1939, został mianowany dowódcą 3 kompanii balonów obserwacyjnych przynależnej do Armii „Łódź”.
Po klęsce wrześniowej wraz ze swoją formacją przekroczył granice Węgier (21 września) skąd przedostał się do Francji, gdzie wstąpił do PSP (16 stycznia 1940). Po upadku Francji ewakuowany do Wielkiej Brytanii (13 lipca 1940) gdzie kontynuował służbę, otrzymał numer służbowy P-1237. W okresie od 1 lipca 1941 r. do 19 kwietnia 1942 r. – odbył kursy obsługi w Szkole RAF, po czym 23 lipca 1942 r. został przydzielony jako nawigator (w stopniu kapitana) do 301 dywizjonu bombowego „Ziemi Pomorskiej”. Uczestniczył wielokrotnie w lotach bojowych. 22 października 1943 został przeniesiony do brytyjskiego stacjonującego w Lyneham.
30 listopada 1943 r. o godzinie 01:29 – samolot transportowy Douglas Dakota Mark III (lot nr 515) uległ katastrofie, 1 milę na północ od lotniska w Portreath. Jednym z 12 ofiar (członków załogi i pasażerów) był kpt. Stanisław Patalan.
W życiu prywatnym, 16 grudnia 1942 roku ożenił się z Brytyjką Verą Mary Cocker, z którą miał syna o imieniu Jan.

</doc>
<doc id="2019110" url="https://pl.wikipedia.org/wiki?curid=2019110" title="Prace społeczne">
Prace społeczne

Prace społeczne – w odniesieniu do osób bezrobotnych – potoczne określenie instrumentu aktywizacji zawodowej jakim są prace społecznie użyteczne.
Prace społecznie użyteczne są nową formą aktywizacji bezrobotnych wprowadzoną nowelizacją ustawy o promocji zatrudnienia i instytucjach rynku pracy (weszła w życie 1 listopada 2005 roku).
Gmina lub podmiot, w którym są organizowane prace społecznie użyteczne, przyjmuje skierowanego przez starostę bezrobotnego bez prawa do zasiłku w celu wykonywania prac społecznie użytecznych.
Przy przydziale prac społecznie użytecznych uwzględnia się wiek bezrobotnego bez prawa do zasiłku, stan jego zdrowia oraz, w miarę możliwości, posiadane kwalifikacje.
Pracownik socjalny ośrodka pomocy społecznej, centrum integracji społecznej lub klubu integracji społecznej może współdziałając z pracownikiem powiatowego urzędu pracy kierować również osobę na prace społecznie użyteczne w ramach rozwiązywania trudnej sytuacji życiowej spowodowanej długotrwałym bezrobociem.

</doc>
<doc id="2019116" url="https://pl.wikipedia.org/wiki?curid=2019116" title="Golina (Masyw Śnieżnika)">
Golina (Masyw Śnieżnika)

Golina (niem. "Kahle-Berg", 544 m n.p.m.) - szczyt w południowo-zachodniej Polsce, w Sudetach Wschodnich, w Masywie Śnieżnika - Krowiarkach.
Położenie.
Szczyt położony w Sudetach Wschodnich, w północno-zachodnim ramieniu Masywu Śnieżnika, w północno-zachodniej części Krowiarek, w północno-zachodniej części masywu Żelaznych Gór. Leży w bocznym ramieniu, odchodzącym od bezimiennej koty) 544 m n.p.m. na północ, poprzez którą łączy się z Żeleźniakiem, najwyższym wzniesieniem masywu. Ramię to kończy się wzniesieniem Ostróg. Na zachód od Goliny leżą Piotrowice Dolne a na wschód - Piotrowice Górne.
Budowa geologiczna.
Szczyt zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, przede wszystkim z łupków łyszczykowych z wkładkami łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej.
Roślinność.
Cała góra pokryta jest polami i łąkami z niewielkimi zagajnikami na szczycie i zboczach.
Turystyka.
Szlaki turystyczne

</doc>
<doc id="2019117" url="https://pl.wikipedia.org/wiki?curid=2019117" title="Przegłębienie doliny">
Przegłębienie doliny

Przegłębienie doliny – zagłębienie w dnie doliny.
Stanowić może ono rezultat następujących procesów: żłobienia lodowcowego, krasowienia, deflacji lub eworsji. W wyniku przegłębiania dno doliny przechyla się przeciwnie do generalnego spadku doliny. Dna skalne przegłębionych dolin czasami znajdują się poniżej poziomu morza. Przegłębienie doliny może być wypełniane różnorakimi osadami (aluwialnymi, morenowymi, torfowymi lub jeziornymi) albo też wodą jezior.
W klimacie wilgotnym przegłębienia najczęściej wypełnione są jeziorami stałymi, za to w klimacie suchym jeziorami okresowymi.
Największe doliny w Alpach zostały przegłębione w ostatniej epoce lodowej.

</doc>
<doc id="2019119" url="https://pl.wikipedia.org/wiki?curid=2019119" title="Ostróg (Masyw Śnieżnika)">
Ostróg (Masyw Śnieżnika)

Ostróg (niem. "Spitz Berg", 504 m n.p.m.) – szczyt w południowo-zachodniej Polsce, w Sudetach Wschodnich, w Masywie Śnieżnika – Krowiarkach.
Położenie.
Stromy szczyt w kształcie stożka, położony w Sudetach Wschodnich, w północno-zachodnim ramieniu Masywu Śnieżnika, w północno-zachodniej części Krowiarek, w północno-zachodniej części masywu Żelaznych Gór. Leży w bocznym ramieniu, odchodzącym od bezimiennej koty 544 m n.p.m. na północ, poprzez którą łączy się z Żeleźniakiem, najwyższym wzniesieniem masywu. Bezpośrednio na południe od Ostroga znajduje się wzniesienie Golina. Na zachód od Ostroga leżą Piotrowice Dolne, a na północ – Romanowo.
Budowa geologiczna.
Cały masyw zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, przede wszystkim z łupków łyszczykowych z wkładkami łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej. Sam szczyt tworzą wapienie krystaliczne, które sterczą w formie skałek i grzęd o kierunku wschód-zachód. Zbocza pokryte są osypiskami głazów.
Roślinność.
Szczyt i północne zbocza porośnięte są lasami (buczyny, lasy mieszane, zarośla). Południowe zbocza i podnóża pokryte polami i łąkami.
Szlaki turystyczne.
Przez Ostróg przechodzą dwa szlaki turystyczne:

</doc>
<doc id="2019124" url="https://pl.wikipedia.org/wiki?curid=2019124" title="Dzicza Góra (Masyw Śnieżnika)">
Dzicza Góra (Masyw Śnieżnika)

Dzicza Góra (niem. "Kirch Berg", 578 m n.p.m.) - szczyt w południowo-zachodniej Polsce, w Sudetach Wschodnich, w Masywie Śnieżnika - Krowiarkach.
Położenie.
Wzniesienie, położone w Sudetach Wschodnich, w północno-zachodnim ramieniu Masywu Śnieżnika, w zachodniej części Krowiarek. Na północnym zachodzie rozległe, bezimienne siodło, którym biegnie droga z Bystrzycy Kłodzkiej do Trzebieszowic, łączy je z masywem Żelaznych Gór. Na północnym wschodzie łączy się z grzbietem odchodzącym od Modlisza w głównym grzbiecie Krowiarek. Na południe od Dziczej góry leży Nowy Waliszów.
Budowa geologiczna.
Szczyt zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, przede wszystkim z łupków łyszczykowych z wkładkami łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej.
Roślinność.
Szczyt oraz górne partie zboczy porośnięte są lasami bukowymi, mieszanymi oraz świerkowymi regla dolnego, niższe części zboczy zajmują pola uprawne oraz łąki.
Inne.
Wzniesieni ma również drugą nazwę: Kościelec.

</doc>
<doc id="2019141" url="https://pl.wikipedia.org/wiki?curid=2019141" title="Lajos Seres">
Lajos Seres

Lajos Seres (ur. 8 grudnia 1973 w Kisköre) – węgierski szachista, arcymistrz od 2003 roku.
Kariera szachowa.
W 1990 r. reprezentował Węgry na mistrzostwach świata juniorów do 18 lat, natomiast w 1991 – w kategorii do 20 lat. W 1993 r. podzielił I m. w kołowym turnieju "Narancs Cup" w Egerze (wspólnie z m.in. Dragosem Dumitrache), natomiast w 1995 r. zwyciężył w tym mieście w turnieju "open". Wielokrotnie startował w cyklicznych turniejach "First Saturday" w Budapeszcie, sześciokrotnie odnosząc zwycięstwa, w latach 1996 (FS04 IM), 2000 (FS02 IM-B), 2001 (FS02 IM-A, FS07 IM-A, FS08 IM-B) oraz 2002 (FS07 GM – zdobyta norma arcymistrzowska). Dwie pozostałe normy wypełnił w Egerze (2002, dz. I m. wspólnie z Levente Vajdą) i Ałuszcie (2003, dz. I m. wspólnie z Gienadijem Kuźminem).
Inne indywidualne sukcesy:
Najwyższy ranking w karierze osiągnął 1 października 2003 r., z wynikiem 2510 punktów zajmował wówczas 18. miejsce wśród węgierskich szachistów.

</doc>
<doc id="2019143" url="https://pl.wikipedia.org/wiki?curid=2019143" title="Adam Klich">
Adam Klich

Adam Klich (ur. 25 grudnia 1927 w Grybowie, zm. 12 sierpnia 2022 w Krakowie) – polski naukowiec, profesor nauk technicznych, nauczyciel akademicki Akademii Górniczo-Hutniczej w Krakowie, ojciec Bogdana Klicha.
Życiorys.
Absolwent Liceum Ogólnokształcącego im. Jana Matejki w Wieliczce i Akademii Górniczo-Hutniczej w Krakowie. Od 1954 pracownik naukowo-dydaktyczny AGH. Doktorat (1964), habilitacja (1967), profesor nadzwyczajny (1974), profesor zwyczajny (1984). Prodziekan Wydziału Maszyn Górniczych i Hutniczych, dyrektor Instytutu Maszyn Górniczych i Hutniczych, dyrektor Instytutu Maszyn Górniczych (1982–1999).
Członek i przewodniczący wielu Rad Naukowych w kraju i zagranicą. Przewodniczący Sekcji Mechanizacji Górnictwa PAN od 1990. Ostatnio zatrudniony w Instytucie Techniki Górniczej KOMAG – Gliwice.

</doc>
<doc id="2019145" url="https://pl.wikipedia.org/wiki?curid=2019145" title="Modlisze">
Modlisze

Modlisze (niem. "Mittel Berg", 622 m n.p.m.) – szczyt w południowo-zachodniej Polsce, w Sudetach Wschodnich, w Masywie Śnieżnika – Krowiarkach.
Położenie.
Rozległe, wydłużone w kierunku północno-zachodnim wzniesienie, położone w Sudetach Wschodnich, w północno-zachodnim ramieniu Masywu Śnieżnika, w zachodniej części Krowiarek. Znajduje się nieco na zachód od głównego grzbietu. Na południowym wschodzie odchodzi od niego długi grzbiet z Dziczą Górą, Żelaznymi Górami, Piotrowickim Lasem, Wapniarką, Dębową i kończący się nad Krosnowicami.
Na południe od wzniesienia biegnie droga polna z Nowego Waliszowa do Konradowa. W dolinie, na południowy zachód znajdują się ostatnie zabudowania Nowego Waliszowa.
Budowa geologiczna.
Szczyt zbudowany jest ze skał metamorficznych, należących do metamorfiku Lądka i Śnieżnika i powstałych w neoproterozoiku lub starszym paleozoiku, przede wszystkim z łupków łyszczykowych z wkładkami łupków łyszczykowych z granatami, wapieni krystalicznych (marmurów kalcytowych i dolomitowych), amfibolitów serii strońskiej.
Roślinność.
Prawie cały masyw zajmują pola uprawne oraz łąki z niewielkimi płatami lasów bukowych, mieszanych oraz świerkowych i zagajnikami.

</doc>
<doc id="2019149" url="https://pl.wikipedia.org/wiki?curid=2019149" title="Polski samolot Tu-154M nr boczny 101">
Polski samolot Tu-154M nr boczny 101

Polski samolot Tu-154M nr boczny 101 – wojskowy samolot Tupolew Tu-154M Lux, który 10 kwietnia 2010 roku uległ katastrofie w Smoleńsku. Należał do 36 Specjalnego Pułku Lotnictwa Transportowego i znajdował się w dyspozycji Kancelarii Prezesa Rady Ministrów.
Producent, napęd, malowanie, rejestracja.
Samolot Tu-154M nr boczny 101 o numerze seryjnym 085837 (90A-837) został wyprodukowany 26 czerwca 1990 roku w zakładach lotniczych w Kujbyszewie w ZSRR; Polska zakupiła go w tym samym roku za kwotę 14 milionów rubli na mocy umowy polsko-radzieckiej z 27 maja 1989 roku. Nowy samolot dla VIP-ów zamówiono w ramach planów zakupowych Rady Ministrów z 1988 roku w celu zastąpienia wysłużonych maszyn Tupolew Tu-134A.
Napęd Tupolewa Tu-154M Lux nr 101 stanowiły trzy dwuprzepływowe silniki turboodrzutowe Sołowiew D30KU oraz silnik rozruchowy TA-6A. Pierwszy oblot miał miejsce 29 czerwca 1990 roku; 11 lipca 1990 roku samolot został odebrany przez stronę polską i następnego dnia włączony do służby w Siłach Powietrznych RP. Otrzymał malowanie będące połączeniem symboliki PLL LOT z wojskową oraz numery boczne 837 i 01. Po 1994 roku schemat malowania samolotów VIP w Polsce został zmieniony na obecnie obowiązujący. Wprowadzono także nową rejestrację. Na samolocie o numerze seryjnym 085837 liczby 837 i 01 zastąpiła 101.
Resurs, nalot i remonty.
W 1990 roku resurs techniczny maszyny szacowano na 30 000 godzin lotu, 15 000 lądowań lub 15 lat eksploatacji; pierwotne plany przewidywały wycofanie maszyny z eksploatacji w latach 2008–2010. Łączny nalot samolotu wynosił 5141 godzin. W czasie służby Tu-154M Lux nr boczny 101 był trzykrotnie remontowany. Pierwsze remonty wykonywały rosyjskie zakłady lotnicze WARZ-400 SA we Wnukowie, certyfikowane przez Międzypaństwowy Komitet Lotniczy, Межгосударственный авиационный комитет (МАК), organ Wspólnoty Niepodległych Państw. Ostatni remont generalny, wykonany przez rosyjską firmę Awiakor SA w Samarze, również certyfikowaną przez Międzypaństwowy Komitet Lotniczy, remontującą samoloty Tu-154M m.in. na potrzeby rosyjskiego Ministerstwa Obrony, miał miejsce w dniach 2 czerwca 2009 roku – 23 grudnia 2009 roku (odlot samolotu z Polski do Samary nastąpił 20 maja 2009 roku). Przegląd naprawczy maszyny przeprowadzono w zakładach lotniczych w Samarze, układów hydraulicznych – w Ufie, silników – w Rybińsku. Za prace modernizacyjne w ramach remontu odpowiadało konsorcjum złożone z polskiej firmy MAW Telecom International SA oraz firmy Polit-Elektronik (reprezentanta przemysłu rosyjskiego). Po ostatnim remoncie producent samolotów Tupolew Tu-154M Lux gwarantował resurs na najmniej 6 lat, 7500 godzin lotu i 4500 lądowań. W przypadku silników zakłady Saturn SA w Rybińsku, również certyfikowane przez Międzypaństwowy Komitet Lotniczy, gwarantowały ich resurs na kolejne 6 lat i 5000 godzin lotu. W trakcie remontu w 2009 roku całkowicie zmodernizowano wnętrze maszyny, dzięki czemu stało się ono bardziej luksusowe; podzielono je na trzy saloniki i część pasażerską.
Od 21 grudnia 2009 roku do 9 kwietnia 2010 roku samolot Tu-154M nr boczny 101 wylatał około 138 godzin. 23 stycznia 2010 roku, w czasie lotu z pomocą humanitarną dla ofiar trzęsienia ziemi na Haiti, miał awarię zespołu ABSU (autopilota) oraz uszkodzenie agregatu sterowania wychyleniem lotek Ra-56-w-1; awaria wystąpiła na ziemi, na lotnisku w Portoryko, i została usunięta po kilku godzinach (po remoncie generalnym w 2009 roku, w okresie od grudnia 2009 roku do kwietnia 2010 roku, wystąpiło ogółem 11 usterek; przed remontem miały miejsce inne awarie). W marcu 2010 roku Dowództwo Sił Powietrznych RP przeprowadziło przegląd okresowy maszyny, a 6 kwietnia 2010 roku samolot odbył oblot komisyjny, ważny na dzień 7, 8 i 10 kwietnia 2010 roku. Przed północą 8 kwietnia 2010 roku, na 30 godzin przed wylotem do Smoleńska, Tu-154M nr 101 zderzył się z ptakiem po starcie z lotniska w Pradze; w Warszawie maszyna została sprawdzona i nie zanotowano żadnych uszkodzeń.
Awionika.
Systemy sterowania i urządzenia nawigacyjne.
Samolot był wyposażony w następujące urządzenia:
Rejestratory danych.
Maszyna posiadała pięć rejestratorów danych w tym dwa rejestratory katastroficzne (tzw. czarne skrzynki) zaprojektowane w sposób zwiększający możliwość przetrwania wypadku lotniczego.
Odmierzanie czasu lotu w rejestratorach danych.
W rejestratorze parametrów lotu MSRP do odmierzania czasu lotu był wykorzystywany tzw. blok ITW-4. W dniu 10 kwietnia 2010 roku, przed rozpoczęciem lotu do Smoleńska, obsługa przygotowująca samolot wprowadziła do bloku ITW-4 czas warszawski. Czas lotu odmierzany przez ITW-4 był bezpośrednio zapisywany na czwartej ścieżce rejestratora rozmów MARS-BM oraz, ze względu na przyjęty sposób kodowania, z opóźnieniem rejestrowany w systemach
MSRP i ATM-QAR. W trakcie badania katastrofy w Smoleńsku polska Komisja Badania Wypadków Lotniczych Lotnictwa Państwowego (KBWLLP) ustaliła, że czas rejestratora parametrów lotu MSRP był opóźniony o 3,425 sekundy w stosunku do czasu rejestratora rozmów MARS-BM.
Pasażerowie Tu-154M nr 101.
W trakcie służby Tu-154M nr 101, czasem zwanego „polskim Air Force One”, jego pasażerami byli kolejni prezydenci Polski – Lech Wałęsa, Aleksander Kwaśniewski i Lech Kaczyński, a także premierzy, marszałkowie Sejmu, marszałkowie Senatu i inne osoby pełniące ważne funkcje państwowe. Niekiedy maszyna była wykorzystywana do przewozu polskich delegacji; w czerwcu 2007 roku Tu-154M nr 101 wykonał przelot z Baku do Erywania, przewożąc reprezentację Polski w piłce nożnej na mecz w tym mieście; dotarcie polskiej reprezentacji z Baku do Erywania było możliwe tylko dlatego, że rejs odbywał się samolotem rządowym, gdyż bezpośrednie loty samolotów należących do linii lotniczych między Azerbejdżanem i Armenią były zabronione.
Samolot był także wykorzystywany do przewożenia ekip ratowniczych i pomocy humanitarnej, m.in. dla ofiar trzęsienia ziemi na Haiti w styczniu 2010.
Katastrofa w Smoleńsku.
Konstrukcyjnie samolot był przystosowany do przewozu 90 pasażerów. W dniu 6 kwietnia 2010 roku, na polecenie Szefa Techniki Lotniczej 36 Specjalnego Pułku Lotnictwa Transportowego, dokonano zmiany konfiguracji wnętrza samolotu z 90 na 100 miejsc dla pasażerów. Zmiana ta dotyczyła saloniku nr 3, pierwotnie przeznaczonego dla 8 pasażerów, który przebudowano, by mógł pomieścić 18 pasażerów.
W kwietniu 2010 samolot został wykorzystany do dwóch lotów z Warszawy do Smoleńska w Rosji na uroczystości obchodów 70. rocznicy zbrodni katyńskiej: 7 kwietnia 2010 pierwszym pilotem był płk Bartosz Stroiński, a 10 kwietnia 2010 kpt. Arkadiusz Protasiuk (trzy dni wcześniej pełnił funkcję drugiego pilota).
Podczas drugiego z lotów, 10 kwietnia 2010 roku, Tu-154M nr boczny 101 uległ katastrofie w Smoleńsku. W tym samym miesiącu niektóre polskie muzea rozpoczęły starania mające na celu pozyskanie części wraku w celu ich ekspozycji. W czerwcu 2010 roku w rosyjskiej prasie pojawiły się informacje o możliwości oddania wraku na złom i przetopienia, co spotkało się z komentarzem rzecznika polskiej Prokuratury Generalnej, który stwierdził, że nie dopuszcza sytuacji, aby tak istotny dowód mógł ulec zniszczeniu (wnioski polskiej prokuratury wojskowej o pomoc prawną skierowane do Rosji w trakcie śledztwa w sprawie katastrofy obejmowały m.in. przekazanie wraku samolotu Tu-154M).
Rozmieszczenie pasażerów w czasie lotu PLF 101.
Prawdopodobne rozmieszczenie pasażerów na pokładzie Tu-154M nr 101 w czasie lotu PLF 101 w dniu 10 kwietnia 2010 roku było następujące:
Wrak samolotu.
5 sierpnia 2010 roku polska prokuratura zwróciła się do Rosji z wnioskiem o pomoc prawną, w którym prosiła m.in., aby „do czasu przekazania szczątków samolotu zabezpieczyć je przed negatywnym działaniem warunków atmosferycznych”; w sprawie tej wielokrotnie monitował stronę rosyjską akredytowany przedstawiciel Polski przy rosyjskiej komisji cywilno-wojskowej badającej przyczyny katastrofy, płk rez. pil. Edmund Klich. 20 sierpnia 2010 roku naczelny prokurator wojskowy gen. Krzysztof Parulski poinformował, że strona rosyjska zaproponowała zabezpieczenie wraku samolotu, dotychczas przechowywanego na wolnym powietrzu na terenie lotniska wojskowego Smoleńsk-Siewiernyj, przez okrycie go brezentem i otoczenie miejsca trzymetrowym płotem, co zostało zaakceptowane przez stronę polską. Prace mające na celu przykrycie wraku brezentową plandeką o powierzchni ok. 2,5 tys. m² rozpoczęto w dniu 4 października 2010 roku i zakończono 6 października 2010 roku.
W grudniu 2010 roku Prokuratura Okręgowa w Warszawie wszczęła śledztwo w sprawie niszczenia wraku przez funkcjonariuszy rosyjskich; jedną z podstaw zawiadomienia o przestępstwie był materiał filmowy Telewizji Polskiej ze Smoleńska, przedstawiający m.in. cięcie wraku przez miejscowe służby w trakcie akcji na miejscu katastrofy w kwietniu 2010 roku.
W styczniu 2012 roku nad wrakiem składowanym na lotnisku Siewiernyj zbudowano wiatę mającą chronić szczątki samolotu przed niekorzystnym wpływem warunków atmosferycznych. W kwietniu 2012 roku szczątki samolotu zaprezentowano na lotnisku w Smoleńsku dziennikarzom; wrak został wcześniej wymyty, co wywołało zdziwienie prawników, którzy wskazywali, że jest to dowód w sprawie i jako taki powinien pozostać w stanie jak w chwili zdarzenia. 13 kwietnia 2012 roku przedstawiciel Komitetu Śledczego Federacji Rosyjskiej Władimir Markin poinformował, iż rosyjskie organy śledcze nie podejmowały i nie planują podejmować żadnych czynności w celu oczyszczenia fragmentów samolotu.
12 marca 2015 roku Parlament Europejski przyjął "Rezolucję w sprawie zabójstwa rosyjskiego przywódcy opozycji Borysa Niemcowa i stanu demokracji w Rosji" z zapisem dotyczącym zwrotu Polsce wraku samolotu Tu-154, który w 2010 roku rozbił się pod Smoleńskiem. Parlament Europejski „wzywa władze rosyjskie do niezwłocznego zwrócenia Polsce wraku polskiego samolotu rządowego Tu-154 oraz wszystkich jego czarnych skrzynek; podkreśla fakt, że poziom zależności rosyjskiego sądownictwa od władz podważa możliwość przeprowadzenia jakiegokolwiek bezstronnego i uczciwego dochodzenia”. W preambule rezolucji znalazł się zapis „mając na uwadze, że wrak i czarne skrzynki polskiego samolotu rządowego Tu-154, który rozbił się w okolicach Smoleńska w kwietniu 2010 r., powodując śmierć prezydenta Rzeczypospolitej Polskiej i wybitnych osobistości z kręgów politycznych, wojskowych i kulturalnych, pozostają w rękach Rosjan; mając na uwadze, że władze rosyjskie odmawiają zwrócenia ich Polsce pomimo licznych wezwań”.

</doc>
<doc id="2019150" url="https://pl.wikipedia.org/wiki?curid=2019150" title="Paa">
Paa



</doc>
<doc id="2019151" url="https://pl.wikipedia.org/wiki?curid=2019151" title="Ondrej Lauko">
Ondrej Lauko

Ondrej Lauko (ur. 13 października 1981 w Nowych Zamkach) – słowacki hokeista.

</doc>
<doc id="2019153" url="https://pl.wikipedia.org/wiki?curid=2019153" title="Clifton Hampden">
Clifton Hampden

Clifton Hampden – miejscowość w Wielkiej Brytanii w Anglii, położona w hrabstwie Oxfordshire nad rzeką Tamizą.
Clifton Hampden (dawniej zwane po prostu Clifton, dodatek Hampden pochodzący od nazwiska właścicieli miejscowości pojawił się w XVIII w.) stanowiło przez wieki dogodny punkt przepraw przez Tamizę. Istniało już w średniowieczu, gdy wzniesiono istniejący do dzisiaj kościół pod wezwaniem św. Michała i Aniołów (zbudowany nie później niż w końcu XII w., przebudowany w XIX w.). W połowie XIX w., gdy regulowano Tamizę i budowano sieć śluz (co spowodowało podniesienie poziomu wody w rzece), zbudowany został tutaj most na Tamizie (1864 r.; jego projektantem był George Gilbert Scott).
Wieś opisał Jerome K. Jerome w powieści "Trzech panów w łódce (nie licząc psa)", chwaląc m.in. istniejący do dzisiaj zajazd "The Barley Mow".

</doc>
<doc id="2019154" url="https://pl.wikipedia.org/wiki?curid=2019154" title="Ubald z Gubbio">
Ubald z Gubbio

Ubald z Gubbio (łac. "Ubaldus") (ur. ok. 1083 w Gubbio, zm. 16 maja 1160 tamże) − święty Kościoła katolickiego, biskup.
Źródłem informacji o Ubaldzie z Gubbio są żywoty spisane przez Teobalda Balbiego, który był kolejnym biskupem Gubbio i Jordana z Città di Castello. Zgodnie z tymi informacjami wiemy, iż wcześnie osierocony, wychowywany był przez kanoników regularnych. W 1114 roku przyjął święcenia kapłańskie i w trzy lata później obrany został przeorem klasztoru świętych Mariana i Jakuba. Zgodnie z koncepcją Piotra de Honestis zreformował kierowaną wspólnotę. Jeszcze przed otrzymaniem sakry Gubbio (1129 r.) odbudował zniszczoną pożarem miejscową katedrę. Jego postawie przypisuje się przetrwanie miasta bez uszczerbku, mimo trwających w tych czasach niepokojów i walk.
Ubalda z Gubbio kanonizował w 1192 roku papież Celestyn III.
W ikonografii przedstawiany jako biskup w stroju pontyfikalnym, z atrybutami władzy biskupiej lub z makietą miasta. Jest patronem miasta Gubbio. Wzywany w przypadku migreny i autyzmu.
Jego liturgiczne wspomnienie obchodzone jest w dzienną rocznicę śmierci.

</doc>
<doc id="2019155" url="https://pl.wikipedia.org/wiki?curid=2019155" title="NIG Aparan">
NIG Aparan



</doc>
<doc id="2019156" url="https://pl.wikipedia.org/wiki?curid=2019156" title="Muzułmanka">
Muzułmanka



</doc>
<doc id="2019157" url="https://pl.wikipedia.org/wiki?curid=2019157" title="Sędzisz (Masyw Śnieżnika)">
Sędzisz (Masyw Śnieżnika)

Sędzisz (niem. "Richter Berg") – wzniesienie 498 m n.p.m. w południowo-zachodniej Polsce w Sudetach Wschodnich, w Masywie Śnieżnika – Krowiarkach.
Położenie i charakterystyka.
Wzniesienie położone w Sudetach Wschodnich, w północno-zachodniej części Masywu Śnieżnika, w północno-zachodnim grzbiecie odchodzącym od Śnieżnika, w północno-zachodniej części Krowiarek, około 2 km, na południowy zachód od miejscowości Ołdrzychowice Kłodzkie.
Jest to niezbyt wysoki, wydłużony wał z kulminacją w północnej części. Pomiędzy kulminacją a pozostałą częścią wału znajduje się przełęcz bez nazwy, którą przechodzi droga polna z Romanowa do Ołdrzychowic.
Dolina potoku Piotrówka oddziela je na południu od masywu Żelaznych Gór. Na północy szeroka dolina Białej Lądeckiej oddziela je od Wzgórz Rogówki, należących do Kotliny Kłodzkiej i południowo-zachodnich stoków Gór Złotych. Na południowym wschodzie Przełęcz Romanowska oddziela go od Wróblowego Kierza. Na południowym zachodzie szerokie, bezimienne obniżenie oddziela go od masywu Słupca. 
Po południowej stronie góry u podnóża, położona jest miejscowość Romanowo. 
Budowa geologiczna.
Wzniesienie o zróżnicowanej budowie geologicznej, zbudowane ze skał metamorficznych należących do metamorfiku Lądka i Śnieżnika, głównie łupków łyszczykowych, z soczewami wapieni krystalicznych (marmurów kalcytowych i dolomitowych) serii strońskiej. Na zachodnim szczycie znajdują się niewielkie wapienne skałki. Na północ od niego znajduje się niewielki kamieniołom wapieni krystalicznych (marmurów). Większą część wschodniego grzbietu zajmuje wyrobisko czynnego kamieniołomu marmuru dolomitycznego "Romanowo" oraz hałdy. Obok czynnej kopalni znajdują się niewielkie opuszczone wyrobiska.
Roślinność.
Wzniesienie w większości zajmują łąki i częściowo pola uprawne oraz tereny kopalni. Lasy świerkowe i mieszane rosną na północnych zboczach. Lokalnie występują płaty roślinności kserotermicznej.
Szlaki turystyczne.
Przez przełęcz między główną kulminacją a pozostałą częścią grzbietu przechodzi szlak turystyczny
Doliną Piotrówki na południe od masywu przechodzi szlak turystyczny

</doc>
<doc id="2019158" url="https://pl.wikipedia.org/wiki?curid=2019158" title="Jan Chrzciciel Lampi">
Jan Chrzciciel Lampi



</doc>
<doc id="2019161" url="https://pl.wikipedia.org/wiki?curid=2019161" title="Pinar de Chamartín">
Pinar de Chamartín

Pinar de Chamartín – stacja metra w Madrycie, na linii 1 i 4. Znajduje się na calle de Arturo Soria, w dzielnicy Ciudad Lineal, w Madrycie i zlokalizowana jest przed Bambú (linia 1) oraz przed stacją Manoteras (linia 4). Została otwarta 11 kwietnia 2007.

</doc>
<doc id="2019164" url="https://pl.wikipedia.org/wiki?curid=2019164" title="Bambú">
Bambú

Bambú – stacja metra w Madrycie, na linii 1. Znajduje się w dzielnicy Chamartín, w Madrycie i zlokalizowana jest za pomiędzy stacjami Pinar de Chamartín, a Chamartín. Została otwarta 11 kwietnia 2007.

</doc>
<doc id="2019166" url="https://pl.wikipedia.org/wiki?curid=2019166" title="Jan Dominici">
Jan Dominici

Giovanni Dominici OP (ur. 1355 we Florencji, zm. 10 czerwca 1419 w Budzie) – kardynał włoski, dominikanin, zwolennik reformy Zakonu Kaznodziejskiego, legat papieski.
W wieku siedemnastu lat wstąpił do Zakonu w konwencie Santa Maria Novella. Swoje wysiłki skoncentrował na przeprowadzenie zapoczątkowanej przez Rajmunda z Kapui reformy klasztorów dominikańskich we Włoszech. W 1395 r. założył w Wenecji klasztor dominikanek pod wezwaniem Ciała Chrystusa.
W odpowiedzi na współczesne mu problemy humanizmu napisał książkę pt. "Nocna lampka". Za zasługi i poświęcenie w zażegnaniu schizmy został mianowany przez papieża Grzegorza XII w 1408 r. biskupem Raguzy i kardynałem prezbiterem tytularnym bazyliki św. Sykstusa. Brał udział w Soborze w Konstancji. Papież Marcin V wysłał go jako legata papieskiego z misją przeciwdziałania herezji Jana Husa w Czechach, w czasie której spotkała go śmierć. Jego kult został zatwierdzony w 1832 r. przez Grzegorza XVI.

</doc>
<doc id="2019167" url="https://pl.wikipedia.org/wiki?curid=2019167" title="Chaplin">
Chaplin



</doc>
